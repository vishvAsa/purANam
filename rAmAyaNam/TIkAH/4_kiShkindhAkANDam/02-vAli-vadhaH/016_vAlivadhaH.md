+++
title = "०१६ वालिवधः"
title_english = "016 Sugreeva s second fight and Vali s falling down"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-016-Vali_Vadhaha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/4_kiShkindhAkANDam/02-vAli-vadhaH/016_vAlivadhaH.md">
<details><summary><h3>IITK ...{Loading}...</h3></summary>

Tara's counsel to Vali -- fight between Vali and Sugriva -- Rama
observes Sugriva's plight in the duel -- shoots an arrow at Vali.



#### श्लोकः
##### मूलम्
तामेवं ब्रुवतीं तारां ताराधिपनिभाननाम्।  
वाली निर्भर्त्सयामास वचनं चेदमब्रवीत्4.16.1॥

##### शब्दार्थः
एवम् thus, ब्रुवतीम्  speaking, ताराधिपनिभाननाम् Moonlike face, तां ताराम् to such a Tara, वाली Vali, निर्भर्त्सयामास reproached, इदम् these, वचनं च words, अब्रवीत् spoke

##### आङ्ग्लानुवादः
To these words of Tara with her Moonlike face, Vali replied reproachfullyः



#### श्लोकः
##### मूलम्
गर्जतोऽस्य च सुसम्भ्रश्च भ्रातुः शत्रोर्विशेषतः।  
मर्षयिष्याम्यहं केन कारणेन वरानने4.16.2॥

##### शब्दार्थः
वरानने O lady with a charming face, भ्रातुः brother, विशेषतः especially, शत्रोः enemy, अस्य his, सुसम्रब्धम् excitement, गर्जतः as he roars, केन कारणेन for what reason, मर्षयिष्यामि should I tolerate?

##### आङ्ग्लानुवादः
'O lady with a charming face why should I tolerate the enemy (Sugriva) who is none other than my own younger brother, especially when he roars excitedly?



#### श्लोकः
##### मूलम्
अधर्षितानां शूराणां समरेष्वनिवर्तिनाम्।  
धर्षणामर्षणं भीरु मरणादतिरिच्यते4.16.3॥

##### शब्दार्थः
भीरु O timid lady, समरेषु in combat, अनिवर्तिनाम् for those who do not turn back, अधर्षितानाम् for the invincible, शूराणाम् for heroes, धर्षणामर्षणम् to endure insult, मरणात् more than death, अतिरिच्यते is worse

##### आङ्ग्लानुवादः
O timid lady to swallow insult (without facing the opponent) is worse than death for  
indomitable heroes (like me) who know no retreat in a battle.



#### श्लोकः
##### मूलम्
सोढुं न च समर्थोऽहं युद्धकामस्य संयुगे।  
सुग्रीवस्य च सम्रम्भं हीनग्रीवस्य गर्जतः4.16.4॥

##### शब्दार्थः
अहम् I am, संयुगे in battle, युद्धकामस्य desiring to fight, हीनग्रीवस्य of the weaknecked, गर्जतः  who roars, सुग्रीवस्य of Sugriva, सम्रम्भम् flurry, सोढुम् to tolerate, न समर्थः not right

##### आङ्ग्लानुवादः
'When the weaknecked Sugriva roars eager to join a duel it is not right on my part to tolerate his arrogance,much less his warcry.



#### श्लोकः
##### मूलम्
न च कार्यो विषादस्ते राघवं प्रति मत्कृते।  
धर्मज्ञश्च कृतज्ञश्च कथं पापं करिष्यति4.16.5॥

##### शब्दार्थः
मत्कृते for me, राघवं प्रति with respect to Rama, ते to you, विषादः worry, न कार्यः no need, धर्मज्ञश्च for a knower of dharma, कृतज्ञश्च a grateful person, पापम् sin, कथम् how, करिष्यति will he do

##### आङ्ग्लानुवादः
'You need not be concerned about me on account of Rama. How can one who knows dharma and who has a sense of gratitude commit sin?



#### श्लोकः
##### मूलम्
निवर्तस्व सह स्त्रीभिः कथं भूयोऽनुगच्छसि।  
सौहृदं दर्शितं तारे मयि भक्तिः कृता त्वया4.16.6॥

##### शब्दार्थः
स्त्रीभिः सह along with women, निवर्तस्व you may return, भूयः again, कथम् how, अनुगच्छसि following, त्वया by you, सौहृदम् concern, दर्शितं (तावत्) shown by you, मयि to me, भक्तिः devotion, कृता is fixed

##### आङ्ग्लानुवादः
'Go back with all the women of the harem. Why do you follow me again? Your devotion towards me is evident from the sincere concern expressed by you.



#### श्लोकः
##### मूलम्
प्रतियोत्स्याम्यहं गत्वा सुग्रीवं जहि सम्भ्रमम्।  
दर्पमात्रं विनेष्यामि न च प्राणैर्विमोक्ष्यते4.16.7॥

##### शब्दार्थः
अहम् I am, गत्वा after going, सुग्रीवम् Sugriva, प्रतियोत्स्यामि will fight accepting his challenge, सम्भ्रमम् anxiety, जहि give up, अस्य his, दर्पमात्रं pride, विनेष्यामि I will subdue, प्राणैः with life, न विमोक्ष्यते not be relieved

##### आङ्ग्लानुवादः
'I shall accept the challenge and fight with Sugriva. Give up your anxiety. I will destroy  his pride, not his life.



#### श्लोकः
##### मूलम्
अहं ह्याजौस्थितस्यास्य करिष्यामि यथेप्सितम्।  
वृक्षैर्मुष्टिप्रहारैश्च पीडितः प्रतियास्यति4.16.8॥

##### शब्दार्थः
अहम् I, इति आजौ in the battlefield, स्थितस्य when he stands, अस्य his, यत् whatever, ईप्सितम् desire, करिष्यामि I will do, वृक्षैः by the trees, मुष्टिप्रहारैश्च by hitting with fists, पीडितः hurt, प्रतियास्यति will run back

##### आङ्ग्लानुवादः
'When he faces me in the battlefield, I will hit him with trees and fists, and he will run back  for life.



#### श्लोकः
##### मूलम्
न मे गर्वितमायस्तं सहिष्यति दुरात्मवान्।  
कृतं तारे सहांयत्वं सौहृदं दर्शितं मयि4.16.9॥

##### शब्दार्थः
दुरात्मवान् an evilminded one, मे my, गर्वितम् pride, अयस्तम्  hard strokes, न सहिष्यति will not tolerate, तारे O Tara, सहायत्वम् helpful attitude, कृतम् to do, मयि for me, सौहृदम्  affection, दर्शितम् you have shown

##### आङ्ग्लानुवादः
'That evilminded Sugriva cannot bear my mighty, hard blows. Tara you could shower your affection on me and extend help (in passing secret information obtained through Angada)



#### श्लोकः
##### मूलम्
शापिताऽपि मम प्राणैर्निवर्तस्व जयेन च।  
अहं जित्वा निवर्तिष्ये तमहं भ्रातरं रणे4.16.10॥

##### शब्दार्थः
मम my, प्राणैः with life, शापिता अपि even a vow on my life, जयेन  on victory, निवर्तस्व  I will return, अहम् I, रणे in encounter, तं भ्रातरम् that brother, जित्वा after winning, अहम् I, निवर्तिष्ये    will return

##### आङ्ग्लानुवादः
'I make a vow even on my life and my victory. Pray return with the retinue. I will be back only after winning the encounter with my brother.



#### श्लोकः
##### मूलम्
तं तु तारा परिष्वज्य वालिनं प्रियवादिनी।  
चकार रुदती मन्दं दक्षिणा सा प्रदक्षिणम्4.16.11॥

##### शब्दार्थः
प्रियवादिनी a lady  pleasant in speech, दक्षिणा a compliant, सा तारा that Tara, तं वालिनम् that Vali, परिष्वज्य having embraced, मन्दम् faintly रुदती weeping, प्रदक्षिणम् circumambulated, चकार went

##### आङ्ग्लानुवादः
Pleasing in her words, Tara then embraced Vali and sobbing, circumambulated Vali in compliance (to his advice).



#### श्लोकः
##### मूलम्
ततः स्वस्त्ययनं कृत्वा मन्त्रविद्विजयैषिणी।  
अन्तःपुरं सह स्त्रीभिः प्रविष्टा शोकमोहिता4.16.12॥

##### शब्दार्थः
ततः then, मन्त्रवित् a lady wellversed in mantras, विजयैषिणी a lady who wished victory, स्वस्त्ययनम्  hailing, कृत्वा uttering, शोकमोहिता overwhelmed with sorrow, स्त्रीभिः सह along with women, अन्तःपुरम् inner apartments, प्रविष्टा entered

##### आङ्ग्लानुवादः
The wise counsellor, Tara bade him farewell, wishing him victory and then, overwhelmed with sorrow, entered the inner apartment followed by the womenfolk.



#### श्लोकः
##### मूलम्
प्रविष्टायां तु तारायां सह स्त्रीभिस्स्वमालयम्।  
नगरान्निर्ययौ क्रुद्धो महासर्प इव श्वसन्4.16.13॥

##### शब्दार्थः
तारायाम् when Tara, स्त्रीभिस्सह along with women, स्वम् her, आलयम् abode, प्रविष्टायाम् after she entered, कुद्दः angry , महासर्प इव like a huge serpent, श्वसन् breathing, नगरात् from the city, निर्ययौ came out.

##### आङ्ग्लानुवादः
After Tara and other women returned to their abode, Vali departed from the city,  hissing  like a huge angry cobra.



#### श्लोकः
##### मूलम्
स निश्श्वस्य महातेजा वाली परमरोषणः।  
सर्वतश्चारयन् दृष्टिं शत्रुदर्शनकाङ्क्षया4.16.14॥

##### शब्दार्थः
महातेजाः brilliant, वाली Vali, परमरोषणः very angrily, विश्श्वस्य breathing heavily, शत्रुदर्शनराङ्क्षया with a desire to see the enemy, सर्वतः in all directions, दृष्टिम् sight, चारयन् sending.

##### आङ्ग्लानुवादः
The mighty Vali, breathing heavily, looked around to find where his enemy was.



#### श्लोकः
##### मूलम्
स ददर्श ततश्श्रीमान् सुग्रीवं हेमपिङ्गलम्।  
सुसंवीतमवष्टब्धं दीप्यमानमिवानलम्4.16.15॥

##### शब्दार्थः
ततः then, श्रीमान् lustrous, सः he, हेमपिङ्गलम् of red gold complexion, सुसंवीतम् ready to combat, अवष्टब्धम् steady, दीप्यमानम् glowing bright, अनलम् इव like fire, सुग्रीवम् Sugriva, ददर्श saw

##### आङ्ग्लानुवादः
There Vali saw Sugriva in lustrous, red gold complexion standing ready for a combat steady like glowing fire.



#### श्लोकः
##### मूलम्
स तं दृष्ट्वा महावीर्यं सुग्रीवं पर्यवस्थितम्।  
गाढं परिदधे वासो वाली परमरोषणः4.16.16॥

##### शब्दार्थः
परमरोषणः in mighty rage, महावीर्यं great hero, सः वाली Vali, पर्यवस्थितम्  standing firmly तं सुग्रीवम् Sugriva, दृष्ट्वा on seeing, वासः (upper) cloth, गाढम् tightly, परिदधे tied up

##### आङ्ग्लानुवादः
On seeing the great hero Sugriva standing firmly, the enraged Vali tied his upper cloth (around his loin) tightly.



#### श्लोकः
##### मूलम्
स वाली गाढसंवीतो मुष्टिमुद्यम्य वीर्यवान्।  
सुग्रीवमेवाभिमुखो ययौ योद्धुं कृतक्षणः4.16.17॥

##### शब्दार्थः
गाढसंवीतः with cloth tied tightly, वीर्यवान् brave, सः वाली Vali, मुष्टिम् fist, उद्यम्य advanced towards, योद्धुम् for combat, कृतक्षणः waiting for the moment impatiently, सुग्रीवम् Sugriva, अभिमुखः towards, ययौ went

##### आङ्ग्लानुवादः
Vali tied up his cloth tightly, raised his fist and advanced towards Sugriva, ready for the encounter.



#### श्लोकः
##### मूलम्
श्लिष्टं मुष्टिं समुद्यम्य संरब्धतरमागतः।  
सुग्रीवोऽपि समुद्दिश्य वालिनं हेममालिनम्4.16.18॥

##### शब्दार्थः
सुग्रीवः Sugriva, अपि also, श्लिष्टम् firmly closed, मुष्टिम् fist, समुद्यम्य lifting up, हेममालिम् adorned with gold necklace, वालिनम् Vali, समुद्दिश्य directing towards, संरब्धतरम् more impatiently, आगतः reached

##### आङ्ग्लानुवादः
Sugriva also lifted his fist firmly and advanced more impatiently towards Vali adorned with a golden necklace.



#### श्लोकः
##### मूलम्
तं वाली क्रोधताम्राक्षस्सुग्रीवं रणपण्डितम्।  
आपतन्तं महावेगमिदं वचनमब्रवीत्4.16.19॥

##### शब्दार्थः
वाली Vali, क्रोधताम्राक्षः whose eyes red in anger, रणपण्डितम् expert in warfare, महावेगम् of great speed, आपतन्तम् pouncing upon, तं सुग्रीवम् him Sugriva, इदं वचनम् these words, अब्रवीत् spoke

##### आङ्ग्लानुवादः
While Sugriva, expert in combat, advanced swiftly to pounce upon (his enemy), Vali whose eyes turned red in anger saidः



#### श्लोकः
##### मूलम्
एष मुष्टिर्मयाबद्धो गाढस्सन्निहिताङ्गुलिः।  
मया वेगविमुक्तस्ते प्राणानादाय यास्यति4.16.20॥

##### शब्दार्थः
सन्निसताङ्गुलिः closely held fingers, गाढः tight, एषः this, बद्धः महान्  clenched and big. मुष्टिः fist, मया by me, वेगविमुक्तः hit with formidable speed, ते your, प्राणान् life, आदाय on taking out, यास्यति will move away

##### आङ्ग्लानुवादः




#### श्लोकः
##### मूलम्
एवमुक्तस्तु सुग्रीवः क्रुद्धो वालिनमब्रवीत्।  
तवैव चा हरन्प्राणान्मुष्टिः पततु मूर्धनि4.16.21॥

##### शब्दार्थः
एवम् in that way, उक्तः सुग्रीवः Sugriva having been addressed, क्रुद्धः  angry, वालिनम् Vali, अब्रवीत् said, एषः thus, मुष्टिः fist, तव your, प्राणान् life, हरन्  take, मूर्धनि on your forehead, पततु let it hit

##### आङ्ग्लानुवादः
This infuriated Sugriva who, looking at Vali, said 'This fist of mine will draw your life out, hitting your forehead'.



#### श्लोकः
##### मूलम्
ताडितस्तेन सङ्कृद्धस्समभिक्रम्य वेगितः।  
अभवच्छोणितोद्गारी सोत्पीड इव पर्वतः4.16.22॥

##### शब्दार्थः
वेगितः speedily, समभिक्रम्य encountered him, तेन by him, ताडितः struck, सङ्कृद्धः enraged, शोणितोद्गारी  rivulets of blood, सोत्पेडः flowing, पर्वतः इव like a mountain, अभवत् appeared

##### आङ्ग्लानुवादः
Struck by Vali, enraged Sugriva encountered Vali more aggresively. His body drenched in blood seemed a mountain with rivulets of blood flowing.



#### श्लोकः
##### मूलम्
सुग्रीवेण तु निस्सङ्गं सालमुत्पाट्य तेजसा।  
गात्रेष्वभिहतो वाली वज्रेणेव महागिरिः4.16.23॥

##### शब्दार्थः
सुग्रीवेण तु by Sugriva also, तेजसा with vigour, निस्सङ्गम् pulled out, सालम् sala tree, उत्पाट्य  uprooted, वज्रेण with the thunderbolt, महागिरिः इव like a huge mountain, गात्रेषु on the body, अभिहतः struck.

##### आङ्ग्लानुवादः
With all his vigour, Sugriva uprooted a sala tree, pulled it out and struck Vali on the body, like a thunderbolt striking a huge mountain.



#### श्लोकः
##### मूलम्
स तु वाली प्रचलितस्सालताडनविह्वलः।  
गुरुभारसमाक्रान्तो नौ सार्थ इव सागरे4.16.24॥

##### शब्दार्थः
सालताडनविह्वलः hurt by the blows of the sala tree, सः he, वाली तु Vali also, सागरे in the ocean, गुरुभारसमाक्रान्तः heavily loaded, सार्थ trader's, नौः ship, इव like, प्रचलितः shaken up

##### आङ्ग्लानुवादः
Struck by the blows of the sala tree, Vali also lost his balance like the heavily loaded ship of a trader shaken up in the ocean.



#### श्लोकः
##### मूलम्
तौ भीमबलविक्रान्तौ सुपर्णसमवेगिनौ।  
प्रवृद्धौ घोरवपुषौ चन्द्रसूर्याविवाम्बरे।  
परस्परममित्रघ्नौ च्छिद्रान्वेषणतत्परौ4.16.25॥

##### शब्दार्थः
भीमबलविक्रान्तौ of terrific strength, सुपर्णसमवेगिनौ both as fast as Suparna (Garuda), घोरवपुषौ both of fierce appearance, परस्परम् each other, छिद्रान्वेषणतत्परौ both searching the weak points of the other, अमित्रघ्नौ both striking and trying to win over the other, तौ both, अम्बरे in the sky, चन्द्रसूर्याविव like Sun and Moon, प्रवृद्धौ both grew

##### आङ्ग्लानुवादः
Both of them endowed with terrible strength, fierce in appearance, and each seeking the weak points of the other advanced, as fast as Garuda, striking at the enemy. Their fight grew more and more fierce like the fight between Sun and Moon in the sky.



#### श्लोकः
##### मूलम्
ततोऽवर्धत वाली तु बलवीर्यसमन्वितः।  
सूर्यपुत्रो महावीर्यस्सुग्रीवः परिहीयते4.16.26॥

##### शब्दार्थः
ततः then, बलवीर्यसमन्वितः endowed with strength and valour, वाली Vali, अवर्धत he grew, महावीर्यः mighty, सूर्यपुत्रः Sun's son, सुग्रीवः Sugriva, परिहीयते becomes weak

##### आङ्ग्लानुवादः
In a short while Vali, endowed with great strength, gained the upper hand and Sugriva, son of the Sungod, was losing ground .



#### श्लोकः
##### मूलम्
वालिना भग्नदर्पस्तु सुग्रीवो मन्दविक्रमः।  
वालिनं प्रति सामर्षो दर्शयामास लाघवम्4.16.27॥

##### शब्दार्थः
वालिना by Vali, भग्नदर्पः pride crushed, सुग्रीवः Sugriva, मन्दविक्रमः diminished in strength, सामर्षः anguished, वालिनं प्रति towards Vali, लाघवम्  shrewdness, दर्शयामास displayed

##### आङ्ग्लानुवादः
With his strength waning and pride crushed, Sugriva, anguished, exhibited shrewdness.



#### श्लोकः
##### मूलम्
वृक्षैःस् सशाखैस् सशिखैर्वज्रकोटिनिभैर्नखैः4.16.28॥  
मुष्टिभिर्जानुभिः पद्भिर्बाहुभिश्च पुनः पुनः।  
तयोर्युद्धमभूद्घोरं वृत्रवासवयोरिव4.16.29॥

##### शब्दार्थः
तयोः both, वृक्षैः with trees, सशाखैः with branches, शिखरैः with tops, वज्रकोटिनिभैः by those  hard as tips of thunderbolts, नखैः with nails, मुष्टिभिः with fists, पद्भिः with feet, जानुभिः with knees, वृत्रवासवयोरिव like Vritra and Indra, पुनः पुनः again and again, घोरम् terrible, युद्धम् combat, अभूत् became.

##### आङ्ग्लानुवादः
Both like Vritra and Indra fought, hitting each other again and again with trees full of branches and tops, with their hard nails akin to thunderbolts and with their fists, knees, feet, etc.



#### श्लोकः
##### मूलम्
तौ शोणिताक्तौ युध्येतां वानरौ वनचारिणौ।  
मेघाविव महाशब्दै स्तर्जमानौ परस्परम्4.16.30॥

##### शब्दार्थः
वनचारिणौ wanderers of the forest, तौ both of them, वानरौ monkeys, शोणिताक्तौ both with blood stains, परस्परम् at each other, महाशब्दैः producing loud sound, मेघाविव like two clouds, तर्जमानौ pointing at each other, युध्येताम् clashed

##### आङ्ग्लानुवादः
The monkeys, wanderers in the forest, both with blood stains fiercely clashed pointing at each other, roaring with dreadful sounds like two clouds.



#### श्लोकः
##### मूलम्
हीयमानमथोऽपश्यत्सुग्रीवं वानरेश्वरम्।  
वीक्षमाणं दिशश्चैव राघवस्स मुहुर्मुहुः4.16.31॥

##### शब्दार्थः
अथ then, सः राघवः Rama, मुहुर्मुहुः again and again, दिशः different directions, वीक्षमाणम्  glancing, वानरेश्वरम् lord of monkeys, सुग्रीवं Sugriva, हीयमानम् waning (in strength), अपश्यत् observed

##### आङ्ग्लानुवादः
Raghava perceived that the monkey king Sugriva whose strength was waning was looking again and again in all directions (seeking help).



#### श्लोकः
##### मूलम्
ततो रामो महातेजा आर्तं दृष्ट्वा हरीश्वरम्।  
शरं च वीक्षते वीरो वालिनो वधकारणात् 4.16.32॥

##### शब्दार्थः
ततः then, महातेजाः brilliant, वीरः hero, रामः Rama, हरीश्वरम् king of monkeys, आर्तम् distress, दृष्ट्वा after seeing, वालिनः Vali's, वधकारणात् in order to kill, शरम् arrow, वीक्षते looked for

##### आङ्ग्लानुवादः
Finding the king of the monkeys in distress, the heroic, brilliant Rama looked for an  arrow in order to kill Vali.



#### श्लोकः
##### मूलम्
ततो धनुषि सन्धाय शरमाशीविषोपमम्।  
पुरयामास तच्चापं कालचक्रमिवान्तकः4.16.33॥

##### शब्दार्थः
ततः then, आशीविषोपमम् poisonous like a snake, शरम् arrow, धनुषि at the bow, सन्धाय having fixed, अन्तकः lord of death, कालचक्रमिव like the wheel of death, तत् चापम् that bow, पुरयामास stretched at fully.

##### आङ्ग्लानुवादः
Rama then fixed an arrow which resembled a venomous snake, on to his bow looking like the very deathwheel of Yama and stretched it fully.



#### श्लोकः
##### मूलम्
तस्य ज्यातलघोषेण त्रस्ताः पत्ररथेश्वराः।  
प्रदुद्रुवुर्मृगाश्चैव युगान्त इव मोहिताः4.16.34॥

##### शब्दार्थः
तस्य his, ज्यातलघोषेण by the twang of the bowstring, त्रस्ताः terrified, पत्ररथेश्वराः winged and feathered birds, मृगाश्चैव like animals, युगान्ते at the time of dissolution, मोहिताः इव as though frightened, प्रदुद्रुवुः ran in all directions.

##### आङ्ग्लानुवादः
As if scared by the twang of the bowstring, winged and feathered birds and animals ran frightened in different directions.



#### श्लोकः
##### मूलम्
मुक्तस्तु वज्रनिर्घोषः प्रदीप्ताशनिसन्निभः।  
राघवेण महाबाणो वालिवक्षसि पातितः4.16.35॥

##### शब्दार्थः
राघवेण by Rama, मुक्तः released, वज्रनिर्घोषः sounding like the thunderbolt, प्रदीप्ताशनिसन्निभः like blazing lightning, महाबाणः mighty arrow, वालिवक्षसि  into the chest of Vali, पातितः pierced

##### आङ्ग्लानुवादः
As Rama shot the mighty arrow, it went like a blazing lightning with a thunderous sound and pierced into the chest of Vali.



#### श्लोकः
##### मूलम्
ततस्तेन महातेजा वीयौटत्सिक्तः कपीश्वरः।  
वेगेनाभिहतो वाली निपपात महीतले4.16.36॥

##### शब्दार्थः
ततः then, महातेजाः powerful, वीयौत्सक्तः proud of his strength, कपीश्वरः king of monkeys,  
वाली Vali, तेन by such, वेगेन with speed, अभिहतः was hit, महीतले on the earth, निपपात fell down

##### आङ्ग्लानुवादः
Then the powerful monkey king Vali, who was proud of his might, fell down on earth, struck by the fast flying arrow.



#### श्लोकः
##### मूलम्
इन्द्रध्वज इवोद्धूतः पौर्णमास्यां महीतले।  
आश्वयुक्समये मासि गतश्रीको विचेतनः4.16.37॥

##### शब्दार्थः
आश्वयुक्समये in the month of Aswayuja, मासि in a month, पौर्णमास्याम् on the full Moon day, महीतले on the earth, उद्धूतः was thrown down, इन्द्रध्वज इव like Indra's staff, वाली Vali, गतश्रीको lost his brilliance, विचेतनः fell unconscious

##### आङ्ग्लानुवादः
Vali fell lustreless on the ground. He was thrown down unconscious like the banner (hoisted in honour) of Indra on the fullmoon day of Aswayuja month.



#### श्लोकः
##### मूलम्
नरोत्तमः कालयुगान्तकोपमं  
शरोत्तमं काञ्चनरूप्यभुषितम्।  
ससर्ज दीप्तं तममित्रमर्दनं  
सधूममग्निं मुखतो यथा हरः4.16.38॥

##### शब्दार्थः
नरोत्तमः distinguished among men, कालयुगान्तकोपमम् like the destroyer of the world, काञ्चनरूप्यभाषितम् adorned with gold and silver, दीप्तम् glittering, अमित्रमर्दनम् that which can crush the enemy, तं शरोत्तमम् that best of arrows, हरः  Hara (Rudra), मुखतः from the  mouth, सधूमम् with smoke, अग्निम् इव like fire, ससर्ज released

##### आङ्ग्लानुवादः
The arrow of Rama, distinguished among men, adorned with silver and gold, which could crush the enemy shone like fire and smoke emitted from the mouth of Rudra at the time of dissolution (at the end of the aeon).



#### श्लोकः
##### मूलम्
अथोक्षितश्शोणिततोयविस्रवै  
स्सुपुष्पिताशोक इवानिलोद्धतः।  
विचेतनो वासवसूनुराहवे  
विभ्रंशितेन्द्रध्वजवत्क्षितिं गतः4.16.39॥

##### शब्दार्थः
अथ then, वासवसूनुः son of Indra (Vali), आहवे in the combat, शोणिततोयविस्रवैः with blood flowing, उक्षितः drenched, अनिलोद्धतः blown by the wind, सुपुष्पिताशोक इव like the fully blossomed Asoka tree, विचेतनः without consciousness, सुविभ्रंशितेन्द्रध्वजवत् like Indra's flag post falling, क्षितिम् on the ground, गतः fallen

##### आङ्ग्लानुवादः
While Indra's son (Vali) fell unconscious on the ground, drenched in blood flowing, like a fully bloomed Asoka tree shaken down by the wind, he looked like Indra's flag fallen.  

#### समाप्तिः
 श्रीमद्रामायणे वाल्मीकीय आदिकाव्ये किष्किन्धाकाण्डे षोडशस्सर्गः॥  
Thus ends the sixteenth sarga of Kishkindakanda of the Holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/4_kiShkindhAkANDam/02-vAli-vadhaH/016_vAlivadhaH.md">
<details><summary><h3>भूषणम् ...{Loading}...</h3></summary>



तामेवं ब्रुवतीं तारां ताराधिपनिभाननाम् ।  

वाली निर्भर्त्सयामास वचनं चेदमब्रवीत्  ॥  ४।१६।१  ॥   

गर्जतो ऽस्य च संरम्भं भ्रातुः शत्रोर्विशेषतः ।  

मर्षयिष्याम्यहं केन कारणेन वरानने  ॥  ४।१६।२  ॥   

अथ वालिवधः षोडशे तामेवमित्यादि  ॥  ४।१६।१,२  ॥   

  

अधर्षितानां शूराणां समरेष्वनिवर्तिनाम् ।  

धर्षणामर्षणं भीरु मरणादतिरिच्यते  ॥  ४।१६।३  ॥   

अधर्षितानामिति । धर्षणामर्षणं धर्षणस्य आमर्षणं सहनमिति वा । धर्षणायाः
तिरस्कारस्य मर्षणमिति वार्थः  ॥  ४।१६।३  ॥   

  

सोढुं न च समर्थो ऽहं युद्धकामस्य संयुगे ।  

सुग्रीवस्य च संरम्भं हीनग्रीवस्य गर्जतः  ॥  ४।१६।४  ॥   

सुग्रीवस्य च संरम्भं हीनग्रीवस्य गर्जत इति । हीनग्रीवस्येति परुषोक्तिः
 ॥  ४।१६।४  ॥   

  

न च कार्यो विषादस्ते राघवं प्रति मत्कृते ।  

ध्रमज्ञश्च कृतज्ञश्च कथं पापं करिष्यति  ॥  ४।१६।५  ॥   

पापं निरपराधवधम्  ॥  ४।१६।५  ॥   

  

निवर्तस्व सह स्त्रीभिः कथं भूयो ऽनुच्छसि ।  

सौहृदं दर्शितं तारे मयि भक्तिः कृता त्वया  ॥  ४।१६।६  ॥   

निवर्तने क्रियमाणे ऽपि भूयः सौहृदं सुहृत्कर्तव्यं हितोपदेश इति यावत् ।
भक्तिः कृता प्रकाशितेत्यर्थः  ॥  ४।१६।६  ॥   

  

प्रति योत्साम्यहं गत्वा सुग्रीवं जहि सम्भ्रमम् ।  

दर्पमात्रं विनेष्यामि न च प्राणैर्विमोक्ष्यते  ॥  ४।१६।७  ॥   

सुग्रीवं प्रतियोत्स्यामि  ॥  ४।१६।७  ॥   

  

अहं ह्याजिस्थितस्यास्य करिष्यामि यथेप्सितम् ।  

वृक्षैर्मुष्टिप्रहारैश्च पीडितः प्रतियास्यति  ॥  ४।१६।८  ॥   

सम्प्रहारव्याकुलेन त्वया कथं तस्य प्राणरक्षणं कर्तुं शक्यं तत्राह अहं
हीति । यथेप्सितम् ईप्सितं तत्प्राणरक्षणमनतिक्रम्य । आजौ युद्धे स्थितस्य
 ॥  ४।१६।८  ॥   

  

न मे गर्वितमायस्तं सहिष्यति दुरात्मवान् ।  

कृतं तारे सहायत्वं सौहृदं दर्शितं मयि  ॥  ४।१६।९  ॥   

शापितासि मम प्राणैर्निवर्तस्व जयेन च ।  

अहं जित्वा निवर्तिष्ये तमहं भ्रातरं रणे  ॥  ४।१६।१०  ॥   

नेति । गर्वितं गर्वम् । आयस्तम् आयासं, प्रत्यत्नमिति यावत् । सहिष्यतीति
परस्मैपदमार्षम् । सहायत्वं बुद्धिसाहाय्यम्  ॥  ४।१६।९,१०  ॥   

  

तं तु तारा परिष्वज्य वालिनं प्रियवादिनी ।  

चकार रुदती मन्दं दक्षिणा सा प्रदक्षिणम्  ॥  ४।१६।११  ॥   

तं त्विति । दक्षिणा स्वस्मिन् परस्मिंश्च तुल्यहिता  ॥  ४।१६।११  ॥   

  

ततः स्वस्त्ययनं कृत्वा मन्त्रवद्विजयैषिणी ।  

अन्तःपुरं सह स्त्रीभिः प्रविष्टा शोकमोहिता  ॥  ४।१६।१२  ॥   

प्रविष्टायां तु तारायां सह स्त्रीभिः स्वमालयम् ।  

नगरान्निर्ययौ क्रुद्धो महासर्प इव श्वसन्  ॥  ४।१६।१३  ॥   

मन्त्रवत् स्वस्त्ययनमन्त्रवत् । मन्त्रश्च वैदिकादन्य इति ज्ञेयः  ॥ 
४।१६।१२,१३  ॥   

  

स निःश्वस्य महातेजा वाली परमरोषणः ।  

सर्वतश्चारयन् दृष्टिं शत्रुदर्शनकाङ्क्षया  ॥  ४।१६।१४  ॥   

स निःश्वस्येति । चारयन् प्रस्थित इति शेषः  ॥  ४।१६।१४  ॥   

  

स ददर्श ततः श्रीमान् सुग्रीवं हेमपिङ्गलम् ।  

सुसंवीतमवष्टब्धं दीप्यमानमिवानलम्  ॥  ४।१६।१५  ॥   

स ददर्शेति । सुसंवीतं वाससा सुष्ठु परिवीतम् । अवष्टब्धं युयुत्सया
भूमिमाक्रम्य स्थितम्  ॥  ४।१६।१५  ॥   

  

स तं दृष्ट्वा महावीर्यं सुग्रीवं पर्यवस्थितम् ।  

गाढं परिदधे वासो वाली परमरोषणः  ॥  ४।१६।१६  ॥   

पर्यवस्थितं समीपे अवस्थितम्  ॥  ४।१६।१६  ॥   

  

स वाली गाढसंवीतो मुष्टिमुद्यम्य वीर्यवान् ।  

सुग्रीवमेवाभिमुखो ययौ योद्धुं कृतक्षणः  ॥  ४।१६।१७  ॥   

श्लिष्टमुष्टिं समुद्यम्य संरब्धतरमागतः ।  

सुग्रीवो ऽपि तमुद्दिश्य वालिनं हेममालिनम्  ॥  ४।१६।१८  ॥   

तं वाली क्रोधताम्राक्षः सुग्रीवं रणपण्डितम् ।  

आपतन्तं महावेगमिदं वचनमब्रवीत्  ॥  ४।१६।१९  ॥   

एष मुष्टिर्मया बद्धो गाढः सन्निहिताङ्गुलिः ।  

मया वेगविमुक्तस्ते प्राणानादाय यास्यति  ॥  ४।१६।२०  ॥   

स वालीति । कृतक्षणः कृतोत्सवः लब्धावसरो वा । "निर्व्यापारस्थितौ
कालविशेषोत्सवयोः क्षणः" इत्यमरः  ॥  ४।१६।१७२०  ॥   

  

एवमुक्तस्तु सुग्रीवः क्रुद्धो वालिनमब्रवीत् ।  

तवैव चाहरन् प्राणान् मुष्टिः पततु मूर्धनि  ॥  ४।१६।२१  ॥   

एवमिति । पततु मूर्धनीत्यनन्तरमितिकरणं द्रष्टव्यम्  ॥  ४।१६।२१  ॥   

  

ताडितस्तेन सङ्क्रुद्धः समभिक्रम्य वेगितः ।  

अभवच्छोणितोद्गारी सोत्पीड इव पर्वतः  ॥  ४।१६।२२  ॥   

सुग्रीवेण तु निस्सङ्गं सालमुत्पाट्य तेजसा ।  

गात्रेष्वभिहतो वाली वज्रेणेव महागिरिः  ॥  ४।१६।२३  ॥   

तेन वालिना ताडितः । अत एव सङ्क्रुद्धः वेगितः सञ्जातवेगः, पुनः
प्रहारायेति शेषः । अत्र सुग्रीव इत्यध्याहार्यम् । सोत्पीडः सनिर्झरः  ॥ 
४।१६।२२,२३  ॥   

  

स तु वाली प्रचलितः सालताडनविह्वलः ।  

गुरुभारसमाक्रान्तो नौसार्थ इव सागरे  ॥  ४।१६।२४  ॥   

स त्विति । नौः पोतः  ॥  ४।१६।२४  ॥   

  

तौ भीमबलविक्रान्तौ सुपर्णसमवेगिनौ ।  

प्रवृद्धौ घोरवपुषौ चन्द्रसूर्याविवाम्बरे ।  

परस्परममित्रघ्नौ छिद्रान्वेषणतत्परौ  ॥  ४।१६।२५  ॥   

तावित्यादि । विक्रान्तौ विक्रमवन्तौ । भीमबलौ च तौ विक्रान्तौ चेति
कर्मधारयः । सुपर्णसमवेगिनौ गरुडवेगतुल्यवेगवन्तौ कर्मधारयान्मत्वर्थीयः ।
चन्द्रसूर्याविव पौर्णमासीचन्द्रसूर्याविव प्रवृद्धावभूतामित्यर्थः  ॥ 
४।१६।२५  ॥   

  

ततो ऽवर्धत वाली तु बलवीर्यसमन्वितः ।  

सूर्यपुत्रो महावीर्यः सुग्रीवः परिहीयते  ॥  ४।१६।२६  ॥   

अवर्धत तेजसेति शेषः । परिहीयते पर्यहीयतेत्यर्थः  ॥  ४।१६।२६  ॥   

  

वालिना भग्नदर्पस्तु सुग्रीवो मन्दविक्रमः ।  

वालिनं प्रति सामर्षो दर्शयामास लाघवम्  ॥  ४।१६।२७  ॥   

लाघवं शैघ्र्यम् । "लघु माधुर्यशीघ्रयो" इति निघण्टुः  ॥  ४।१६।२७  ॥   

  

वृक्षैः सशाखैः सशिखैर्वज्रकोटिनिभैर्नखैः ।  

मुष्टिभिर्जानुभिः पद्भिर्बाहुभिश्च पुनःपुनः ।  

तयोर्युद्धमभूद्घोरं वृत्रवासवयोरिव  ॥  ४।१६।२८  ॥   

वृक्षैरित्यादिना । तयोर्युद्धमभूद्घोरमिति पाठः  ॥  ४।१६।२८  ॥   

  

तौ शोणिताक्तौ युद्ध्येतां वानरौ वनचारिणौ ।  

मेघाविव महाशब्दैस्तर्जमा(या)नौ परस्परम्  ॥  ४।१६।२९  ॥   

हीयमानमथो ऽपश्यत्सुग्रीवं वानरेश्वरम् ।  

वीक्षमाणं दिशश्चैव राघवः स मुहुर्मुहुः  ॥  ४।१६।३०  ॥   

ताविति । युध्येताम् अयुध्यताम् । तर्जमा(या)नाविति उभयत्र
आगमशासनस्यानित्यत्वादडभावः मुमभावश्च  ॥  ४।१६।२९,३०  ॥   

  

ततो रामो महातेजा आर्तं दृष्ट्वा हरीश्वरम् ।  

शरं च वीक्षते वीरो वालिनो वधकारणात्  ॥  ४।१६।३१  ॥   

ततो राम इति । शरं वीक्षते, वालिवधोचितं शरं पर्यालोचयदित्यर्थः  ॥  ४।१६।३१
 ॥   

  

ततो धनुषि सन्धाय शरमाशीविषोपमम् ।  

पूरयामास तच्चापं कालचक्रमिवान्तकः  ॥  ४।१६।३२  ॥   

तत इति । कालचक्रं यमस्यायुधविशेषः  ॥  ४।१६।३२  ॥   

  

तस्य ज्यातलघोषेण त्रस्ताः पत्त्ररथेश्वराः ।  

प्रदुद्रुवुर्मृगाश्चैव युगान्त इवमोहिताः  ॥  ४।१६।३३  ॥   

तस्येति । पत्त्ररथेश्वराः पक्षिश्रेष्ठाः  ॥  ४।१६।३३  ॥   

  

मुक्तस्तु वज्रनिर्घोषः प्रदीप्ताशनिसन्निभः ।  

राघवेण महाबाणो वालिवक्षसि पातितः  ॥  ४।१६।३४  ॥   

मुक्तस्त्विति । वज्रस्येव निर्घोषो यस्य तथा प्रदीप्ताशनिसन्निभः
प्रदीप्तविद्युत्तुल्यः । "अशनिस्तु द्वयोर्वज्रे सौदामिन्याम्" इति दर्पणः
 ॥  ४।१६।३४  ॥   

  

ततस्तेन महातेजा वीर्योत्सिक्तः कपीश्वरः ।  

वेगेनाभिहतो वाली निपपात महीतले  ॥  ४।१६।३५  ॥   

इन्द्रध्वज इवोद्धूतः पौर्णमास्यां महीतेले ।  

आश्वयुक्समये मासि गत श्रीको विचेतनः  ॥  ४।१६।३६  ॥   

तत इत्यादिश्लोकद्वयमेकान्वयम् । उद्धूतः पातितः । आश्वयुक्समये
आश्वयुक्समयरूपे मासि पौर्णमास्यां महीतले पातित इत्यन्वयः  ॥  ४।१६।३५,३६
 ॥   

  

नरोत्तमः कालयुगान्तकोपमं शरोत्तमं काञ्चनरूप्यभूषितम् ।  

ससर्ज दीप्तं तममित्रमर्द्दनं सधूममग्निं मुखतो यथा हरः  ॥  ४।१६।३७  ॥   

अथोक्षितः शोणिततोयविस्रवैः सुपुष्पिताशोक इवानलोद्धतः ।  

विचेतनो वासवसूनुराहवे विभ्रंशितेन्द्रध्वजवत्क्षितिं गतः  ॥  ४।१६।३८  ॥   

इत्यार्षे श्रीरामायणे वाल्मीकीये आदिकाव्ये श्रीमत्किष्किन्धाकाण्डे षोडशः
सर्गः  ॥  १६  ॥   

उक्तमर्थं वृत्तान्तरेण सङ्गृह्णाति नरोत्तम इत्यादिश्लोकद्वयेन ।
कालयुगान्तकोपमं, युगान्तकालोपममित्यर्थः । स्वर्थे कप्रत्ययः ।
युगान्तकालो युगान्तमृत्युः । काञ्चनरूप्यभूषितं परभागाय
स्वर्णरजताभ्यामलङ्कृतम् । सधूममित्यनेन ज्वालोन्मुखत्वमुच्यते । हरः
प्रलये संहर्ता । नन्वत्र एकवचनादेकेन बाणेन वाली हत इत्युक्तम् । इदम्
उत्तरत्र तारावाक्येन "रामेण प्रहितै रौद्रैर्मार्गणैर्दूरपातिभिः" इत्यनेन
बहुबाणहतत्ववचनेन विरुध्यते । मैवम्, व्याकुलवचनत्वात्तस्य । यतः तारा
एकबाणहतं श्रुत्वाप्येवमाह । वक्ष्यति हि " तं भार्या बाणमोक्षेण रामदत्तेन
संयुगे । हतं प्लवगशार्दूलं तारा शुश्राव वालिनम्  ॥  " इति । सर्गोपक्रमे च
"निजघान च तत्रैनं शरेणैकेन राघवः ।" इत्यत्र एकशब्दः प्रयुक्तः ।
"प्रतिज्ञातं च रामेण तथा वालिवधं प्रति" इति प्रतिज्ञानिर्वाहाय छद्मना
ऽपि वालिवधः कृतः । अस्मिन् सर्गे एकोनचत्वारिंशच्छ्लोकाः  ॥  ४।१६।३७,३८
 ॥   

इति श्रीगोविन्दराजविरचिते श्रीरामायणभूषणे मुक्ताहाराख्याने
किष्किन्धाकाण्डव्याख्याने षोडशः सर्गः  ॥  १६  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/4_kiShkindhAkANDam/02-vAli-vadhaH/016_vAlivadhaH.md">
<details><summary><h3>शिरोमणी ...{Loading}...</h3></summary>



तारावचनश्रवणानन्तरकालिकं वालिवृत्तान्तमाह तामित्यादिभिः ।
ताराधिपनिभाननां चन्द्रमुखीम् एवं ब्रुवतीं तारां वाली निर्भर्त्सयामास इदं
वचनमब्रवीच्च  ॥  ४।१६।१  ॥   

  

तद्वचनाकारमाह गर्जत इति । गर्जतो विविशेषतः शत्रोर्भ्रातुरस्य सुग्रीवस्य
सुसंरब्धं गर्वं केन कारणेन मर्ययिष्यामि मर्षणकारणं नास्तीति तात्पर्यम् ।
विशेषत इत्यस्य गर्जत इत्यत्रान्वयो वा  ॥  ४।१६।२  ॥   

  

सहने दोषमाह अधर्षितानामिति । अधर्षितानां पराभूतिरहितानां समरेषु
अनिवर्तिनां शूराणां धर्षणामर्षणं धर्षणायाः सहनं मरणात् अतिरिच्यते अधिकं
भवति । ननु किमेतेनेत्यत आह सोढुमिति । इनग्रीवस्य इना श्रेष्ठा
विपुलेत्यर्थः, ग्रीवा यस्य तस्य संयुगे युद्धकामस्य सुग्रीवस्य संरम्भं
गर्वं गर्जितं च सोढुं नैव समर्थः । हिशब्द एवार्थ । अत एव विपुलग्रीव
इत्यनेन न विरुध्यते  ॥  ४।१६।३,४  ॥   

  

न च सुग्रीवस्यातिप्रबलराघवसंसर्गित्वाद्विषाद इत्यत आह नेति । धर्मज्ञः
कृतज्ञो रामः मत्कृते अस्मदर्थं पापमनुचितं कथं करिष्यति उचितमेव
करिष्यतीत्यर्थः, अतः राघवं प्रति त्वया विषादो न कार्यः । एतेन वालिनो
रघुनाथानुकूलवर्तित्वं सूचितम्  ॥  ४।१६।५  ॥   

  

निवर्तस्वेति । स्त्रीभिः सह कथं किमर्थमनुगच्छसि अनुगमनस्य न
प्रयोजनमित्यर्थः, अतः निवर्तस्व । मयि सौहृदं मैत्री भूयो ऽधिकं त्वया
दर्शितम्, भक्तिः सेवा च कृता  ॥  ४।१६।६  ॥   

  

न च भ्रातृवधे दोषः स्यादित्यत आह प्रतीति । अहं सुग्रीवं गत्वा प्राप्य
प्रतियोत्स्यामि अत एवास्य सुग्रीवस्य दर्पं गर्वं विनेष्यामि
दूरीकरिष्यामि प्राणैस्तु न मोक्ष्यते । अतः संभ्रमं
भ्रातवधजनितदोषहेतुकभीतिं जहि त्यज  ॥  ४।१६।७  ॥   

  

अहमिति । आजिस्थितस्य संग्रामस्थस्य अस्य सुग्रीवस्य यत्त्वया ईप्सितम्
अस्य वधो न भवेदिति वाञ्छितं तदहं करिष्यामि अतः वृक्षैः वृक्षप्रहारैः
मुष्टिप्रहारैश्च पीडितः सन् प्रतियास्यति स्वगुहां प्राप्स्यति  ॥  ४।१६।८
 ॥   

  

यदुक्तं दानमानादिसत्कारैरिति तस्य प्रत्युत्तरमाह नेति । गर्वितं
सामानाधिकरण्यसंबन्धेन स्वबलवत्त्वादिजनितगर्वविशिष्टं मे आयस्तं
प्रवृत्तिं न सहिष्यति । एतेन तस्य मद्वशवर्तित्वं न भविष्यतीति सूचितम् ।
"नाहं गर्वितमायस्तं सहिष्यामि दुरात्मनः" इति तीर्थाङ्कितपुस्तकपाठः ।
कृतमिति । हे तारे सहायत्वमुचितवाक्यसहायता त्वया कृतं मयि सौहृदं च
दर्शितम्  ॥  ४।१६।९  ॥   

  

शापितेति । मम प्राणैस्त्वं शापिता शपथं प्रापिता अतः जनेन स्वपरिकरेण सह
निवर्तस्व अहं तु रणे भ्रातरमलं जित्वा निवर्तिष्यते  ॥  ४।१६।१०  ॥   

  

तमिति । तं स्वोक्तस्वीकाराभाववन्तं वालिनं परिष्वज्य दक्षिणा अतिकुशला
तारा मन्दं रुदती सती प्रदक्षिणं चकार  ॥  ४।१६।११  ॥   

  

तत इति । ततः प्रदक्षिणकरुणानन्तरं मन्त्रवित् स्वस्त्ययनादिमन्त्रवेदित्री
विजयैषिणी तारा स्वस्त्ययनं कृत्वा शोकमोहिता सती स्त्रीभिः सह अन्तःपुरं
प्रविष्टा  ॥  ४।१६।१२  ॥   

  

प्रविष्टायामिति । तारायां स्वमालयं प्रविष्ठायां सत्यां क्रुद्धो महासर्प
इव श्वसन् वाली नगर्याः किष्किन्धायाः निर्ययौ  ॥  ४।१६।१३  ॥   

  

स इति । महारोषः स वाली शत्रुदर्शनकाङ्क्षया सर्वतो दृष्टिं चारयन्सन्
सुसंवीतं बद्धकवचादिम् अवष्टब्धं दृढं स्थितमनलमिव दीप्यमानं सुग्रीवं
ददर्श, श्रीमान्स सुग्रीवो ऽपि ततस्तं वालिनं ददर्श । श्लोकद्वयमेकान्वयि
 ॥  ४।१६।१४,१५  ॥   

  

तमिति । महाबाहुर्वाली सुग्रीवं पर्यवस्थितं दृष्ट्वा वासः वस्त्रं गाढं
परिदधे  ॥  ४।१६।१६  ॥   

  

स इति । गाढसंवीतः दृढं बद्धकटिः कृतक्षणः प्रकटितयुद्धोत्सवः अभिमुखः
सुग्रीवसंमुखे स्थितः स वाली योद्धुं सुग्रीवं ययौ  ॥  ४।१६।१७  ॥   

  

श्लिष्टमिति । सुग्रीवो ऽपि संरब्धतरमतिक्रुद्धं वालिनं समुद्दिश्य
श्लिष्टं दृढं बद्धं मुष्टिं समुद्यम्य उत्थाप्य आगतः वालिसमीपं प्राप्तः
 ॥  ४।१६।१८  ॥   

  

तमिति । रणकोविदं रणे चतुरं क्रोधताम्राक्षं महावेगमापतन्तं सुग्रीवमिदं
वचनमब्रवीत्  ॥  ४।१६।१९  ॥   

  

तद्वचनाकारः एष इति । गाढः दृढः मया बद्धः सुनियताङ्गुलिः सुनियता
यथोचितसंनिवेशिता अङ्गुलयो यस्मिन् स एष महान्मुष्टिः मया वेगविमुक्तः सन्
ते प्राणान् आदाय यास्यति  ॥  ४।१६।२०  ॥   

  

एवमिति । एवमुक्तः अत एव क्रुद्धः सुग्रीवस्तव प्राणान् हरन् सन् एषः मया
बद्धो मुष्टिस्तव मूर्धनि पततु इति वालिनमब्रवीत्  ॥  ४।१६।२१  ॥   

  

ताडित इति । समभिक्रम्य द्रुतं सुग्रीवसमीपं संप्राप्य तेन वालिना
वेगतस्ताडितः अत एव संक्रुद्धः सुग्रीवः सापीडः निर्झरसहितः पर्वत इव
शोणितोद्गारी शोणितप्रवाहवान् अभवत्  ॥  ४।१६।२२  ॥   

  

सुग्रीवेणेति । तेजसा अतिप्रभावेण उपलक्षितेन सुग्रीवेण सालमुत्पाट्य
निःशङ्कं यथा भवति तथा वज्रेण महागिरिरिव वाली गात्रेषु अभिहतः  ॥ 
४।१६।२३ ॥   

  

स इति । वृक्षेण निर्भग्नः अत एव सालताडनविह्वलः सालेन प्राप्तेन ताडनेन
विह्वलः वाली ससार्था सार्थैः सहिता अत एव गुरुभारभराक्रान्ता सागरे नौरिव
अभवदिति शेषः  ॥  ४।१६।२४  ॥   

  

ताविति । भीमबलविक्रान्तौ बलेन विक्रान्तौ कृतपादन्यासौ अत एव भीमौ भयंकरौ
भीमावेव बलविक्रान्ताविति कर्मधारयः भयंकरबलेन कृतपादन्यासावित्यर्थो वा ।
सुपर्णसमवेगितौ गरुडसमवेगं प्राप्तौ प्रयुद्धौ प्रवृद्धयुद्धविशिष्टौ
घोरवपुषौ अमित्रघ्नौ शत्रुसूदनौ तौ वालिसुग्रीवौ अम्बरे चन्द्रसूर्याविव
दृश्येते इति शेषः । सार्धश्लोक एकान्वयी  ॥  ४।१६।२५  ॥   

  

तत इति । ततः युद्धप्रवृद्ध्यनन्तरं बलवीर्यसमन्वितो वाली अवर्धत,
सूर्यपुत्रः सुग्रीवस्तु परिहीयत । आगमशास्त्रस्यानित्यवात् अडभावः  ॥ 
४।१६।२६  ॥   

  

वालिनेति । वालिना भग्नदर्पः अत एव मन्दविक्रमः अत एव वालिनं प्रति सामर्षः
अमर्षसहितः सुग्रीवः राघवं दर्शयामास बोधयामास । स्वहानिं वालिनो वृद्धिं
चेति शेषः  ॥  ४।१६।२७  ॥   

  

सिंहावलोकनन्यायेन तयोर्युद्धमेव वर्णयति वृक्षैरित्यादिभिः ।
वृक्षादिभिस्तयोर्वालिसुग्रीवयोः वृत्रवासवयोरिव घोरं युद्धमभूत् ।
सार्धश्लोक एकान्वयी  ॥  ४।१६।२८,२९  ॥   

  

ताविति । शोणिताक्तौ रुधिरलिप्तौ महाशब्दैर्मेघाविव तर्जमानौ वानरौ तौ
वालिसुग्रीवौ परस्परं युध्येताम्  ॥  ४।१६।३०  ॥   

  

हीयमानमिति । अथ सुग्रीवबोधनानन्तरं राघवः हीयमानं क्षीणतां प्राप्नुवन्तमत
एव मुहुर्मुहुः दिशः प्रेक्षमाणं सुग्रीवमपश्यत्  ॥  ४।१६।३१  ॥   

  

तत इति । महातेजाः स रामः हरीश्वरं सुग्रीवमार्तं दृष्ट्वा वालिनो
वधकाङ्क्षया शरं बाणं वीक्षते व्यैक्षत  ॥  ४।१६।३२  ॥   

  

तत इति । ततः धनुःकर्मकवीक्षणानन्तरमाशीविषोपमं शरं धनुषि संधाय तत्
शरसहितं चापं कालचक्रमन्तक इव पूरयामास आकर्णान्तमाकृष्टवानित्यर्थः  ॥ 
४।१६।३३  ॥   

  

तस्येति । तस्य चापस्य ज्यातलघोषेण त्रस्ताः उद्विग्ना पत्ररथेश्वराः
पक्षिराजाः मृगाश्च युगान्ते प्रलयसमये मोहिता जना इव प्रदुद्रुवुः  ॥ 
४।१६।३४  ॥   

  

मुक्त इति । मुक्तः ज्यायाः प्रच्युतः वज्रनिर्घोषः
वज्रनिर्घोषसदृशनिर्घोषविशिष्टः प्रदीप्ताशनिसंनिभः
प्रदीप्तवज्रसदृशप्रदीप्तिविशिष्टः महाबाणः राघवेण वालिवक्षसि पातितः  ॥ 
४।१६।३५  ॥   

  

तत इति । तेन महाबाणेन वेगेन अभिहतः कपीश्वरो वाली ततस्तस्मिन्महीतले
निपपात  ॥  ४।१६।३६  ॥   

  

इन्द्रेति । आश्वयुक्समये आश्वयुजी पौर्णमासी अस्ति अस्मिन् स एव
समयस्तस्मिन्मासि । किंच आश्वयुजः अश्विनीयुक्तपौर्णमास्याः सम्यक् अयः
प्राप्तिर्यस्मिन् तस्मिन् आश्विने इत्यर्थः, पौर्णमास्यामुद्धूतः
प्रक्षिप्तः इन्द्रध्वज इव उद्धूतः अत एव गतसत्त्वो ऽत एव विचेतनः अत एव
बाष्पसंरुद्धकण्ठः अत एव शनैः आर्तस्वरः वाली आसीदिति शेषः । गौडदेशे
कस्मिंश्चिदुत्सवे आश्विनपूर्णिमायामिन्द्रमुद्दिश्य ध्वजं
संस्थाप्योत्सवोत्तरं प्रक्षिपन्तीति प्रसिद्धम् । सार्धश्लोक एकान्वयी  ॥ 
४।१६।३७  ॥   

  

उपसंहरन्नाह नरोत्तम इति द्वाभ्याम् । नरोत्तमः रामः कालयुगान्तकोपमं
युगान्तकालसदृशं काञ्चनरूपभूषितं यथोचितं स्वर्णरजताभ्यामलंकृतम्
अमित्रमर्दनं शत्रुसूदनं शरोत्तमं ससर्ज । तत्र दृष्टान्तः सधूमं धूमसहितं
दीप्तमग्निं मुखतः मुखात् हरो यथा  ॥  ४।१६।३८  ॥   

  

अथेति । शोणिततोयविस्रवैः शोणितप्रस्वेदयोः च्युतिभिः उक्षितः सिक्तः
विचेतनः वासवसूनुर्वाली अनिलोद्धतः वायुना पातितः प्रपुष्पिताशोक इव
प्रभ्रंशितेन्द्रध्वज इव च क्षितिं गतः  ॥  ४।१६।३९  ॥   

  

इति श्रीमद्वाल्मीकीयरामयणव्याख्याने रामायणशिरोमणौ किष्किन्धाकाण्डे षोडशः
सर्गः  ॥  ४।१६  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/4_kiShkindhAkANDam/02-vAli-vadhaH/016_vAlivadhaH.md">
<details><summary><h3>तिलकम् ...{Loading}...</h3></summary>



तामिति  ॥  ४।१६।१  ॥   

  

सुसंरब्धं भावे निष्ठा सुसंरम्भमित्यर्थः । केनापि न केनापि
त्वदुक्तकारणेनेत्यर्थः  ॥  ४।१६।२  ॥   

  

धर्षणामर्षणं सहनम्  ॥  ४।१६।३  ॥   

  

संयुगे संरम्भम् । संयुगनिमित्तं संरम्भमित्यर्थः  ॥  ४।१६।४  ॥   

  

राघवं प्रति राघवनिमित्तभयमालक्ष्य मत्कृते त्वया विषादो न कार्यः यतो
धर्मज्ञत्वादिगुणः सः । पापं मद्वधरूपम्  ॥  ४।१६।५  ॥   

  

कथं भूयो ऽनुगच्छसि निवर्तस्वेत्युच्यमानापीति भावः । भक्तिरनुरागः  ॥ 
४।१६।६ ॥   

  

दर्पं च दर्पमेव । वियोक्ष्यते वियोजयिष्यते । सोदरत्वात्  ॥  ४।१६।७  ॥   

  

उक्तमेव विवृणोति ईप्सितं त्वदीप्सितं दर्पमोचनेनेत्यर्थः ।
वृक्षैर्वृक्षप्रहारैः  ॥  ४।१६।८  ॥   

  

गर्वितं दर्पम् आयस्तं तत्प्रवृत्तं दृढयत्नं भावे निष्ठा । सहायत्वं
बुद्धिसाचिव्यम्  ॥  ४।१६।९  ॥   

  

जनेन स्वपरिवारजनेनालं जित्वा जयमात्रं कृत्वा निवर्तिष्ये नतु वधमित्यर्थः
। "अहं जित्वा" इति पाठस्त्वसांप्रदायिकः  ॥  ४।१६।१०,११  ॥   

  

मन्त्रवित्स्वस्त्ययनमन्त्रवेत्री । देवांशत्वात्तद्वेदनम्  ॥  ४।१६।१२,१३
 ॥   

  

सर्वतो दृष्टिं चारयन् । स्थित इति शेषः  ॥  ४।१६।१४  ॥   

  

सुसंवीतं बद्धकच्छम्, अवष्टब्धं युयुत्सया दृढं भूमिमाक्रम्य स्थितम्  ॥ 
४।१६।१५,१६  ॥   

  

गाढं संवितो दृढं बद्धकच्छः  ॥  ४।१६।१७  ॥   

  

सुग्रीवो ऽपि वालिनं समुद्दिश्य श्लिष्टं दृढबद्धं मुष्टिमुद्यम्य
किंञ्चित्संमुखमागतः  ॥  ४।१६।१८।१९  ॥   

  

वेगविमुक्तः त्वदुपरीति शेषः  ॥  ४।१६।२०  ॥   

  

एवमुक्तो वालिना तव प्राणान्हरन्नेष मुष्टिर्मामकस्तव मूर्ध्नि
पतत्वित्यब्रवीत्  ॥  ४।१६।२१  ॥   

  

सुग्रीवमभिक्रम्याक्रम्य स्थितेन वालिना वेगतस्ताडितः सुग्रीवः सापीडः
सनिर्झरः पर्वत इवाभवत्  ॥  ४।१६।२२  ॥   

  

निःशङ्कं शोणितोद्गारजदुःखसंबन्धरहितं यथा तथा ऽभिहतो वाली सागरे नौरिव
विह्वलो ऽभवत्  ॥  ४।१६।२३,२४  ॥   

  

सुपर्णेन समं वेगितं वेगो ययोस्तौ । प्रकृष्टं युद्धं ययोस्तौ ।
चन्द्रसूर्याविवेति यद्यर्थातिशयोक्तिरेषा  ॥  ४।१६।२५,२६  ॥   

  

परिहीयत । अडभाव आर्षः  ॥  ४।१६।२७  ॥   

  

राघवं दर्शयामास स्वहानिमिति शेषः  ॥  ४।१६।२८,२९  ॥   

  

युध्येतामयुध्येताम्  ॥  ४।१६।३०,३१  ॥   

  

स रामः शरं वीक्षते स्म  ॥  ४।१६।३२,३३  ॥   

  

पत्ररथाः पक्षिणः  ॥  ४।१६।३४  ॥   

  

मुक्तो बाणः पातित इत्यर्थः  ॥  ४।१६।३५,३६  ॥   

  

आश्वयुक्समये आश्वयुगाश्वयुजी पौर्णमासी यत्र मासे तस्मिन्नाश्विने मासि
पौर्णमास्यामिन्द्रध्वजोत्सवान्ते उद्धूत उत्क्षिप्त इन्द्रध्वजो यथा भूमौ
पपात तद्वद्वाली ग्रीष्मान्ते पतित इत्यर्थः । अत एव सुग्रीवाभिषेकसमये
श्रावणो मासो ऽधुना वर्तते इति वचनेन न विरोधः  ॥  ४।१६।३७  ॥   

  

उक्तमुपसंहरति नरोत्तम इति । मुखतः मुखस्थललाटनेत्रेणेत्यर्थः  ॥ 
४।१६।३८ ॥   

  

शोणिततोयस्य विस्रवैः स्रुतिभिः । प्रभ्रंशित उत्सवान्ते पातितः  ॥  ४।१६।३९
 ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
किष्किन्धाकाण्डे षोडशः सर्गः  ॥  ४।१६  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/4_kiShkindhAkANDam/02-vAli-vadhaH/016_vAlivadhaH.md">
<details><summary><h3>द्राविडपाठः ...{Loading}...</h3></summary>



  
तामेवं ब्रुवतीं तारां ताराधिपनिभाननाम्।  
वाली निर्भर्त्सयामास वचनं चेदमब्रवीत् ॥ 4.16.1 ॥   
गर्जतोऽस्य च संरम्भं भ्रातुः शत्रोर्विशेषतः।  
मर्षयिष्याम्यहं केन कारणेन वरानने ॥ 4.16.2 ॥   
अधर्षितानां शूराणां समरेष्वनिवर्तिनाम्।  
धर्षणामर्षणं भीरु मरणादतिरिच्यते ॥ 4.16.3 ॥   
सोढुं न च समर्थोऽहं युद्धकामस्य संयुगे।  
सुग्रीवस्य च संरम्भं हीनग्रीवस्य गर्जतः ॥ 4.16.4 ॥   
न च कार्यो विषादस्ते राघवं प्रति मत्कृते।  
ध्रमज्ञश्च कृतज्ञश्च कथं पापं करिष्यति ॥ 4.16.5 ॥   
निवर्तस्व सह स्त्रीभिः कथं भूयोऽनुच्छसि।  
सौहृदं दर्शितं तारे मयि भक्तिः कृता त्वया ॥ 4.16.6 ॥   
प्रति योत्साम्यहं गत्वा सुग्रीवं जहि सम्भ्रमम्।  
दर्पमात्रं विनेष्यामि न च प्राणैर्विमोक्ष्यते ॥ 4.16.7 ॥   
अहं ह्याजिस्थितस्यास्य करिष्यामि यथेप्सितम्।  
वृक्षैर्मुष्टिप्रहारैश्च पीडितः प्रतियास्यति ॥ 4.16.8 ॥   
न मे गर्वितमायस्तं सहिष्यति दुरात्मवान्।  
कृतं तारे सहायत्वं सौहृदं दर्शितं मयि ॥ 4.16.9 ॥   
शापितासि मम प्राणैर्निवर्तस्व जयेन च।  
अहं जित्वा निवर्तिष्ये तमहं भ्रातरं रणे ॥ 4.16.10 ॥   
तं तु तारा परिष्वज्य वालिनं प्रियवादिनी।  
चकार रुदती मन्दं दक्षिणा सा प्रदक्षिणम् ॥ 4.16.11 ॥   
ततः स्वस्त्ययनं कृत्वा मन्त्रवद्विजयैषिणी।  
अन्तःपुरं सह स्त्रीभिः प्रविष्टा शोकमोहिता ॥ 4.16.12 ॥   
प्रविष्टायां तु तारायां सह स्त्रीभिः स्वमालयम्।  
नगरान्निर्ययौ क्रुद्धो महासर्प इव श्वसन् ॥ 4.16.13 ॥   
स निःश्वस्य महातेजा वाली परमरोषणः।  
सर्वतश्चारयन् दृष्टिं शत्रुदर्शनकाङ्क्षया ॥ 4.16.14 ॥   
स ददर्श ततः श्रीमान् सुग्रीवं हेमपिङ्गलम्।  
सुसंवीतमवष्टब्धं दीप्यमानमिवानलम् ॥ 4.16.15 ॥   
स तं दृष्ट्वा महावीर्यं सुग्रीवं पर्यवस्थितम्।  
गाढं परिदधे वासो वाली परमरोषणः ॥ 4.16.16 ॥   
स वाली गाढसंवीतो मुष्टिमुद्यम्य वीर्यवान्।  
सुग्रीवमेवाभिमुखो ययौ योद्धुं कृतक्षणः ॥ 4.16.17 ॥   
श्लिष्टमुष्टिं समुद्यम्य संरब्धतरमागतः।  
सुग्रीवोऽपि तमुद्दिश्य वालिनं हेममालिनम् ॥ 4.16.18 ॥   
तं वाली क्रोधताम्राक्षः सुग्रीवं रणपण्डितम्।  
आपतन्तं महावेगमिदं वचनमब्रवीत् ॥ 4.16.19 ॥   
एष मुष्टिर्मया बद्धो गाढः सन्निहिताङ्गुलिः।  
मया वेगविमुक्तस्ते प्राणानादाय यास्यति ॥ 4.16.20 ॥   
एवमुक्तस्तु सुग्रीवः क्रुद्धो वालिनमब्रवीत्।  
तवैव चाहरन् प्राणान् मुष्टिः पततु मूर्धनि ॥ 4.16.21 ॥   
ताडितस्तेन सङ्क्रुद्धः समभिक्रम्य वेगितः।  
अभवच्छोणितोद्गारी सोत्पीड इव पर्वतः ॥ 4.16.22 ॥   
सुग्रीवेण तु निस्सङ्गं सालमुत्पाट्य तेजसा।  
गात्रेष्वभिहतो वाली वज्रेणेव महागिरिः ॥ 4.16.23 ॥   
स तु वाली प्रचलितः सालताडनविह्वलः।  
गुरुभारसमाक्रान्तो नौसार्थ इव सागरे ॥ 4.16.24 ॥   
प्रवृद्धौ घोरवपुषौ चन्द्रसूर्याविवाम्बरे।  
परस्परममित्रघ्नौ छिद्रान्वेषणतत्परौ ॥ 4.16.25 ॥   
ततोऽवर्धत वाली तु बलवीर्यसमन्वितः।  
सूर्यपुत्रो महावीर्यः सुग्रीवः परिहीयते ॥ 4.16.26 ॥   
वालिना भग्नदर्पस्तु सुग्रीवो मन्दविक्रमः।  
वालिनं प्रति सामर्षो दर्शयामास लाघवम् ॥ 4.16.27 ॥   
मुष्टिभिर्जानुभिः पद्भिर्बाहुभिश्च पुनःपुनः।  
तयोर्युद्धमभूद्घोरं वृत्रवासवयोरिव ॥ 4.16.28 ॥   
तौ शोणिताक्तौ युद्ध्येतां वानरौ वनचारिणौ।  
मेघाविव महाशब्दैस्तर्जमा(या)नौ परस्परम् ॥ 4.16.29 ॥   
हीयमानमथोऽपश्यत्सुग्रीवं वानरेश्वरम्।  
वीक्षमाणं दिशश्चैव राघवः स मुहुर्मुहुः ॥ 4.16.30 ॥   
ततो रामो महातेजा आर्तं दृष्ट्वा हरीश्वरम्।  
शरं च वीक्षते वीरो वालिनो वधकारणात् ॥ 4.16.31 ॥   
ततो धनुषि सन्धाय शरमाशीविषोपमम्।  
पूरयामास तच्चापं कालचक्रमिवान्तकः ॥ 4.16.32 ॥   
तस्य ज्यातलघोषेण त्रस्ताः पत्त्ररथेश्वराः।  
प्रदुद्रुवुर्मृगाश्चैव युगान्त इवमोहिताः ॥ 4.16.33 ॥   
मुक्तस्तु वज्रनिर्घोषः प्रदीप्ताशनिसन्निभः।  
राघवेण महाबाणो वालिवक्षसि पातितः ॥ 4.16.34 ॥   
ततस्तेन महातेजा वीर्योत्सिक्तः कपीश्वरः।  
वेगेनाभिहतो वाली निपपात महीतले ॥ 4.16.35 ॥   
इन्द्रध्वज इवोद्धूतः पौर्णमास्यां महीतेले।  
आश्वयुक्समये मासि गत श्रीको विचेतनः ॥ 4.16.36 ॥   
नरोत्तमः कालयुगान्तकोपमं शरोत्तमं काञ्चनरूप्यभूषितम्।  
ससर्ज दीप्तं तममित्रमर्द्दनं सधूममग्निं मुखतो यथा हरः ॥ 4.16.37 ॥   
अथोक्षितः शोणिततोयविस्रवैः सुपुष्पिताशोक इवानलोद्धतः।  
विचेतनो वासवसूनुराहवे विभ्रंशितेन्द्रध्वजवत्क्षितिं गतः ॥ 4.16.38 ॥   

</details>
</div>
