+++
title = "११२ पादुकाप्रदानम्"
title_english = "112 The sages requests Bharata to accept Rama s words"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-112-Padukaa_Pradaanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/07-rAma-darshanam/112_pAdukApradAnam.md">
<details><summary><h3>IITK ...{Loading}...</h3></summary>

Sages praise Rama and Bharata for their virtues -- Bharata proclaims to
stay outside Ayodhya and rule under the security of Rama's sandals.



#### श्लोकः
##### मूलम्
तमप्रतिमतेजोभ्यां भ्रातृभ्यां रोमहर्षणम्।  
विस्मिताः स‌ङ्गमं प्रेक्ष्य समवेता महर्षयः॥2.112.1॥

##### शब्दार्थः
समवेताः those who had assembled, महर्षयः the great sages, अप्रतिमतेजोभ्यां of both men of unparalleled brilliance, भ्रातृभ्याम् of brothers (Rama and Bharata), तम् that, रोमहर्षणम् thrilled, सङ्गमम् their meeting, प्रेक्ष्य witnessing, विस्मिताः were amazed.

##### आङ्ग्लानुवादः
The great sages assembled there were amazed at witnessing the meeting of the two brothers (Rama and Bharata) of umparalleled briliance.



#### श्लोकः
##### मूलम्
अन्तर्हिता मुनिगणास्सिद्धाश्च परमर्षयः।  
तौ भ्रातरौ महात्मानौ काकुत्स्थौ प्रशशंसिरे॥2.112.2॥

##### शब्दार्थः
अन्तर्हिताः remaining invisible, मुनिगणाः hosts of sages, सिद्धाश्च siddhas, परमर्षयः devarshis,  महात्मानौ magnanimous, भ्रातरौ brothers, तौ those two, काकुत्स्थौ Kakutsthas, प्रशशंसिरे lauded.

##### आङ्ग्लानुवादः
The hosts of sages, siddhas and devarshis watching invisible the two Kakutstha  brothers extoled them.



#### श्लोकः
##### मूलम्
स धन्यो यस्य पुत्रौ द्वौ धर्मज्ञौ धर्मविक्रमौ।  
श्रुत्वा वयं हि सम्भाषामुभयोस्स्पृहयामहे॥2.112.3॥

##### शब्दार्थः
धर्मज्ञौ practioners of righteousness, धर्मविक्रमौ whose strength is righteousness, द्वौ both, यस्य whose, पुत्रौ two sons, सः he (Dasaratha), धन्यः is fortunate, वयम् we, संभाषाम् their conversation, श्रुत्वा having heard, उभयोः in respect of both of them, स्पृहयामहे हि we are  
attached.

##### आङ्ग्लानुवादः
On hearing their dialogue we are deeply drawn towards them, these two sons of king Dasaratha who was fortunate to have these practioners of righteousness and whose strength is dharma.



#### श्लोकः
##### मूलम्
ततस्त्वृषिगणाः क्षिप्रं दशग्रीववधैषिणः।  
भरतं राजशार्दूलमित्यूचुः स‌ङ्गता वचः॥2.112.4॥

##### शब्दार्थः
ततः thereafter, क्षिप्रम् quickly, दशग्रीववधैषिणः men desiring the destruction of tenheaded Ravana, ऋषिगणाः hosts of rishis, राजशार्दूलम् best of kings, भरतम् Bharata, इति thus, वचः words, ऊचुः uttered.

##### आङ्ग्लानुवादः
Thereafter hosts of rishis desiring the speedy destruction of tenheaded Ravana said these words to Bharata, the best of kings.



#### श्लोकः
##### मूलम्
कुले जात महाप्राज्ञ महावृत्त महायशः।  
ग्राह्यं रामस्य वाक्यं ते पितरं यद्यवेक्षसे॥2.112.5॥

##### शब्दार्थः
कुले जात O born in an illustrious race, महाप्राज्ञ O highly sagacious one, महावृत्त of virtuous conduct, महायशः O man of great renown, ते your, पितरम् father, अवेक्षसे यदि if you look at your father, रामस्य Rama's, वाक्यम् words, ग्राह्यम् have to be accepted.

##### आङ्ग्लानुवादः
O Bharata, born in an illustrious race, highly sagacious and a man of virtuous conduct and great renown, accept Rama's proposal if you have any regard for your father.



#### श्लोकः
##### मूलम्
सदाऽनृणमिमं रामं वयमिच्छामहे पितुः।  
आनृणत्वाच्च कैकेय्याःस्वर्गम् दशरथो गतः॥2.112.6॥

##### शब्दार्थः
वयम् we, इमं रामम् this Rama, सदा always, पितुः as regards his father, अनृणम् free from debt, इच्छामहे we desire, दशरथः Dasaratha, कैकेय्याः to Kaikeyi, अनृणत्वाच्च by discharging  
his obligation, स्वर्गम् heaven, गतः ascended.

##### आङ्ग्लानुवादः
We always desire that Rama should discharge his debt to his father. Dasaratha, who by redeeming himself of his obligation to Kaikeyi, had ascended heaven.



#### श्लोकः
##### मूलम्
एतावदुक्त्वा वचनं गन्धर्वाः स‌महर्षयः।  
राजर्षयश्चैव तदा सर्वे स्वां स्वां गतिं गताः॥2.112.7॥

##### शब्दार्थः
तदा then, समहर्षयः with great rishis, गन्धर्वाः gandharvas, राजर्षयश्चैव and royal sages, एतावत्  
upto this extent, वचनम् word, उक्त्वा having spoken, सर्वे all, स्वां स्वाम् to their respective, गतिम् abode, गताः went.

##### आङ्ग्लानुवादः
Then the great rishis, gandharvas and royal sages having said this, returned to their respective abodes.



#### श्लोकः
##### मूलम्
ह्लादितस्तेन वाक्येन शुभेन शुभदर्शनः।  
रामस् संहृष्टवदनस्तानृषीनभ्यपूजयत्॥2.112.8॥

##### शब्दार्थः
शुभदर्शनः of auspicious appearance, रामः Rama, शुभेन by the auspicious, तेन वाक्येन by that statement, ह्लादितः was gladdened, संहृष्टवदनः with delightful countenance, तान् ऋषीन् those rishis, अभ्यपूजयत् paid homage.

##### आङ्ग्लानुवादः
Of pleasing appearance, Rama, gladdened by the auspicious statements (of the sages),  paid them homage with a cheerful countenance.



#### श्लोकः
##### मूलम्
त्रस्तगात्रस्तु भरतस्स वाचा सज्जमानया।  
कृताञ्जलिरिदं वाक्यं राघवं पुनरब्रवीत्॥2.112.9॥

##### शब्दार्थः
सः भरतत्तु as for Bharata, त्रस्तगात्रः limbs trembling, कृताञ्जलिः with palms folded (in reverence), सज्जमानया got ready, वाचा words, पुनः again, राघवम् to Rama, इदं वाक्यम् these word, अब्रवीत् said.

##### आङ्ग्लानुवादः
Before Bharata, with his limbs trembling and with palms folded (in reverence) was   ready to depart, he said to Ramaः



#### श्लोकः
##### मूलम्
राजधर्ममनुप्रेक्ष्य कुलधर्मानुसन्ततिम्।  
कर्तुमर्हसि काकुत्स्थ मम मातुश्च याचनाम्॥2.112.10॥

##### शब्दार्थः
काकुत्स्थ O Kakutstha, राजधर्मम् code of kings, कुलधर्मानुसन्ततिम् to abide by the traditional code of our family, अनुप्रेक्ष्य having considered, मम my, मातुश्च also mother's, याचनाम् supplication, कर्तुम् to do, अर्हसि behoves you.

##### आङ्ग्लानुवादः
O Rama, keeping in view the code of kings and tradition of our family, it behoves you to consider my supplication and that of my mother.



#### श्लोकः
##### मूलम्
रक्षितुं सुमहद्राज्यमहमेकस्तु नोत्सहे।  
पौरजानपदांश्चापि रक्तान्रञ्जयितुं तथा॥2.112.11॥

##### शब्दार्थः
अहम् I, एकस्तु am alone, सुमहत् this vast, राज्यम् kingdom, रक्षितुम् to protect, रक्तान् loyal पौरजानपदान् inhabitants of the town and villages, रञ्जयितुम् to please, नोत्सहे I do not venture.

##### आङ्ग्लानुवादः
I do not venture to protect this kingdom all by myself and keep the inhabitants of the towns and villages who are loyal to you pleased.



#### श्लोकः
##### मूलम्
ज्ञातयश्च हि योधाश्च मित्राणि सुहृदश्च नः।  
त्वामेव प्रतिवीक्षन्ते पर्जन्यमिव कर्षकाः॥2.112.12॥

##### शब्दार्थः
नः our, ज्ञातयश्च relatives, योधाश्च warriors, मित्राणि friends, सुहृदश्च wellwishers, त्वामेव you alone, कर्षकाः farmers, पर्जन्यमिव like rainbearing cloud, प्रतिवीक्षन्ते are longing.

##### आङ्ग्लानुवादः
All our relatives, warriors, friends and wellwishers long to see you like farmers yearn for the raincloud.



#### श्लोकः
##### मूलम्
इदं राज्यं महाप्राज्ञ स्थापय प्रतिपद्य हि।  
शक्तिमानसि काकुत्स्थ लोकस्य परिपालने॥2.112.13॥

##### शब्दार्थः
महाप्राज्ञ O sagacious one, इदं राज्यम् this kingdom, प्रतिपद्य after accepting, स्थापय establish, काकुत्स्थ Kakutstha, लोकस्य this world's, परिपालने in governance, शक्तिमान् असि  you are powerful.

##### आङ्ग्लानुवादः
O sagacious Rama, accept this kingdom and ensure its stability. You are powerful enough to govern this world. So accept this kingdom and restore its stability.



#### श्लोकः
##### मूलम्
इत्युक्त्वा न्यपतद्भ्रातुः पादयोर्भरतस्तदा।  
भृशं सम्प्रार्थयामास राममेव प्रियंवदः॥2.112.14॥

##### शब्दार्थः
भरतः Bharata, तदा then, इति thus, उक्त्वा having said, भ्रातुः brother's, पादयोः at the feet, न्यपतत् fell, प्रियंवदः one who speaks sweetly, Bharata, रामम् एव Rama alone, भृशम्  profusely, सम्प्रार्थयामास entreated him.

##### आङ्ग्लानुवादः
Having said this, Bharata, fell at the feet of his brother, and speaking sweetly, he profusely  entreated  Rama.



#### श्लोकः
##### मूलम्
तमङ्के भरतं कृत्वा रामो वचनमब्रवीत्।  
श्यामं नलिनपत्राक्षं मत्तहंसस्वरं स्वयम्॥2.112.15॥

##### शब्दार्थः
रामः Rama, श्यामम् dark complexioned, नलिनपत्राक्षम् man with eyes like lotus petals, मत्तहंस स्वरम् voice of  an amorous swan, तं भरतम् to that Bharata, स्वयम् personally, अङ्के into his lap, कृत्वा drawing, वचनम् these words, अब्रवीत् said.

##### आङ्ग्लानुवादः
Rama took his in his arms Bharata who had a darkblue complexion, whose eyes were like petals of lotus and whose voice was the voice of an amorous swan.



#### श्लोकः
##### मूलम्
आगता त्वामियं बुद्धिस्स्वजा वैनयिकी च या।  
भृशमुत्सहसे तात रक्षितुं पृथिवीमपि॥2.112.16॥

##### शब्दार्थः
तातः O child, स्वजा innate, वैनयिकी च though training (received from a preceptor), या बुद्धिः such wisdom, त्वाम् you, आगता reached, पृथिवीम् to the earth, रक्षितुम् अपि even to protect, भृशम् perfectly, उत्सहसे you are capable.

##### आङ्ग्लानुवादः
O child, this wisdom of yours is both inborn and imbibed through training. With this,  
you are perfectly capable of protecting the earth.



#### श्लोकः
##### मूलम्
अमात्यैश्च सुहृद्भिश्च बुद्धिमद्भिश्च मन्त्रिभिः।  
सर्वकार्याणि सम्मन्त्र्य सुमहन्त्यपि कारय॥2.112.17॥

##### शब्दार्थः
अमात्यैश्च with ministers, सुहृद्भिश्च with friends, बुद्धिमद्भिः with the prudent, मन्त्रिभिश्च   with the counsellors, सम्मन्त्र्य consulting, सुमहन्त्यपि however great they might appear, सर्वकार्याणि all endeavours, कारय you may get them done.

##### आङ्ग्लानुवादः
After due consultation with ministers, friends, counsellors and prudent persons,   accomplish all tasks, however formidable they may appear.



#### श्लोकः
##### मूलम्
लक्ष्मीश्चन्द्रादपेयाद्वा हिमवान्वा हिमं त्यजेत्।  
अतीयात्सागरो वेलां न प्रतिज्ञामहं पितुः॥2.112.18॥

##### शब्दार्थः
चन्द्रात् from the Moon, लक्ष्मीः splendour, अपेयाद्वा might withdraw, हिमवान् Himavat mountain, हिमम् snow, त्यजेद्वा might abandon, सागरः ocean, वेलाम् its shores, अतीयात् might overstep, अहम् I, पितुः to father, प्रतिज्ञाम् promise, न shall not forsake.

##### आङ्ग्लानुवादः
The Moon might lose its splendour, snow might abandon the Himavat mountain, the ocean might overstep its shores, but I shall not forsake the promise made to my father.



#### श्लोकः
##### मूलम्
कामाद्वा तात लोभाद्वा मात्रातुभ्यमिदं कृतम्।  
न तन्मनसि कर्तव्यं वर्तितव्यं च मातृवत्॥2.112.19॥

##### शब्दार्थः
तात child, कामाद्वा either out of affection, लोभाद्वा or out of covetousness, मात्रा by your  mother, तुभ्यम् for your sake, इदम् this, कृतम् was done, तत् that, मनसि in your mind, न कर्तव्यम् should not be taken seriously, मातृवत् as to one's own mother, वर्तिव्यम् you should conduct.

##### आङ्ग्लानुवादः
Dear brother, whether out of affection or greed, your mother has done this for your  
sake. It should not agitate your mind. You should conduct yourself as one should towards one's mother.



#### श्लोकः
##### मूलम्
एवं ब्रुवाणं भरतः कौसल्यासुतमब्रवीत्।  
तेजसाऽऽदित्यसङ्काशं प्रतिपच्चन्द्रदर्शनम्॥2.112.20॥

##### शब्दार्थः
भरतः Bharata, एवम् in this way, ब्रुवाणम् speaking, तेजसा in brilliance, आदित्यसङ्काशम्  resembling  the Sun, प्रतिपच्चन्द्रदर्शनम् appearance like the new Moon, कौसल्यासुतम् to the son of Kausalya, अब्रवीत् said.

##### आङ्ग्लानुवादः
On hearing this, Bharata replied to the son of  Kausalya who looked like the Sun or the new Moon in brillianceः



#### श्लोकः
##### मूलम्
आधिरोहाऽर्य पादाभ्यां पादुके हेमभूषिते।  
एतेहि सर्वलोकस्य योगक्षेमं विधास्यतः॥2.112.21॥

##### शब्दार्थः
आर्य O noble one, हेमभूषिते decorated with gold, पादुके sandals, पादाभ्याम् from your feet, अधिरोह get into, एते these, सर्वलोकस्य of the entire world, योगक्षेमम् safety, विधास्यतः हि are going to secure.

##### आङ्ग्लानुवादः
O noble one, place your feet on these sandals decorated with gold. They will secure the prosperity and safety of the entire world.



#### श्लोकः
##### मूलम्
सोऽधिरुह्य नरव्याघ्रः पादुके ह्यवरुह्य च।  
प्रायच्छत्सुमहातेजा भरताय महात्मने॥2.112.22॥

##### शब्दार्थः
नरव्याघ्रः the best of men, सुमहातेजाः of great brilliance, सः that Rama, पादुके sandals, अधिरुह्य putting on, अवरुह्य च putting off, महात्मने to the magnanimous, भरताय to Bharata, प्रायच्छत् gave.

##### आङ्ग्लानुवादः
Rama, the best of men, one with great brilliance, put on and then put off the sandals  and presented them to the magnanimous Bharata.



#### श्लोकः
##### मूलम्
स पादुके सम्प्रणम्य रामं वचनमब्रवीत्  
चतुर्दश हि वर्षाणि जटाचीरधरो ह्याहम्॥2.112.23॥  
फलमूलाशनो वीर भवेयं रघुनन्दन।  
तवाऽगमनमाकाङ्क्षान्वसन्वै नगराद्बहिः॥2.112.24॥  
तव पादुकयोर्न्यस्तराज्यतन्त्रः परन्तप।

##### शब्दार्थः
सः that Bharata, पादुके to the sandals, सम्प्रणम्य bowing down, रामम् to Rama, वचनम् words, अब्रवीत् said, परन्तप O tormentor of enemies, वीर O hero, रघुनन्दन Rama, अहम् I, चतुर्दश वर्षाणि fourteen years, जटाचीरधरः wearing matted locks and bark garments, फलमूलाशनः living on fruits and roots, तव your, पादुकयोः on your sandals, न्यस्तराज्यतन्त्रः placing the responsibility of ruling this kingdom, तव your, आगमनम् arrival, आकाङ्क्षन् looking forward, नगरात् from the city, बहिः outside, वसन् residing, भवेयम् I  shall remain.

##### आङ्ग्लानुवादः
Bharata bowed before the sandals and said to Rama, 'O tormentorr of enemies, O hero, wearing matted locks and bark garments, living on fruits and roots, placing the responsibility of ruling the kingdom on your sandals and looking forward to your arrival, I shall reside outside the city for fourteen years.'



#### श्लोकः
##### मूलम्
चतुर्दशे तु संपूर्णे वर्षेऽहनि रघूत्तम॥2.112.25॥  
न द्रक्ष्यामि यदि त्वां तु प्रवेक्ष्यामि हुताशनम्।

##### शब्दार्थः
रघूत्तम O best of the Raghus, चतुर्दशे when fourteen, वर्षे years, संपूर्णे have passed, अहनि  
on that day, त्वाम् you, न द्रक्ष्यामि यदि if I do not behold, हुताशनम् blazing fire, प्रवेक्ष्यामि I shall enter.

##### आङ्ग्लानुवादः
O best of the Raghus, if I do not behold you on the day after completion of fourteen years I shall enter the blazing fire.



#### श्लोकः
##### मूलम्
तथेति च प्रतिज्ञाय तं परिष्वज्य सादरम्॥2.112.26॥  
शत्रुघ्नं च परिष्वज्य भरतं चेदमब्रवीत्।

##### शब्दार्थः
तथेति be it so, प्रतिज्ञाय having promised, तम् to that Bharata, सादरम् affectionately, परिष्वज्य having embraced, शत्रुघ्नम् Satrughna, परिष्वज्य having embraced, भरतं च also Bharata, इदम् these words, अब्रवीत् spoke.

##### आङ्ग्लानुवादः
'Be it so', assured Rama and then affectionately embracing both Bharata and Satrughna, said to Bharataः



#### श्लोकः
##### मूलम्
मातरं रक्ष कैकेयीं मा रोषं कुरु तां प्रति॥2.112.27॥  
मया च सीतया चैव शप्तोऽसि रघुसत्तम।  
इत्युक्त्वाऽश्रुपरीताक्षो भ्रातरं विससर्ज ह॥2.112.28॥

##### शब्दार्थः
रघुसत्तम O chief of the Raghus,  मातरम् mother, कैकेयीम् Kaikeyi, रक्ष protect, तां प्रति to her, रोषम् anger, मा कुरु do not show, मया च by me, सीतया चैव on Sita, शप्तः असि are being sworn, इति like this, उक्त्वा having said, अश्रुपरीताक्षः with the eyes filled with tears, भ्रातरम् brother, विससर्ज ह took leave of.

##### आङ्ग्लानुवादः
Look after your mother, O chief of the Raghus Do not be angry with her. Swear in my name and in the name of Sita. So saying, eyes filled with tears, Rama took leave of his brother.



#### श्लोकः
##### मूलम्
स पादुके ते भरतः प्रतापवान् स्वलङ्कृते सम्परिपूज्य धर्मवित्।  
प्रदक्षिणं चैव चकार राघवम् चकार ते चोत्तमनागमूर्धनि॥2.112.29॥

##### शब्दार्थः
प्रतापवान् the valiant, धर्मवित् knower of righteousness, सः भरतः that Bharata, स्वलङ्कृते welldecorated, ते those, पादुके sandals, सम्परिपूज्य having worshipped, राघवम् to Rama, प्रदक्षिणम् circumambulation, चकार performed, ते those sandals, उत्तमनागमूर्धनि atop the best of elephants, चकार made.

##### आङ्ग्लानुवादः
The valiant and righteous Bharata, worshipped the welldecorated sandals and after circumambulating Rama reverentially placed them atop the best of elephants.



#### श्लोकः
##### मूलम्
अथाऽनुपूर्व्यात्प्रतिनन्द्य तं जनं गुरूंश्च मन्त्रिप्रकृतीस्तथाऽनुजौ।  
व्यसर्जयद्राघववंशवर्धनस्थिरः स्वधर्मे हिमवानिवाचलः॥2.112.30॥

##### शब्दार्थः
अथ thereafter, राघववंशवर्धनः one who enhances the progeny of the Raghu dynasty, स्वधर्मे in his code of righteousness, हिमवान् Himavat, अचलः इव like the unshakable mountain, स्थिरः firm, तं जनम् those people, अनुपूर्व्या in accordance with their rank, प्रतिनन्द्य having greeted, गुरूंश्च to preceptors, मन्त्रिप्रकृतीः ministers and subjects, तथा like that, अनुजौ wishing his younger brothers Bharata and Satrughna, व्यसर्जयत् sent them forth.

##### आङ्ग्लानुवादः
Inflexibly fixed in his own code of righteouness, like the Himavat mountain, Rama, the enhancer of the progeny of the Raghu dynasty, paid respect due to the preceptors, ministers and subjects in accordance with their rank, blessed his younger brothers, Bharata and Satrughna and sent them forth.



#### श्लोकः
##### मूलम्
तं मातरो बाष्पगृहीतकण्ठ्यो दुःखेन नामन्त्रयितुं हि शेकुः।  
स त्वेव मात्रृ़रभिवाद्य सर्वारुदन्कुटीं स्वां प्रविवेश राघवः॥2.112.31॥

##### शब्दार्थः
दुःखेन in their grief, बाष्पगृहीतकण्ठ्य throats choked with sobs, मातरः mothers, तम् to him, अमन्त्रयितुं to bid farewell, न शेकुर्हि were not able, सः that, राघवः एव Rama himself, सर्वाः all, मात़ृ़ः mothers, अभिवाद्य paying obeisance, रुदन् weeping, स्वाम् his, कुटीं hut, प्रविवेश entered.

##### आङ्ग्लानुवादः
His mothers were unable to bid him farewell their throats were choked with tears of sorrow but Rama himself paid obeisance to them and entered his hut in tears.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे द्वादशोत्तरशततमस्सर्गः॥  
Thus ends the hundredtwelfth sarga in Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/07-rAma-darshanam/112_pAdukApradAnam.md">
<details><summary><h3>भूषणम् ...{Loading}...</h3></summary>



तमप्रतिमतेजोभ्यां भ्रातृभ्यां रोमहर्षणम् ।  

विस्मिताः सङ्गमं प्रेक्ष्य समवेता महर्षयः  ॥  २।११२।१  ॥   

अथ भरतस्य समाधानं कृत्वा प्रस्थापनं द्वादशोत्तरशततमे--तमित्यादि ।
भातृभ्यां सङ्गमं भातृभ्यामन्योन्यसौहार्देन कृतं सङ्गमं प्रेक्ष्य
विस्मिता अभूवन्निति शेषः  ॥  २।११२।१  ॥   

  

अन्तर्हितास्त्वृषिगणाः सिद्धाश्च परमर्षयः ।  

तौ भ्रातरौ महात्मानौ महात्मानौ काकुत्स्थौ प्रशशंसिरे  ॥  २।११२।२  ॥   

अन्तर्हिता इति । अन्तर्हिताः पूर्वमेवान्तर्धानं प्राप्ताः ऋषिगणाः
राजर्षिगणाः सिद्धाः देवजातिविशेषाः । परमर्षयः देवर्षयः । इदमुत्तरत्र
"एतावदुक्त्वा वचनं गन्धर्वाः सहमर्षयः । राजर्षयश्चैव" इत्यत्र
व्यक्तीभविष्यति  ॥  २।११२।२  ॥   

  

स धन्यो यस्य पुत्रौ द्वौ धर्मज्ञौ धर्मविक्रमौ ।  

श्रुत्वा वयं हि सम्भाषामुभयोः स्पृहयामहे  ॥  २।११२।३  ॥   

स धन्य इति । धर्मविक्रमौ धर्मशूरौ । वयमुभयोः सम्भाषां श्रुत्वा
स्पृहयामहे पुनःपुनः श्रोतुं वाञ्छाम इत्यर्थः । वयं ययोरुभयोः सम्भाषां
श्रुत्वा स्पृहयामहे तादृशौ धर्मज्ञौ धर्मविक्रमौ द्वौ पुत्रौ यस्य स धन्य
इत्यन्वयः  ॥  २।११२।३  ॥   

  

ततस्त्वृषिगणाः क्षिप्रं दशग्रीववधैषिणः ।  

भरतं राजशार्दूलमित्यूचुः सङ्गता वचः  ॥  २।११२।४  ॥   

तत इति । सङ्गताः ऐककण्ठ्यं प्राप्ताः  ॥  २।११२।४  ॥   

  

कुले जात महाप्राज्ञ महावृत्त महायशः ।  

ग्राह्यं रामस्य वाक्यं ते पितरं यद्यवेक्षसे  ॥  २।११२।५  ॥   

सदानृणमिमं रामं वयमिच्छामहे पितुः ।  

अनृणत्वाच्च कैकेय्याः स्वर्गं दशरथो गतः  ॥  २।११२।६  ॥   

एतावदुक्त्वा वचनं गन्धर्वाः समहर्षयः ।  

राजर्षयश्चैव तदा सर्वे स्वांस्वां गतिं गताः  ॥  २।११२।७  ॥   

ह्लादितस्तेन वाक्येन शुभेन शुभदर्शनः ।  

रामः संहृष्टवदनस्तानृषीनभ्यपूजयत्  ॥  २।११२।८  ॥   

कुल इति । पितरं यद्यवेक्षसे पितरं सुखास्थितं यदि मन्यस इत्यर्थः  ॥ 
२।११२।५८  ॥   

  

स्रस्तगात्रस्तु भरतः स वाचा सज्जमानया ।  

कृताञ्जलिरिदं वाक्यं राघवं पुनरब्रवीत्  ॥  २।११२।९  ॥   

स्रस्तगात्र इति । सज्जमानया स्खलन्त्या स्वमनोरथस्य सर्वथा असिद्धत्वात्
शिथिलगात्रत्वं  

सज्जमानवाक्त्वं च  ॥  २।११२।९  ॥   

  

राजधर्ममनुप्रेक्ष्य कुलधर्मानुसन्ततिम् ।  

कर्त्तुमर्हसि काकुत्स्थ मम मातुश्च याचनाम्  ॥  २।११२।१०  ॥   

रक्षितुं सुमहद्राज्यमहमेकस्तु नोत्सहे ।  

पौरजानपदांश्चापि रक्तान् रञ्जयितुं तथा  ॥  २।११२।११  ॥   

राजधर्ममिति । राजधर्मं राज्यपरिपालनधर्मम् । कुलधर्मानुसन्ततिं
ज्येष्ठाभिषेकरूपकुलधर्मस्यानुस्यूतिम्  ॥  २।११२।१०११  ॥   

  

ज्ञातयश्च हि योधाश्च मित्राणि सुहृदश्च नः ।  

त्वामेव प्रतिकांक्षन्ते पर्जन्यमिव कर्षकाः  ॥  २।११२।१२  ॥   

इदं राज्यं महाप्राज्ञ स्थापय प्रतिपद्य हि ।  

शक्तिमानसि काकुत्स्थ लोकस्य परिपालने  ॥  २।११२।१३  ॥   

ज्ञातय इति । सुहृदः शोभनहृदयाः । पर्जन्यं रसदब्दम् इन्द्रं वा ।
"पर्जन्यौ रसदब्देन्द्रौ" इत्यमरः  ॥  २।११२।१२१३  ॥   

  

इत्युक्त्वा न्यपतद् भ्रातुः पादयोर्भरतस्तदा ।  

भृशं सम्प्रार्थयामास राममेव प्रियंवदः  ॥  २।११२।१४  ॥   

एवं स्वबुद्धिशक्त्युपन्यस्तोपायान्तरवैफल्यदर्शनेन गत्यन्तराभावात् भरतो
राममेव प्रपद्यत इत्याह-- इत्युक्त्वेति  ॥  २।११२।१४  ॥   

तमङ्के भ्रातरं कृत्वा रामो वचनमब्रवीत् ।  

श्यामं नलिनपत्राक्षं मत्तहंसस्वरं स्वयम्  ॥  २।११२।१५  ॥   

तमङ्क इति । स्वप्रदनस्यामोघत्वात् तदानीं
पूर्वकृतदेवसङ्घशरणागतिफलप्रदानप्रवृत्त्यनुकूलपितृवचनपरिपालनावरुद्धावसरतया
तन्निर्वर्तनानन्तरं फलप्रदित्सुस्तावद्विलम्बसहनाय
सान्त्वपूर्वमङ्कमारोपयति । रामदिव्यदेहसंस्पर्शकृतपुष्ट्यतिशयद्योतनाय
श्याममित्यादिविशेषणम् । मत्तहंसस्वरत्वामादरातिशयं द्योतयति । किञ्च
स्वररामणीयकेन पूर्वहंसभूतावस्थासूचकेन सदा त्वत्करपुष्करहंसभूतमपि मां कथं
वियोजयितुमिच्छसीति च सूच्यते । स्वयमङ्के कृत्वेत्यन्वयः  ॥  २।११२।१५  ॥   

  

आगता त्वामियं बुद्धिः स्वजा वैनयिकी च या ।  

भृशमुत्सहसे तात रक्षितुं पृथिवीमपि  ॥  २।११२।१६  ॥   

आगतेति । स्वजा सहजा । वैनयिकी विनयो गुरुशिक्षा ततः प्राप्ता इयमुभयाकारा
बुद्धिः । त्वामागता त्वां पूर्वमेव प्राप्तवती, अतो भृशमुत्सहसे शक्नोषि
 ॥  २।११२।१६  ॥   

  

अमात्यैश्च सुहृद्भिश्च बुद्धिमद्भिश्च मन्त्रिभिः ।  

सर्वकार्याणि सम्मन्त्र्य सुमहान्त्यपि कारय  ॥  २।११२।१७  ॥   

अमात्यैरिति । अमात्यैः प्रधानसचिवैः । मन्त्रिभिः उपमन्त्रिभिः  ॥ 
२।११२।१७  ॥   

  

लक्ष्मीश्चन्द्रादपेयाद्वा हिमवान् वा हिमं त्यजेत् ।  

अतीयात् सागरो वेलां न प्रतिज्ञामहं पितुः  ॥  २।११२।१८  ॥   

मया देवर्षिसङ्घैश्च पुनःपुनरुच्यमानोप्ययं निवर्त्तनेच्छां न त्यजेदिति
तदिच्छा सवासना त्याजयितव्येति स्वप्रतिज्ञादार्ढ्यं
दर्शयति--लक्ष्मीरित्यादिना । न प्रतिज्ञाम् अतीयामिति शेषः  ॥  २।११२।१८
 ॥   

  

कामाद्वा तात लोभाद्वा मात्रा तुभ्यमिदं कृतम् ।  

न तन्मनसि कर्त्तव्यं वर्त्तितव्यं च मातृवत्  ॥  २।११२।१९  ॥   

स्त्रिया कामकृतत्वात्त्यक्तुमियं
प्रतिज्ञार्हेत्याशङ्क्याह--कामादित्यादिना । कामात् त्वद्विषयस्नेहात् ।
लोभात् त्वद्व्याजेन राज्यकरणलोभात् । मातृवत् मातरीव  ॥  २।११२।१९  ॥   

  

एवं ब्रुवाणं भरतः कौसल्यासुतमब्रवीत् ।  

तेजसादित्यसङ्काशं प्रतिपच्चन्द्रदर्शनम्  ॥  २।११२।२०  ॥   

एवमिति । तेजसादित्यसङ्काशमित्यनेनानिवर्त्त्यप्रतिज्ञत्वमुच्यते ।
प्रतिपच्चन्द्रदर्शनमित्यनेन क्रमेण राज्ये पूर्णप्रतिष्ठत्वं सर्वैरपि
पूज्यत्वं च द्योत्यते  ॥  २।११२।२०  ॥   

  

अधिरोहार्य पादाभ्यां पादुके हेमभूषिते ।  

एते हि सर्वलोकस्य योगक्षेमं विधास्यतः  ॥  २।११२।२१  ॥   

अथ मध्यस्थेनोभयोर्हितपरेण वसिष्ठेन नियुक्तो भरतः
प्रार्थयते--अधिरोहेत्यादिना । अत एव भरद्वाजं प्रति भरतो
वसिष्ठोक्तिमनुवदिष्यति-- "एते प्रयच्छ संहृष्टः पादुके हेमभूषिते" इति  ॥ 
२।११२।२१  ॥   

  

सो ऽधिरुह्य नरव्याघ्रः पादुके ह्यवरुह्य च ।  

प्रायच्छत् सुमहातेजा भरताय महात्मने  ॥  २।११२।२२  ॥   

अथ रामः स्वप्रतिज्ञां भरतकृतप्रपत्तिं च निर्वहन् तथा करोति--स इति ।
प्रायच्छद्गृहाणेत्यन्वयुङ्क्त  ॥  २।११२।२२  ॥   

  

स पादुके सम्प्रणम्य रामं वचनमब्रवीत् ।  

चतुर्दश हि वर्षाणि जटाचीरधरो ह्यहम्  ॥  २।११२।२३  ॥   

फलमूलाशनो वीर भवेयं रघुनन्दन ।  

तवागमनमाकांक्षन् वसन् वै नगराद्बहिः  ॥  २।११२।२४  ॥   

तव पादुकयोर्न्यस्तराज्यतन्त्रः परन्तप ।  

चतुर्दशे हि सम्पूर्णे वर्षे ऽहनि रघूत्तम ।  

न द्रक्ष्यामि यदि त्वां तु प्रवेक्ष्यामि हुताशनम्  ॥  २।११२।२५  ॥   

तथेति च प्रतिज्ञाय तं परिष्वज्य सादरम् ।  

शत्रुघ्नं च परिष्वज्य भरतं चेदमब्रवीत्  ॥  २।११२।२६  ॥   

मातरं रक्ष कैकेयीं मा रोषं कुरु तां प्रति ।  

मया च सीतया चैव शप्तो ऽसि रघुसत्तम  ॥  २।११२।२७  ॥   

इत्युक्त्वा ऽश्रुपरीताक्षो भ्रातरं विससर्ज ह  ॥  २।११२।२८  ॥   

स पादुके ते भरतः प्रतापवान् स्वलङ्कृते सम्परिपूज्य धर्मवित् ।  

प्रदक्षिणं चैव चकार राघवं चकार चैवोत्तमनागमूर्द्धनि  ॥  २।११२।२९  ॥   

अथानुपूर्व्यात् प्रतिनन्द्य तं जनं गुरूंश्च मन्त्रिप्रकृतीस्तथानुजौ ।  

व्यसर्जयद्राघववंशवर्द्धनः स्थिरः स्वधर्मे हिमवानिवाचलः  ॥  २।११२।३०  ॥   

तं मातरो बाष्पगृहीतकण्ठ्यो दुःखेन नामन्त्रयितुं हि शेकुः ।  

स त्वेव मातृ़रभिवाद्य सर्वा रुदन् कुटीं स्वां प्रविवेश रामः  ॥  २।११२।३१
 ॥   

स इत्यादिसार्धश्लोकत्रयमेकान्वयम् । चदुर्दशे वर्षे सम्पूर्णे सति अहनि
उत्तरवर्षादिमदिने । प्रवेक्ष्यामीत्यन्ते इतिकरणम् । इत्यब्रवीदिति
पूर्वेणान्वयः  ॥  २।११२।२३३१  ॥   

  

इत्यार्षे० श्रीमदयोध्याकाण्डे द्वादशोत्तरशततमः सर्गः  ॥  ११२  ॥   

इति श्रीगोविन्दीराजविरचिते श्रीनरामायणभूषणे पीताम्बरा०
अयोध्याकाण्डव्याख्याने द्वादशोत्तरशततमः सर्गः  ॥  ११२  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/07-rAma-darshanam/112_pAdukApradAnam.md">
<details><summary><h3>शिरोमणी ...{Loading}...</h3></summary>



रामवचनानन्तरकालिकवृत्तमाह-- तमित्यादिभिः ।
अप्रतिमतेजोभ्यामुपमारहिततेजोविशिष्टाभ्यां भ्रातृभ्यां जातं सङ्गमं
प्रेक्ष्य समुपेताः तत्र प्राप्ता महर्षयः विस्मिता आसन्निति शेषः  ॥ 
२।११२।१  ॥   

  

अन्तर्हिता इति । अन्तर्हिताः शक्तिविशेषेणालक्षितस्वरूपाः मुनिगणाः
स्थिताः प्रत्यक्षतो विद्यमानाश्च परमर्षयश्च काकुत्स्थौ भ्रातरौ
प्रशशंसिरे  ॥  २।११२।२  ॥   

  

प्रशंसाकारमाह-- सदेति । धर्मविक्रमौ धर्मप्रवर्तकौ यौ द्वौ राजपुत्रौ
तयोरुभयोः सम्भाषां परस्परं सम्भाषणं श्रुत्वा वयं सदा स्पृहयामहे पुनः
पुनः श्रोतुं वाञ्छामः  ॥  २।११२।३  ॥   

  

तत इति । ततः मुनिकर्तृकप्रशंसानन्तरं दशग्रीवस्य रावणस्य बधैषिणः
वधविषयकेच्छावन्तः सङ्गताः ऋषिगणाः भरतमित्यूचुः  ॥  २।११२।४  ॥   

  

तद्वचनाकारमाह-- कुले इति । पितरं पितृसुखं यद्यवेक्षसे वाञ्छसि तर्हि
रामस्य वाक्यं ग्राह्यम्  ॥  २।११२।५  ॥   

  

सदेति । यतः कैकेय्याः अनृणत्वात् अनृणत्वं प्राप्य केकय्यै वरं
दत्त्वेत्यर्थः, दशरथः स्वर्गं गतः अतः रामं सदा वनवासक्लेशेनापि
पितुरनृणम् ऋणनिवर्तकं वयमिच्छामहे । एतेन रामकर्तृकवनवासमन्तरा राज्ञो
ऽभिलाषपूर्तिर्न भविष्यतीति सूचितम्, तेन रावणवधार्थमेव राज्ञा रामः
प्रेषित इति व्यञ्जितम्  ॥  २।११२।६  ॥   

  

एतावदिति । एतावद्वचनमुक्त्वा समहर्षयः महर्षिसहिताः गन्धर्वाः राजर्षयश्च
स्वां स्वां गतिं स्थानं गताः प्राप्ताः  ॥  २।११२।७  ॥   

  

ह्लादित इति । तेन ऋषिगणोक्तेन वाक्येन ह्लादितः सुखं प्राप्तः अत एव
संहृष्टवदनः रामः तान् ऋषीन् अभ्यपूजयत्  ॥  २।११२।८  ॥   

  

त्रस्तेति । सज्जमानया रामकर्तृकवनवासविषयकासक्तिसम्पादिकया वाचा
त्रस्तगात्रः शिथिलशरीरः कृताञ्जलिर्भरतः इदं वाक्यं पुनरब्रवीत्  ॥ 
२।११२।९  ॥   

  

तद्वाक्याकारमाह-- रामेति । हे राम कुलधर्मानुसन्ततं कुलस्य धर्मानुसन्ततं
धर्मबुद्ध्यानुष्ठितमिमं प्रजापालनरूपं धर्मं प्रेक्ष्य विचार्य मम मातुः
कौशल्यादेश्च याचनं याचितं कर्तुं स्वीकर्तुमर्हसि  ॥  २।११२।१०  ॥   

  

ननु पालनार्थं त्वन्नियुक्त एवेत्यत आह-- रक्षितुमिति । सुमहद्राज्यं
रक्षितुमेकस्त्वत्साहाय्यरहितो ऽहं नोत्सहे अत एव रक्तान्
त्वद्विषयकानुरागविशिष्टान् पौरजानपदान् रञ्जयितुं च नोत्सहे  ॥  २।११२।११
 ॥   

  

ज्ञातय इति । ज्ञात्यादयः पर्जन्यं कर्षका इव त्वामेव प्रतीक्षन्ते, एतेन
त्वमेव राज्यं परिपालयेति सूचितम्  ॥  २।११२।१२  ॥   

  

ननु वनवासे नियुक्तेन मया कथं राज्यपरिपालनमित्यत आह-- इदमिति । हे
काकुत्स्थ लोकस्य परिपालने शक्तिमान् त्वं प्रतिपद्य अयोध्यां प्राप्य इदं
राज्यं स्थापय यथायोग्यं मन्त्र्यादीन् नियुज्य पालयेत्यर्थः, एतेन
यथायोग्यं नियोगानन्तरं वने समागन्तव्यमिति सूचितम्  ॥  २।११२।१३  ॥   

  

एवमिति । भरतः एवमुक्त्वा भ्रातुः पादयोः अपतत्, हे राघव इति प्रियं वचो
वदन् सन् भृशं सम्प्रार्थयामास च  ॥  २।११२।१४  ॥   

  

तमिति । नलिनपत्राक्षं भरतमङ्के कृत्वा मत्तहंसस्वरः रामः वचनमब्रवीत्  ॥ 
२।११२।१५  ॥   

  

तद्वचनाकारमाह-- आगतेति । वैनयिकी पित्रादिसेवाजनितविनयजन्या स्वजा स्वं
स्वकीयधर्मं प्रजापालनमित्यर्थः, जनयति उत्पादयति सा या त्वामागता प्राप्ता
इयं बुद्धिः तया बुद्ध्या पृथिवीं रक्षितुं त्वं भृशमुत्सहसे । एतेन
मत्कर्तृकायोध्यागमनं न प्रार्थनीयमिति सूचितं तेनायोध्यागमने  

निरन्तरवनवासविषयकप्रतिज्ञाहानिर्भवितेति सूचितम्  ॥  २।११२।१६  ॥   

  

अमात्यैरिति । महान्त्यपि सर्वकार्याणि अमात्यादिभिः सम्मन्त्र्य कारय  ॥ 
२।११२।१७  ॥   

  

मत्प्रतिनिवर्तनप्रार्थना व्यर्थेति बोधयन्नाह-- लक्ष्मीरिति । चन्द्रात्
पूर्णचन्द्रमसः लक्ष्मीः शोभा अपेयात् रात्रौ अपगच्छेत्, हिमवान् हिमं
त्यजेत्, सागरो वेलां स्वमर्यादामतीयात् उल्लङ्घेत, अहं तु पितुः
प्रतिज्ञां नातीयाम् । अतीयादित्यस्य पुरुषविपरिणामेनोत्तरत्राप्यन्वयः ।
योग्यतया तुरध्याहृतः  ॥  २।११२।१८  ॥   

  

कामादिति । तात हे भ्रातः कामान्मन्थरेच्छातः लोभात्
अतियशोविषयकेच्छातिशयाद्वा तुभ्यं त्वदर्थं यन्मात्रा कृतं तन्मनसि न
कर्तव्यं न स्मर्तव्यमित्यर्थः, अत एव मातृवत् मातृस्नेहवत् वर्तितव्यं
मातरि पूर्ववदेव स्नेहः कर्तव्य इत्यर्थः  ॥  २।११२।१९  ॥   

  

एवमिति । एवं ब्रुवाणं आदित्यसङ्काशं कौशल्यासुतं रामं भरतो ऽब्रवीत्  ॥ 
२।११२।२०  ॥   

  

तद्वचनाकारमाह-- अधीति । हे आय हेमविभूषिते एते स्वसंन्निधौ संस्थापिते
पादुके पादाभ्यां त्वमधिरोह । तत्प्रयोजनमाह-- एते पादाधिरोहणास्पदीभूते
पादुके सर्वलोकस्य योगक्षेमं विधास्यतः, विधास्यत इत्यनेन
पादुकयोश्चेतनात्वं ध्वनितं तेन तयोः प्राकृतविलक्षणात्वं सूचितम् । एते
इति शब्दावृत्त्योभयान्वयि  ॥  २।११२।२१  ॥   

  

स इति । स भरतेन प्रार्थितो नरव्याघ्रो रामः पादुके अधिरुह्य व्यवमुच्य च
महात्मने भरताय प्रायच्छत्  ॥  २।११२।२२  ॥   

  

स इति । स भरतः पादुके सम्प्रणम्य अब्रवीत् । अर्धं पृथक् ।
तद्वचनाकारमाह-- चतुर्दशेति । हे वीर अहं चतुर्दश वर्षाणि
तवागमनमाकाङ्क्षन् नगराद्बहिरेव वसंश्च सन् जटाचीरधरः फलमूलाशनो भवेयम् ।
सार्धश्लोक एकान्वयी  ॥  २।११२।२३,२४  ॥   

  

तवेति । हे परन्तप राज्यतन्त्रं राज्यभारं तव पादुकयोर्न्यस्य समर्प्य
विद्यमानो ऽहं चतुर्दशे वर्षे सम्पूर्णे सति अहनि तदुत्तरे दिवसे यदि त्वां
न द्रक्ष्यामि तर्हि हुताशनं वह्निं प्रवेक्ष्यामि "न्यस्तराजतन्त्रः" इति
पाठान्तरम् । सार्धश्लोक एकान्वयी  ॥  २।११२।२५  ॥   

  

तथेति । तथा इति प्रतिज्ञाय चतुर्दशवर्षान्ते आगमिष्यामीति प्रतिज्ञां
कृत्वेत्यर्थः, तं भरतं परिष्वज्य अब्रवीत्  ॥  २।११२।२६  ॥   

  

तद्वचनाकारमाह-- मातरमिति । मातरं कैकेयीं रक्ष तां प्रति रोषं मा कुरु मया
सीतया च त्वं शप्तः एतदर्थं कारितशपथो ऽसि इत्युक्त्वा अश्रुपरीताक्षो रामः
भ्रातरं विससर्ज प्रेषयामास  ॥  २।११२।२७,२८  ॥   

  

स इति । भरतः स्वलङ्कृते शोभनालङ्कारविशिष्टे महोज्वले पादुके प्रदक्षिणं
चकार उत्तमनागमूर्धनि राजारोहणयोग्यगजशिरसि पादके चकार संस्थापयामास,
पादुके इत्युभयान्वयि  ॥  २।११२।२९  ॥   

  

उपसंहरन्नाह-- अथेति । आनुपूर्व्या यथोचितक्रमेण जनादीन् प्रतिपूज्य
यथोचितं सत्कृत्य स्वधर्मे हिमवान् इव अचलः स्थितः राघववंशवर्धनो रामः अथ
व्यसर्जयत् समङ्गलं यापयामास  ॥  २।११२।३०  ॥   

  

तमिति । दुःखेन बाष्पगृहीतकण्ठ्यः मातरः तं राममामन्त्रयितुं
कस्मिंश्चिद्विषये नियोजयितुं न शेकुः स रामस्तु सर्वाः मातृ़ः अभिवाद्य
प्रणम्य रुदन् स्वगमनाभावेन रोदयन् सन् त्वां कुटीं प्रविवेश  ॥  २।११२।३१
 ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे
द्वादशाधिकशततमः  

सर्गः  ॥  २।११२  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/07-rAma-darshanam/112_pAdukApradAnam.md">
<details><summary><h3>तिलकम् ...{Loading}...</h3></summary>



भ्रातृब्यामित्यार्षी तृतीया भ्रात्रोः संगममित्यर्थः । संगमं प्रेक्ष्य
विस्मिता इत्यन्वयः । समुपेताः स्वार्थरावणवधसंपत्तये तत्र स्थलं समवेता
महर्षयो नारदाद्याः  ॥  २।११२।१  ॥   

  

अन्तर्हितास्तयोः संगमं द्रष्टुमागता अदृश्यरूपा आकाशस्थाः  ॥  २।११२।२  ॥   

  

धर्मविक्रमौ धर्ममार्गवर्तिनौ । उभयोः संभाषां संभाषणे श्रुत्वोभाब्यां
स्पृहयामहे प्रीता भवामः, यद्वा तादृशसंभाषणं श्रोतुं पुनः पुनर्वाच्छामहे
इति  ॥  २।११२।३  ॥   

  

संगता ऐकमत्यं प्राप्ताः  ॥  २।११२।४  ॥   

  

पितरं यद्यवेक्षसे पितुः सुखं यदीच्छसीत्यर्थः  ॥  २।११२।५  ॥   

  

सदानृणं सता स्वकृतसमीचीनानुष्ठानेन सर्वतो ऽनृणमित्यर्थः । अनृणत्वात्
रामप्रतिज्ञयेति शेषः, यदि राम इदानीं विपरीतं कुर्यात्प्रतिनिधिद्वारा
वानुतिष्ठेत्तदा ते पितुः पुनः स्वर्गाद्भंश एवेति ध्वनिः  ॥  २।११२।६,७
 ॥   

  

अभ्यपूजयत् सस्यड्यां धर्मतो रक्षितवन्त इत्युक्तवानित्यर्थः  ॥  २।११२।८
 ॥   

  

त्रस्तगात्र उद्विग्नगात्रः । ऽस्रस्तऽ इति पाठान्तरम्  ॥  २।११२।९  ॥   

  

रामं इमं धर्मं ज्येष्ठस्य राज्यमित्येवंरूपं कुले कुलधर्मबुद्ध्या
ऽनुसंततं संबद्धम् । ऽधर्ममथ प्रेक्ष्य कालधर्माश्च संततम्ऽ इति पाठे
धर्ममुक्तम् । अथाथवा
कालधर्मान्कालकृतस्वशक्तिमन्निष्ठतदभावलक्षणान्प्रेक्ष्य विचार्यं मम मातुः
कौसल्यायाश्च याचनां कर्तुमर्हसि  ॥  २।११२।१०  ॥   

  

अथ कालकृतां स्वस्य रक्षणाशक्तिं दर्शयति--रक्षितुमिति । एको ऽसहायः,
रक्ताननुरक्तान्  ॥  २।११२।११  ॥   

  

हि यतस्त्वामेव प्रतीक्षन्ते  ॥  २।११२।१२  ॥   

  

अत इदं राज्यं प्रतिपद्य स्वीकृत्य कस्मिंश्चित्स्थापय हि ।
हिर्वाक्यालंकारे हि यतः स त्वद्दत्तराज्यो लोकपालने शक्तिमान्भवति ।
ऽशक्तिमानसिऽ इति पाठे ऽयं मदीय इति स्वीकारमात्रेण लोकस्य समस्तस्य पालने
शक्तिमानसि । रामस्य राज्यमित्येतावल्लोकपरिपालने ऽपेक्षितसहायतयेत्यर्थः
 ॥  २।११२।१३  ॥   

  

एवमुक्तप्रकारम्  ॥  २।११२।१४  ॥   

  

स्वयमह्के कृत्वेत्यन्वयः  ॥  २।११२।१५  ॥   

  

इयं बुद्धिर्मद्वनवासविरोधिनी स्वीयत्वेनाह्गीकृत्य स्थापनविषया आगता जाता
सा स्वजा स्वाभाविकी, गुरुसेवया प्राप्तो यो विनयः शिक्षा तज्जन्या च इतरा
च सर्वा दुष्टेति भावः । अथ या त्वया स्वस्याशक्तिरुक्ता पालने सा
नास्त्येवेत्याह--भृशमिति  ॥  २।११२।१६  ॥   

  

अमात्याः प्रधानमन्त्रिणः, मन्त्रिण उपमन्त्रिणः, कारय राजाज्ञयेति शेषः  ॥ 
२।११२।१७  ॥   

  

अथ मातृयाचनयापीदानीं परावृत्तिरशक्येत्याह--लक्ष्मीरित्यादि । पितुः
प्रतिज्ञां न त्यजेयमिति शेषः  ॥  २।११२।१८  ॥   

  

कामात्त्वद्गतस्नेहात् लोभात्त्वव्द्याजेन राज्यकरणलोभात् तुभ्यं मात्रा
ष्ष्ठ्यर्थे आर्षी चतुर्थी, यदिदं कृतं तत्तवानिष्ठमप्यनिष्टमिति मनसि न
कर्तव्यं मदाज्ञयेति शेषः, अतस्तस्यां मातृवदेव वर्तितव्यं शुश्रूषितव्यम्
। "तदर्हम्" इति वतिःि । कामाद्देवानामिच्छातः लोभाद्वा लोभादेव तेषां
देवलोकराज्यलोभात् तव मात्रा देवैरेव मन्थराद्वारा इदं कृतं कारितमिति गूढो
ऽर्थः । शेषं प्राग्वत्  ॥  २।११२।१९  ॥   

  

प्रतिपच्चन्द्रदर्शनमित्यनेन तद्वदादरणीयदर्शनत्वं वर्धिष्णुत्वं
चिरमदर्शनं च सूचितम्  ॥   

२।११२।२०  ॥   

एते उटजसंनिहिते । अधिरोहेत्यनेन भद्रासनस्थानीयपादुकयोः
प्रतिनिधिभूतयोरारोहणेन राज्यप्रतिपत्तिः कारिता । एषा च प्रार्थना
वसिष्ठनियोगानन्तरं बोध्या भरद्वाजं प्रति ऽएते प्रयच्छ संहृष्टः पादुक
हेमभूषितेऽ इति वसिष्ठोक्तित्वेन वक्ष्यमाणत्वात् । प्रतिनिधित्वमेवाहएते
हीत्यादिना  ॥  २।११२।२१  ॥   

  

स रामः पादुके अधिरुह्य व्यवमुच्य पुनस्ततो ऽवरूह्य भरताय प्रायच्छत् एतेन
प्रतिनिधिदानद्वारा राज्यरक्षानियोगः कृतः । प्रतिपद्य स्थापयेति चिरं
भरतप्रार्थनं च साधितम् । अधिरोहणेन शक्तिविशेषस्य तत्र स्थापनम्
यद्दर्शनेन सर्वज्ञत्वसंपत्तिरिति बोध्यम् । तदुक्तं पाझेऽ ज्ञात्वा
तदाज्ञां ताभ्यां च भरतः क्षितिमन्वशात् ऽ इति । ताभ्यां पादुकाभ्यां
तद्दर्शनमात्रेणेदृशे विषये भगवत एवमाज्ञेति ज्ञात्वा तथा
व्यवहारमकरोदित्यर्थः । भरतस्तु पाञ्चजन्यावतारत्वादाच्चादितसार्वज्ञ्य
इत्यनेन सूचितम् । भगवत्स्पर्शेनाचेतने ऽपि सार्वज्ञ्यदानशक्तिमत्वमिति
भगवन्माहान्म्यातिशयद्वारा रामस्येश्वरत्वं च सूचितम्  ॥  २।११२।२२  ॥   

  

जटाचीरधर इत्यादिना राज्यकृतभोगाभावः सूचितः  ॥  २।११२।२३,२४  ॥   

  

राज्यतन्त्रं राज्यव्यापारं न्यस्य त्वद्बुद्ध्या विनिवेद्य । चतुर्दशे
वर्षे संपूर्णे पञ्चदशवर्षाद्यदिवसे यदि त्वां न द्रक्ष्यामि तदाग्निं
प्रवेक्ष्यामि  ॥  २।११२।२५२७  ॥   

  

शप्तो ऽसि रोषाकरणायेति शेषः  ॥  २।११२।२८  ॥   

  

संपरिगृह्य शिरसेति शेषः । उत्तमनागमूर्धनि राजोपवाह्यागजमस्तके
तत्कालाभिषिक्तराजाधिरोहणधियेति शेषः । सर्वलोकप्रख्यापनार्थमेतत्  ॥ 
२।११२।२९,३०  ॥   

  

सर्वाः सकैकेयीकाः अनेन कैकेय्या दोषराहित्यं सूचितम् । रुदन् रुदन्निव  ॥ 
२।११२।३१  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे द्वादशोत्तरशततमः सर्गः  ॥  २।११२  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/07-rAma-darshanam/112_pAdukApradAnam.md">
<details><summary><h3>द्राविडपाठः ...{Loading}...</h3></summary>


तमप्रतिमतेजोभ्यां भ्रातृभ्यां रोमहर्षणम्।  
विस्मिताः सङ्गमं प्रेक्ष्य समवेता महर्षयः ॥ 2.112.1 ॥   
अन्तर्हितास्त्वृषिगणाः सिद्धाश्च परमर्षयः।  
तौ भ्रातरौ महात्मानौ महात्मानौ काकुत्स्थौ प्रशशंसिरे ॥ 2.112.2 ॥   
स धन्यो यस्य पुत्रौ द्वौ धर्मज्ञौ धर्मविक्रमौ।  
श्रुत्वा वयं हि सम्भाषामुभयोः स्पृहयामहे ॥ 2.112.3 ॥   
ततस्त्वृषिगणाः क्षिप्रं दशग्रीववधैषिणः।  
भरतं राजशार्दूलमित्यूचुः सङ्गता वचः ॥ 2.112.4 ॥   
कुले जात महाप्राज्ञ महावृत्त महायशः।  
ग्राह्यं रामस्य वाक्यं ते पितरं यद्यवेक्षसे ॥ 2.112.5 ॥   
सदानृणमिमं रामं वयमिच्छामहे पितुः।  
अनृणत्वाच्च कैकेय्याः स्वर्गं दशरथो गतः ॥ 2.112.6 ॥   
एतावदुक्त्वा वचनं गन्धर्वाः समहर्षयः।  
राजर्षयश्चैव तदा सर्वे स्वांस्वां गतिं गताः ॥ 2.112.7 ॥   
ह्लादितस्तेन वाक्येन शुभेन शुभदर्शनः।  
रामः संहृष्टवदनस्तानृषीनभ्यपूजयत् ॥ 2.112.8 ॥   
स्रस्तगात्रस्तु भरतः स वाचा सज्जमानया।  
कृताञ्जलिरिदं वाक्यं राघवं पुनरब्रवीत् ॥ 2.112.9 ॥   
राजधर्ममनुप्रेक्ष्य कुलधर्मानुसन्ततिम्।  
कर्त्तुमर्हसि काकुत्स्थ मम मातुश्च याचनाम् ॥ 2.112.10 ॥   
रक्षितुं सुमहद्राज्यमहमेकस्तु नोत्सहे।  
पौरजानपदांश्चापि रक्तान् रञ्जयितुं तथा ॥ 2.112.11 ॥   
ज्ञातयश्च हि योधाश्च मित्राणि सुहृदश्च नः।  
त्वामेव प्रतिकाङ्क्षन्ते पर्जन्यमिव कर्षकाः ॥ 2.112.12 ॥   
इदं राज्यं महाप्राज्ञ स्थापय प्रतिपद्य हि।  
शक्तिमानसि काकुत्स्थ लोकस्य परिपालने ॥ 2.112.13 ॥   
इत्युक्त्वा न्यपतद् भ्रातुः पादयोर्भरतस्तदा।  
भृशं सम्प्रार्थयामास राममेव प्रियंवदः ॥ 2.112.14 ॥   
तमङ्के भ्रातरं कृत्वा रामो वचनमब्रवीत्।  
श्यामं नलिनपत्राक्षं मत्तहंसस्वरं स्वयम् ॥ 2.112.15 ॥   
आगता त्वामियं बुद्धिः स्वजा वैनयिकी च या।  
भृशमुत्सहसे तात रक्षितुं पृथिवीमपि ॥ 2.112.16 ॥   
अमात्यैश्च सुहृद्भिश्च बुद्धिमद्भिश्च मन्त्रिभिः।  
सर्वकार्याणि सम्मन्त्र्य सुमहान्त्यपि कारय ॥ 2.112.17 ॥   
लक्ष्मीश्चन्द्रादपेयाद्वा हिमवान् वा हिमं त्यजेत्।  
अतीयात् सागरो वेलां न प्रतिज्ञामहं पितुः ॥ 2.112.18 ॥   
कामाद्वा तात लोभाद्वा मात्रा तुभ्यमिदं कृतम्।  
न तन्मनसि कर्त्तव्यं वर्त्तितव्यं च मातृवत् ॥ 2.112.19 ॥   
एवं ब्रुवाणं भरतः कौसल्यासुतमब्रवीत्।  
तेजसादित्यसङ्काशं प्रतिपच्चन्द्रदर्शनम् ॥ 2.112.20 ॥   
अधिरोहार्य पादाभ्यां पादुके हेमभूषिते।  
एते हि सर्वलोकस्य योगक्षेमं विधास्यतः ॥ 2.112.21 ॥   
सोऽधिरुह्य नरव्याघ्रः पादुके ह्यवरुह्य च।  
प्रायच्छत् सुमहातेजा भरताय महात्मने ॥ 2.112.22 ॥   
स पादुके सम्प्रणम्य रामं वचनमब्रवीत्।  
चतुर्दश हि वर्षाणि जटाचीरधरो ह्यहम् ॥ 2.112.23 ॥   
फलमूलाशनो वीर भवेयं रघुनन्दन।  
तवागमनमाकाङ्क्षन् वसन् वै नगराद्बहिः ॥ 2.112.24 ॥   
चतुर्दशे हि सम्पूर्णे वर्षेऽहनि रघूत्तम।  
न द्रक्ष्यामि यदि त्वां तु प्रवेक्ष्यामि हुताशनम् ॥ 2.112.25 ॥   
तथेति च प्रतिज्ञाय तं परिष्वज्य सादरम्।  
शत्रुघ्नं च परिष्वज्य भरतं चेदमब्रवीत् ॥ 2.112.26 ॥   
मातरं रक्ष कैकेयीं मा रोषं कुरु तां प्रति।  
मया च सीतया चैव शप्तोऽसि रघुसत्तम ॥ 2.112.27 ॥   
इत्युक्त्वाऽश्रुपरीताक्षो भ्रातरं विससर्ज ह ॥ 2.112.28 ॥   
स पादुके ते भरतः प्रतापवान् स्वलङ्कृते सम्परिपूज्य धर्मवित्।  
प्रदक्षिणं चैव चकार राघवं चकार चैवोत्तमनागमूर्द्धनि ॥ 2.112.29 ॥   
अथानुपूर्व्यात् प्रतिनन्द्य तं जनं गुरूंश्च मन्त्रिप्रकृतीस्तथानुजौ।  
व्यसर्जयद्राघववंशवर्द्धनः स्थिरः स्वधर्मे हिमवानिवाचलः ॥ 2.112.30 ॥   
तं मातरो बाष्पगृहीतकण्ठ्यो दुःखेन नामन्त्रयितुं हि शेकुः।  
स त्वेव मातॄरभिवाद्य सर्वा रुदन् कुटीं स्वां प्रविवेश रामः ॥ 2.112.31 ॥   

</details>
</div>
