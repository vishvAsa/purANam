+++
title = "११२ पादुकाप्रदानम्"
title_english = "112 The sages requests Bharata to accept Rama s words"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-112-Padukaa_Pradaanam.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮನ ಆಜ್ಞೆಯಂತೆ ಅಯೋಧ್ಯೆಗೆ ಹಿಂದಿರುಗಲು ಋಷಿಗಳೂ ಭರತನಿಗೆ ಸಲಹೆ ನೀಡಿದುದು, ಪುನಃ ಭರತನು ಶ್ರೀರಾಮನ ಪಾದಗಳಲ್ಲಿ ಬಿದ್ದು ಅಯೋಧ್ಯೆಗೆ ಹಿಂದಿರುಗುವಂತೆ ಬೇಡಿಕೊಂಡುದು, ಶ್ರೀರಾಮನು ತನ್ನ ಪಾದುಕೆಗಳನ್ನು ಕೊಟ್ಟು ಸಮಾಧಾನಗೊಳಿಸಿ ಎಲ್ಲರನ್ನೂ ಕಳುಹಿಸಿಕೊಟ್ಟುದು
</details>

###### 1


<details><summary>ಮೂಲಮ್</summary>

ತಮಪ್ರತಿಮತೇಜೋಭ್ಯಾಂ ಭ್ರಾತೃಭ್ಯಾಂ ರೋಮಹರ್ಷಣಮ್ ।  
ವಿಸ್ಮಿತಾಃ ಸಂಗಮಂ ಪ್ರೇಕ್ಷ್ಯ ಸಮುಪೇತಾ ಮಹರ್ಷಯಃ ॥
</details>

<details><summary>ಅನುವಾದ</summary>

ಆ ಅನುಪಮ ತೇಜಸ್ವೀ ಸಹೋದರರ ಆ ರೋಮಾಂಚಕಾರಿ ಸಮಾಗಮವನ್ನು ನೋಡಿ ಅಲ್ಲಿಗೆ ಬಂದಿರುವ ಋಷಿಗಳಿಗೆ ಬಹಳ ವಿಸ್ಮಯವಾಯಿತು.॥1॥
</details>

###### 2


<details><summary>ಮೂಲಮ್</summary>

ಅಂತರ್ಹಿತಾ ಮುನಿಗಣಾಃ ಸ್ಥಿತಾಶ್ಚಾ ಪರಮರ್ಷಯಃ ।  
ತೌ ಭ್ರಾತರೌ ಮಹಾಭಾಗೌ ಕಾಕುತ್ಸ್ಥೌ ಪ್ರಶಶಂಸಿರೇ ॥
</details>

<details><summary>ಅನುವಾದ</summary>

ಅಂತರಿಕ್ಷದಲ್ಲಿ ಅದೃಶ್ಯವಾಗಿ ನಿಂತಿರುವ ಮುನಿಗಳು ಹಾಗೂ ಅಲ್ಲಿ ಪ್ರತ್ಯಕ್ಷ ರೂಪದಿಂದ ಕುಳಿತಿರುವ ಮಹರ್ಷಿಗಳು ಆ ಮಹಾಭಾಗ್ಯಶಾಲೀ ಕಕುತ್ಸ್ಥವಂಶೀ ಸಹೋದರರನ್ನು ಹೀಗೆ ಪ್ರಶಂಸಿಸಿದರು.॥2॥
</details>

###### 3


<details><summary>ಮೂಲಮ್</summary>

ಸದಾರ್ಯೌಂ ರಾಜಪುತ್ರೌ ದ್ವೌ ಧರ್ಮಜ್ಞೌ ಧರ್ಮವಿಕ್ರಮೌ ।  
ಶ್ರುತ್ವಾ ವಯಂ ಹಿ ಸಂಭಾಷಾಮುಭಯೋಃ ಸ್ಪೃಹಯಾಮಹೇ ॥
</details>

<details><summary>ಅನುವಾದ</summary>

ಇವರಿಬ್ಬರೂ ರಾಜಕುಮಾರರು ಸದಾಶ್ರೇಷ್ಠರೂ, ಧರ್ಮಜ್ಞರೂ, ಧರ್ಮಮಾರ್ಗದಲ್ಲಿ ನಡೆಯುವವರೂ ಆಗಿದ್ದಾರೆ. ಇವರಿಬ್ಬರ ಮಾತುಗಳನ್ನು ಕೇಳಿ ನಮಗೆ ಪದೇ-ಪದೇ ಕೇಳುತ್ತಾ ಇರಬೇಕೆಂದು ಅನಿಸುತ್ತದೆ.॥3॥
</details>

###### 4


<details><summary>ಮೂಲಮ್</summary>

ತತಸ್ತತ್ ಋಷಿಗಣಾಃ ಕ್ಷಿಪ್ರಂ ದಶಗ್ರೀವವಧೈಷಿಣಃ ।  
ಭರತಂ ರಾಜಶಾರ್ದೂಲಮಿತ್ಯೂಚುಃಸಂಗತಾ ವಚಃ ॥
</details>

<details><summary>ಅನುವಾದ</summary>

ಅನಂತರ ದಶಗ್ರೀವ ರಾವಣನ ವಧೆಯನ್ನು ಬಯಸುವ ಋಷಿಗಳು ಸೇರಿ ರಾಜಸಿಂಹ ಭರತನಲ್ಲಿ ಕೂಡಲೇ ಈ ಮಾತನ್ನು ಹೇಳಿದರು.॥4॥
</details>

###### 5


<details><summary>ಮೂಲಮ್</summary>

ಕುಲೇ ಜಾತ ಮಹಾಪ್ರಾಜ್ಞ ಮಹಾವೃತ್ತಮಹಾಯಶಃ ।  
ಗ್ರಾಹ್ಯಂ ರಾಮಸ್ಯ ವಾಕ್ಯಂ ತೇ ಪಿತರಂ ಯದ್ಯವೇಕ್ಷಸೇ ॥
</details>

<details><summary>ಅನುವಾದ</summary>

ಮಹಾಪ್ರಾಜ್ಞನೇ! ನೀನು ಉತ್ತಮಕುಲದಲ್ಲಿ ಉತ್ಪನ್ನನಾಗಿರುವೆ. ನಿನ್ನ ಆಚರಣೆಯು ಬಹಳ ಉತ್ತಮವಾಗಿದ್ದು. ಯಶಸ್ಸು ಮಹತ್ತರವಾಗಿದೆ. ನೀನು ನಿನ್ನ ತಂದೆಯ ಕಡೆಗೆ ನೋಡಿ, ಅವರಿಗೆ ಸುಖವನ್ನು ಕೊಡಬೇಕೆಂದು ಬಯಸುತ್ತಿರುವೆಯಾದರೆ ನೀನು ಶ್ರೀರಾಮಚಂದ್ರನ ಮಾತನ್ನು ಒಪ್ಪಿಕೊಳ್ಳಬೇಕು.॥5॥
</details>

###### 6


<details><summary>ಮೂಲಮ್</summary>

ಸದಾನೃಣಮಿಮಂ ರಾಮಂ ವಯಮಿಚ್ಛಾಮಹೇ ಪಿತುಃ ।  
ಅನೃಣತ್ವಾಚ್ಚಕೈಕೇಯ್ಯಾಃ ಸ್ವರ್ಗಂ ದಶರಥೋ ಗತಃ ॥
</details>

<details><summary>ಅನುವಾದ</summary>

ನಾವು ಶ್ರೀರಾಮನನ್ನು ತಂದೆಯ ಋಣದಿಂದ ಮುಕ್ತನಾಗಿ ನೋಡಲು ಬಯಸುತ್ತೇವೆ. ಕೈಕೇಯಿಯ ಋಣವನ್ನು ತೀರಿಸುವುದರಿಂದಲೇ ದಶರಥ ರಾಜನು ಸ್ವರ್ಗಕ್ಕೆ ತಲುಪಿರುವನು.॥6॥
</details>

###### 7


<details><summary>ಮೂಲಮ್</summary>

ಏತಾವದುಕ್ತ್ವಾ ವಚನಂ ಗಂಧರ್ವಾಃ ಸಮಹರ್ಷಯಃ ।  
ರಾಜರ್ಷಯಶ್ಚೈವ ತಥಾ ಸರ್ವೇ ಸ್ವಾಂ ಸ್ವಾಂ ಗತಿಂಗತಾಃ ॥
</details>

<details><summary>ಅನುವಾದ</summary>

ಇಷ್ಟು ಹೇಳಿ ಅಲ್ಲಿ ಬಂದಿರುವ ಗಂಧರ್ವರು, ಮಹರ್ಷಿಗಳು, ರಾಜರ್ಷಿಗಳು ತಮ್ಮ-ತಮ್ಮ ಸ್ಥಾನಗಳಿಗೆ ತೆರಳಿದರು.॥7॥
</details>

###### 8


<details><summary>ಮೂಲಮ್</summary>

ಹ್ಲಾದಿತಸ್ತೇನ ವಾಕ್ಯೇನ ಶುಶುಭೇ ಶುಭದರ್ಶನಃ ।  
ರಾಮಃ ಸಂಹೃಷ್ಟವದನಸ್ತಾನೃಷೀನಭ್ಯಪೂಜಯತ್ ॥
</details>

<details><summary>ಅನುವಾದ</summary>

ಯಾರ ದರ್ಶನದಿಂದ ಜಗತ್ತಿನ ಕಲ್ಯಾಣವಾಗುತ್ತದೋ, ಆ ಭಗವಾನ್ ಶ್ರೀರಾಮನು ಮಹರ್ಷಿಗಳ ವಚನದಿಂದ ಬಹಳ ಪ್ರಸನ್ನನಾದನು. ಅವನ ಮುಖವು ಹರ್ಷೋಲ್ಲಾಸದಿಂದ ಅರಳಿತು, ಇದರಿಂದ ಅವನು ಹೆಚ್ಚು ಶೋಭಿಸಿದನು ಹಾಗೂ ಅವನು ಆ ಮಹರ್ಷಿಗಳನ್ನು ಆದರದಿಂದ ಪ್ರಶಂಸಿಸಿದನು.॥8॥
</details>

###### 9


<details><summary>ಮೂಲಮ್</summary>

ತ್ರಸ್ತಗಾತ್ರಸ್ತು ಭರತಃ ಸ ವಾಚಾ ಸಜ್ಜಮಾನಯಾ ।  
ಕೃತಾಂಜಲಿರಿದಂ ವಾಕ್ಯಂ ರಾಘವಂ ಪುನರಬ್ರವೀತ್ ॥
</details>

<details><summary>ಅನುವಾದ</summary>

ಆದರೆ ಭರತನು ನಡುಗಿಹೋದನು. ಅವನು ತೊದಲುತ್ತಿರುವ ಮಾತಿನಿಂದ, ಕೈಮುಗಿದುಕೊಂಡು ಶ್ರೀರಾಮನಲ್ಲಿ ಹೇಳಿದನು.॥9॥
</details>

###### 10


<details><summary>ಮೂಲಮ್</summary>

ರಾಮ ಧರ್ಮಮಿಮಂ ಪ್ರೇಕ್ಷ್ಯ ಕುಲಧರ್ಮಾನುಸಂತತಮ್ ।  
ಕರ್ತುಮರ್ಹಸಿ ಕಾಕುತ್ಸ್ಥ ಮಮ ಮಾತುಶ್ಚ ಯಾಚನಾಮ್ ॥
</details>

<details><summary>ಅನುವಾದ</summary>

ಕಕುತ್ಸ್ಥಕುಲಭೂಷಣ ಶ್ರೀರಾಮಾ! ನಮ್ಮ ಕುಲಧರ್ಮಕ್ಕೆ ಸಮ್ಮತವಾಗಿ ಜ್ಯೇಷ್ಠಪುತ್ರನ ರಾಜ್ಯ ಸ್ವೀಕಾರ ಹಾಗೂ ಪ್ರಜಾಪಾಲನರೂಪೀ ಧರ್ಮವನ್ನು ಕಣ್ಣಿನಲ್ಲಿಟ್ಟುಕೊಂಡು ನೀನು ನನ್ನ ಮತ್ತು ತಾಯಿಯ ಬೇಡಿಕೆಯನ್ನು ನಡೆಸಿಕೊಡು.॥10॥
</details>

## (ಶ್ಲೋಕ -11)


<details><summary>ಮೂಲಮ್</summary>

ರಕ್ಷಿತುಂ ಸುಮಹದ್ರಾಜ್ಯಮಹಮೇಕಸ್ತು ನೋತ್ಸಹೇ ।  
ಪೌರಜಾನಪದಾಂಶ್ಚಾಪಿ ರಕ್ತಾನ್ ರಂಜಯಿತುಂ ತಥಾ ॥
</details>

<details><summary>ಅನುವಾದ</summary>

ನಾನೊಬ್ಬನೇ ಈ ವಿಶಾಲ ರಾಜ್ಯವನ್ನು ರಕ್ಷಿಸಲಾರೆನು ಹಾಗೂ ನಿನ್ನ ಚರಣಗಳಲ್ಲಿ ಅನುರಾಗವುಳ್ಳ ಈ ಪುರವಾಸಿಗಳನ್ನು ಹಾಗೂ ದೇಶವಾಸಿಗಳನ್ನು ನೀನಿಲ್ಲದೆ ಆನಂದವಾಗಿ ಇರಿಸಲಾರೆನು.॥11॥
</details>

## (ಶ್ಲೋಕ -12)


<details><summary>ಮೂಲಮ್</summary>

ಜ್ಞಾತಯಶ್ಚಾಪಿ ಯೋಧಾಶ್ಚ ಮಿತ್ರಾಣಿ ಸುಹೃದಶ್ಚ ನಃ ।  
ತ್ವಾಮೇವ ಪ್ರತೀಕ್ಷಂತೇ ಪರ್ಜನ್ಯಮಿವ ಕರ್ಷಕಾಃ ॥
</details>

<details><summary>ಅನುವಾದ</summary>

ರೈತನು ಮೋಡಗಳನ್ನು ಎದುರು ನೋಡುವಂತೆಯೇ ನಮ್ಮ ಬಂಧು-ಬಾಂಧವರು, ಯೋಧರು, ಮಿತ್ರರು ಸುಹೃದರು ಹೀಗೆ ಎಲ್ಲ ಜನರು ನಿನ್ನ ದಾರಿಯನ್ನೇ ನೋಡುತ್ತಿರುವರು.॥12॥
</details>

## (ಶ್ಲೋಕ -13)


<details><summary>ಮೂಲಮ್</summary>

ಇದಂ ರಾಜ್ಯಂಮಹಾಪ್ರಾಜ್ಞ ಸ್ಥಾಪಯ ಪ್ರತಿಪದ್ಯ ಹಿ ।  
ಶಕ್ತಿಮಾನ್ ಸ ಹಿ ಕಾಕುತ್ಸ್ಥ ಲೋಕಸ್ಯ ಪರಿಪಾಲನೇ ॥
</details>

<details><summary>ಅನುವಾದ</summary>

ಮಹಾಪ್ರಾಜ್ಞನೇ! ನೀನು ಈ ರಾಜ್ಯವನ್ನು ಸ್ವೀಕರಿಸಿ ಬೇರೆ ಯಾರಿಗಾದರೂ ಇದರ ಪಾಲನೆಯ ಭಾರ ಒಪ್ಪಿಸಿಬಿಡು. ಅವನೇ ನಿನ್ನ ರಾಜ್ಯದ, ಪ್ರಜೆಯ ಪಾಲನೆಯಲ್ಲಿ ಸಮರ್ಥನಾಗಬಲ್ಲನು.॥13॥
</details>

## (ಶ್ಲೋಕ -14)


<details><summary>ಮೂಲಮ್</summary>

ಏವಮುಕ್ತ್ವಾಪತದ್ ಭ್ರಾತುಃ ಪಾದಯೋರ್ಭರತಸ್ತದಾ ।  
ಭೃಶಂ ಸಂಪ್ರಾರ್ಥಯಾಮಾಸ ರಾಘವೇಽತಿಪ್ರಿಯಂ ವದನ್ ॥
</details>

<details><summary>ಅನುವಾದ</summary>

ಹೀಗೆ ಹೇಳುತ್ತಾ ಭರತನು ತನ್ನ ಅಣ್ಣನ ಪಾದಗಳಲ್ಲಿ ಬಿದ್ದನು. ಆಗ ಅವನು ಶ್ರೀರಘುನಾಥನಲ್ಲಿ ಅತ್ಯಂತ ಪ್ರಿಯಮಾತುಗಳನ್ನಾಡಿ ಅವನಲ್ಲಿ ರಾಜ್ಯ ಸ್ವೀಕರಿಸುವಂತೆ ಬಹಳವಾಗಿ ಪ್ರಾರ್ಥಿಸಿದನು.॥14॥
</details>

## (ಶ್ಲೋಕ -15)


<details><summary>ಮೂಲಮ್</summary>

ತಮಂಕೇ ಭ್ರಾತರಂ ಕೃತ್ವಾ ರಾಮೋ ವಚನಮಬ್ರವೀತ್ ।  
ಶ್ಯಾಮಂ ನಳಿನಪತ್ರಾಕ್ಷಂ ಮತ್ತಹಂಸಸ್ವರಃ ಸ್ವಯಮ್ ॥
</details>

<details><summary>ಅನುವಾದ</summary>

ಆಗ ಶ್ರೀರಾಮಚಂದ್ರನು ಶ್ಯಾಮಲವರ್ಣ ಕಮಲನಯನ ತಮ್ಮನಾದ ಭರತನನ್ನು ಎತ್ತಿ ತೊಡೆಯಲ್ಲಿ ಕುಳ್ಳಿರಿಸಿಕೊಂಡು ಮದಮತ್ತ ಹಂಸದಂತೆ ಮಧುರವಾಗಿ ಈ ಮಾತನ್ನು ಹೇಳಿದನು.॥15॥
</details>

## (ಶ್ಲೋಕ -16)


<details><summary>ಮೂಲಮ್</summary>

ಆಗತಾ ತ್ವಾಮಿಯಂ ಬುದ್ಧಿಃ ಸ್ವಜಾ ವೈನಯಿಕೀ ಚ ಯಾ ।  
ಭೃಶಮುತ್ಸಹಸೇ ತಾತ ರಕ್ಷಿತುಂ ಪೃಥಿವೀಮಪಿ ॥
</details>

<details><summary>ಅನುವಾದ</summary>

ಅಯ್ಯಾ! ನಿನಗೆ ಸ್ವಾಭಾವಿಕವಾಗಿ ಪ್ರಾಪ್ತವಾದ ವಿನಯ ಶೀಲಬುದ್ಧಿಯಿಂದ ನೀನು ಸಮಸ್ತ ಭೂಮಂಡಲವನ್ನು ರಕ್ಷಿಸಲು ಪೂರ್ಣವಾಗಿ ಸಮರ್ಥನಾಗಬಲ್ಲೆ.॥16॥
</details>

## (ಶ್ಲೋಕ -17)


<details><summary>ಮೂಲಮ್</summary>

ಅಮಾತ್ಯೈಶ್ಚ ಸುಹೃದ್ಭಿಶ್ಚ ಬುದ್ಧಿಮದ್ಭಿಶ್ಚ ಮಂತ್ರಿಭಿಃ ।  
ಸರ್ವಕಾರ್ಯಾಣಿ ಸಮ್ಮಂತ್ರ್ಯ ಮಹಾಂತ್ಯ ಪಿಹಿ ಕಾರಯ ॥
</details>

<details><summary>ಅನುವಾದ</summary>

ಇದಲ್ಲದೆ ಅಮಾತ್ಯರ, ಸುಹೃದರ, ಬುದ್ಧಿವಂತ ಮಂತ್ರಿಗಳ ಸಲಹೆ ಪಡೆದು, ರಾಜಕಾರ್ಯ ಎಷ್ಟೇ ದೊಡ್ಡದಾಗಿದ್ದರೂ ಆ ಎಲ್ಲ ಕಾರ್ಯಗಳನ್ನು ಅವರಿಂದ ಮಾಡಿಸಿಕೋ.॥17॥
</details>

## (ಶ್ಲೋಕ -18)


<details><summary>ಮೂಲಮ್</summary>

ಲಕ್ಷ್ಮೀಶ್ಚಂದ್ರಾದಪೇಯಾದ್ವಾ ಹಿಮವಾನ್ವಾ ಹಿಮಂ ತ್ಯಜೇತ್ ।  
ಅತೀಯಾನ್ ಸಾಗರೋ ವೇಲಾಂ ನ ಪ್ರತಿಜ್ಞಾಮಹಂ ಪಿತುಃ ॥
</details>

<details><summary>ಅನುವಾದ</summary>

ಚಂದ್ರನು ಶೀತಲತೆಯನ್ನು ಬಿಟ್ಟುಬಿಟ್ಟರೂ, ಹಿಮಾಲಯವು ಹಿಮವನ್ನು ತ್ಯಜಿಸಿದರೂ, ಸಮುದ್ರವು ತನ್ನ ಮೇರೆಯನ್ನು ಮೀರಿದರೂ ನಾನು ತಂದೆಯ ಪ್ರತಿಜ್ಞೆಯನ್ನು ಮುರಿಯಲಾರೆನು.॥18॥
</details>

## (ಶ್ಲೋಕ -19)


<details><summary>ಮೂಲಮ್</summary>

ಕಾಮಾದ್ವಾ ತಾತ ಲೋಭಾದ್ ವಾ ಮಾತ್ರಾ ತುಭ್ಯಮಿದಂ ಕೃತಮ್ ।  
ನ ತನ್ಮನಸಿ ಕರ್ತವ್ಯಂ ವರ್ತಿತವ್ಯಂ ಚ ಮಾತೃವತ್ ॥
</details>

<details><summary>ಅನುವಾದ</summary>

ಅಪ್ಪಾ! ತಾಯಿ ಕೈಕೇಯಿಯು ಕಾಮನೆಯಿಂದ ಅಥವಾ ಲೋಭದಿಂದ ನಿನಗಾಗಿ ಏನು ಮಾಡಿರುವಳೋ ಅದನ್ನು ಮನಸ್ಸಿಗೆ ಹಚ್ಚಿಕೊಳ್ಳಬೇಡ. ಪೂಜನೀಯ ತಾಯಿಯೊಡನೆ ವರ್ತಿಸುವಂತೆಯೇ ನೀನು ಆಕೆಯೊಡನೆ ವರ್ತಿಸು.॥19॥
</details>

## (ಶ್ಲೋಕ -20)


<details><summary>ಮೂಲಮ್</summary>

ಏವಂ ಬ್ರುವಾಣಂ ಭರತಃ ಕೌಸಲ್ಯಾಸುತಮಬ್ರವೀತ್ ।  
ತೇಜಸಾಽಽದಿತ್ಯಸಂಕಾಶಂ ಪ್ರತಿಪಚ್ಚಂದ್ರದರ್ಶನಮ್ ॥
</details>

<details><summary>ಅನುವಾದ</summary>

ಸೂರ್ಯನಂತೆ ತೇಜಸ್ವಿಯೂ, ಬಿದಿಗೆಯ ಚಂದ್ರನಂತೆ ಆಹ್ಲಾದಕರ ಪ್ರಿಯದರ್ಶನನೂ ಆದ ಕೌಸಲ್ಯಾನಂದನ ಶ್ರೀರಾಮನು ಹೀಗೆ ಹೇಳಿದಾಗ ಭರತನು ಇಂತೆಂದನು.॥20॥
</details>

## (ಶ್ಲೋಕ -21)


<details><summary>ಮೂಲಮ್</summary>

ಅಧಿರೋಹಾರ್ಯ ಪಾದಾಭ್ಯಾಂ ಪಾದುಕೇ ಹೇಮಭೂಷಿತೇ ।  
ಏತೇ ಹಿ ಸರ್ವಲೋಕಸ್ಯ ಯೋಗಕ್ಷೇಮಂ ವಿಧಾಸ್ಯತಃ ॥
</details>

<details><summary>ಅನುವಾದ</summary>

ಆರ್ಯ! ಇವೆರಡು ಸ್ವರ್ಣಪಾದುಕೆಗಳು ನಿನ್ನ ಚರಣಗಳಿಗೆ ಅರ್ಪಿಸುತ್ತಿದ್ದೇನೆ. ನೀನು ಇವುಗಳ ಮೇಲೆ ನಿನ್ನ ಚರಣಗಳನ್ನು ಇಡು. ಇವೇ ಸಂಪೂರ್ಣ ಜಗತ್ತಿನ ಯೋಗ-ಕ್ಷೇಮವನ್ನು ನಿರ್ವಹಿಸುವವು.॥21॥
</details>

## (ಶ್ಲೋಕ -22)


<details><summary>ಮೂಲಮ್</summary>

ಸೋಽಧಿರುಹ್ಯ ನರವ್ಯಾಘ್ರಃ ಪಾದುಕೇ ವ್ಯವಮುಚ್ಯ ಚ ।  
ಪ್ರಾಯಚ್ಛತ್ ಸುಮಹಾತೇಜಾ ಭರತಾಯ ಮಹಾತ್ಮನೇ ॥
</details>

<details><summary>ಅನುವಾದ</summary>

ಆಗ ಮಹಾತೇಜಸ್ವೀ ಪುರುಷಸಿಂಹ ಶ್ರೀರಾಮನು ಆ ಪಾದುಕೆಗಳನ್ನು ಮೆಟ್ಟಿ, ಅದನ್ನು ಬೇರೆಯಾಗಿಸಿ ಮಹಾತ್ಮನಾದ ಭರತನಿಗೆ ಒಪ್ಪಿಸಿದನು.॥22॥
</details>

###### 23


<details><summary>ಮೂಲಮ್</summary>

ಸ ಪಾದುಕೇ ಸಂಪ್ರಣಮ್ಯ ರಾಮಂ ವಚನಮಬ್ರವೀತ್ ।  
ಚತುರ್ದಶ ಹಿ ವರ್ಷಾಣಿ ಜಟಾಚೀರಧರೋಹ್ಯಹಮ್ ॥
</details>

## (ಶ್ಲೋಕ - 24½)


<details><summary>ಮೂಲಮ್</summary>

ಫಲಮೂಲಾಶ್ಚನೋ ವೀರಭವೇಯಂ ರಘುನಂದನ ।  
ತವಾಗಮನಮಾಕಾಂಕ್ಷನ್ ವಸನ್ ವೈ ನಗರಾದ್ಬಹಿಃ ॥  
ತವ ಪಾದುಕಯೋರ್ನ್ಯಸ್ಯ ರಾಜ್ಯತಂತ್ರಂ ಪರಂತಪ ।
</details>

<details><summary>ಅನುವಾದ</summary>

ಆ ಪಾದುಕೆಗಳಿಗೆ ವಂದಿಸಿ ಭರತನು ಶ್ರೀರಾಮನಲ್ಲಿ ಹೇಳಿದನು-ವೀರ ರಘುನಂದನ! ನಾನೂ ಕೂಡ ಹದಿನಾಲ್ಕು ವರ್ಷಗಳವರೆಗೆ ಜಟಾ-ವಲ್ಕಲ ಧರಿಸಿ, ಫಲ-ಮೂಲಗಳನ್ನು ತಿನ್ನುತ್ತಾ, ನಿನ್ನ ಆಗಮನವನ್ನು ನಿರೀಕ್ಷಿಸುತ್ತಾ ನಗರದ ಹೊರಗೇ ಇರುವೆನು. ಪರಂತಪ! ಅಷ್ಟು ದಿನಗಳವರೆಗೆ ರಾಜ್ಯಭಾರವನ್ನು ನಿನ್ನ ಚರಣಪಾದುಕೆಗಳ ಮೇಲೆ ಇರಿಸಿಯೇ ನಾನು ನಿನ್ನ ದಾರಿ ನೋಡುತ್ತಾ ಇರುವೆನು.॥23-24॥
</details>

## (ಶ್ಲೋಕ - 25½)


<details><summary>ಮೂಲಮ್</summary>

ಚತುರ್ದಶೇ ಹಿ ಸಂಪೂರ್ಣೇ ವರ್ಷೇಽಹನಿ ರಘೂತ್ತಮ ॥  
ನ ದ್ರಕ್ಷ್ಯಾಮಿ ಯದಿ ತ್ವಾಂ ತು ಪ್ರವೇಕ್ಷ್ಯಾಮಿ ಹುತಾಶನಮ್ ।
</details>

<details><summary>ಅನುವಾದ</summary>

ರಘುಕುಲ ಶಿರೋಮಣಿಯೇ! ಹದಿನಾಲ್ಕು ವರ್ಷಗಳು ಪೂರ್ಣವಾಗಿ ಹದಿನೈದನೆಯ ಹೊಸ ವರ್ಷದ ಮೊದಲ ದಿನವೇ ನನಗೆ ನಿನ್ನ ದರ್ಶನವಾಗದಿದ್ದರೆ ನಾನು ಅಗ್ನಿಪ್ರವೇಶ ಮಾಡಿಬಿಡುವೆ.॥25॥
</details>

## (ಶ್ಲೋಕ - 26½)


<details><summary>ಮೂಲಮ್</summary>

ತಥೇತಿ ಚ ಪ್ರತಿಜ್ಞಾಯ ತಂ ಪರಿಷ್ವಜ್ಯ ಸಾದರಮ್ ॥  
ಶತ್ರುಘ್ನಂ ಚ ಪರಿಷ್ವಜ್ಯ ಭರತಂ ಚೇದಮಬ್ರವೀತ್ ।
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನು ‘ಹಾಗೆಯೇ ಆಗಲಿ’ ಎಂದು ಹೇಳಿ ಒಪ್ಪಿಗೆ ಕೊಟ್ಟು, ತುಂಬು ಆದರದಿಂದ ಭರತನನ್ನು ಎದೆಗೊತ್ತಿಕೊಂಡನು. ಅನಂತರ ಶತ್ರುಘ್ನನನ್ನೂ ಬಿಗಿದಪ್ಪಿಕೊಂಡನು.॥26॥
</details>

###### 27


<details><summary>ಮೂಲಮ್</summary>

ಮಾತರಂ ರಕ್ಷ ಕೈಕೇಯೀಂ ಮಾ ರೋಷಂ ಕುರು ತಾಂ ಪ್ರತಿ ॥
</details>

###### 28


<details><summary>ಮೂಲಮ್</summary>

ಮಯಾ ಚ ಸೀತಯಾ ಚೈವ ಶಪ್ತೋಽಸಿ ರಘುನಂದನ ।  
ಇತ್ಯುಕ್ತ್ವಾ ಶ್ರುಪರೀತಾಕ್ಷೋ ಭ್ರಾತರಂ ವಿಸಸರ್ಜ ಹ ॥
</details>

<details><summary>ಅನುವಾದ</summary>

ರಘುನಂದನ! ನಾನು ನಿನಗೆ ನನ್ನ ಮತ್ತು ಸೀತೆಯ ಮೇಲೆ ಆಣೆಯಿಟ್ಟು ಹೇಳುತ್ತೇನೆ - ‘ನೀನು ತಾಯಿ ಕೈಕೇಯಿಯನ್ನು ರಕ್ಷಿಸಬೇಕು, ಆಕೆಯ ಕುರಿತು ಎಂದೂ ಸಿಟ್ಟಾಗಬಾರದು’ - ಇಷ್ಟು ಹೇಳುತ್ತಿರುವಾಗ ಅವನ ಕಣ್ಣುಗಳಲ್ಲಿ ಕಂಬನಿ ಮಿಡಿಯಿತು. ಅವನು ಭಾರವಾದ ಹೃದಯದಿಂದ ಶತ್ರುಘ್ನನನ್ನು ಬೀಳ್ಕೊಟ್ಟನು.॥27-28॥
</details>

###### 29


<details><summary>ಮೂಲಮ್</summary>

ಸ ಪಾದುಕೇ ತೇ ಭರತಃ ಸ್ವಲಂಕೃತೇ  
ಮಹೋಜ್ಜ್ವಲೇ ಸಂಪರಿಪೂಜ್ಯ ಧರ್ಮವಿತ್ ।  
ಪ್ರದಕ್ಷಿಣಂ ಚೈವ ಚಕಾರ ರಾಘವಂ  
ಚಕಾರ ಚೈವೋತ್ತಮನಾಗಮೂರ್ಧನಿ ॥
</details>

<details><summary>ಅನುವಾದ</summary>

ಧರ್ಮಜ್ಞ ಭರತನು ಚೆನ್ನಾಗಿ ಅಲಂಕರಿಸಿದ ಆ ಉಜ್ಜ್ವಲ ಚರಣ ಪಾದುಕೆಗಳನ್ನು ಪಡೆದು ಶ್ರೀರಾಮಚಂದ್ರನಿಗೆ ಪ್ರದಕ್ಷಿಣೆ ಮಾಡಿ ಆ ಪಾದುಕೆಗಳನ್ನು ಸರ್ವಶ್ರೇಷ್ಠ ಪಟ್ಟದಾನೆಯ ಮಸ್ತಕದ ಮೇಲೆ ಇರಿಸಿದನು.॥29॥
</details>

###### 30


<details><summary>ಮೂಲಮ್</summary>

ಅಥಾನುಪೂರ್ವ್ಯಾತ್ಪ್ರತಿಪೂಜ್ಯ ತಂ ಜನಂ  
ಗುರೂಂಶ್ಚ ಮಂತ್ರಿನ್ ಪ್ರಕೃತೀಸ್ತಥಾನುಜೌ ।  
ವ್ಯಸರ್ಜಯದ್ರಾಘವವಂಶವರ್ಧನಃ  
ಸ್ಥಿತಃ ಸ್ವಧರ್ಮೇ ಹಿಮವಾನಿವಾಚಲಃ ॥
</details>

<details><summary>ಅನುವಾದ</summary>

ಅನಂತರ ತನ್ನ ಧರ್ಮದಲ್ಲಿ ಹಿಮಾಲಯದಂತೆ ಅವಿಚಲನಾಗಿ ಸ್ಥಿರನಾಗಿರುವ ರಘುವಂಶವರ್ಧನ ಶ್ರೀರಾಮನು ಕ್ರಮವಾಗಿ ಅಲ್ಲಿಗೆ ಬಂದಿರುವ ಜನಸಮುದಾಯ, ಗುರುಗಳು, ಮಂತ್ರಿಗಳು, ಪ್ರಜಾಜನರು ಹಾಗೂ ಇಬ್ಬರೂ ಸಹೋದರರನ್ನು ಯಥಾಯೋಗ್ಯವಾಗಿ ಸತ್ಕರಿಸಿ ಅವರನ್ನು ಬೀಳ್ಕೊಟ್ಟನು.॥30॥
</details>

###### 31


<details><summary>ಮೂಲಮ್</summary>

ತಂ ಮಾತರೋ ಬಾಷ್ಪಗೃಹೀತಕಂಠ್ಯೋ  
ದುಃಖೇನ ನಾಮಂತ್ರಯಿತುಂ ಹಿ ಶೇಕುಃ ।  
ಸ ಚೈವ ಮಾತೃ ರಭಿವಾದ್ಯ ಸರ್ವಾ  
ರುದಂನ್ಕುಟೀಂ ಸ್ವಾಂ ಪ್ರವಿವೇಶ ರಾಮಃ ॥
</details>

<details><summary>ಅನುವಾದ</summary>

ಆಗ ಕೌಸಲ್ಯಾದಿ ಎಲ್ಲ ತಾಯಂದಿರ ಗಂಟಲು ಕಟ್ಟಿ ಕಂಬನಿ ತುಂಬಿದವು. ಅವರಿಂದ ದುಃಖದಿಂದಾಗಿ ಶ್ರೀರಾಮನನ್ನು ಸಂಬೋಧಿಸಲು ಸಾಧ್ಯವಾಗಲಿಲ್ಲ. ಶ್ರೀರಾಮನೂ ಕೂಡ ಎಲ್ಲ ತಾಯಂದಿರನ್ನು ವಂದಿಸಿ ಅಳುತ್ತಾ ತನ್ನ ಪರ್ಣಕುಟೀರವನ್ನು ಹೊಕ್ಕನು.॥31॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಒಂದು ನೂರ ಹನ್ನೆರಡನೆಯ ಸರ್ಗ ಪೂರ್ಣವಾಯಿತು ॥112॥
</details>
