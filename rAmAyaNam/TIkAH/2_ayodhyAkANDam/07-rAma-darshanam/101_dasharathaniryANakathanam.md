+++
title = "१०१ दशरथनिर्याणकथनम्"
title_english = "101 Bharata informs Rama about Dasaratha s death"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-101-Dasharatha_Niryana_Kathanam_.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/07-rAma-darshanam/101_dasharathaniryANakathanam.md">
<details><summary><h3>IITK ...{Loading}...</h3></summary>

Bharata pleads with Rama to return -- informs passing away of king
Dasaratha.



#### श्लोकः
##### मूलम्
रामस्य वचनं श्रुत्वा भरतः प्रत्युवाच ह।  
किं मे धर्माद्विहीनस्य राजधर्मः करिष्यति॥2.101.1॥

##### शब्दार्थः
रामस्य Rama's, वचनम् words, श्रुत्वा on listening, भरतः Bharata, प्रत्युवाच ह replied, धर्मात् from righteousness, विहीनस्य devoid of, मे to me, राजधर्मः royal duties, किं करिष्यति of what use  to me.

##### आङ्ग्लानुवादः
On listening to Rama, Bharata replied Of what use shall be these royal duties to me, when I have fallen from righteousness?



#### श्लोकः
##### मूलम्
शाश्वतोऽयं सदा धर्मः स्थितोऽस्मासु नरर्षभ।  
ज्येष्ठेे पुत्रे स्थिते राजा न कनीयान् भवेन्नृपः॥2.101.2॥

##### शब्दार्थः
नरर्षभ best of men, अयम् this one, शाश्वतः ancient, धर्मः righteousness, अस्मासु in our race, सदा always, स्थितः exists, राजन् O king, ज्येष्ठपुत्रे the eldest son, स्थिते is there, कनीयान् younger one, नृपः king, न भवेत् can never become.

##### आङ्ग्लानुवादः
O best of men there is an ancient tradition in our race that the younger son cannot become king when the eldest is there.



#### श्लोकः
##### मूलम्
स समृद्धां मया सार्धमयोध्यां गच्छ राघव।  
अभिषेचयचात्मानं कुलस्यास्य भवाय नः॥2.101.3॥

##### शब्दार्थः
राघव Rama, सः he, मया सार्धम् with me, समृद्धाम् prosperous, अयोध्याम् to Ayodhya, गच्छ return, नः for us, अस्य कुलस्य for this race, भवाय for the good of, आत्मानम् yourself, अभिषेचय  coronated.

##### आङ्ग्लानुवादः
Therefore, O scion of the Raghu race, return along with me to prosperous Ayodhya and for the good of our race get your self coronated.



#### श्लोकः
##### मूलम्
राजानं मानुषं प्राहु र्देवत्वे सम्मतो मम।  
यस्य धर्मार्थसहितं वृत्तमाहुरमानुषम्॥2.101.4॥

##### शब्दार्थः
राजानम् king, मानुषम् to be a man, प्राहुः is said (by the wise), यस्य whose, धर्मार्धसहितम् in conformity with righteousness and state craft, वृत्तम् conduct, अमानुषम् beyond human capacity, आहुः they say, मम my, देवत्वे godly, सम्मतः has been claimed.

##### आङ्ग्लानुवादः
Other think the king to be a human, but to me, he is divine since his conduct and the statecraft are superhuman as they are in conformity with righteousness.



#### श्लोकः
##### मूलम्
केकयस्थे च मयि तु त्वयि चारण्य माश्रिते।  
दिवमार्यो गतो राजा यायजूकः सतां मतः॥2.101.5॥

##### शब्दार्थः
मयि me, केकयस्थे while I was in Kekaya, त्वयि च when you, अरण्यम् to the forest, आश्रिते having taken refuge, आर्यः revered, यायजूकः ever performing sacrifices, सताम् by the virtuous, मतः esteemed, राजा king, दिवम् to heaven, गतः went.

##### आङ्ग्लानुवादः
While I was in Kekaya and you took refuge in the forest, venerable king (Dasaratha), who was always engaged in sacrifices and was held in high esteem by the virtuous, ascended to heaven.



#### श्लोकः
##### मूलम्
निष्क्रान्तमात्रे भवति ससीते सहलक्ष्मणे।  
दुःखशोकाभिभूतस्तु राजा त्रिदिवमभ्यगात्॥2.101.6॥

##### शब्दार्थः
ससीते along with Sita, सहलक्ष्मणे with Lakshmana, भवति when you, निष्क्रान्तमात्रे had just set out, राजा king, दुःखशोकाभिभूतः griefstricken, त्रिदिवम् to heaven, अभ्यगात् went.

##### आङ्ग्लानुवादः
As soon as you set out for the forest along with Sita and Lakshmana, the king, overwhelmed with grief, attained heaven.



#### श्लोकः
##### मूलम्
उत्तिष्ठ पुरुषव्याघ्र क्रियतामुदकं पितुः।  
अहं चायं च शत्रुघ्नः पूर्वमेव कृतोदकौ॥2.101.7॥

##### शब्दार्थः
पुरुषव्याघ्रः O best of men, उत्तिष्ठ arise, पितुः to father, उदकम् traditional libation of water, क्रियताम् offer, अहं च I also, अयम् this, शत्रुघ्नश्च Satrughna also, पूर्वमेव already, कृतोदकौ  offered libations of water.

##### आङ्ग्लानुवादः
Arise, O best of men and offer libations to our father. I and Satrughna have already done so.



#### श्लोकः
##### मूलम्
प्रियेण किल दत्तं हि पितृलोकेषु राघव।  
अक्षय्यं भवतीत्याहुर्भवांश्चैव पितुः प्रियः॥2.101.8॥

##### शब्दार्थः
राघव O Rama, प्रियेण by a dear one, दत्तम् offered, पितृलोकेषु in the world of manes, अक्षय्यम् भवति becomes eternal, इति thus, आहुः खलु people say indeed, भवांश्चैव you alone, पितुः to father, प्रियः is beloved.

##### आङ्ग्लानुवादः
O son of Raghu's race, it is said that whatever is offered by a dear son becomes eternal in the world of manes. You alone are the beloved son of our father.



#### श्लोकः
##### मूलम्
त्वामेव शोचंस्तव दर्शनेप्सुस्त्वय्येव सक्तामनिवर्त्य बुद्धिम्।  
त्वया विहीन स्तव शोकमग्नस्त्वां संस्मरन्नस्तमितः पिता ते॥2.101.9॥

##### शब्दार्थः
ते your, पिता father, त्वया by you, विहीनः separated, त्वामेव about you, शोचन् grieving, तव your, दर्शनेप्सुः wishing to see, त्वय्येव in you alone, सक्ताम् fixing, बुद्धिम् mind, अनिवर्त्य without diverting, तव your, शोकमग्नः immersed in sorrow, त्वाम् you, संस्मरन् remembering, अस्तमितः departed.

##### आङ्ग्लानुवादः
Your father, deprived of you, brooding over you, wishing to behold you, unable to divert his mind fixed on you, remembering you alone and immersed in sorrow departed (from this world).  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे एकोत्तर शततमस् सर्गः॥  
Thus ends the hundredone sarga in Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/07-rAma-darshanam/101_dasharathaniryANakathanam.md">
<details><summary><h3>भूषणम् ...{Loading}...</h3></summary>



रामस्य वचनं श्रुत्वा भरतः प्रत्युवाच ह ।  

किं मे धर्माद्विहीनस्य राजधर्मः करिष्यति  ॥  २।१०१।१  ॥   

रामस्य वचनं श्रुत्वा भरतः प्रत्युवाच ह इत्यादि अयं सर्ग एवात्र लेखनीयः ।
ऽतं तु रामः समाज्ञाय भ्रातरं गुरुवत्सलम्ऽ इत्यादिसर्गस्तु लेखकैः
प्रमादाल्लिखितः । तस्योक्तप्रश्नोत्तरत्वाभावात् । अत्र
भरतोच्यमानपितृमरणश्रवणानन्तरं रामस्य दुःखितत्वाश्रवणात् । अत्र
महेश्वरतीर्थेन सर्गपौर्वापर्यवैपरीत्यमनालोच्य
स्वदृष्टकोशमात्रप्रामाण्येन ऽतं तु रामः समाज्ञायऽ इत्यादिकं
सर्गमेवैकोत्तरशततमं मन्वानेन तत्सर्गव्याख्यानान्ते
तत्रत्यार्थविरोधमालोच्यैवमाक्षेपपरिहारावुक्तौ । "ननु--आर्यं तातः
परित्यज्य कृत्वा कर्म सुदुष्करम् । गतः स्वर्गं महाबाहुः
पुत्रशोकाभिपीडितः  ॥  इति । इमाः प्रकृतयः सर्वा विधवा मातरश्च याः ।
त्वत्सकाशमनुप्राप्ताः । इति च भरतेनोक्ते रामस्तदानीमशोचन्
तदुल्लङ्घ्याभिषेकप्रत्याख्यानमेव किमिति कृतवान् नैष दोषः । तस्मिन्
भरतवाक्यप्रबन्धे पितृमरणमानुषङ्गिकत्वेनोक्तं राज्यस्वीकरणमेव
प्राधान्येनोक्तम् । अतो रामस्तदेवं मन्यते । पिता पुत्रशोकेन मृतकल्पा न
पुनर्जीविष्यतीति मृत इत्युच्यते । मातरश्च विधवाकल्पा इति विधवा
इत्युच्यन्ते । अनेन ममाभिषेचनमेव प्राधान्येनोच्यत
इत्यशोचन्नभिषेकप्रत्याख्यानं कृतवान् । स्ववाक्ये पितृमरणानुवादस्य
चायमेवार्थः" इति । अत्रायं परिहारो न युज्यते । यदि च पिता मृतकल्पत्वेन
मृत इत्युच्यत इति रामो गृह्णीयात् तदा ऽव्यादिश्य च महातेजा दिवं दशरथो
गतःऽ इति नानुवदेत् । यस्तु स्वाशयं स्वयमेवैवमिति वदति तस्यान्येन
गत्यन्तरे सति तद्विरुद्धाभिप्रायकल्पनं कथं कर्तुं शक्यम् ? अतो
ऽनेनैवानुवादेन रामेण पिता मृत इत्येव गृहीतमिति भाति । किञ्च प्रकृतीनां
मातृ़णां च समागमनात्पूर्वम् "इमाः प्रकृतयः सर्वा विधवा मातरश्च याः ।
त्वत्सकाशमनुप्राप्ताः प्रसादं कर्तुमर्हसि"
इत्यङ्गुल्यादिनिर्देशानुपपत्तेश्च । अतः ऽतं तु रामः समाज्ञायऽ
इत्यादिसर्गः वसिष्ठं पुरतः कृत्वेति त्र्युत्तरशततमसर्गानन्तरं
चतुरुत्तरशततमसर्गत्वेन लेखनीयः पठनीयश्च । तथा चेत्सङ्गतः स्यात् । अतो
ऽत्र रामस्य वचनं श्रुत्वेत्ययं सर्ग एव व्याख्यायते--रामस्य वचनं
श्रुत्वेत्यादि । धर्मात् त्वत्सेवारूपमुख्यधर्मात् । यद्वा धर्मात्
त्वदुक्तराजधर्मानुष्ठानहेतुभूतराजभावात् । राजधर्मः त्वदुक्तनीतिस्थः  ॥ 
१।१०१।१  ॥   

  

शाश्वतो ऽयं सदा धर्म्मः स्थितो ऽस्मासु नरर्षभ ।  

ज्येष्ठपुत्रे स्थिते राजन्न कनीयान् नृपो भवेत्  ॥  २।१०१।२  ॥   

कुतस्ते राजभावाभाव इत्यत्राह--शाश्वत इति । अस्मासु अस्मत्पूर्वेषु  ॥ 
२।१०१।२  ॥   

  

स समृद्धां मया सार्द्धमयोध्यां गच्छ राघव ।  

अभिषेचय चात्मानं कुलस्यास्य भवाय नः  ॥  २।१०१।३  ॥   

स समृद्धामिति । भवाय भद्राय । "भवो भद्रे हरे प्राप्तौ सत्ता संसारजन्मसु"
इति वैजयन्ती  ॥  २।१०१।३  ॥   

  

राजानं मानुषं प्राहुर्देवत्वे स मतो मम ।  

यस्य धर्मार्थसहितं वृत्तमाहुरमानुषम्  ॥  २।१०१।४  ॥   

न सर्वसुलभं राजत्वमित्याह--राजानमिति । प्राहुः प्राकृता जना इति शेषः । स
राजा मम देवत्वे मतः । देवत्वेन सम्मत इत्यर्थः  ॥  २।१०१।४  ॥   

  

केकयस्थे च मयि तु त्वयि चारण्यमाश्रिते ।  

दिवमार्यो गतो राजा यायजूकः सतां मतः  ॥  २।१०१।५  ॥   

एवं सन्निहितनीति प्रश्नस्योत्तरमुक्त्वा
प्राथमिकराजविषयप्रश्नस्योत्तरमाह--केकयस्थ इति । यायजूकः इज्याशीलः ।
"इज्याशीलो यायजूकः" इत्यमरः  ॥  २।१०१।५  ॥   

  

निष्क्रान्तमात्रे भवति सहसीते सलक्ष्मणे ।  

दुःखशोकाभिभूतस्तु राजा त्रिदिवमभ्यगात्  ॥  २।१०१।६  ॥   

उत्तिष्ठ पुरुषव्याघ्र क्रियतामुदकं पितुः ।  

अहं चायं च शत्रुघ्नः पूर्वमेव कृतोदकौ  ॥  २।१०१।७  ॥   

मन्निर्गमनानन्तरं कतिदिवसेषु राजा दिवं गत इत्यत्राह--निष्क्रान्तमात्र
इति  ॥  २।१०१।६७  ॥   

  

प्रियेण खलु दत्तं हि पितृलोकेषु राघव ।  

अक्षय्यं भवतीत्याहुर्भवांश्चैव पितुः प्रियः  ॥  २।१०१।८  ॥   

भवद्भ्यां दत्ते किं मयापि दातव्यमित्यत्राह--प्रियेणेति  ॥  २।१०१।८  ॥   

  

त्वामेव शोचंस्तव दर्शनेप्सुस्त्वय्येव सक्तामनिवर्त्य बुद्धिम् ।  

त्वया विहीनस्तव शोकरुग्णस्त्वां संस्मरन्नस्तमितः पिता ते  ॥  २।१०१।९  ॥   

प्रियत्वमेव दर्शयति--त्वामेवेति । रुग्णः पीडित इति यावत्  ॥  २।१०१।९  ॥   

  

इत्यार्षे श्रीरामायणे वाल्मीकीये श्रीमदयोध्याकाण्डे एकोत्तरशततमःसर्गः  ॥ 
१०१  ॥   

इति श्रीगोविन्दराजविरचिते श्रीरा० पीता० अयो० एकोत्तरशततमः सर्गः  ॥  १०१
 ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/07-rAma-darshanam/101_dasharathaniryANakathanam.md">
<details><summary><h3>शिरोमणी ...{Loading}...</h3></summary>



रामस्यैव वचनान्तराण्याह-- तमित्यादिभिः । तं स्वसमीपे प्राप्तं भरतं
गुरुवत्सलं गुरुविषयकातिप्रीतिमन्तं समाज्ञाय स्वस्थतया स्थितं ज्ञात्वा
भ्रात्रा लक्ष्मणेन सह रामः प्रष्टुं समुपचक्रमे  ॥  २।१०१।१  ॥   

  

प्रश्नाकारमाह-- किमिति । यस्मात्कारणाच्चीरजटाजिनी
चीरजटाजिनविशिष्टस्त्वमिमं देशमागतः प्राप्तः तस्माद्धेतोस्त्वया
प्रव्याहृतं कथितमेतत्किम् किमपि कारणमहं श्रोतुमिच्छेयम्  ॥  २।१०१।२  ॥   

  

यदिति । कृष्णाजिनजटाधरः सन् राज्यं हित्वा इमं देशं यन्निमित्तं यदर्थं
त्वं प्रविष्टस्तत्सर्वं वक्तुमर्हसि  ॥  २।१०१।३  ॥   

  

इतीति । महात्मना काकुत्स्थेन रामेण बलवत्प्रगृह्य भरतमालिङ्ग्य भूयः
अत्यन्तमुक्तः कैकेयीपुत्रो भरतः प्राञ्जलिः सन् इति इदं वाक्यमब्रवीत्  ॥ 
२।१०१।४  ॥   

  

तद्वचनाकारमाह-- आर्येति । हे आर्य स्त्रिया मत्पत्न्या प्रार्थितयेति
शेषः, मम मात्रा कैकेय्या नियुक्तः प्रार्थितस्तातः सुदुष्करं कर्तुमशक्यं
कर्म कृत्वा त्वां प्रव्राज्येत्यर्थः, पुत्रशोकाभिपीडितः सन् परित्यज्य
प्रकटायोध्यामिति शेषः, स्वर्गमप्रकटसाकेतं गतः अतः सा कैकेयी आत्मयशोहरं
त्वत्प्रव्राजनकर्त्रीत्वेन इयं रामस्य अतिप्रियेति स्वयशोविध्वंसकमिदं
महत्पापं चकार । स्त्रिया प्रार्थितयेत्यनेन मन्थरामाण्डव्योरतिप्रीतिः
सूचिता । तेन माण्डवीकर्तृकमेवेदं सर्वमिति सूचितम् श्लोकद्वयमेकान्वयि  ॥ 
२।१०१।५,६  ॥   

  

सेति । सा कृतरामप्रव्राजना कैकेयी राज्यफलं राज्ये फलं
स्वयशोनिष्पत्तिमप्राप्य विधवा पतिसांनिध्यरहिता अत एव शोककर्षिता सती
महाघोरे नरके नरोच्चारितनिन्दाशब्दे पतिष्यति अपतत्
लृडुपात्तभविष्यत्वस्याविवक्षा  ॥  २।१०१।७  ॥   

  

तस्येति । दासभूतस्य मम प्रसादं कर्तुमर्हसि । तदुपायमाह-- अद्यैव मघवानिव
अभिषिञ्चस्व अभिषेचय आत्मानमिति शेषः  ॥  २।१०१।८  ॥   

  

इमा इति । विधवाः स्वामिरहिताः याः प्रकृतयः प्रजाः मातरश्च त्वत्सकाशं
त्वत्समीपं प्राप्तास्तासां प्रसादं कर्तुं त्वमर्हसि  ॥  २।१०१।९  ॥   

  

तथेति । यतस्तथा अभिषेचनयोग्यया आनुपूर्व्या आनुपूर्वीघटकप्रथमात्वेन त्वं
युक्तः अतः आत्मनि युक्तं धर्मेण राज्यं आप्नुहि अत एव सुहृदः सकामान् कुरु
 ॥  २।१०१।१०  ॥   

  

भवत्विति । समग्रा सम्पूर्णा भूमिः अविधवा धवराहित्यरहिता पतिना त्वया
भवतु, तत्र दृष्टान्तः शशिना रजनी रात्रिरिव  ॥  २।१०१।११  ॥   

  

एभिरिति । मया शिरसा याचितस्त्वं भ्रातृत्वादिविशिष्टस्य मम प्रसादं
कर्तुमर्हसि  ॥  २।१०१।१२  ॥   

  

तदिति । शाश्वतं कुलपरम्पराप्राप्तं पूजितं सत्कृतं पित्र्यं पितृसम्बन्धि
सर्वं सचिवमण्डलमतिक्रमितुमुल्लङ्घितुं नार्हसि  ॥  २।१०१।१३  ॥   

  

एवमिति । महाबाहुः भरतः एवमुक्त्वा रामस्य पादौ शिरसा पुनर्जग्राह  ॥ 
२।१०१।१४  ॥   

  

तमिति । मत्तं मातङ्गं गजमिव निश्वसन्तं भरतं परिष्वज्य इदमब्रवीत्  ॥ 
२।१०१।१५  ॥   

  

तद्वचनाकारमाह-- कुलीन इति । कुलीनः सत्कुले प्रादुर्भूतः अत एव
सत्त्वसम्पन्नः शुद्धसत्त्वगुणयुक्तः अत एव तेजस्वी चरितानि व्रतानि येन सः
त्वद्विधः त्वत्सदृशो जनः राज्यहेतोः राज्यार्थं पापं कथमाचरेत् कथमपि
नेत्यर्थः, यदि त्वत्सदृशो नाचरेत्तर्हि त्वं नाचरेः इति किं वक्तव्यमिति
काव्यार्थापत्तिरलङ्कारो ध्वनितः । एतेन त्वयि राज्याकाङ्क्षा
नास्तीत्यस्माभिर्ज्ञातमिति  

सूचितम्  ॥  २।१०१।१६  ॥   

  

नेति । हे अरिसूदन सूक्ष्ममपि दोषं त्वयि न पश्यामि अतो
बाल्यान्मात्रभिप्रायाविज्ञानाद्धेतोः जननीं विगर्हितुं निन्दितुं नार्हसि
। एतेन तद्विगर्हणे त्वयि दोषः स्यादिति सूचितम्  ॥  २।१०१।१७  ॥   

  

तद्गर्हाभावे हेतुं वदन्नाह-- कामकार इति । हे अनघ उपपन्नेषु स्वसम्मतेषु
दारेषु पुत्रेषु च गुरूणां कामकारः स्वेच्छया वर्तनं विधीयते शास्त्रेणेति,
शेषः, एतेन पित्रादयः कथञ्चिदपि न दूष्या इति ध्वनितम्  ॥  २।१०१।१८  ॥   

  

वयमिति । यथा येन प्रकारेण लोके भार्यादयः साधुभिः धर्मज्ञैः सङ्ख्याताः
गुर्वधीनत्वेन कथितास्तथा अस्य पितुः वयमपि सङ्ख्याता इति ज्ञातुमर्हसि  ॥ 
२।१०१।१९  ॥   

  

वन इति । चीरवसनादिविशिष्टं मां वने राज्ये वा आवासयितुं महाराज एव ईश्वरः
समर्थः  ॥  २।१०१।२०  ॥   

  

तथैव जनन्यपि मन्तव्येति बोधयन्नाह-- यावदिति । यावत् गौरवं गुरुत्वं पितरि
तावत् जनन्यामपि वर्तते इति शेषः  ॥  २।१०१।२१  ॥   

  

एताभ्यामिति । एताभ्यां मातापितृभ्यां वनं गच्छेति उक्तो
ऽहमन्यत्तद्विरुद्धं कथं समाचरे  ॥  २।१०१।२२  ॥   

  

त्वयेति । त्वया भरतेन अयोध्यायां राज्यं प्राप्तव्यं मया रामेण अरण्ये
वस्तव्यमेवं विभागं विभागबोधकं वाक्यमुक्त्वा केकयीसन्निधौ
प्रतिज्ञायेत्यर्थः, लोकसंनिधौ व्यादिश्य मामाज्ञाप्य च महातेजाः महाराजो
दशरथः दिवं ब्रह्मादिस्तुत्यमप्रकटसाकेतं गतः । श्लोकद्वयमेकान्वयि  ॥ 
२।१०१।२३,२४  ॥   

  

स इति । लोकगुरुः स प्रसिद्धो राजा तव प्रमाणपतः पित्रा दत्तं भागं यथा
यथावत् उपभोक्तमर्हसि  ॥  २।१०१।२५  ॥   

  

चतुर्दशेति । चतुर्दश समाः वर्षाणि अरण्यमाश्रितो ऽत एव यत्
तद्विषयकयत्नवानहं पित्रा दत्तं भागमुपभोक्ष्ये  ॥  २।१०१।२६  ॥   

  

यदिति । नरलोकसत्कृतः महात्मा पिता यन्मामब्रवीत्तदेवाहं हितं मन्ये अव्ययं
विनाशरहितं सर्वलोकेश्वरभावं सर्वलोकेश्वरत्वं तु न हितं मन्ये  ॥  २।१०१।२७
 ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे
चतुरधिकशततमः सर्गः  ॥  २।१०४  ॥   

  

रामवचनश्रवणानन्तरकालिकं भरतवृत्तान्तमाह-- रामस्येति । भरतः प्रत्युवाच
तत्प्रतिवचनमेवाह धर्मात्स्वकुलोचितरीतेः विहीनस्य मे राजधर्मः
रामधर्मोपदेशः किं करिष्यति धर्माचरणरहितेषूपदेशो निरर्थक इति तात्पर्यम्
 ॥  २।१०१।१  ॥   

  

धर्मच्युतिमेवोपपादयन्नाह-- शाश्वत इति । ज्येष्ठपुत्रे स्थिते सति कनीयान्
कनिष्ठः नृपो न भवेत् इति शाश्वतः सार्वकालिकः अयं धर्मः अस्मासु
अस्मत्पूर्वजेषु सदा नित्यं स्थितः  ॥  २।१०१।२  ॥   

  

ननु कथं तस्य धर्मस्य स्थितिरित्यत आह-- स इति । नो ऽस्माकमस्य कुलस्य
कुलधर्मस्य भवाय स्थित्यै मया सह अयोध्यां गच्छ आत्मानं च अभिषेचय  ॥ 
२।१०१।३  ॥   

  

ननु महाराजस्य विद्यमानत्वे कथमेवं प्रार्थनेत्यत आह-- राजानमिति । यं
मानुषं राजानं प्राहुः यस्य धर्मार्थसहितं वृत्तं वृत्तान्तममानुषं प्राहुः
स मत्पिता देवत्वे नित्यप्रमोदे सम्मतः प्रापत इत्यर्थः  ॥  २।१०१।४  ॥   

  

ननु स्वाभाविकनित्यप्रमोदविशिष्टस्य तस्य किमिदमुच्यते इत्यत आह-- केकयस्थ
इति । मयि केकयस्थे केकयराजवेश्मस्थे सति त्वयि च अरण्यमाश्रिते सति
यायजूकः अश्वमेधादियागकर्ता सतां मतः इष्टः धीमान् राजा स्वर्गमप्रकटसाकेतं
गतः प्राप्तः  ॥  २।१०१।५  ॥   

  

गमने हेतुं वदन्नाह-- निष्क्रान्तेति । सहसीते सीतासहिते भवति निष्क्रान्ते
सति दुःखशोकाभिभूतो राजा त्रिदिवं ब्रह्मादित्रयस्तुत्यमप्रकटसाकेतमभ्यगात्
 ॥  २।१०१।६  ॥   

  

उत्तिष्ठेति । हे पुरुषव्याघ्र पितुः
लोकान्तरप्राप्तपित्रुद्देश्यकमुदकदानं क्रियताम् । अहं शत्रुघ्नश्च
पूर्वमेव कृतोदकौ, एतेन आवाभ्यां न कर्तव्यमिति सूचितम्  ॥  २।१०१।७  ॥   

  

उदकक्रियाकरणे प्रयोजनमाह-- प्रियेणेति । हे राघव प्रियेण प्रीतिविशिष्टेन
पुत्रेण दत्तमुदकादिकं पितृलोके पित्राद्यभिमानिदेवविशेषसंनिधौ अक्षयं
विनाशरहितं भवति इति आहुः । तत्त्वज्ञा इति शेषः । दानयोग्यत्वं
प्रतिपादयति हि यतः भवान् पितुः प्रियः  ॥  २।१०१।८  ॥   

  

प्रियत्वमेवोपपादयन्नाह-- त्वामिति । तव दर्शनेप्सुः
त्वद्दर्शनविषयकेच्छावान् ते पिता त्वामेव स्मरन् त्वामेव शोचंश्च सन्
त्वय्येव सक्तां बुद्धिमनिवर्त्य गतः  ॥  २।१०१।९  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोण्याकाण्डे
एकोत्तरशततमः सर्गः  ॥  २।१०१  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/07-rAma-darshanam/101_dasharathaniryANakathanam.md">
<details><summary><h3>तिलकम् ...{Loading}...</h3></summary>



एवं कच्चित्प्रश्नानन्तरं स्वस्य राजत्वाभावं सूचयितुं तदुत्तरमप्रयच्छन्तं
भरतं प्रति रामेणागमनप्रयोजनप्रश्नःतं त्विति । समाज्ञाय कुशलप्रश्नव्याजेन
सर्वधर्माञ्ज्ञापयित्वा, यद्वा प्राप्तराज्यपरित्यागेन जटादिधारणेन गुरौ
स्वस्मिन्भक्तियुक्तं ज्ञात्वा  ॥  २।१०१।१  ॥   

  

यस्मात्त्वमिमं देशं चीरजटाजिनी भूत्वा ऽ ऽगतो ऽसि तस्मादेवंरूपेणागमनं
किंकारणकमिति त्वया प्रस्पष्टं व्याहृतं श्रोतुमहमिच्छेयम्  ॥  २।१०१।२  ॥   

  

एतस्यैव श्लोकस्य व्याख्यानम्यदिति  ॥  २।१०१।३  ॥   

  

प्रगृह्य बलवत् यथा तथा शोक निगृह्येत्यर्थः  ॥  २।१०१।४  ॥   

  

पूर्वपृष्टमेवार्थं क्व नु ते ऽभित्पितेत्येवंरूपं भङ्गयन्तरेण पुनः पृष्टं
ज्ञात्वा तदुत्तरमाहआर्येति । परित्यज्य अस्मान्सर्वानिमं च लोकमिति शेषः ।
ऽआर्यं परित्यज्यऽ इति पाठे विवास्येत्यर्थः । सुदुष्करं कर्म ज्येष्ठार्हं
राज्यं कनिष्ठसात्कृत्वा  ॥  २।१०१।५  ॥   

  

मम मात्रा कैकेय्या नियुक्त इति पूर्वश्लोकान्वयि सा चकारेत्यन्वयः
ऽसुमहत्ऽ इति पाठे सेत्यध्याहारः  ॥  २।१०१।६,७  ॥   

  

एवं पितृमरणे श्रुते तदुचितकृत्ये कृते ततः परं यद्वक्त्व्यं
तत्संक्षेपेणाधुनैव ब्रूते भरतःतस्य म इति ।
कैकेयीपुत्रत्वात्प्राप्तपवादस्य । राज्येन राज्यनिमित्तम्  ॥  २।१०१।८  ॥   

  

यस्मान्मातरो वयं च सर्वे त्वत्प्रसादनार्थमागताः  ॥  २।१०१।९  ॥   

  

यतश्च त्वमानुपूर्व्या ज्येष्ठत्वलक्षणया युक्तो यतश्चात्मनि त्वयि
अभिषेचनं युक्तं तस्माद्धर्मेण राज्यं प्राप्नुहि  ॥  २।१०१।१०  ॥   

  

रजनी यथा तादृशी भूमिः शशिनेव त्वया युता ऽविधवा भवत्वित्यन्वयः ।
पतिनेत्यार्षम् । ऽविमलेनेहऽ इति पाठान्तरम्  ॥  २।१०१।११,१२  ॥   

  

शाश्वतं परंपराप्राप्तं सचिवमण्डलं तत्प्रार्थनं पूर्वं सदा पूजितं सफलं
कृतं तदिदानीमतिक्रमितुं नार्हसि  ॥  २।१०१।१३,१४  ॥   

  

मत्तमथाप्यकस्मात्प्राप्तदुःखेन निःश्वसन्तं मातङ्गमिव स्थितं
भरतमित्यन्वयः  ॥  २।१०१।१५  ॥   

  

पापं पित्राज्ञाभङ्गरूपम्  ॥  २।१०१।१६  ॥   

  

बाल्यादज्ञानात्  ॥  २।१०१।१७  ॥   

  

कथं कैकेयीगर्हणमज्ञानमूलं तत्राहकामकार इति । स्वच्छन्दाचरणमित्यर्थः,
स्वेच्छया नियोजनमिति यावत् । गुरुणां पित्रादीनाम् उपपन्नेषु संमतेषु
दारेषु पुत्रेषु च कामकारो विधीयत इति संबन्धः  ॥  २।१०१।१८  ॥   

  

ततः किमत आहवयमिति । भार्याः पुत्राः शिष्याश्च लोके साधुभिर्याथा
समाख्याता इच्छाविनियोगार्हतया तथास्य राज्ञो वयं सर्वे इति त्वमपि
ज्ञातुमर्हसि  ॥  २।१०१।१९  ॥   

  

प्रकृते किं तत्राहवने इत्यादि  ॥  २।१०१।२०  ॥   

  

प्रकृतमम्बागर्हाभावमुपसंहरतियावदिति । तावत्तावत्परिमाणकमित्यर्थः, अतः
कैकेय्या अप्यस्मन्नियोजने तथैवाधिकार इति भावः  ॥  २।१०१।२१  ॥   

  

समाचरे समाचरिष्यामि  ॥  २।१०१।२२  ॥   

  

त्वया राज्यं प्राप्तव्यम् मया दण्डके वस्तव्यम्  ॥  २।१०१।२३  ॥   

  

एवं विभागं लोकसंनिधौ मन्त्रिपुरोहितादिजनसंनिधावुक्त्वा तानेवं विभागं
कुरुतेति व्यादिश्य च आज्ञाप्य च दिवं गत इत्यन्वयः  ॥  २।१०१।२४  ॥   

  

यथाभागं पितृकल्पितचतुर्दसवर्षपर्यन्तम् अनेन तदनन्तरमहं भोक्ष्यामीति
सूचितम् । मात्रापि  

चतुर्दशवर्षपर्यन्तं वनवास एव वृतः न तु सर्वथा मे राज्यत्यागः पित्रापि
तावदेवानुमतमिति भावः  ॥  २।१०१।२५  ॥   

  

पिता महात्मा ब्रह्मणा तुल्यः । अव्ययं सर्वलोकेश्वरत्वं ब्रह्मत्वं
पित्रननुमतमिति शेषः । नहि तमित्यन्वयः । ननु पितृमरणश्रवणोत्तरं
शोकमुल्लङ्घ्याभिषेकप्रत्याखानमेव कुत इति चेच्छृणु ।
भरतस्याभिषेककरणप्रत्याशावारणाय कैकेय्या लोकानां चान्यथासंभावनावारणाय
शोककाले ऽपि धैर्यमवलम्ब्य तत्करणं शोककाले ऽप्येवं धैर्यं कर्तव्यमिति
लोकोपदेशायेति मम प्रतिभाति । तीर्थस्तुपूर्वं न स्वर्गं गतो मृतकल्पो
विधवास्तत्कल्पा इत्यर्थं मत्वा मरणनिश्चयाभावेन राज्यस्वीकारायैव राजानं
मृतकल्पं वदतीति बुद्ध्या शोका करणपूर्वकमभिषेकप्रत्याख्यानं कृतवान् ।
स्ववाक्ये दिवं गत इत्यत्राप्येवमेवेत्याह । कतकस्तुगतः स्वर्गमिति
भरतेनोक्ते ऽपि पितृमरणोचितसर्वकार्यकरणे कृते भरतस्तस्य मे
इत्याद्युक्तवान् । कविस्तु संक्षेपेणादावुक्त्वाग्रे विस्तरेण वदतीति
प्रायः कवेः स्वबाव इत्याह  ॥  २।१०१।२६  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे एकाधिकशततमः सर्गः  ॥  २।१०१  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/07-rAma-darshanam/101_dasharathaniryANakathanam.md">
<details><summary><h3>द्राविडपाठः ...{Loading}...</h3></summary>


रामस्य वचनं श्रुत्वा भरतः प्रत्युवाच ह।  
किं मे धर्माद्विहीनस्य राजधर्मः करिष्यति ॥ 2.101.1 ॥   
शाश्वतोऽयं सदा धर्म्मः स्थितोऽस्मासु नरर्षभ।  
ज्येष्ठपुत्रे स्थिते राजन्न कनीयान् नृपो भवेत् ॥ 2.101.2 ॥   
स समृद्धां मया सार्द्धमयोध्यां गच्छ राघव।  
अभिषेचय चात्मानं कुलस्यास्य भवाय नः ॥ 2.101.3 ॥   
राजानं मानुषं प्राहुर्देवत्वे स मतो मम।  
यस्य धर्मार्थसहितं वृत्तमाहुरमानुषम् ॥ 2.101.4 ॥   
केकयस्थे च मयि तु त्वयि चारण्यमाश्रिते।  
दिवमार्यो गतो राजा यायजूकः सतां मतः ॥ 2.101.5 ॥   
निष्क्रान्तमात्रे भवति सहसीते सलक्ष्मणे।  
दुःखशोकाभिभूतस्तु राजा त्रिदिवमभ्यगात् ॥ 2.101.6 ॥   
उत्तिष्ठ पुरुषव्याघ्र क्रियतामुदकं पितुः।  
अहं चायं च शत्रुघ्नः पूर्वमेव कृतोदकौ ॥ 2.101.7 ॥   
प्रियेण खलु दत्तं हि पितृलोकेषु राघव।  
अक्षय्यं भवतीत्याहुर्भवांश्चैव पितुः प्रियः ॥ 2.101.8 ॥   
त्वामेव शोचंस्तव दर्शनेप्सुस्त्वय्येव सक्तामनिवर्त्य बुद्धिम्।  
त्वया विहीनस्तव शोकरुग्णस्त्वां संस्मरन्नस्तमितः पिता ते ॥ 2.101.9 ॥   

</details>
</div>
