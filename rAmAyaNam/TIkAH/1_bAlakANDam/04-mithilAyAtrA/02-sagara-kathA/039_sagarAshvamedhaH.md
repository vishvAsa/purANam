+++
title = "०३९ सगराश्वमेधः"
title_english = "039 sagara s sons dig earth in search of ritual hose"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-039-Sagara_Ashvamedhaha.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/04-mithilAyAtrA/02-sagara-kathA/039_sagarAshvamedhaH.md">
<details><summary><h2>IITK ...{Loading}...</h2></summary>

Indra steals the sacrificial horse released by king Sagara Sons of
Sagara excavate the earth in search of the horse the gods approach
Brahma.



### श्लोकः
#### मूलम्
विश्वामित्रवचश्श्रुत्वा कथाऽन्ते रघुनन्दनः।  
उवाच परमप्रीतो मुनिं दीप्तमिवानलम्॥1.39.1॥

#### शब्दार्थः
रघुनन्दनः Rama, विश्वामित्रवचः Visvamitra's words, श्रुत्वा having heard, परमप्रीतः immensely pleased, कथान्ते at the end of the narration of the tale, दीप्तम् flaming, अनलमिव fire like, मुनिम् addressing the ascetic, उवाच spoke.

#### आङ्ग्लानुवादः
Immensely pleased with the words of Viswamitra, to the ascetic flaming bright like fire, Rama spoke towards the end of the narrationः



### श्लोकः
#### मूलम्
श्रोतुमिच्छामि भद्रं ते विस्तरेण कथामिमाम्।  
पूर्वको मे कथं ब्रह्मन् यज्ञं वै समुपाहरत्॥1.39.2॥

#### शब्दार्थः
ब्रह्मन् O Brahmana, इमां कथाम् this tale, विस्तरेण in detail, श्रोतुम् to listen, इच्छामि I am desirous, ते भद्रम् prosperity to you, मे my, पूर्वकः ancestor, यज्ञम् sacrifice, कथम् how, समुपाहरत् arranged.

#### आङ्ग्लानुवादः
"O Brahman I wish to listen in detail as to how my ancestors made preparations for the sacrifice? Prosperity to you".



### श्लोकः
#### मूलम्
विश्वामित्रस्तु काकुत्स्थमुवाच प्रहसन्निव।  
श्रूयतां विस्तरो राम सगरस्य महात्मनः॥1.39.3॥

#### शब्दार्थः
विश्वामित्रस्तु Visvamitra on his part, प्रहसन्निव (as though) smilingly, काकुत्स्थम् addressing Rama, उवाच spoke, महात्मनः of the magnanimous, सगरस्य Sagara's, विस्तरः in detail, श्रूयताम् may be heard.

#### आङ्ग्लानुवादः
Viswamitra addressing the son of the Kakusthas (Rama) with a smile said, "O Rama hear in detail the story of the magnanimous king Sagara".



### श्लोकः
#### मूलम्
शङ्करश्वशुरो नाम हिमवानचलोत्तमः।  
विंध्यपर्वतमासाद्य निरीक्षेते परस्परम्॥1.39.4॥

#### शब्दार्थः
शङ्करश्वशुरः Sankara's fatherinlaw, हिमवान्नाम named Himavt, अचलोत्तमः excellent mountain, विन्ध्यपर्वतम् Vindhya mountain, आसाद्य approaching, परस्परम् each other, निरीक्षेते beholding.

#### आङ्ग्लानुवादः
"Sankara's fatherinlaw named Himavan is the greatest mountain. Himavan and Vindhya came close and began looking at one another. (because both are of extreme height and in between them there was no obstruction).



### श्लोकः
#### मूलम्
तयोर्मध्ये प्रवृत्तोऽभूद्यज्ञस् सपुरुषोत्तम।  
स हि देशो नरव्याघ्र प्रशस्तो यज्ञकर्मणि॥1.39.5॥

#### शब्दार्थः
पुरुषोत्तम O Best among men, सः यज्ञः that sacrifice, तयोः मध्ये in the region in between  these two mountains, प्रवृत्तः अभूत् happened, नरव्याघ्र O Tiger among men, सः देशः that country, यज्ञकर्मणि for acts of sacrifices, प्रशस्तो हि is commendable.

#### आङ्ग्लानुवादः
"O best of men, the sacrifice took place in the region in between these two  mountains. O tiger among men the region was appropriate for conducting sacrificial acts.



### श्लोकः
#### मूलम्
तस्याश्वचर्यां काकुत्स्थ दृढधन्वा महारथः।  
अंशुमानकरोत्तात सगरस्य मते स्थितः॥1.39.6॥

#### शब्दार्थः
तात O Child, काकुत्स्थ O Kakutstha, दृढधन्वा possessing strong bow, महारथः great charioteer, अंशुमान् Anshuman,सगरस्य Sagara's, मते on the wish, स्थितः abiding by, तस्य relating to that sacrifice, अश्वचर्याम् following the horse, अकरोत् carried out.

#### आङ्ग्लानुवादः
"O child, O son of the Kakutsthas, the great charioteer Anshuman (who can fight with eleven thousand charioteers), wielding a strong bow  followed the  sacrificial horse (in order to protect it) in compliance with Sagara's wish.



### श्लोकः
#### मूलम्
तस्य पर्वणि तं यज्ञं यजमानस्य वासवः।  
राक्षसीं तनुमास्थाय यज्ञीयाश्वमपाहरत्॥1.39.7॥

#### शब्दार्थः
वासवः Vasava (Indra), राक्षसीम् pertaining to rakshasa, तनुम् body, आस्थाय assuming, पर्वणि on the concluding day of the fornight (fullnew moon), तं यज्ञं यजमानस्य while the sacrificer  was performing sacrifice, तस्य Sagara's, यज्ञीयाश्वम् horse relating to sacrifice, अपाहरत् had stolen.

#### आङ्ग्लानुवादः
On the concluding day of the fortnight (full moon day) while the sacrifice was being performed, Vasava (Indra) assuming the form of rakshasa, had stolen away Sagara's sacrificial horse.



### श्लोकः
#### मूलम्
ह्रियमाणे तु काकुत्स्थ तस्मिन्नश्वे महात्मनः।  
उपाध्यायगणास्सर्वे यजमानमथाब्रुवन्॥1.39.8॥

#### शब्दार्थः
काकुत्स्थ O Kakutstha, महात्मनः magnanimous Sagara's, तस्मिन् अश्वे when that horse, ह्रियमाणे was being stolen away, अथ afterwards, सर्वे all, उपाध्यायगणाः the priests, यजमानम् performer of the sacrifice, अब्रुवन् spoke.

#### आङ्ग्लानुवादः
O son of the Kakutsthas, when the magnanimous king Sagara's sacrificial horse was stolen away, all the high priests addressing the performer of the sacrifice saidः



### श्लोकः
#### मूलम्
अयं पर्वणि वेगेन यज्ञियाश्वोऽपनीयते।  
हर्तारं जहि काकुत्स्थ हयश्चैवोपनीयताम्॥1.39.9॥

#### शब्दार्थः
काकुत्स्थ O Kakutstha, king Sagara, पर्वणि on this auspicious Parvan day, अयं यज्ञियाश्वः this sacrificial horse, वेगेन quickly, अपनीयते forcibly is being taken away, हर्तारम् the thief, जहि slay him, हयश्च horse, उपनीयताम्  be brought back.

#### आङ्ग्लानुवादः
'O Kakutstha on this auspicious (fullmoon) day the sacrificial horse has been stolen away suddenly and forcibly. Slay the thief and bring back the horse'.



### श्लोकः
#### मूलम्
यज्ञच्छिद्रं भवत्येतत्सर्वेषामशिवाय नः।  
तत्तथा क्रियतां राजन् यथाऽच्छिद्रः क्रतुर्भवेत्॥1.39.10॥

#### शब्दार्थः
एतत् यज्ञच्छिद्रम् this is a flaw (hole) to sacrifice, नः सर्वेषाम् for all of us, अशिवाय भवेत् will be inauspicious, तत् for that reason, राजन् O king, क्रतुः this sacrifice, अच्छिद्रः without flaw (hole for leakage ), यथा in whichever manner, भवेत् be, तथा in that manner, क्रियताम् let it be done.

#### आङ्ग्लानुवादः
'This flaw in sacrifice will be inauspicious for all of us. Hence O king do everything which will ensure flawlessness to this sacrifice'.



### श्लोकः
#### मूलम्
उपाध्यायवच श्श्रुत्वा तस्मिन् सदसि पार्थिवः।  
षष्टिं पुत्रसहस्राणि वाक्यमेतदुवाच ह॥1.39.11॥

#### शब्दार्थः
पार्थिवः that king, उपाध्यायवचः words of officiating priests, श्रुत्वा having heard, तस्मिन् सदसि in that sacrificial assembly, षष्टिं sixty, पुत्रसहस्राणि thousand sons, एतत् वाक्यम् these words, उवाच ह spoke.

#### आङ्ग्लानुवादः
Having heard the words of the officiating priests, the king (Sagara) addressed his sixty thousand sons in the sacrificial assembly, sayingः



### श्लोकः
#### मूलम्
गतिं पुत्राः न पश्यामि रक्षसां परुषर्षभाः।  
मन्त्रपूतैर्महाभागैरास्थितो हि महाक्रतुः॥1.39.12॥

#### शब्दार्थः
परुषर्षभाः O Best among men, पुत्राः O Sons, रक्षसाम् for rakshsas, गतिम् access, न पश्यामि   हि I do not see indeed, महाक्रतुः this great sacrifice, मन्त्रपूतैः consecrated by mantras, महाभागैः by eminent and pious priests, आस्थितः is presided.

#### आङ्ग्लानुवादः
'O Best among men, O sons I do not the hand of rakshasas in this as this great sacrifice is consecrated by mantras (to prevent any interruption) and is presided over by eminent priests.



### श्लोकः
#### मूलम्
तद्गच्छत विचिन्वध्वं पुत्रकाः भद्रमस्तु वः।  
समुद्रमालिनीं सर्वां पृथिवीमनुगच्छत॥1.39.13॥

#### शब्दार्थः
पुत्रकाः O Sons, तत् for that reason, गच्छत you may go, वः for you, भद्रम् auspiciousness, अस्तु happen, समुद्रमालिनीम् garlanded by oceans, सर्वाम् entire, पृथिवीम् earth, अनुगच्छत search for.

#### आङ्ग्लानुवादः
'Therefore my sons, go and search this entire earth surrounded by oceans. May you be safe'.



### श्लोकः
#### मूलम्
एकैकयोजनं पुत्रा विस्तारमधिगच्छत।  
यावत्तुरगसन्दर्शः तावत् खनत मेदिनीम्।  
तं चैव हयहर्तारं मार्गमाणा ममाज्ञया॥1.39.14॥

#### शब्दार्थः
पुत्राः O Sons, एकैकयोजनम् yojana by yojana, विस्तारम् length and breadth of earth, अधिगच्छत you may acquire, मम my, आज्ञया by command, तं हयहर्तारम् that thief of horse, मार्गमाणाः while search for, तुरगसन्दर्शः finding the horse, यावत् तावत् till such time, मेदिनीम् earth, खनत excavate.

#### आङ्ग्लानुवादः
'O sons, acquiring yojana by yojana the length and breadth of the earth, search for the  thief of the horse. Excavate the earth till the time the horse is found. This is my command'.



### श्लोकः
#### मूलम्
दीक्षितः पौत्रसहितस्सोपाध्यायगणो ह्यहम्।  
इह स्थास्यामि भद्रं वो यावत्तुरगदर्शनम्॥1.39.15॥

#### शब्दार्थः
दीक्षितः having been initiated into the sacrifice, अहम् I, पौत्रसहितः with my grandson, Anshuman, सोपाध्यायगणः together with spiritual preceptors, यावत्तुरगदर्शनम् till such time the horse is found, इह here, स्थास्यामि I will stay here, वः to you, भद्रम् safety be.

#### आङ्ग्लानुवादः
'Having been initiated into the sacrifice, I, along with my grandson, Anshuman and  other spiritual preceptors will stay here till such time the horse is found. May you be safe'



### श्लोकः
#### मूलम्
इत्युक्ता हृष्टमनसो राजपुत्रा महाबलाः।  
जग्मुर्महीतलं राम पितुर्वचनयन्त्रिताः॥1.39.16॥

#### शब्दार्थः
राम O Rama, इति उक्ताः thus spoken, महाबलाः highly powerful, राजपुत्राः princes, हृष्टमनसः with joyful hearts, पितुः their father's, वचनयन्त्रिताः commanded by the words, महीतलम् about earth, जग्मुः departed.

#### आङ्ग्लानुवादः
"O Rama thus commanded by Sagara, the highly powerful princes with cheeful hearts departed in obedience to their father's command in quest of the horse on earth.



### श्लोकः
#### मूलम्
योजनायामविस्तारमेकैको धरणीतलम्।  
बिभिदुः परुषव्याघ्र वज्रस्पर्शसमैर्नखैः॥1.39.17॥

#### शब्दार्थः
परुषव्याघ्र O Tiger among men, एकैकः each one of them, योजनायामविस्तारम् one yojana of length and width, धरणीतलम् ground, वज्रस्पर्शसमैः resembling the touch (sharpness) of diamonds, नखैः with their nails, बिभिदुः broke (dug up).

#### आङ्ग्लानुवादः
O Tiger among men each one of them occupying one yojana in length and breadth of ground, dug up the earth with their nails that were sharp as diamonds.



### श्लोकः
#### मूलम्
शूलैरशनिकल्पैश्च हलैश्चापि सुदारुणैः।  
भिद्यमाना वसुमती ननाद रघुनन्दन॥1.39.18॥

#### शब्दार्थः
रघुनन्दन O Rama, अशनिकल्पैः similar to thunderbolt, शूलैः with lances, सुदारुणैः which were dreadful, हलैश्च with plough, भिद्यमाना being broken, वसुमती earth, ननाद emanated sounds.

#### आङ्ग्लानुवादः
O Son of the Raghus (Rama) dreadful sounds emanated while the earth was being broken open by  ploughs and lances similar to thunderbolt.



### श्लोकः
#### मूलम्
नागानां मथ्यमानानामसुराणां च राघव ।  
राक्षसानां च दुर्धर्षस्सत्त्वानां निनदोऽभवत्॥1.39.19॥

#### शब्दार्थः
राघव O Rama, मथ्यमानानाम् being churned, नागानाम् of serpents, असुराणां च of demons, राक्षसानां च of rakshasas, सत्त्वानाम् of all the creatures, दुर्धर्षः intolerable, निनदः अभवत् sound emerged.

#### आङ्ग्लानुवादः
O descendant of Raghu when the earth was being churned, an irrepressible sound of serpents, demons and rakshasas --of all creatures emerged.



### श्लोकः
#### मूलम्
योजनानां सहस्राणि षष्टिं तु रघुनन्दन ।  
बिभिदुर्धरणीं वीराः रसातलमनुत्तमम्॥1.39.20॥

#### शब्दार्थः
रघुनन्दन O Rama, वीराः heroes, योजनानाम् of yojanas, षष्टिं सहस्राणि sixty thousand, धरणीम् earth, अनुत्तमम् great, रसातलम् nether world, बिभिदुः excavated.

#### आङ्ग्लानुवादः
O Descendant of the Raghus the heroic sons of Sagara excavated sixty thousand yojanas of earth reaching the nether world (one of the several regions below the earth).



### श्लोकः
#### मूलम्
एवं पर्वतसम्बाधं जम्बूद्वीपं नृपात्मजाः।  
खनन्तो नरशार्दूल सर्वतः परिचक्रमुः॥1.39.21॥

#### शब्दार्थः
नरशार्दूल O Foremost of men, नृपात्मजाः sons of Sagara, पर्वतसम्बाधम् filled with mountains, जम्बूद्वीपम् Jambudweepa, एवम् in this way, खनन्तः while excavating, सर्वतः everywhere, परिचक्रमुः moved around.

#### आङ्ग्लानुवादः
O Foremost among men (Rama) the princes while thus excavating Jambu dweepa,  in  
this way filled with mountains, moved around everywhere.



### श्लोकः
#### मूलम्
ततो देवास्सगन्धर्वास्सासुरास्सहपन्नगाः।  
सम्भ्रान्तमनसस्सर्वे पितामहमुपागमन्॥1.39.22॥

#### शब्दार्थः
ततः afterwards, सगन्धर्वाः together with gandharvas, सासुराः with asuras, सपन्नगाः with serpents, देवाः gods, सर्वे all, सम्भ्रान्तमनसः with bewildered minds, पितामहम् lord Brahma, उपागमन् approached.

#### आङ्ग्लानुवादः
Then the gods together with the gandharvas, asuras and serpents in bewildered minds approached Lord Brahma.



### श्लोकः
#### मूलम्
ते प्रसाद्य महात्मानं विषण्णवदनास्तदा।  
ऊचुः परमसन्त्रस्ता पितामहमिदं वचः॥1.39.23॥

#### शब्दार्थः
परमसन्त्रस्ताः highly agitated, विषण्णवदनाः with meloncholic faces, ते they, महात्मानम् magnanimous, पितामहम् Brahma, प्रसाद्य having propitiated him, इदं वचः these words, ऊचुः spoke.

#### आङ्ग्लानुवादः
With highly agitated minds and meloncholic faces, all of them approached magnanimous Brahma and having propitiated him saidः



### श्लोकः
#### मूलम्
भगवन् पृथिवी सर्वा खन्यते सगरात्मजैः।  
बहवश्च महात्मानो हन्यन्ते तलवासिनः॥1.39.24॥

#### शब्दार्थः
भगवन् O Venerable one, सर्वा entire, पृथिवी earth, सगरात्मजैः by sons of Sagara, खन्यते is being excavated, तलवासिनः those living in the lower worlds, बहवः many, महात्मानः great  beings, हन्यन्ते are being killed.

#### आङ्ग्लानुवादः
O Venerable one the entire earth is being excavated by the sons of Sagara. Many great beings living in the lower worlds are being killed.



### श्लोकः
#### मूलम्
अयं यज्ञहरोऽस्माकमनेनाश्वोऽपनीयते।  
इति ते सर्वभूतानि निघ्नन्ति सगरात्मजाः॥1.39.25॥

#### शब्दार्थः
अयम् this one, अस्माकं our, यज्ञहरः destroyer of our sacrifice, अनेन by him, अश्वः horse, अपनीयते is being stolen away, इति saying so, ते सगरात्मजाः those sons of Sagara, सर्वभूतानि all beings, निघ्नन्ति are slaying.

#### आङ्ग्लानुवादः
'This one  is the destroyer of our sacrifice. He  has stolen away our horse' saying so the sons of Sagara are slaying all living beings".  

### समाप्तिः
 श्रीमद्रामायणे वाल्मीकीय आदिकाव्ये बालकाण्डे एकोनचत्वारिंशस्सर्गः ॥  
Thus ends the thirtyninth sarga of Balakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/04-mithilAyAtrA/02-sagara-kathA/039_sagarAshvamedhaH.md">
<details><summary><h2>भूषणम् ...{Loading}...</h2></summary>



विश्वामित्रवचः श्रुत्वा कथान्ते रघुनन्दनः ।  

उवाच परमप्रीतो मुनिं दीप्तमिवानलम्  ॥  १।३९।१  ॥   

अथ रामेण स्वपूर्वकवृत्तान्तप्रस्तावेन कुतूहलात्पृष्टे सति विश्वामित्रेण
तदुत्तरकथनमेकोनचत्वारिंशे--विश्वामित्रेत्यादि । कथान्ते
यज्ञोपक्रमकथनानन्तरम्  ॥  १।३९।१  ॥   

  

श्रोतुमिच्छामि भद्रं ते विस्तरेण कथामिमाम् ।  

पूर्वको मे कथं ब्रह्मन् यज्ञं वै समुपाहरत्  ॥  १।३९।२  ॥   

श्रोतुमिति । इमां यज्ञकथाम् । पूर्वकः मद्वंशकूटस्थः । समुपाहरत् कृतवान्
 ॥  १।३९।२  ॥   

  

विश्वामित्रस्तु काकुत्स्थमुवाच प्रहसन्निव ।  

श्रूयतां विस्तरो राम सगरस्य महात्मनः  ॥  १।३९।३  ॥   

विश्वामित्र इति । प्रहसन्निव प्रसन्नवदन इत्यर्थः । स्वविवक्षितस्यैव
पृष्टत्वात् प्रहासः अजानन्निव पृष्टवानिति वा । विस्तर इति, यज्ञस्येति
शेषः  ॥  १।३९।३  ॥   

  

शङ्करश्वशुरो नाम हिमवानचलोत्तमः ।  

विन्ध्यपर्वतमासाद्य निरीक्षेते परस्परम्  ॥  १।३९।४  ॥   

शङ्करेति । विन्ध्यपर्वतमासाद्य मध्ये महागिरिनिरोधाभावात् प्राप्य तथा
विन्ध्यो ऽपि हिमवन्तम् । इत्येवं परस्परमासाद्य वीक्षानिरोधाभावात्
निरीक्षेते, परस्परं निरीक्षमाणाविव स्थितावित्यर्थः  ॥  १।३९।४  ॥   

  

तयोर्मध्ये प्रवृत्तो ऽभूद्यज्ञः स पुरुषोत्तम ।  

स हि देशो नरव्याघ्र प्रशस्तो यज्ञकर्मणि  ॥  १।३९।५  ॥   

अस्त्वेवम्, ततः किमित्यत्राह--तयोरिति । हि यस्मात् स देशः यज्ञकर्मणि
प्रशस्तः "आर्यावर्तः पुण्यभूमिर्मध्यं विन्ध्यहिमागयोः" इति वचनात् ।
अतस्तयोर्मध्ये यज्ञः प्रवृत्तो ऽभूत्  ॥  १।३९।५  ॥   

  

तस्याश्वचर्यां काकुत्स्थ दृढधन्वा महारथः ।  

अंशुमानकरोत्तात सगरस्य मते स्थितः  ॥  १।३९।६  ॥   

तस्येति । अश्वचर्याम् अश्वानुचरणम्, मते आज्ञायाम्  ॥  १।३९।६  ॥   

  

तस्य पर्वणि तं यज्ञं यजमानस्य वासवः ।  

राक्षसीं तनुमास्थाय यज्ञीयाश्वमपाहरत्  ॥  १।३९।७  ॥   

तस्येति । तं यज्ञम् । यजमानस्य तस्य सगरस्य । यज्ञीयाश्वं यज्ञार्हाश्वम्
। राक्षसीं मायामयीं तनुमास्थाय पर्वणि उक्थ्याहे "तिथिभेदे क्षणे पर्व"
इति निघण्टुः । अपाहरत् अपहृतवान्  ॥  १।३९।७  ॥   

  

ह्रियमाण्ो तु काकुत्स्थ तस्मिन्नश्वे महात्मनः ।  

उपाध्यायगणाः सर्वे यजमानमथाब्रुवन्  ॥  १।३९।८  ॥   

ह्रियमाण इति । उपाध्यायगणाः ऋत्विग्गणाः  ॥  १।३९।८  ॥   

  

अयं पर्वणि वेगेन यज्ञीयाश्वो ऽपनीयते ।  

हर्तारं जहि काकुत्स्थ हयश्चैवोपनीयताम्  ॥  १।३९।९  ॥   

अयमिति । अपनीयते "वर्तमानसामीप्ये वर्तमानवद्वा" इति लट्  ॥  १।३९।९  ॥   

  

यज्ञच्छिद्रं भवत्येतत्सर्वेषामशिवाय नः ।  

तत्तथा क्रियतां राजन् यथा ऽच्छिद्रः क्रतुर्भवेत्  ॥  १।३९।१०  ॥   

यज्ञेति । एतद्यज्ञच्िछद्रं यज्ञापराधः "छिद्रं रन्ध्रापराधयोः" इति
वैजयन्ती । सर्वेषां नः अशिवाय भवति । तस्मात् क्रतुर्यथा अच्छिद्रो
भवेत्तथैव क्रियताम्  ॥  १।३९।१०  ॥   

  

उपाध्यायवचः श्रुत्वा तस्मिन् सदसि पार्थिवः ।  

षष्टिं पुत्रसहस्राणि वाक्यमेतदुवाच ह  ॥  १।३९।११  ॥   

उपाध्यायेति । पार्थिवः सगरः  ॥  १।३९।११  ॥   

  

गतिं पुत्रा न पश्यामि रक्षसां पुरुषर्षभाः ।  

मन्त्रपूतैर्महाभागैरास्थितो हि महाक्रतुः  ॥  १।३९।१२  ॥   

गतिमिति । हे पुत्राः हि यस्मान्महाक्रतुः मन्त्रपूतैर्महाभागैः आस्थितः
अनुष्ठितः । तस्माद्रक्षसां गतिम् आगमनं न पश्यामि, प्रसक्त्यभावादिति भावः
 ॥  १।३९।१२  ॥   

  

तद्गच्छत विचिन्वध्वं पुत्रका भद्रमस्तु वः ।  

समुद्रमालिनीं सर्वां पृथिवीमनुगच्छत  ॥  १।३९।१३  ॥   

अतः केन प्रकारेण गतो ऽश्व इति विचिनुध्वमित्याह--तदिति । यद्वा अहं
कर्मव्यग्रः स्थितः, अश्वापहर्तृ़णां रक्षसां गतिं गन्तव्यदेशम्, न पश्यामि
। विचिनुध्वमित्याह तदिति । समुद्र एव माला आवरणमस्या इति समुद्रमालिनी
ताम् । अनुगच्छत अन्वेषध्वम्  ॥  १।३९।१३  ॥   

  

एकैकं योजनं पुत्रा विस्तारमभिगच्छत  ॥  १।३९।१४  ॥   

एकेति, अर्द्धमेकम् । प्रथममेकं योजनं विचित्य पश्चाद्योजनान्तरमिति क्रमेण
विचिनुध्वमित्यर्थः । यद्वा एक एकं योजनमिति क्रमेण विचिनुध्वमित्यर्थः  ॥ 
१।३९।१४  ॥   

  

यावत्तुरगसन्दर्शस्तावत् खनत मेदिनीम् ।  

तं चैव हयहर्तारं मार्गमाणा ममाज्ञया  ॥  १।३९।१५  ॥   

यदि भूतले न दृश्यते तदा कर्तव्यमाह--यावदिति  ॥  १।३९।१५  ॥   

  

दीक्षितः पौत्रसहितः सोपाध्यायगणो ह्यहम् ।  

इह स्थास्यामि भद्रं वो यावत्तुरगदर्शनम्  ॥  १।३९।१६  ॥   

मम तु गमनं न युक्तमित्याह दीक्षित इति  ॥  १।३९।१६  ॥   

  

इत्युक्ता हृष्टमनसो राजपुत्रा महाबलाः ।  

जग्मुर्मुहीतलं राम पितुर्वचनयन्त्रिताः  ॥  १।३९।१७  ॥   

\[गत्वा तु पृथिवीं सर्वामदृष्ट्वा तं महाबलाः ।\]  

इतीति । यन्त्रिताः नियुक्ताः  ॥  १।३९।१७  ॥   

  

योजनायामविस्तारमेकैको धरणीतलम् ।  

बिभिदुः पुरुषव्याघ्र वज्रस्पर्शसमैर्नखैः  ॥  १।३९।१८  ॥   

योजनेति । आयामः दैर्घ्यम्, विस्तारः विशालता । वज्रस्पर्शसमैः
वज्रस्पर्शसमस्पर्शैरित्यर्थः  ॥  १।३९।१८  ॥   

  

शूलैरशनिकल्पैश्च हलैश्चापि सुदारुणैः ।  

भिद्यमाना वसुमती ननाद रघुनन्दन  ॥  १।३९।१९  ॥   

शूलैरिति । अशनिकल्पैः वज्रतुल्यैः  ॥  १।३९।१९  ॥   

  

नागानां वध्यमानानामसुराणां च राघव ।  

राक्षसानां च दुर्द्धर्षः सत्त्वानां निनदो ऽभवत्  ॥  १।३९।२०  ॥   

नागानां सर्पाणाम् । असुरराक्षसाः पातालवासिनः  ॥  १।३९।२०  ॥   

  

योजनानां सहस्राणि षष्टिं तु रघुनन्दन ।  

बिभिदुर्धरणीं वीरा रसातलमनुत्तमम्  ॥  १।३९।२१  ॥   

योजनानामिति । रसातलं पातालं यथा भवति तथा धरणीं बिभिदुः  ॥  १।३९।२१  ॥   

  

एवं पर्वतसम्बाधं जम्बूद्वीपं नृपात्मजाः ।  

खनन्तो नृपशार्दूल सर्वतः परिचक्रमुः  ॥  १।३९।२२  ॥   

एवमिति । सम्बाधं निबिडम्  ॥  १।३९।२२  ॥   

  

ततो देवाः सगन्धर्वाः सासुरास्सहपन्नगाः ।  

सम्भ्रान्तमनसः सर्वे पितामहमुपागमन्  ॥  १।३९।२३  ॥   

तत इति । स्पष्टम्  ॥  १।३९।२३  ॥   

  

ते प्रसाद्य महात्मानं विषण्णवदनास्तदा ।  

ऊचुः परमसन्त्रस्ताः पितामहमिदं वचः  ॥  १।३९।२४  ॥   

त इति । प्रसाद्य स्तुत्वा  ॥  १।३९।२४  ॥   

  

भगवन् पृथिवी सर्वा खन्यते सगरात्मजैः ।  

बहवश्च महात्मानो हन्यन्ते तलवासिनः  ॥  १।३९।२५  ॥   

भगवन्निति । तलवासिनः रसातलवासिनः  ॥  १।३९।२५  ॥   

  

अयं यज्ञहरो ऽस्माकमनेनाश्वो ऽपनीयते ।  

इति ते सर्वभूतानि निघ्नन्ति सगरात्मजाः  ॥  १।३९।२६  ॥   

इत्यार्षे श्रीरामायणे वाल्मीकीये आदिकाव्ये बालकाण्डे एकोनचत्वारिंशः
सर्गः  ॥  ३९  ॥   

अयमिति । यज्ञहरः यज्ञहन्ता । यज्ञहन इतिपाठेहन्तीतिहनः । पचाद्यच्  ॥ 
१।३९।२६  ॥   

इति श्रीगोविन्दराजविरचिते श्रीरामायणभूषणे मणिमञ्जीराख्याने
बालकाण्डव्याख्याने एकोनचत्वारिंशः सर्गः  ॥  ३९  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/04-mithilAyAtrA/02-sagara-kathA/039_sagarAshvamedhaH.md">
<details><summary><h2>शिरोमणी ...{Loading}...</h2></summary>



रामप्रश्नान्तरं वर्णयन्नाह विश्वामित्रेत्यादिश्लोकद्वयेन ।
विश्वामित्रवचः श्रुत्वा कथान्ते कथासिद्धान्तं ज्ञातुं परमप्रीतो
रघुनन्दनो दीप्तमनलमिव मुनिमुवाच अन्तति वादं प्रतिबध्नाति स सिद्धान्त
इत्यर्थः बन्धनार्थकातिधातोः कर्तरि क्विप् "क्रियार्थोपपदस्य च कर्मणि
स्थानिनः" इति चतुर्थी । किञ्च कथान्ते कथावसानकाले विद्यमानं
मुनिमित्यन्वयः । श्रुत्वे त्यनेन पुनरुक्तिवारणायैष यत्नः अन्यथा तु
पौनरुक्त्यं दुर्वारम्  ॥  १।३९।१  ॥   

  

तद्वचनमेवाह श्रोतुमिति । हे ब्रह्मन् मे पूर्वकः सगरः यज्ञं कथं केन
प्रकारेण समुपाहरत् इमां कथां विस्तरेणैव श्रोतुमिच्छामि ते भद्रं
कल्याणमस्तु । वैशब्द एवार्थे । एतेन तां कथयेति सूचितम्  ॥  १।३९।२  ॥   

  

तस्येति । तस्य रघुनाथस्य तत्प्रसिद्धं वचनं प्रश्नवाक्यं श्रुत्वैव
कौतूहलसमन्वितो विश्वामित्रः काकुत्स्थं प्रहसन् सन्नेव उवाच । तद्वचनमेवाह
हे राम महात्मनः सगरस्य सगरयागस्य विस्तरः श्रूयताम् । इवतुशब्दावेवार्थे
 ॥  १।३९।३  ॥   

  

शङ्करेति । अचलोत्तमः शङ्करश्वशुरः हिमवान् नाम विन्ध्यपर्वतमासाद्य
प्राप्तीच्छामिव कृत्वा उन्नतत्वेन समत्वं प्राप्येति वा विन्ध्यपर्वतश्च
हिमवन्तमासाद्य परस्परं निरीक्षेते । एतेन तयोर्मध्ये
तन्निरोधकपर्वतान्तराभावः सूचितः । परस्परशबदशक्त्या
विन्ध्यपर्वतश्चेत्याद्यध्याहृतम्  ॥  १।३९।४  ॥   

  

तयोरिति । हे नरव्याघ्र तयोः विन्ध्यहिमालययोर्मध्ये आर्यावर्त इत्यर्थः
पुरुषोत्तमः पुरुषो नराकृतिः परमात्मा उत्तमः पूज्यत्वेन यस्मिन्स यज्ञः
प्रवृत्तो ऽभूत् हि यतः स देशः यज्ञकर्मणि प्रशस्तः । एतदर्थबोधकं
ऽआर्यावर्तः पुण्यभूमिर्मध्यं विन्ध्यहिमालयोःऽ इत्यादिवचनान्तरमपि  ॥ 
१।३९।५  ॥   

  

तस्येति । हे काकुत्स्थ तात हे राम तस्य यज्ञस्य अश्वचर्यां
रक्षार्थमश्वसमीपे ऽनुगमनं दृढं धनुर्यस्य स महारथः सगरस्य मते सम्मतौ
स्थितों ऽशुमानकरोत्  ॥  १।३९।६  ॥   

  

तस्येति । पर्वणि तं यज्ञं यजमानस्य कुर्वतस्तस्य सगरस्य यज्ञियाश्वं
राक्षसीं तनुमास्थाय गृहीत्वा वासव इन्द्रो ऽपाहरत्  ॥  १।३९।७  ॥   

  

ह्रियमाणे इति । हे काकुत्स्थ हे राम महात्मनः सगरस्य तस्मिन् अश्वमेधीये
अश्वे ह्रियमाणे सत्येव सर्वे उपाध्यायगणाः यजमानं सगरमथा ऽब्रुवन्
माङ्गलिकं वचनमुच्चारयामासुः । अथशब्दो ऽश्वान्वयी वा । तुशब्द एवार्थे ।
उपाध्यायगणा अब्रुवन्नित्यनेन अंशुमताश्वहरणं न ज्ञातमिति ध्वनितं
तेनेन्द्रस्य चुराभिज्ञत्वं व्यक्तम्  ॥  १।३९।८  ॥   

  

तद्वचनमेवाह अयमिति । अयं यज्ञियाश्वं पर्वणि वेगेनैवापनीयते ह्रियते अतो
हर्तारमश्वस्य हारकं हे काकुत्स्थ जहि ताडय हयः उपीयतां समीपं प्राप्यतां च
। अत्र चोरनामानुक्त्या ऋषीणां सौशील्यातिशयः सूचितः  ॥  १।३९।९  ॥   

  

अश्वावश्यकग्रहणार्थमश्वहरणे दोषं दर्शयन्त आहुः यज्ञेति । सर्वेषां
यज्ञकर्तृ़णां नो ऽस्माकमशिवाय अशिवं कर्तुमेतत् यज्ञच्छिद्रं यज्ञविघ्नो
भवति । हे राजन् तत्तस्मात्कारणात् यथा येन प्रकारेण क्रतुर्यज्ञः
अच्छिद्रो विघ्नरहितो भवेत्तथा क्रियतां विधीयतामश्वो गृह्यतामिति भावः  ॥ 
१।३९।१०  ॥   

  

सोपाध्यायेति । तस्मिन्प्रसिद्धे सदसि यागसभायां पार्थिवः सगरः
सोपाध्यायवचः उपाध्यायसहितृऋत्विग्गणवचनं श्रुत्वैव षष्टिं पुत्रसहस्राणि
एतत् वाक्यमुवाच । हश्ाब्द एवार्थे  ॥  १।३९।११  ॥   

  

तद्वचनमेवाह गतिमिति । हे पुरुषर्षभाः पुत्राः हि यतः
मन्त्रपूतैर्महाभागैर्महाक्रतुरास्थितः अतो रक्षसां गतिं गमनं न पश्यामि
यागसंलग्नचित्तत्वादश्वं हृत्वा कः क्व गत इति न जानामीत्यर्थः । यद्वा यतो
मन्त्रपूतैर्महाक्रतुरास्थितो ऽतो रक्षसां गतिमत्रागमनसामर्थ्यं न पश्यामि
एतेन यागागमनाधिकारिणा केनचिदश्वोपहृत इति सूचितम्  ॥  १।३९।१२  ॥   

  

तदिति । हे पुत्राकाः तत्तस्माद्धेतोः गच्छत इतो यात
विचिन्वध्वमश्वान्वेषणं कुरुत । वो भद्रभस्तु । क्व गच्छामेत्यत आह सर्वां
समुद्रमालिनीं पृथिवीमनुगच्छत  ॥  १।३९।१३  ॥   

  

यदि अश्वो न मिलेत्तदा तत्र गत्वा किं कर्मव्यमित्यत आह यावदिति । ममाज्ञया
तमृषिभिर्बोधितं हयहर्तारं मार्गमाणा एव यूयं यावत्कालं
तुरगसन्दर्शस्तावत्कालं मेदिनीं खनत  ॥  १।३९।१४  ॥   

  

दीक्षित इति । पौत्रसहितः सोपाध्यायगणः अहं यावत्तुरगदर्शनमिहैव स्थास्यामि
वो भद्रमस्तु । हिशब्द एवार्थे  ॥  १।३९।१५  ॥   

  

ते इति । हे राम हृष्टमनसः महाबलाः सर्वे ते राजपुत्राः
पितुर्वचनयन्त्रिताः सन्तः महीतलं जग्मुः  ॥  १।३९।१६  ॥   

  

गत्वेति । हे रघुनन्दन महाबलाः पुरुषव्याघ्राः पुरुषश्रेष्ठाः सगरपुत्राः
सर्वां पृथ्वीं गत्वा तमश्वमदृष्ट्वैव योजनायामविस्तारं योजने आयामविस्तारौ
दैर्घ्यविशाले यस्मिन् तद्धरणीतलमेकैको विभज्य
वज्रस्पर्शसमैर्वज्रस्पर्शसदृशस्पर्शैर्भुजैः अशनिकल्पैः शूलैश्च
सुदारुणैर्हलैश्च बिभिदुस्तेन हेतुना भिद्यमाना वसुमती ननाद ।
सार्धश्लोकद्वयमेकान्वयि । तुशब्द एवार्थे ऽपिशब्दो हेत्वर्थे  ॥ 
१।३९।१७,१८  ॥   

  

नागानामिति । हे राघव वध्यमानानां पृथिवीखनने हन्यमानानां नागानामसुराणां च
राक्षसानां च ससत्त्वानां दुर्धर्षः निनदः शब्दो ऽभवत्  ॥  १।३९।१९  ॥   

  

योजनानामिति । हे रघुनन्दन योजनानां षष्टिं सहस्राणि अनुत्तमं
प्रसिद्धरसातलान्मध्यममुत्तमं वा रसातलं कर्तुमिव वीराः धरणीं बिभिदुः ।
तुशब्द इवार्थे  ॥  १।३९।२०  ॥   

  

एवमिति । नरशार्दूल हे राम पर्वतसम्बाधं पर्वतसङ्कुलं जम्बूद्वीपमेवमनेन
प्रकारेण सर्वतः खनन्तो नृपात्मजाः परिचक्रमुः बभ्रमुः  ॥  १।३९।२१  ॥   

  

तत इति । ततः सर्वेषां पीडितत्वाद्धेतोः सम्भ्रान्तमनसः सगन्धर्वाः
गन्धर्वसहिताः  

सासुराः असुरसहिताः सहपन्नगाः पन्नगसहिताः सर्वे देवाः पितामहं
ब्रह्माणमुपागमन् प्रापुः  ॥  १।३९।२२  ॥   

  

ते इति । महात्मानं पितामहं परमसन्तप्ता अत एव विषण्णवदनाः
प्राप्तवैवर्ण्यमुखास्ते उक्तविशेषणविशिष्टाः देवाः तदा स्वप्राप्तिकाले
प्रसाद्य इदं वच ऊचुः  ॥  १।३९।२३  ॥   

  

तद्वचनमेवाह भगवन्निति । हे भ्ागवन् सगरात्मजैः सर्वा पृथिवी खन्यते अतो
बहवो  

महात्मानः जलचारिणश्च वध्यन्ते पीड्यन्ते  ॥  १।३९।२४  ॥   

  

ननु किमर्थं तैः सर्वे पीड्यन्ते इत्यत आहुः अयमिति । अयं भूतसमूहः अस्माकं
यज्ञहनः । तत्र हेतुः यतो ऽनेनाश्वो ऽपनीयते इति हेतोः सर्वभूतानि
सगरात्मजाः हिंसन्ति । अपनीयन्ते इत्यत्र वर्तमानसामीप्ये इति भूते लट्  ॥ 
१।३९।२५  ॥   

  

इति श्रीमद्वाल्मीकीयरामायणव्याख्याने रामायणशिरोमणौ बालकाण्डे
एकोनचत्वारिंशः सर्गः  ॥  १।३९  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/04-mithilAyAtrA/02-sagara-kathA/039_sagarAshvamedhaH.md">
<details><summary><h2>तिलकम् ...{Loading}...</h2></summary>



कथान्ते । यज्ञोपक्रमकथान्त इत्यर्थः  ॥  १।३९।१  ॥   

  

इमाम् यज्ञसम्बन्धिनीम्  ॥  १।३९।२  ॥   

  

प्रहसन्निव विकसितवदनः । स्वपूर्वजवृत्तान्ततया श्रवणकौतुकेन रामभद्रस्यायं
प्रश्नः । अत एव मुनेर्हासः । स्ववंश्य इति रामस्यापि लोकवत्स्नेहः सम्पन्न
इति  ॥  १।३९।३  ॥   

  

सगरस्य । सगरयज्ञस्येत्यर्थः  ॥  १।३९।४  ॥   

  

मध्ये महापर्वतविरोधाभावाद्विन्ध्यपर्वतं हिमवांस्तथा विन्ध्यो ऽपि
हिमन्तमित्येवं परस्परमासाद्योच्चत्वेन साम्यं प्राप्य । औन्नत्यातिशयेन
वीक्षानिरोधकाभावात् । परस्परं निरीक्षेते । पश्यत इत्यर्थः । तयोर्मध्ये
आर्यावर्तभूमौ । "आर्यवर्तः पुण्यभूमिर्मध्यं विन्ध्यहिमालयोः" इति वचनात्
 ॥  १।३९।५  ॥   

  

प्रशस्तः प्रशस्तत्वेन प्रसिद्धः । उक्तवचनादश्वचर्यारक्षार्थमश्वानुगमनम्
 ॥  १।३९।६  ॥   

  

मते शासने । पर्वण्युक्थ्याहे । अश्वमेधे उक्थ्यसंस्थात्रयम् । तत्र
द्वितीये ऽश्वालम्भनदिवसे ऽश्वविशसनात्प्राक् । तम् यज्ञम् । विहन्तुमिति
शेषः  ॥  १।३९।७  ॥   

  

यज्ञियाश्वम् यज्ञार्हमश्वम्  ॥  १।३९।८  ॥   

  

अयं यज्ञियो ऽश्वः पर्वणि वेगेनापनीयते ऽपह्रियते  ॥  १।३९।९  ॥   

  

अतो हर्तारमश्वहर्तारं जहि । अश्वश्च शीघ्रमुपनीयताम् । यज्ञच्छिद्रम्
यज्ञस्य विघ्नः  ॥  १।३९।१०  ॥   

  

अच्छिद्र इतिच्छेदः । यथा यज्ञो ऽच्छिद्रो भवेदित्यन्वयः । सोपाध्यायवच
उपाध्यायसहितर्त्विग्गणवचः  ॥  १।३९।११  ॥   

  

भो पुरुषर्षभाः पुत्रकाः मन्त्रपूतैर्महाभागैर्यद्यपि महाक्रतुरास्थितो
ऽधिष्ठितः । तथापि रक्षसां मायया यदि च्छिद्रं स्यात्तदात्मनो गतिं न
पश्यामि । तस्माद्गच्छथ । "विचिन्वध्वमन्वेषयतेत्यर्थः" इति केचित् । परे
तु "आस्थितो हि" इति पाठः । हि यस्मादीदृशैर्महाभागैरास्थितो ऽयं क्रतुः,
अतो ऽत्र क्रतौ रक्षसां गतिं न पश्यामि । तत्तस्मात्केनापि देवेन हृत इति
तमन्वेषयतेत्यर्थः" इत्याहुः  ॥  १।३९।१२,१३  ॥   

  

अनुगच्छथान्वेषयत । थस्य तादेशाभाव आर्षत्वात्  ॥  १।३९।१४  ॥   

  

यदि भूमौ न लभ्यते तदाह यावत्तुरगेत्यादि  ॥  १।३९।१५  ॥   

  

स्वस्य तुरगानुगमनमयुक्तमित्याह दीक्षित इत्यादि । तस्य
प्रवासनिषेधात्पौत्रस्य बालकत्वाच्चेति भावः  ॥  १।३९।१६  ॥   

  

यन्त्रिता नियुक्ताः  ॥  १।३९।१७  ॥   

  

आयामो दैर्ध्यम्, विस्तारो विशालता तद्युक्तम् । धरणीतलमेकैको
ऽन्वेषयामासेत्यर्थः । बिभिदुरिति । पृथिव्यामदृष्ट्वेति शेषः  ॥  १।३९।१८
 ॥   

  

भिद्यमाना । सर्वत इति शेषः  ॥  १।३९।१९,२०  ॥   

  

अनुत्तमं रसातलं विचेतुमिव धरणीं योजनानां षष्टिसहस्राणि बिभिदुरित्यन्वयः
 ॥  १।३९।२१  ॥   

  

पर्वतसम्बाधम् पर्वतनिबिडम्  ॥  १।३९।२२२४  ॥   

  

महात्मानः सिद्धगन्धर्वादयः  ॥  १।३९।२५  ॥   

  

"यज्ञहनः" इति पाठे हन्तीति हनः । अपनीयते ऽपनीयते स्म । सर्वभूतानि
तत्प्रसङ्गरहितान्यपि  ॥  १।३९।२६  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये बालकाण्डे
एकोनचत्वारिंशः सर्गः  ॥  ३९  ॥   

  



</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/04-mithilAyAtrA/02-sagara-kathA/039_sagarAshvamedhaH.md">
<details><summary><h2>द्राविडपाठः ...{Loading}...</h2></summary>


विश्वामित्रवचः श्रुत्वा कथान्ते रघुनन्दनः।  
उवाच परमप्रीतो मुनिं दीप्तमिवानलम् ॥ 1.39.1 ॥   
श्रोतुमिच्छामि भद्रं ते विस्तरेण कथामिमाम्।  
पूर्वको मे कथं ब्रह्मन् यज्ञं वै समुपाहरत् ॥ 1.39.2 ॥   
विश्वामित्रस्तु काकुत्स्थमुवाच प्रहसन्निव।  
श्रूयतां विस्तरो राम सगरस्य महात्मनः ॥ 1.39.3 ॥   
शङ्करश्वशुरो नाम हिमवानचलोत्तमः।  
विन्ध्यपर्वतमासाद्य निरीक्षेते परस्परम् ॥ 1.39.4 ॥   
तयोर्मध्ये प्रवृत्तोऽभूद्यज्ञः स पुरुषोत्तम।  
स हि देशो नरव्याघ्र प्रशस्तो यज्ञकर्मणि ॥ 1.39.5 ॥   
तस्याश्वचर्यां काकुत्स्थ दृढधन्वा महारथः।  
अंशुमानकरोत्तात सगरस्य मते स्थितः ॥ 1.39.6 ॥   
तस्य पर्वणि तं यज्ञं यजमानस्य वासवः।  
राक्षसीं तनुमास्थाय यज्ञीयाश्वमपाहरत् ॥ 1.39.7 ॥   
ह्रियमाणो तु काकुत्स्थ तस्मिन्नश्वे महात्मनः।  
उपाध्यायगणाः सर्वे यजमानमथाब्रुवन् ॥ 1.39.8 ॥   
अयं पर्वणि वेगेन यज्ञीयाश्वोऽपनीयते।  
हर्तारं जहि काकुत्स्थ हयश्चैवोपनीयताम् ॥ 1.39.9 ॥   
यज्ञच्छिद्रं भवत्येतत्सर्वेषामशिवाय नः।  
तत्तथा क्रियतां राजन् यथाऽच्छिद्रः क्रतुर्भवेत् ॥ 1.39.10 ॥   
उपाध्यायवचः श्रुत्वा तस्मिन् सदसि पार्थिवः।  
षष्टिं पुत्रसहस्राणि वाक्यमेतदुवाच ह ॥ 1.39.11 ॥   
गतिं पुत्रा न पश्यामि रक्षसां पुरुषर्षभाः।  
मन्त्रपूतैर्महाभागैरास्थितो हि महाक्रतुः ॥ 1.39.12 ॥   
तद्गच्छत विचिन्वध्वं पुत्रका भद्रमस्तु वः।  
समुद्रमालिनीं सर्वां पृथिवीमनुगच्छत ॥ 1.39.13 ॥   
एकैकं योजनं पुत्रा विस्तारमभिगच्छत ॥ 1.39.14 ॥   
यावत्तुरगसन्दर्शस्तावत् खनत मेदिनीम्।  
तं चैव हयहर्तारं मार्गमाणा ममाज्ञया ॥ 1.39.15 ॥   
दीक्षितः पौत्रसहितः सोपाध्यायगणो ह्यहम्।  
इह स्थास्यामि भद्रं वो यावत्तुरगदर्शनम् ॥ 1.39.16 ॥   
इत्युक्ता हृष्टमनसो राजपुत्रा महाबलाः।  
जग्मुर्मुहीतलं राम पितुर्वचनयन्त्रिताः ॥ 1.39.17 ॥   
योजनायामविस्तारमेकैको धरणीतलम्।  
बिभिदुः पुरुषव्याघ्र वज्रस्पर्शसमैर्नखैः ॥ 1.39.18 ॥   
शूलैरशनिकल्पैश्च हलैश्चापि सुदारुणैः।  
भिद्यमाना वसुमती ननाद रघुनन्दन ॥ 1.39.19 ॥   
नागानां वध्यमानानामसुराणां च राघव।  
राक्षसानां च दुर्द्धर्षः सत्त्वानां निनदोऽभवत् ॥ 1.39.20 ॥   
योजनानां सहस्राणि षष्टिं तु रघुनन्दन।  
बिभिदुर्धरणीं वीरा रसातलमनुत्तमम् ॥ 1.39.21 ॥   
एवं पर्वतसम्बाधं जम्बूद्वीपं नृपात्मजाः।  
खनन्तो नृपशार्दूल सर्वतः परिचक्रमुः ॥ 1.39.22 ॥   
ततो देवाः सगन्धर्वाः सासुरास्सहपन्नगाः।  
सम्भ्रान्तमनसः सर्वे पितामहमुपागमन् ॥ 1.39.23 ॥   
ते प्रसाद्य महात्मानं विषण्णवदनास्तदा।  
ऊचुः परमसन्त्रस्ताः पितामहमिदं वचः ॥ 1.39.24 ॥   
भगवन् पृथिवी सर्वा खन्यते सगरात्मजैः।  
बहवश्च महात्मानो हन्यन्ते तलवासिनः ॥ 1.39.25 ॥   
अयं यज्ञहरोऽस्माकमनेनाश्वोऽपनीयते।  
इति ते सर्वभूतानि निघ्नन्ति सगरात्मजाः ॥ 1.39.26 ॥   

</details>
</div>
