+++
title = "हनूमत्कवचम्"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3051"
source_url = "https://www.ebharatisampat.in/readbook3.php?bookid=MjI1OTI2NTM1NDg4Mjky&pageno=MjI0MjQyNjk5NTk="

+++
[[हनूमत्कवचम्	Source: [EB](https://www.ebharatisampat.in/readbook3.php?bookid=MjI1OTI2NTM1NDg4Mjky&pageno=MjI0MjQyNjk5NTk=)]]

\[



श्री हनुमत् कवचम्


॥ श्रीमदानन्दरामायणान्तर्गत श्री हनुमत् कवचं ॥

॥ ॐ श्री हनुमते नमः ॥  
ॐ अस्य श्री हनुमत्कवच स्तोत्र महामन्त्रस्य।,  
श्री रामचन्द्र ऋषिः ।  
श्री हनुमान् परमात्मा देवता ।  
अनुष्टुप् छन्दः ।  
मारुतात्मजेति बीजं ।  
अञ्जनीसूनुरिति शक्तिः ।  
लक्ष्मणप्राणदातेति कीलकं ।  
रामदूतायेत्यस्त्रं ।  
हनुमान् देवता इति कवचं ।  
पिङ्गाक्षोमित विक्रम इति मन्त्रः ।  
श्रीरामचन्द्र प्रेरणया रामचन्द्र प्रीत्यर्थं  
मम सकल कामना सिद्ध्यर्थं जपे विनियोगः ॥

करन्यासः ॥  
ॐ हां अञ्जनीसुताय अङ्गुष्ठाभ्यां नमः ।  
ॐ हीं रुद्र मूर्तये तर्जनीभ्यां नमः ।  
ॐ हूं रामदूताय मध्यमाभ्यां नमः ।  
ॐ हैं वायुपुत्राय अनामिकाभ्यां नमः ।  
ॐ हौं अग्निगर्भाय कनिष्ठिकाभ्यां नमः ।  
ॐ हः ब्रह्मास्त्र निवारणाय करतल करपृष्ठाभ्यां नमः ॥

अङ्गन्यासः ॥  
ॐ हां अञ्जनीसुताय हृदयाय नमः ।  
ॐ हीं रुद्र मूर्तये शिरसे स्वाहा ।  
ॐ हूं रामदूताय शिकायै वषट् ।  
ॐ हैं वायुपुत्राय कवचाय हुं ।  
ॐ हौं अग्निगर्भाय नत्रत्रयाय वौषट् ।  
ॐ हः ब्रह्मास्त्र निवारणाय अस्त्राय फट् ।  
भूर्भुवःसुवरोमिति दिग्बन्धः ॥

अथ ध्यानम् ॥  
ध्यायेत्बालदिवाकरद्युतिनिभं देवारिदर्पापहं  
देवेन्द्र प्रमुखं प्रशस्तयशसं देदीप्यमानं रुचा ।  
सुग्रीवादि समस्तवानरयुतं सुव्यक्त तत्त्वप्रियं  
संसक्तारुण लोचनं पवनजं पीताम्बरालङ्कृतं ॥ १॥  
उद्यन् मार्ताण्डकोटि प्रकट रुचियुतं चारुवीरासनस्थं  
मौञ्जी यङ्य़ोपवीताभरण रुचिशिखं शोभितं कुण्डलाङ्गं ।  
भक्तानामिष्टदं तं प्रणतमुनिजनं वेदनाद प्रमोदं  
ध्यायेदेवं विधेयं प्लवग कुलपतिं गोष्पदीभूत वार्धिं ॥ २॥  
वज्राङ्गं पिङ्गकेशाढ्यं स्वर्णकुण्डल मण्डितं  
निगूढमुपसङ्गम्य पारावार पराक्रमं ॥ ३॥  
स्फटिकाभं स्वर्णकान्तिं द्विभुजं च कृताञ्जलिं ।  
कुण्डल द्वय संशोभिमुखांभोजं हरिं भजे ॥ ४॥  
सव्यहस्ते गदायुक्तं वामहस्ते कमण्डलुं ।  
उद्यद् दक्षिण दोर्दण्डं हनुमन्तं विचिन्तयेत् ॥ ५॥

अथ मन्त्रः ॥  
ॐ नमो हनुमते शोभिताननाय यशोलङ्कृताय  
अञ्जनीगर्भ संभूताय ।  
राम लक्ष्मणानन्दकाय ।  
कपिसैन्य प्रकाशन पर्वतोत्पाटनाय ।  
सुग्रीवसाह्यकरण परोच्चाटन ।  
कुमार ब्रह्मचर्य ।  
गंभीर शब्दोदय ।  
ॐ ह्रीं सर्वदुष्टग्रह निवारणाय स्वाहा ।  
ॐ नमो हनुमते एहि एहि ।  
सर्वग्रह भूतानां शाकिनी डाकिनीनां  
विशमदुष्टानां सर्वेषामाकर्षयाकर्षय ।  
मर्दय मर्दय ।  
छेदय छेदय ।  
मर्त्यान् मारय मारय ।  
शोषय शोषय ।  
प्रज्वल प्रज्वल ।  
भूत मण्डल पिशाचमण्डल निरसनाय ।  
भूतज्वर प्रेतज्वर चातुर्थिकज्वर  
ब्रह्मराक्षस पिशाचः छेदनः क्रिया विष्णुज्वर ।  
महेशज्वरं छिन्धि छिन्धि ।  
भिन्धि भिन्धि ।  
अक्षिशूले शिरोभ्यन्तरे ह्यक्षिशूले गुल्मशूले  
पित्तशूले ब्रह्म राक्षसकुल प्रबल  
नागकुलविष निर्विषझटितिझटिति ।

ॐ ह्रीं फट् घेकेस्वाहा ।

ॐ नमो हनुमते पवनपुत्र वैश्वानरमुख  
पापदृष्टि शोदा दृष्टि हनुमते घो अङ्य़ापुरे स्वाहा ।  
स्वगृहे द्वारे पट्टके तिष्डतिष्ठेति तत्र  
रोगभयं राजकुलभयं नास्ति ।  
तस्योच्चारण मात्रेण सर्वे ज्वरा नश्यन्ति ।

ॐ ह्रां ह्रीं ह्रूं फट् घेघेस्वाहा ।

श्री रामचन्द्र उवाच  
हनुमान् पूर्वतः पातु दक्षिणे पवनात्मजः ।  
अधस्तु विष्णु भक्तस्तु पातु मध्यं च पावनिः ॥ १॥  
लङ्का विदाहकः पातु सर्वापद्भ्यो निरन्तरं ।  
सुग्रीव सचिवः पातु मस्तकं वायुनन्दनः ॥ २॥  
भालं पातु महावीरो भृवोर्मध्ये निरन्तरं ।  
नेत्रे छायापहारी च पातु नः प्लवगेश्वरः ॥ ३॥  
कपोले कर्णमूले च पातु श्रीरामकिङ्करः ।  
नासाग्रं अञ्जनीसूनुः पातु वक्त्रं हरीश्वरः ॥ ४॥  
वाचं रुद्रप्रियः पातु जिह्वां पिङ्गल लोचनः ।  
पातु देवः फाल्गुनेष्टः चिबुकं दैत्यदर्पहा ॥ ५॥  
पातु कण्ठं च दैत्यारिः स्कन्धौ पातु सुरार्चितः ।  
भुजौ पातु महातेजाः करौ च चरणायुधः ॥ ६॥  
नगरन् नखायुधः पातु कुक्षौ पातु कपीश्वरः ।  
वक्षो मुद्रापहारी च पातु पार्श्वे भुजायुधः ॥ ७॥  
लङ्का निभञ्जनः पातु पृष्ठदेशे निरन्तरं ।  
नाभिं च रामदूतस्तु कटिं पात्वनिलात्मजः ॥ ८॥  
गुह्यं पातु महाप्राङ्य़ो लिङ्गं पातु शिवप्रियः ।  
ऊरू च जानुनी पातु लङ्काप्रसाद भञ्जनः ॥ ९॥  
जङ्घे पातु कपिश्रेष्ठोः गुल्फौ पातु महाबलः ।  
अचलोद्धारकः पातु पादौ भास्कर सन्निभः ॥ १०॥  
अङ्गान्यमित सत्वाढ्यः पातु पादरङ्गुलीस्तथा ।  
सर्वाङ्गानि महाशूरः पातु रोमाणि चाक्मवित् ॥ ११॥  
हनुमत् कवचं यस्तु पठेद् विद्वान् विचक्षणः ।  
स एव पुरुषश्रेष्ठो भुक्तिं मुक्तिं च विन्दति ॥ १२॥  
त्रिकालमेककालं वा पठेन् मासत्रयं नरः ।  
सर्वान् रिपून् क्षणान् जित्वा स पुमान् श्रियमाप्नुयात् ॥ १३॥

इति श्री शतकोटिरामचरितांतर्गत  
श्रीमदानन्दरामायणे वाल्मिकीये मनोहरकाण्डे  
श्री हनुमत्कवचं संपूर्णं ॥





\]
