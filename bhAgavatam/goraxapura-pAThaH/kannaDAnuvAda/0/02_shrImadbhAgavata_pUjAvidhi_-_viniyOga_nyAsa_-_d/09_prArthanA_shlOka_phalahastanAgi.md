+++
title = "೦೯ ಪ್ರಾರ್ಥನಾ ಶ್ಲೋಕ : (ಫಲಹಸ್ತನಾಗಿ)"
unicode_script = "kannada"

+++


<details><summary>ಸೂಚನಾ</summary>

ಗೌರೀ ಪದ್ಮಾ ಶಚೀ ಮೇಧಾ ಸಾವಿತ್ರೀ ವಿಜಯಾ ಜಯಾ ।  
ದೇವಸೇನಾ ಸ್ವಧಾ ಸ್ವಾಹಾ ಮಾತರೋ ಲೋಕಮಾತರಃ ॥  
ಹೃಷ್ಟಿಃ ಪುಷ್ಟಿಸ್ತಥಾ ತುಷ್ಟಿರಾತ್ಮನಃ ಕುಲದೇವತಾ ।  
ಇತ್ಯೇತಾ ಮಾತರಸ್ಸರ್ವಾ ವೃದ್ಧಿಂ ಕುರ್ವಂತು ಮೇ ಸದಾ ॥
</details>

<details><summary>ಅನುವಾದ</summary>

‘ಅನಯಾ ಪೂಜಯಾ ಗೌರ್ಯಾದಿಷೋಡಶಮಾತರಃ ಪ್ರಿಯಂತಾಮ್ ನ ಮಮ’ ಎಂದು ಪುಷ್ಪಾಂಜಲಿಯನ್ನು   ಸಮರ್ಪಿಸಬೇಕು.  
ಇದಾದ ಮೇಲೆ ಸಪ್ತ ಚಿರಂಜೀವಿಗಳ ಆವಾಹನೆ, ಪೂಜೆ ಮತ್ತು ಅವರಿಗೆ ಪುಷ್ಪಾಂಜಲಿ.  
ಆವಾಹನಾವಾಕ್ಯ :- ‘ಓಂ ಭೂರ್ಭುವಸ್ಸ್ವಃ ಭೋಃ ಅಶ್ವತ್ಥಾಮಾದಿಸಪ್ತಚಿರಂಜೀವಿನಃ ಇಹಾಗತ್ಯ ಮಮ ಪೂಜಾಂ ಗೃಹ್ಣೀತ ।’  
ಪೂಜಾ ನಾಮಮಂತ್ರ :- ‘ಓಂ ಅಶ್ವತ್ಥಾಮ್ನೇ ನಮಃ । ಓಂ ಬಲಯೇ ನಮಃ । ಓಂ ವ್ಯಾಸಾಯ ನಮಃ । ಓಂ ಹನುಮತೇ ನಮಃ  ಓಂ ವಿಭೀಷಣಾಯ ನಮಃ । ಓಂ ಕೃಪಾಯ ನಮಃ । ಓಂ ಪರಶುರಾಮಾಯ ನಮಃ । ಇವರನ್ನು ಫಲಹಸ್ತನಾಗಿ ಹೀಗೆ ಪ್ರಾರ್ಥಿಸಬೇಕು :
</details>

<details><summary>ಸೂಚನಾ</summary>

ಅಶ್ವತ್ಥಾಮಾ ಬಲಿರ್ವ್ಯಾಸೋ ಹನೂಮಾಂಶ್ಚ ವಿಭೀಷಣಃ ।  
ಕೃಪಃ ಪರಶುರಾಮಶ್ಚ ಸಪ್ತೈತೇ ಚಿರಜೀವಿನಃ ।  
ಯಜಮಾನಗೃಹೇ ನಿತ್ಯಂ ಸುಖದಾಃ ಸಿದ್ಧಿದಾಃ ಸದಾ ॥
</details>

<details><summary>ಅನುವಾದ</summary>

‘ಅನಯಾ ಪೂಜಯಾ ಅಶ್ವತ್ಥಾಮಾದಿ ಸಪ್ತ ಚಿರಜೀವಿನಃ ಪ್ರಿಯಂತಾಮ್ ನ ಮಮ’ ಎಂದು ಪುಷ್ಪಾಂಜಲಿಯನ್ನು ಸಮರ್ಪಿಸಬೇಕು.  
ಇದಾದ ನಂತರ ಸರ್ವತೋ ಭದ್ರಮಂಡಲದಲ್ಲಿರುವ ದೇವತೆಗಳ ಅವಾಹನ ಪೂಜಾಪದ್ಧತಿಗಳಿಗನುಗುಣವಾಗಿ ಮಾಡಿ ಮಧ್ಯದಲ್ಲಿ ತಾಮ್ರ ಕಲಶವನ್ನು ಸ್ಥಾಪಿಸಬೇಕು. ಅದರ ಸಂಕ್ಷಿಪ್ತ ವಿಧಿ : ‘ಓಂ ಭೂರಸಿ’ ಇತ್ಯಾದಿ ಮಂತ್ರಗಳಿಂದ ಭೂಮಿಯನ್ನು ಪ್ರಾರ್ಥಿಸಿ  ಕೈಯಿಂದ ಕಲಶದ ಕೆಳಗಿರುವ ಭೂಮಿಯನ್ನು ಸ್ಪರ್ಶಿಸಬೇಕು. ‘ಓಂ ಮಹೀ ದ್ಯೌಃ ಪೃಥ್ವೀ ಚ ನ ಇಮಂ ಯಜ್ಞ ಮಿಮಿಕ್ಷತಾಂ । ಪಿಪೃತಾನ್ನೋ ವರೀಮಭಿಃ’ ಎಂಬ ಮಂತ್ರವನ್ನು ಆ ಸಮಯದಲ್ಲಿ ಹೇಳಬೇಕು. ಅದೇ ಭೂಮಿಯಲ್ಲಿ ಕುಂಕುಮ ಮುಂತಾದವು ಗಳಿಂದ ಅಷ್ಟದಳ ಕಮಲವನ್ನು ರಚಿಸಿ ಮೇಲೆ ‘ಓಂ ಧಾನ್ಯಮಸಿ’ ಇತ್ಯಾದಿ ಮಂತ್ರದಿಂದ ಸಪ್ತ ಧ್ಯಾನಗಳನ್ನು ಹಾಕಬೇಕು. ಮತ್ತೆ ಆ ಸಪ್ತ ಧಾನ್ಯಗಳ ಮೇಲೆ ‘ಓಂ ಆಜಿಘ್ರಕಲಶಂ’ ಇತ್ಯಾದಿ ಮಂತ್ರಗಳನ್ನು ಉಚ್ಚರಿಸುತ್ತಾ ಕಲಶವನ್ನು ಸ್ಥಾಪಿಸಬೇಕು. ಅನಂತರ ‘ಓಂ ವರುಣ ಸ್ಯೋತ್ತಂಭನಮಸಿ’ ಇತ್ಯಾದಿ ಮಂತ್ರದಿಂದ ಕಲಶಕ್ಕೆ ಶುದ್ಧವಾದ ಜಲವನ್ನು ಸುರಿಯಬೇಕು. ಆಮೇಲೆ ‘ಓಂ ಸ್ಥಿರೋಭವ’ ಇತ್ಯಾದಿ ಮಂತ್ರಗಳನ್ನು ಪಠಿಸಿ ಬೀಳದಂತೆ ಮತ್ತು ಅಲ್ಲಾಡದಂತೆ ಕಲಶವನ್ನು ಸ್ಥಿರವಾಗಿ ಇರಿಸಬೇಕು. ಆ ಕಲಶದ ಪೂರ್ವಭಾಗದಲ್ಲಿ ‘ಓಂ ಅಗ್ನಿಮೀಳೇ’ ಇತ್ಯಾದಿ ಮಂತ್ರದಿಂದ ಋಗ್ವೇದವನ್ನೂ, ದಕ್ಷಿಣ ಭಾಗದಲ್ಲಿ ‘ಓಂ ಇಷೇತ್ವೋರ್ಜೇತ್ವಾ’ ಇತ್ಯಾದಿ ಮಂತ್ರದಿಂದ ಯಜುರ್ವೇದವನ್ನೂ, ಪಶ್ಚಿಮಭಾಗದಲ್ಲಿ ‘ಓಂ ಅಗ್ನ ಆಯಾಹಿ ವೀತಯೇ’ ಇತ್ಯಾದಿ ಮಂತ್ರದಿಂದ ಸಾಮವೇದವನ್ನೂ, ಉತ್ತರ ಭಾಗದಲ್ಲಿ ‘ಓಂ ಶನ್ನೋದೇವೀರಭೀಷ್ಟಯೇ’ ಇತ್ಯಾದಿ ಮಂತ್ರದಿಂದ ಅಥರ್ವವೇದವನ್ನೂ ಆವಾಹಿಸಿ ಸ್ಥಾಪಿಸಬೇಕು. ಐದು ಕಲಶಗಳಿದ್ದರೆ ಬೇರೆ-ಬೇರೆ ಕಲಶಗಳಲ್ಲಿ ಬೇರೆ-ಬೇರೆ ವೇದಗಳನ್ನು ಸ್ಥಾಪಿಸಬೇಕು. ಅನಂತರ ಕಲಶದಲ್ಲಿ ‘ಓಂ ಅಶ್ವತ್ಥೇ’ ಇತ್ಯಾದಿ ಮಂತ್ರದಿಂದ ಆಲ, ನೇರಳೆ, ಮತ್ತು ಮಾವಿನ ಚಿರುಗುಗಳನ್ನು ಹಾಕಬೇಕು. ‘ಕಾಂಡಾತ್ಕಾಂಡಾತ್ ಪ್ರರೋಹನ್ತೀ’ ಇತ್ಯಾದಿ ಮಂತ್ರದಿಂದ ಅದರೊಳಗೆ ಗರಿಕೆಯ ದಳಗಳನ್ನು ಸೇರಿಸಬೇಕು. ‘ಓಂ ಪವಿತ್ರೇ ಸ್ಥೋ’ ಎಂಬ ಮಂತ್ರದಿಂದ ಕುಶವನ್ನೂ, ‘ಓಂ ಯಾಃ ಫಲಿನಿ’ ಎಂಬ ಮಂತ್ರದಿಂದ ಅಡಕೆಯನ್ನೂ, ‘ಓಂ ಹಿರಣ್ಯಗರ್ಭ’ ಇತ್ಯಾದಿ ಮಂತ್ರದಿಂದ ಚಿನ್ನದ ಚೂರನ್ನೂ ‘ಓಂ ಪರಿವಾಜಪತಿಃ’ ಎಂಬ ಮಂತ್ರದಿಂದ ಪಂಚರತ್ನಗಳನ್ನೂ (ಬಂಗಾರ, ಬೆಳ್ಳಿ, ಮುತ್ತು, ಹವಳ, ವಜ್ರಗಳನ್ನೂ) ‘ಓಂ ಯಾ ಓಷಧಿಃ’ ಎಂಬ ಮಂತ್ರದಿಂದ ಸರ್ವೌಷಧಗಳನ್ನೂ (ದಶಮೂಲಗಳನ್ನೂ) ‘ಓಂ ಗಂಧದ್ವಾರಾಂ’ ಎಂಬ ಮಂತ್ರದಿಂದ ಗಂಧವನ್ನೂ, ‘ಓಂ ಅಕ್ಷನ್ನಮೀದಂತ’ ಎಂಬ ಮಂತ್ರದಿಂದ ಅಕ್ಷತೆಯನ್ನೂ ಕಲಶದೊಳಗೆ ಹಾಕಬೇಕು. ‘ಓಂ ಹ್ರೀಶ್ಚತೇ ಲಕ್ಷ್ಮೀಶ್ಚ ಪತ್ನ್ಯೌ’ ಎಂಬ ಮಂತ್ರದಿಂದಾಗಲೀ ‘ಓಂ ಓಷಧಯಃ ಪ್ರತಿಗೃಹ್ಣೀತ ಪುಷ್ಪಾವತೀಃ’ ಎಂಬ ಮಂತ್ರ ದಿಂದಾಗಲೀ ಅಥವಾ ‘ಓಂ ಆಯನೇ ತೇ ಪರಾಯಣೇ’ ಎಂಬ ಮಂತ್ರದಿಂದಾಗಲೀ ಪುಷ್ಪಗಳನ್ನೂ ಅದರಲ್ಲಿ ಸೇರಿಸಬೇಕು. ‘ಓಂ ಧೂರಸೀ’ ಎಂಬ ಮಂತ್ರದಿಂದ ಧೂಪದಿಂದ ಅದನ್ನು ಸುವಾಸಿತವಾಗಿಸುವುದು. ‘ಓಂ ಅಗ್ನಿರ್ಜ್ಯೋತಿಃ’ ಅಥವಾ ‘ಓಂ ಉದ್ದೀಪ್ಯಸ್ಯ ಜಾತವೇದಃ’ ಎಂಬ ಮಂತ್ರದಿಂದ ದೀಪವನ್ನು ಹೊತ್ತಿಸಿ ಇಡುವುದು. ‘ಓಂ ಪಂಚ ನದ್ಯಃ’ ಎಂಬ ಮಂತ್ರದಿಂದ ತೀರ್ಥೋದಕವನ್ನೂ, ‘ಓಂ ಉಪಹ್ವರೇ’ ಎಂಬ ಮಂತ್ರದಿಂದ ನದೀ ಸಂಗಮತೀರ್ಥವನ್ನೂ, ‘ಓಂ ಸಮುದ್ರಾಯ ತ್ವಾ’ ಎಂಬ ಮಂತ್ರದಿಂದ ಸಮುದ್ರ ತೀರ್ಥವನ್ನೂ ಕಲಶದಲ್ಲಿ ಸೇರಿಸಬೇಕು. ‘ಓಂ ಸ್ಯೋನಾ ಪೃಥಿವಿ’ ಇತ್ಯಾದಿ ಮಂತ್ರಗಳಿಂದ ಸಪ್ತ ಮೃತ್ತಿಕೆಗಳನ್ನೂ (ಅಂದರೆ ಗಜಶಾಲೆ, ಅಶ್ವಶಾಲೆ, ಚೌಕ, ಸಂಗಮ, ಹುತ್ತ, ಗೋಷ್ಠ ಹಸುವಿನ ಕೊಟ್ಟಿಗೆ ಮತ್ತು ಮಡು ಇವುಗಳ ಮಣ್ಣುಗಳನ್ನು) ಹಾಕಬೇಕು. ‘ಓಂ ವಸೋಃ ಪವಿತ್ರಮಸಿ’ ಎಂಬ ಮಂತ್ರದಿಂದ ಕಲಶದ ಮೇಲೆ ಕೆಂಪು ಬಟ್ಟೆಯನ್ನು ಹೊದ್ದಿಸುವುದು. ‘ಓಂ ಪೂರ್ಣಾದರ್ವಿಪರಾಪತ’ ಎಂಬ ಮಂತ್ರದಿಂದ ಕಲಶದ ಮೇಲೆ ಒಂದು ಪೂರ್ಣಪಾತ್ರವನ್ನು (ಅಂದರೆ ಅಕ್ಕಿ ತುಂಬಿದ ಕಂಚಿನ ಅಥವಾ ತಾಮ್ರದ ಪಾತ್ರೆಯನ್ನು) ಇರಿಸುವುದು. ‘ಓಂ ಶ್ರೀಶ್ಚ ತೇ ಲಕ್ಷ್ಮೀಶ್ಚ ಪತ್ನ್ಯೌ’ ಎಂಬ ಮಂತ್ರದಿಂದ ಆ ಪೂರ್ಣ ಪಾತ್ರದ ಮೇಲೆ ಕೆಂಪುಬಟ್ಟೆ ಸುತ್ತಿರುವ ಶ್ರೀಲವನ್ನು (ತೆಂಗಿನ ಕಾಯಿ) ಇರಿಸಬೇಕು. ಕೈಯಲ್ಲಿ ಅಕ್ಷತೆಯನ್ನು ತೆಗೆದುಕೊಂಡು ‘ಓಂ ಮನೋ ಜೂತಿಃ’ ಇತ್ಯಾದಿ ಮಂತ್ರದಿಂದ ಕಲಶದ ಮೇಲೆ ಅಕ್ಷತೆಯನ್ನು ಹಾಕುವುದು -  ಇದು ಕಲಶಪ್ರತಿಷ್ಠೆ ಎನ್ನಿಸುವುದು. ಅನಂತರ ‘ಸರ್ವೇ ಸಮುದ್ರಾಃ ಸರಿತಃ’ ಅಥವಾ :-
</details>

<details><summary>ಸೂಚನಾ</summary>

‘ಓಂ ಕಲಶಸ್ಯ ಮುಖೇ ವಿಷ್ಣುಃ ಕಂಠೇ ರುದ್ರಃ ಸಮಾಶ್ರಿತಃ ।  
ಮೂಲೇ ತತ್ರ ಸ್ಥಿತೋ ಬ್ರಹ್ಮಾ ಮಧ್ಯೆ ಮಾತೃಗಣಾಃ ಸ್ಮೃತಾಃ ॥  
ಕುಕ್ಷೌ ತು ಸಾಗರಾಃ ಸರ್ವೇ ಸಪ್ತದ್ವೀಪಾ ವಸುಂಧರಾ ।  
ಋಗ್ವೇದೋಽಥ ಯಜುರ್ವೇದಃ ಸಾಮವೇದೋಹ್ಯಥರ್ವಣಃ ॥  
ಅಂಗೈಶ್ಚ ಸಹಿತಾಃ ಸರ್ವೇ ಕಲಶಾಂಬುಸಮಾಶ್ರಿತಾಃ ।  
ಆಯಾಂತು ದೇವಪೂಜಾರ್ಥಂ ದುರಿತಕ್ಷಯಕಾರಕಾಃ ॥
</details>

<details><summary>ಅನುವಾದ</summary>

‘ಆಪೋವಾ ಇದಗ್ಂ ಸರ್ವಂ...ಭೂರ್ಭುವಸ್ಸುವರಾಪ ಓಂ’ ‘ಗಂಗೇ ಚ ಯಮುನೇ ಚೈವ’ ಇತ್ಯಾದಿ ಮಂತ್ರಶ್ಲೋಕಗಳನ್ನು ಮತ್ತು ‘ಇಮಂ ಮೇ ಗಂಗೇ ಯಮುನೇ ಸರಸ್ವತೀ’ ಎಂಬ ಮಂತ್ರವನ್ನೂ ಹೇಳಿ ಅದರಲ್ಲಿ ತೀರ್ಥಗಳನ್ನು ಆಹಾವನೆ ಮಾಡಬೇಕು. ಗಂಧವೇ ಮುಂತಾದ ಉಪಚಾರಗಳಿಂದ ತೀರ್ಥಗಳನ್ನು ಪೂಜಿಸಿ ಕಲಶವನ್ನು ಹೀಗೆ ಪ್ರಾರ್ಥಿಸಬೇಕು.
</details>

<details><summary>ಸೂಚನಾ</summary>

ದೇವದಾನವಸಂವಾದೇ ಮಥ್ಯಮಾನೇ ಜಲಾರ್ಣವೇ ।  
ಉತ್ಪನ್ನೋಽಸಿ ತದಾ ಕುಂಭ ವಿಧೃತೋ ವಿಷ್ಣನಾ ಸ್ವಯಮ್ ॥  
ತ್ವತ್ತೋಯೇ ಸರ್ವತೀರ್ಥಾನಿ ದೇವಾ ಸರ್ವೇ ತ್ವಯೀಸ್ಥಿತಾಃ ।  
ತ್ವಯಿ ತಿಷ್ಠಂತಿ ಭೂತಾನಿ ತ್ವಯಿ ಪ್ರಾಣಾಃ ಪ್ರತಿಷ್ಠಿತಾಃ ॥  
ಶಿವಃ  ಸ್ವಯಂ  ತ್ವಮೇವಾಸಿ  ವಿಷ್ಣುಸ್ತ್ವಂ  ಚ  ಪ್ರಜಾಪತಿಃ ।  
ಆದಿತ್ಯಾ  ವಸವೋ  ರುದ್ರಾ  ವಿಶ್ವೇದೇವಾಃ  ಸಪೈತೃಕಾಃ ॥  
ತ್ವಯಿ  ತಿಷ್ಠಂತಿ  ಸರ್ವೇಪಿ  ಯತಃ  ಕಾಮಲಪ್ರದಾಃ ।  
ತ್ವತ್ಪ್ರಸಾದಾದಿಮಂ  ಯಜ್ಞಂ  ಕರ್ತುಮೀಹೇ  ಜಲೋದ್ಭವ ॥  
ಸಾನ್ನಿಧ್ಯಂ  ಕುರು  ಮೇ  ದೇವ  ಪ್ರಸನ್ನೋ  ಭವ  ಸರ್ವದಾ ।  
ಬ್ರಾಹ್ಮಣೈರ್ನಿರ್ಮಿತಸ್ತ್ವಂ ಹಿ ಮಂತ್ರೈರೇವಾಮೃತೋದ್ಭವೈಃ ॥  
ಪ್ರಾರ್ಥಯಾಮಿ ಚ ಕುಂಭ ತ್ವಾಂ ವಾಂಛಿತಾರ್ಥಂದದಸ್ವಮೇ ॥  
ಪುರಾ ಹಿ ಸೃಷ್ಟಶ್ಚ ಪಿತಾಮಹೇನ  
ಮಹೋತ್ಸವಾನಾಂ ಪ್ರಥಮೋ ವರಿಷ್ಠಃ ।  
ದೂರ್ವಾವಟಾಶ್ವತ್ಥ ಸುಪಲ್ವಲೈರ್ಯುಕ್  
ಕರೋತು ಶಾಂತಿಂ ಕಲಶಃ ಸುವಾಸಾಃ ॥
</details>

<details><summary>ಅನುವಾದ</summary>

(ಆಲ, ಅಶ್ವತ್ಥ, ನೇರಳೇ, ಮಾವು, ಅಡಿಕೆಗೋಳಿ - ಎಂಬ ಐದು ಮರಗಳ ತೊಗಟೆಗಳನ್ನೂ ಕಲಶೋದಕಕ್ಕೆ ಸೇರಿಸುವುದುಂಟು.)  
ಹೀಗೆ ಕಲಶ ಪ್ರಾರ್ಥನೆಯ ನಂತರ ‘ಗಣಾನಾಂ ತ್ವಾ’ ಎಂಬ ಮಂತ್ರದಿಂದ ಗಣಪತಿಯನ್ನು, ‘ತತ್ತ್ವಾಯಾಮಿ’ ಎಂಬ ಮಂತ್ರ ದಿಂದ ವರುಣನನ್ನು ಅದರಲ್ಲಿ ಆವಾಹಿಸಿ ಷೋಡಶೋಪಚಾರಗಳಿಂದ ಪೂಜಿಸಬೇಕು. ಅರ್ಘ್ಯ, ಪಾದ್ಯ, ಆಚಮನೀಯ, ಸ್ನಾನ, ವಸ್ತ್ರ, ಯಜ್ಞೋಪವೀತ, ಗಂಧ, ಅಕ್ಷತೆ, ಪುಷ್ಪ, ಧೂಪ, ದೀಪ, ನೈವೇದ್ಯ, ತಾಂಬೂಲ, ದಕ್ಷಣೆ, ಪ್ರದಕ್ಷಿಣ ಮತ್ತು ಪುಷ್ಪಾಂಜಲಿ - ಇವು ಷೋಡಶೋಪಚಾರಗಳು (ಇಲ್ಲಿ ಅಕ್ಷತೆ, ದಕ್ಷಿಣೆ ಇವುಗಳನ್ನು ಬಿಟ್ಟು ನಮಸ್ಕಾರ ಸ್ತುತಿಗಳನ್ನು ಸೇರಿಸುವುದೂ ಉಂಟು.) ಈ ಪೂಜಾ ನಂತರ ‘ಅನಯಾ ಪೂಜಯಾ ವರುಣಾದ್ಯಾವಾಹಿತ ದೇವತಾಃ ಪ್ರೀಯಂತಾಮ್ ನ ಮಮ’ ಎಂದು ಹೇಳಿ ಪುಷ್ಪಾಂಜಲಿಯನ್ನು ಸಮರ್ಪಿಸಬೇಕು.  
ಇದಾದನಂತರ ಕಲಶದ ಮೇಲೆ ಸುವರ್ಣದ ಲಕ್ಷ್ಮೀನಾರಾಯಣ ಪ್ರತಿಮೆಯನ್ನು ಸಂಸ್ಕರಿಸಿ ಸ್ಥಾಪಿಸಬೇಕು. ಪುರುಷ ಸೂಕ್ತದ ಹದಿನಾರು ಅಥವಾ ಹದಿನೆಂಟು ಋಕ್ಕುಗಳಿಂದ ಈ ಲಕ್ಷ್ಮೀ ನಾರಾಯಣ ದೇವರ ಪೂಜೆ ಮಾಡಿ ಸಾಲಿಗ್ರಾಮವನ್ನೂ ಹೀಗೆಯೇ ಪೂಜಿಸಬೇಕು. ಪೂಜಾನಂತರ ಶ್ರೀಭಗವಂತನನ್ನು :
</details>

<details><summary>ಸೂಚನಾ</summary>

ಬ್ರಹ್ಮಸತ್ರಂ ಕರಿಷ್ಯಾಮಿ ತಾವಾನುಗ್ರಹತೋ ವಿಭೋ ।  
ತನ್ನಿರ್ವಿಘ್ನಂ ಭವೇದ್ದೇವ ರಮಾನಾಥ ಕ್ಷಣಸ್ವ ಮೇ ॥
</details>

<details><summary>ಅನುವಾದ</summary>

ಎಂದು ಪ್ರಾರ್ಥಿಸಿ, ‘ಅನಯಾ ಪೂಜಯಾ ಲಕ್ಷ್ಮೀ ಸಹಿತೋ ಭಗವಾನ್ನಾರಾಯಣಃ ಪ್ರೀಯತಾಮ್ ನ ಮಮ’ ಎಂದು ಹೇಳಿ ಪುಷ್ಪಾಂಜಲಿಯನ್ನು ಸ್ವಾಮಿಗೆ ಸಮರ್ಪಿಸಬೇಕು. (ಪ್ರತಿ ಪೂಜೆ ಯಲ್ಲೂ ಹೀಗೆಯೇ ವಿಧಿ)  
ಆಮೇಲೆ ‘ನರನಾರಾಯಣಾಭ್ಯಾಂ ನಮಃ’ ಎಂಬ ನಾಮ ಮಂತ್ರದಿಂದ ನರ-ನಾರಾಯಣದೇವರನ್ನು ಆವಾಹಿಸಿ ಪೂಜಿಸಿ ಹೀಗೆ ಪ್ರಾರ್ಥಿಸಬೇಕು :
</details>

<details><summary>ಸೂಚನಾ</summary>

ಯೋ ಮಾಯಯಾ ವಿರಚಿತಂ ನಿಮಾತ್ಮನೀದಂ  
ಖೇ ರೂಪಭೇಮಿವ  ತತ್ಪ್ರತಿಚಕ್ಷಣಾಯ ।  
ಏತೇನ ಧರ್ಮಸದನೇ ಋಷಿಮೂರ್ತಿನಾದ್ಯ  
ಪ್ರಾದುಶ್ಚಕಾರ ಪುರುಷಾಯ ನಮಃ ಪರಸ್ಮೈ ॥  
ಸೋಽಯಂ ಸ್ಥಿತಿವ್ಯತಿಕರೋಽಪಶಮಾಯ ಸೃಷ್ಟಾನ್  
ಸತ್ತ್ವೇನ ನಃ ಸುರಗಣಾನನುಮೇಯತತ್ತ್ವಃ ।  
ದೃಶ್ಯಾವದಭ್ರಕರುಣೇನ ವಿಲೋಕನೇನ  
ಯಚ್ಛ್ರೀನಿಕೇತಮಮಲಂ ಕ್ಷಿಪತಾರವಿಂದಮ್ ॥
</details>

<details><summary>ಅನುವಾದ</summary>

‘ಅನಯಾ ಪೂಜಯಾ ಭಗವನ್ತೌ ನರ-ನಾರಾಯಣೌ ಪ್ರೀಯೇತಾಮ್ ನ ಮಮ’ ಎಂದು ಪುಷ್ಪಾಂಜಲಿಯನ್ನು ಸಮರ್ಪಿಸುವುದು.  
ಇದಾದ ನಂತರ ಪ್ರವಚನಕಾರನ ಮತ್ತು ಸರ್ವ ವಿಕಾರಗಳನ್ನೂ ಹೋಗಲಾಡಿಸುವುದಕ್ಕಾಗಿ ಶ್ರೀವಾಯುದೇವರನ್ನು ಆವಾಹಿಸಿ ಪೂಜಿಸಬೇಕು.  
‘ಓಂ ವಾಯವೇ ಸರ್ವಕಲ್ಯಾಣಕರ್ತ್ರೇ ನಮಃ’ ಎಂಬ ಮಂತ್ರದಿಂದ ಪಾದ್ಯ ಮುಂತಾದ ಉಪಚಾರಗಳನ್ನು ಸಮರ್ಪಿಸಿ ಹೀಗೆ ಪ್ರಾರ್ಥಿಸಬೇಕು.
</details>

<details><summary>ಸೂಚನಾ</summary>

ಅಂತಃ ಪ್ರವಿಶ್ಯ ಭೂತಾನಿ ಯೋ ಬಿಭರ್ತ್ಯಾತ್ಮಕೇತುಭಿಃ ।  
ಅಂತರ್ಯಾಮೀಶ್ವರಃ ಸಾಕ್ಷಾತ್ ಪಾತು ನೋ ಯದ್ವಶೇ ಸ್ಫಟಮ್ ॥
</details>

<details><summary>ಅನುವಾದ</summary>

‘ಅನಯಾ ಪೂಜಯಾ ಸರ್ವಕಲ್ಯಾಣಕರ್ತಾ ವಾಯುಃ ಪ್ರೀಯತಾಮ್ ನ ಮಮ’ ಎಂದು ಪುಷ್ಪಾಂಜಲಿಯನ್ನು ಸಮರ್ಪಿಸಬೇಕು.  
ಶ್ರೀವಾಯುದೇವರ ಪೂಜಾ ನಂತರ ‘ಓಂ ಗುರವೇ ನಮಃ’ ಎಂಬ ಮಂತ್ರದಿಂದ ಶ್ರೀಗುರುದೇವರಿಗೆ ಪೂಜೆಯನ್ನು ಸಲ್ಲಿಸಿ ಹೀಗೆ ಪ್ರಾರ್ಥನೆ ಮಾಡಬೇಕು :
</details>

<details><summary>ಸೂಚನಾ</summary>

ಬ್ರಹ್ಮಸ್ಥಾನಸರೋಜಮಧ್ಯವಿಲಸಚ್ಛೀತಾಂಶುಪೀಠಸ್ಥಿತಂ ।  
ಸ್ಫೂರ್ಜತ್ಸೂರ್ಯರುಚಿಂ ವರಾಭಯಕರಂ ಕರ್ಪೂರ ಕುಂದೋಜ್ಜ್ವಲಮ್ ।  
ಶ್ವೇತಸ್ರಗ್ವಸನಾನುಲೇಪನಯುತಂ ವಿದ್ಯುದ್ರುಚಾ ಕಾಂತಯಾ ।  
ಸಂಶ್ಲಿಷ್ಟಾರ್ಧತನುಂ ಪ್ರಸನ್ನವದನಂ ವಂದೇ ಗುರುಂ ಸಾದರಮ್ ॥
</details>

<details><summary>ಅನುವಾದ</summary>

‘ಅನಯಾ ಪೂಜಯಾ ಶ್ರೀಗುರುದೇವಃ ಪ್ರೀಯತಾಮ್ ನ ಮಮ’ ಎಂದು ಪುಷ್ಪಾಂಜಲಿ.  
ಅನಂತರ ಬಿಳಿಯ ಪುಷ್ಪ ಮುಂತಾದವುಗಳಿಂದ ಶ್ರೀ ಸರಸ್ವತೀ ದೇವಿಯನ್ನು ‘ಓಂ ಸರಸ್ವತ್ಯೈ ನಮಃ’ ಎಂಬ ನಾಮ ಮಂತ್ರದಿಂದ ಪೂಜೆ ಮಾಡಿ ಹೀಗೆ ಪ್ರಾರ್ಥಿಸಬೇಕು :
</details>

<details><summary>ಸೂಚನಾ</summary>

ಯಾ ಕುಂದೇಂದು ತುಷಾರಹಾರ ಧವಳಾ ಯಾ ಶುಭ್ರವಸ್ತ್ರಾವೃತಾ  
ಯಾ ವೀಣಾವರದಂಡಮಂಡಿತಕರಾ ಯಾ ಶ್ವೇತ ಪದ್ಮಾಸನಾ ।  
ಯಾ ಬ್ರಹ್ಮಾಚ್ಯುತ ಶಂಕರ ಪ್ರಭೃತಿಭಿರ್ದೇವೈಃಸದಾವಂದಿತಾ  
ಸಾ ಮಾಂ ಪಾತು ಸರಸ್ವತೀ ಭಗವತೀ ನಿಶ್ಶೇಷ ಜಾಡ್ಯಾಪಹಾ ॥
</details>

<details><summary>ಅನುವಾದ</summary>

‘ಅನಯಾ ಪೂಜಯಾ ಭಗವತೀ ಸರಸ್ವತೀ ಪ್ರೀಯತಾಮ್ ನ ಮಮ’ ಎಂದು ಪುಷ್ಪಾಂಜಲಿಯನ್ನು ಸಮರ್ಪಿಸುವುದು.  
ಸರಸ್ವತೀ ಪೂಜೆಯ ನಂತರ ಓಂ ಶೇಷಾಯ ನಮಃ । ಓಂ ಸನತ್ಕುಮಾರಾಯ ನಮಃ । ಓಂ ಸಾಂಖ್ಯಾಯನಾಯ ನಮಃ। ಓಂ ಪರಾಶರಾಯ  ನಮಃ । ಓಂ  ಬೃಹಸ್ಪತಯೇ ನಮಃ  । ಓಂ ಮೈತ್ರೇಯಾಯ ನಮಃ । ಓಂ ಉದ್ಧವಾಯ ನಮಃ । ಎಂಬ ನಾಮಮಂತ್ರಗಳಿಂದ ಆದಿಶೇಷನೇ ಮುಂತಾದವರನ್ನು ಆವಾಹಿಸಿ ಪೂಜಿಸಬೇಕು. ಅನಂತರ ಮಾಡಬೇಕಾದ ಪ್ರಾರ್ಥನೆ :
</details>

<details><summary>ಸೂಚನಾ</summary>

ಶೇಷಃ ಸನತ್ಕುಮಾರಶ್ಚ ಸಾಂಖ್ಯಾಯನ ಪರಾಶರೌ ।  
ಬೃಹಸ್ಪತಿಶ್ಚ ಮೈತ್ರೇಯ ಉದ್ಧವಶ್ಚಾತ್ರ ಕರ್ಮಣಿ ।  
ಪ್ರತ್ಯೂಹವೃಂದಂ ಸತತಂ ಹರಂತಾಂ ಪೂಜಿತಾ ಮಯಾ ॥
</details>

<details><summary>ಅನುವಾದ</summary>

‘ಅನಯಾ ಪೂಜಯಾ ಶೇಷ-ಸನತ್ಕುಮಾರ-ಸಾಂಖ್ಯಾಯನ- ಪರಾಶರ - ಬೃಹಸ್ಪತಿ ಮೈತ್ರೇಯೋದ್ಧವಾಃ ಪ್ರಿಯಂತಾಮ್ ನ ಮಮ’ ಎಂದು ಪುಷ್ಪಾಂಜಲಿಯನ್ನು ಸಮರ್ಪಣೆ ಮಾಡುವುದು.  
ಅನಂತರ ಓಂ ತ್ರಯ್ಯಾರುಣಯೇ ನಮಃ । ಓಂ ಕಶ್ಯಪಾಯ ನಮಃ । ಓಂ ರಾಮಶಿಷ್ಯಾಯ ನಮಃ । ಓಂ ಅಕೃತವ್ರಣಾಯ ನಮಃ । ಓಂ ವೈಶಂಪಾಯನಾಯ ನಮಃ । ಓಂ ಹಾರೀತಾಯ ನಮಃ । ಎಂಬ ನಾಮಮಂತ್ರಗಳಿಂದ ತ್ರಯ್ಯಾರುಣಿಯೇ ಮುಂತಾದ ಆರು ಮಂದಿ ಪೌರಾಣಿಕರಿಗೆ ಪೂಜೆಯನ್ನು ಸಲ್ಲಿಸಿ ಹೀಗೆ ಪ್ರಾರ್ಥಿಸುವುದು :
</details>

<details><summary>ಸೂಚನಾ</summary>

ತ್ರಯ್ಯಾರುಣಿಃ ಕಶ್ಯಪಶ್ಚ ರಾಮಶಿಷ್ಯೋಕೃತವ್ರಣಃ ।  
ವೈಶಂಪಾಯನಹಾರಿತೌ ಷಡ್ ವೈಪೌರಾಣಿಕಾ ಇಮೇ ।  
ಸುಖದಾಃ ಸಂತು ಮೇ ನಿತ್ಯಮನಯಾ ಪೂಜಯಾರ್ಚಿತಾಃ ॥
</details>

<details><summary>ಅನುವಾದ</summary>

‘ಅನಯಾ ಪೂಜಯಾ ತ್ರಯ್ಯಾರುಣಿಪ್ರಭೃತಯಃ ಷಟ್ ಪೌರಾಣಿಕಾಃ ಪ್ರೀಯಂತಾಂ ನ ಮಮ’ ಎಂದು ಪುಷ್ಪಾಂಜಲಿಯನ್ನು ಅವರಿಗೆ ಸಮರ್ಪಿಸುವುದು.  
ಅನಂತರ ‘ಓಂ ಭಗವತೇ ವ್ಯಾಸಾಯ ನಮಃ’ ಎಂಬ ನಾಮ ಮಂತ್ರದಿಂದ ಭಗವಾನ್ ವೇದವ್ಯಾಸರನ್ನು ಸ್ಥಾಪಿಸಿ ಪೂಜಿಸಿ ಹೀಗೆಂದು ಪ್ರಾರ್ಥಿಸಬೇಕು.
</details>

<details><summary>ಸೂಚನಾ</summary>

ನಮಸ್ತಸ್ಮೈ ಭಗವತೇ ವ್ಯಾಸಾಯಾಮಿತತೇಜಸೇ ।  
ಪಪುರ್ಜ್ಞಾನಮಯಂ ಸೌಮ್ಯಯನ್ಮುಖಾಂಬುರುಹಾಸವಮ್ ॥
</details>

<details><summary>ಅನುವಾದ</summary>

ಆಮೇಲೆ ಶ್ರೀಮದ್ಭಾಗವತ ಸಪ್ತಾಹಯಜ್ಞವನ್ನು ಉಪದೇಶ ಮಾಡಿದ ಸೂರ್ಯಭಗವಂತನನ್ನು ಸ್ಥಾಪಿಸಿ ಪ್ರತಿನಿತ್ಯವೂ ಅವನನ್ನೂ  ಪೂಜಿಸಬೇಕು. ಅವನನ್ನು ಪೂಜಿಸಲು ನಾಮ ಮಂತ್ರ = ‘ಓಂ ಸೂರ್ಯಾಯ ನಮಃ’ ಪೂಜಾ ನಂತರ ಅವನನ್ನು ಹೀಗೆ ಪ್ರಾರ್ಥಿಸಬೇಕು.
</details>

<details><summary>ಸೂಚನಾ</summary>

ಲೋಕೇಶ ತ್ವಂ ಜಗಚ್ಚಕ್ಷುಃ ಸತ್ಕರ್ಮ ತವ ಭಾಷಿತಮ್ ।  
ಕರೋಮಿ ತಚ್ಚ ನಿರ್ವಿಘ್ನಂ ಪೂರ್ಣಮಸ್ತು ತ್ವದರ್ಚನಾತ್ ॥
</details>

<details><summary>ಅನುವಾದ</summary>

‘ಅನಯಾ ಪೂಜಯಾ ಸಪ್ತಾಹಯಜ್ಞೋಪದೇಷ್ಟಾ ಭಗ ವಾನ್ ಸೂರ್ಯಃ ಪ್ರೀಯತಾಮ್ ನ ಮಮ’ ಎಂದು ಪುಷ್ಪಾಂಜಲಿ.  
ಇದಾದ ನಂತರ ಪರಮಾತ್ಮನ ದಶಾವತಾರಗಳನ್ನೂ ಶ್ರೀಶುಕಮಹಾ ಮುನಿಗಳನ್ನೂ ಸ್ಥಾಪಿಸಿ ಪೂಜಿಸಬೇಕು.  
ಅಲ್ಲಿಂದ ಮುಂದೆ ನಾರದಪೀಠ ಮತ್ತು ಪುಸ್ತಕಪೀಠ - ಇವೆರಡನ್ನೂ ಒಟ್ಟಿಗೇ ಪೂಜಿಸಬೇಕು. ಮೊದಲು ಆ ಎರಡು ಪೀಠಗಳಿಗೂ ನೀರಿನಿಂದ ಅಭಿಷೇಕ ಮಾಡಿ ಅವುಗಳ ಮೇಲೆ ಚಂದನ ಮುಂತಾದವುಗಳಿಂದ ಅಷ್ಟದಳ ಕಮಲವನ್ನು ರಚಿಸಬೇಕು. ಅನಂತರ ಓಂ ಆಧಾರಶಕ್ತೈ ನಮಃ । ಓಂ ಮೂಲ ಪ್ರಕೃತಯೇ ನಮಃ । ಓಂ ಕ್ಷೀರ ಸಮುದ್ರಾಯ ನಮಃ । ಓಂ ಶ್ವೇತದ್ವೀಪಾಯ ನಮಃ । ಓಂ ಕಲ್ಪವೃಕ್ಷಾಯ ನಮಃ । ಓಂ ರತ್ನ ಮಂಟಪಾಯ ನಮಃ । ಓಂ ರತ್ನ ಸಿಂಹಾಯ ನಮಃ । ಎಂಬ ಮಂತ್ರಗಳಿಂದ ಈ ಎರಡು ಪೀಠಗಳಲ್ಲೂ ಆಧಾರಶಕ್ತಿ ಮುಂತಾದವುಗಳನ್ನು ಭಾವಿಸಿ ಪೂಜಿಸಬೇಕು. ನಾಲ್ಕು ದಿಕ್ಕುಗಳಲ್ಲಿಯೂ ಪೂರ್ವದಿಕ್ಕಿನಿಂದ ಪ್ರಾರಂಭಿಸಿ ಕ್ರಮವಾಗಿ (ಪ್ರದಕ್ಷಿಣವಾಗಿ) ಓಂ ಧರ್ಮಾಯ ನಮಃ । ಓಂ ಜ್ಞಾನಾಯ ನಮಃ । ಓಂ ವೈರಾಗ್ಯಾಯ ನಮಃ । ಓಂ ಐಶ್ವರ್ಯಾಯ ನಮಃ । ಎಂಬ ಮಂತ್ರಗಳಿಂದ ಧರ್ಮಾದಿಗಳನ್ನು ಭಾವಿಸಿ ಪೂಜಿಸಬೇಕು. ಪೀಠದ ಮಧ್ಯಭಾಗದಲ್ಲಿ ‘ಓಂ ಅನಂತಾಯ ನಾಗರಾಜಾಯ ನಮಃ’ ಎಂದು ಅನಂತನನ್ನೂ ‘ಓಂ ಮಹಾಪದ್ಮಾಯ ನಮಃ’ ಎಂದು ಮಹಾ ಪದ್ಮವನ್ನೂ ಭಾವಿಸಿ ಪೂಜಿಸಬೇಕು. ಮತ್ತು ಈ ಮಹಾ ಪದ್ಮದ ಕಂದವು (ಮೂಲ ಭಾಗವು) ಆನಂದಮಯವಾಗಿದೆ. ಅದರ ನಾಳವು ಸಂವಿತ್ (ಜ್ಞಾನ) ಸ್ವರೂಪವಾಗಿದೆ. ಅದರ ದಳಗಳು ಪ್ರಕೃತಿಮಯವಾಗಿದೆ. ಅದರ ಬೀಜಗಳು ಐವತ್ತು ವರ್ಣ ಸ್ವರೂಪಗಳಾಗಿವೆ ಮತ್ತು ಅವುಗಳಿಂದಲೇ ಆ ಮಹಾಪದ್ಮದ ಕರ್ಣಿಕೆಯು ಅಲಂಕೃತವಾಗಿದೆ ಎಂದು ಭಾವಿಸಬೇಕು. ಆ ಕರ್ಣಿಕೆಯಲ್ಲಿ ಸೂರ್ಯ ಮಂಡಲ ಮತ್ತು ವಹ್ನಿ ಮಂಡಲಗಳು ಬೆಳಗುತ್ತಿವೆ. ಅಲ್ಲಿಯೇ ಪ್ರಬೋಧಾತ್ಮಕವಾದ ಸತ್ತ್ವಗುಣವೂ, ರಜೋಗುಣವೂ, ತಮೋಗುಣವೂ ಬೆಳಗುತ್ತಿವೆ - ಎಂದು ಭಾವಿಸಿಕೊಂಡು ಅವೆಲ್ಲಕ್ಕೂ ಪಂಚೋಪಚಾರಗಳನ್ನು ಸಮರ್ಪಿಸಬೇಕು. ಅದಕ್ಕೆ ಮಂತ್ರಗಳು : ‘ಓಂ ಆನಂದಮಯ ಕಂದಾಯ ನಮಃ  ಓಂ ಸಂವಿನ್ನಾಳಾಯ ನಮಃ  ಓಂ ಪ್ರಕೃತಿ ಮಯ ಪತ್ರೇಭ್ಯೋ ನಮಃ  ಓಂ ವಿಕೃತಿಮಯ ಕೇಸರೇಭ್ಯೋ ನಮಃ  ಓಂ ಪಂಚಾಶದ್ವರ್ಣಬೀಜಭೂಷಿತಾಯೈ ಕರ್ಣಿಕಾಯೈ ನಮಃ  ಓಂ ಅಂ ಅರ್ಕಮಂಡಲಾಯ ನಮಃ  ಓಂ ಸಂ ಸೋ ಮಂಡಲಾಯ ನಮಃ  ಓಂ ವಂ ವಹ್ನಿಮಂಡಲಾಯ ನಮಃ  ಓಂ ಸಂ ಪ್ರಬೋಧಾತ್ಮನೇ ಸತ್ತ್ವಾಯ ನಮಃ  ಓಂ ರಂ ರಜಸೇ ನಮಃ  ಓಂ ತಂ ತಮಸೇ ನಮಃ ॥’  
ಹೀಗೆ ಇವೆಲ್ಲವನ್ನೂ ಪೂಜಿಸಿದ ನಂತರ ಕಮಲದ ಎಲ್ಲಕಡೆಗಳಲ್ಲೂ ಪೂರ್ವಾದಿ ಎಂಟು ದಿಕ್ಕುಗಳಲ್ಲೂ ಪ್ರದಕ್ಷಿಣ ಕ್ರಮವಾಗಿ ‘‘ಓಂ ವಿಮಲಾಯೈ ನಮಃ । ಓಂ ಉತ್ಕರ್ಷಿಣ್ಯೈ ನಮಃ । ಓಂ ಜ್ಞಾನಾಯೈ ನಮಃ । ಓಂ ಕ್ರಿಯಾಯೈ ನಮಃ  । ಓಂ ಯೋಗಾಯೈ ನಮಃ । ಓಂ ಪ್ರಹ್ವ್ಯೈ* ನಮಃ । ಓಂ ಸತ್ಯಾಯೈ ನಮಃ । ಓಂ ಈಶಾನಾಯೈ ನಮಃ ।’’ ಎಂಬ ಮಂತ್ರಗಳಿಂದ ವಿಮಲೆಯೇ ಮುಂತಾದ ಎಂಟು ಶಕ್ತಿಗಳನ್ನೂ ಪೂಜಿಸಬೇಕು. ಮತ್ತು ಕಮಲದ ಮಧ್ಯಭಾಗದಲ್ಲಿ ‘ಓಂ ಅನುಗ್ರಹಾಯೈ ನಮಃ’ ಎಂದು ಅನುಗ್ರಹಾ ಎಂಬ ಶಕ್ತಿಯನ್ನು ಪೂಜಿಸಬೇಕು. (ಇವರೆಲ್ಲರೂ ಚಾಮರಹಸ್ತೇಯರಾಗಿ ಭಗವಂತನಿಗೆ ಸೇವೆ ಸಲ್ಲಿಸುತ್ತಿದ್ದಾರೆ. ಎಂದು ಭಾವಿಸಬೇಕು.) ಅನಂತರ ‘ಓಂ ನಮೋ ಭಗವತೇ ವಿಷ್ಣವೇ  ಸರ್ವಭೂತಾತ್ಮನೇ ವಾಸುದೇವಾಯ ಪದ್ಮ ಪೀಠಾತ್ಮನೇ ನಮಃ’ ಎಂಬ ಮಂತ್ರದಿಂದ ಸಂಪೂರ್ಣವಾದ ಪದ್ಮಪೀಠವನ್ನು ಪೂಜಿಸಿ ಅದರ ಮೇಲೆ ಸುಂದರವಾದ ವಸವೊಂದನ್ನು ಹಾಸಿ, ಅದರ ಮೇಲೆ ಬಿಜಯ ಮಾಡಿಸಲು ಶ್ರೀಮದ್ಭಾಗವತ ಪುಸ್ತಕವನ್ನು ಕೈಯಲ್ಲಿ ಹಿಡಿದುಕೊಂಡು ‘‘ಓಂ ಧ್ರುವಾ ದ್ಯೌರ್ಧ್ರುವಾ ಪೃಥಿವೀ ಧ್ರುವಾ ಸಾ ವರ್ತತಾ ಇಮೇ  ಧ್ರುವಂ ವಿಶ್ವಮಿದಂ ಜಗತ್ ಧ್ರುವೋ ರಾಜಾ ವಿಶಾಮಸಿ ॥’’ ಎಂಬ ಮಂತ್ರವನ್ನು ಹೇಳುತ್ತಾ ಅದನ್ನು ಮೇಲ್ಕಂಡ ಪೀಠದ ಮೇಲೆ ಸ್ಥಾಪಿಸಬೇಕು. ‘ಓಂ ಮನೋ ಜೂತಿಃ’ ಎಂಬ ಮಂತ್ರದಿಂದ ಪುಸ್ತಕವನ್ನು ಪ್ರತಿಷ್ಠೆ ಮಾಡಿ ಪುರುಷ ಸೂಕ್ತದ 16 ಅಥವಾ 18 ಮಂತ್ರಗಳಿಂದ ಅದಕ್ಕೆ ಉಪಚಾರಗಳನ್ನು ಸಮರ್ಪಿಸಬೇಕು. (ಶ್ರೀಮದಾಗವತದ ಪೂಜನ ವಿಧಿಯಲ್ಲಿ ವಿವರಣೆಯನ್ನು ನೋಡಿರಿ.) ಅನಂತರ ಎರಡನೇ ಪೀಠವನ್ನು ಸ್ಥಾಪಿಸಿ ಅದರ ಮೇಲೆ ದೇವರ್ಷಿ ನಾರದರನ್ನು ಸ್ಥಾಪಿಸುವುದು ಮತ್ತು ‘ಓಂ ಸುರುರ್ಷಿ ನಾರದಾಯ ನಮಃ’ ಎಂಬ ಮಂತ್ರದಿಂದ ಅವರನ್ನು ವಿಧಿವತ್ತಾಗಿ ಪೂಜೆ ಮಾಡಿ ಹೀಗೆ ಪ್ರಾರ್ಥಿಸಬೇಕು :
</details>

<details><summary>ಟಿಪ್ಪನೀ</summary>

*   ಪ್ರಭ್ವ್ಯೈ - ಎಂಬ ಪಾಠಾಂತರವೂ ಇದೆ. ಆಗಮಶಾಸದಲ್ಲಿ ಈ ಪರಿಪಾಠವೇ ಇದೆ.
</details>

<details><summary>ಸೂಚನಾ</summary>

ಓಂ ನಮಸ್ತುಭ್ಯಂ ಭಗವತೇ ಜ್ಞಾನವೈರಾಗ್ಯಶಾಲಿನೇ ।  
ನಾರದಾಯ ಸದಾ ಸರ್ವಲೋಕ ಪೂಜಿತಾಯ ಸುರರ್ಷಯೇ ॥
</details>

<details><summary>ಅನುವಾದ</summary>

‘ಅನಯಾ ಪೂಜಯಾ ದೇವರ್ಷಿನಾರದಃ ಪ್ರೀಯತಾಂ ನ ಮಮ’ ಎಂದು ಪುಷ್ಪಾಂಜಲಿಯನ್ನು ಸಮರ್ಪಣೆ ಮಾಡುವುದು.  
ಹೀಗೆ ಪೂಜೆ ಮಾಡಿದ ನಂತರ ಯಜಮಾನನು ಪುಷ್ಪ, ಗಂಧ, ತಾಂಬೂಲ, ವಸ್ತ್ರ, ದಕ್ಷಿಣೆ, ಅಡಕೆ ಮತ್ತು ರಕ್ಷಾ ಸೂತ್ರಗಳನ್ನು ಕೈಯಲ್ಲಿ ಹಿಡಿದುಕೊಂಡು - ‘ಅದ್ಯ ಅಮುಕಗೋತ್ರಮಮುಕ ಪ್ರವರಮಮುಕ ಶರ್ಮಾಣಂ ಬ್ರಾಹ್ಮಣಮೇಭಿಃ ವರಣದ್ರವ್ಯೈಃ ಸರ್ವೇಷ್ಟದ ಶ್ರೀಮದ್ಭಾಗವತವಕ್ತೃತ್ವೇನ ಭವನ್ತಮಹಂ ವೃಣೇ’ ಎಂದು ಹೇಳಿ ಕಥಾ ಪ್ರವಚನಕರ್ತೃವಾದ ಆಚಾರ್ಯನನ್ನು ವರಣ ಮಾಡಬೇಕು. ಅವನಿಗೆ ಆ ವರಣದ್ರವ್ಯಗಳನ್ನು ಸಮರ್ಪಿಸಬೇಕು. ಅವುಗಳನ್ನು ತೆಗೆದುಕೊಂಡು ಆಚಾರ್ಯನು ‘ಓಂ ವೃತೋಽಸ್ಮಿ’ - ಎಂದು ಉತ್ತರ ಕೊಡಬೇಕು. ಆಮೇಲೆ ಪುನಃ ಅದೇ ರೀತಿಯಲ್ಲಿ ಆ ಸಾಮಗ್ರಿದ್ರವ್ಯಗಳನ್ನು ತೆಗೆದುಕೊಂಡು ಜಪ ಮಾಡುವ ಮತ್ತು ಪಾರಾಯಣ ಮಾಡುವ ಬ್ರಾಹ್ಮಣರನ್ನು ವರಣ ಮಾಡಬೇಕು. ಅದಕ್ಕೆ ಸಂಕಲ್ಪ ವಾಕ್ಯ ‘ಅದ್ಯಾಹಂ ಅಮುಕಗೋತ್ರಾನ್ ಅಮುಕ ಪ್ರವರಾನ್ ಅಮುಕ ಶರ್ಮಣೋ ಯಥಾಸಂಖ್ಯಾಕಾನ್ ಬ್ರಾಹ್ಮಣಾನ್ ಏಭಿಃವರಣ ದ್ರವ್ಯೈಃ ಕಥಾವಿಘ್ನಾಪನೋದನಾರ್ಥಂ  ಗಣೇಶ-ಗಾಯತ್ರೀ ವಾಸುದೇವಮಹಾಮಂತ್ರಜಪಕರ್ತೃತ್ವೇನ ಗೀತಾ- ವಿಷ್ಣು ಸಹಸ್ರನಾಮಪಾಠಕರ್ತೃತ್ವೇನ ಚ ವೋ ವಿಭಜ್ಯ ವೃಣೇ’ ಹೀಗೆ ಸಂಕಲ್ಪ ಮಾಡಿ ಪ್ರತಿಯೊಬ್ಬ ಬ್ರಾಹ್ಮಣನಿಗೂ ವರಣ ಸಾಮಗ್ರಿಗಳನ್ನು ಸಮರ್ಪಿಸಬೇಕು. ಆ ಸಾಮಗ್ರಿಗಳನ್ನು ತೆಗೆದುಕೊಂಡು ಅವನು ‘ಓಂ ವೃತಾಃಸ್ಮಃ’ ಎಂದು ಉತ್ತರಿಸಬೇಕು.  
ಅನಂತರ ಮೊದಲು ಕಥಾ ಪ್ರವಚನ ಮಾಡುವ ಆಚಾರ್ಯನ ಕೈಯಲ್ಲಿ ಸಮರ್ಪಿಸಿದ್ದ ರಕ್ಷಾ ಸೂತ್ರವನ್ನು ತೆಗೆದುಕೊಂಡು ಅದನ್ನು ಅವನ ಹಸ್ತಕ್ಕೇ ಕಟ್ಟಬೇಕು. ಆಗ ಆಚಾರ್ಯನು ಈ ಕೆಳಗಿನ ಮಂತ್ರವನ್ನು ಹೇಳಲಿ.
</details>

<details><summary>ಸೂಚನಾ</summary>

ವ್ರತೇನ ದೀಕ್ಷಾಮಾಪ್ನೋತಿ ದೀಕ್ಷಯಾಪ್ನೋತಿ ದಕ್ಷಿಣಾಮ್ ।  
ದಕ್ಷಿಣಾ ಶ್ರದ್ಧಾಮಾಪ್ನೋತಿ ಶ್ರದ್ಧಯಾ ಸತ್ಯಮಾಪ್ಯತೇ ॥
</details>

<details><summary>ಅನುವಾದ</summary>

ಹೀಗೆ ರಕ್ಷೆಯನ್ನು ಕಟ್ಟಿದ ನಂತರ ಜಯಮಾನನು ಆಚಾರ್ಯನ ಹಣೆಗೆ ಕುಂಕುಮ ಮತ್ತು ಅಕ್ಷತೆಗಳಿಂದ ತಿಲಕವನ್ನಿಡಬೇಕು. ಇದೇ ಪ್ರಕಾರ ಜಪ ಮಾಡುವ ಮತ್ತು ಪಾರಾಯಣ ಮಾಡುವ ಬ್ರಾಹ್ಮಣರ ಹಸ್ತಗಳಿಗೂ ರಕ್ಷೆಯನ್ನು ಕಟ್ಟಿ ಅವರ ಹಣೆಗೆ ತಿಲಕವನ್ನಿಡಬೇಕು. ಅನಂತರ ಹಳದಿ ಅಕ್ಷತೆಯನ್ನು ತೆಗೆದುಕೊಂಡು ಯಜಮಾನನು ನಾಲ್ಕು ದಿಕ್ಕುಗಳಲ್ಲಿಯೂ ರಕ್ಷಣೆಗೋಸ್ಕರ ಅವುಗಳನ್ನು ಚೆಲ್ಲಬೇಕು. ಅದಕ್ಕೆ ಮಂತ್ರ :-
</details>

<details><summary>ಸೂಚನಾ</summary>

ಪೂರ್ವೇ ನಾರಾಯಣಃ ಪಾತು ವಾರಿಜಾಕ್ಷಶ್ಚ ದಕ್ಷಿಣೇ ।  
ಪಶ್ಚಿಮೇ ಪಾತು ಗೋವಿಂದಃ ಉತ್ತರೇ ಮಧುಸೂದನಃ ॥  
ಐಶಾನ್ಯಾಂ ವಾಮನಃ ಪಾತು ಚಾಗ್ನೇಯ್ಯಾಂ ಚ ಜನಾರ್ದನಃ ।  
ನೈರ್ಋತ್ಯಾಂ ಪದ್ಮನಾಭಶ್ಚ ವಾಯುವ್ಯಾಂ ಮಾಧವಸ್ತಥಾ ॥  
ಊರ್ಧ್ವಂ ಗೋವರ್ಧನಧರೋ ಹ್ಯಧಸ್ತಾಶ್ಚತ್ರಿವಿಕ್ರಮಃ ।  
ರಕ್ಷಾಹೀನಂ ತು ಯತ್ಸ್ಥಾನಂ ತತ್ಸರ್ವಂ ರಕ್ಷತಾಂ ಹರಿಃ ॥
</details>

<details><summary>ಅನುವಾದ</summary>

ಆಮೇಲೆ ಪ್ರವಚನಕಾರ ಆಚಾರ್ಯರು ಯಜಮಾನನ ಹಸ್ತಕ್ಕೆ :
</details>

<details><summary>ಸೂಚನಾ</summary>

ಯೇನ ಬದ್ಧೋ ಬಲೀ ರಾಜಾ ದಾನವೇನ್ದ್ರೋ ಮಹಾಬಲಃ ।  
ತೇನ ತ್ವಾಂ ಪ್ರತಿಬಧ್ನಾಮಿ ರಕ್ಷೇ ಮಾ ಚಲ ಮಾ ಚಲ ॥
</details>

<details><summary>ಅನುವಾದ</summary>

ಎಂಬ ಮಂತ್ರವನ್ನು ಹೇಳಿ ರಕ್ಷೆಯನ್ನು ಕಟ್ಟಬೇಕು. ಮತ್ತು :-
</details>

<details><summary>ಸೂಚನಾ</summary>

ಆದಿತ್ಯಾ ವಸವೋ ರುದ್ರಾ ವಿಶ್ವೇದೇವಾ ಮರುದ್ಗಣಾಃ ।  
ತಿಲಕಂ ತೇ ಪ್ರಯಚ್ಛನ್ತು ಧರ್ಮಕಾಮಾರ್ಥಸಿದ್ಧಯೇ ॥
</details>

<details><summary>ಅನುವಾದ</summary>

ಎಂಬ ಮಂತ್ರದಿಂದ ಆತನ ಹಣೆಗೆ ತಿಲಕವನ್ನಿಡಬೇಕು.  
ಅನಂತರ ಯಜಮಾನನು ವ್ಯಾಸಾಸನಕ್ಕೆ ಗಂಧ-ಪುಷ್ಪಾದಿಗಳಿಂದ ಪೂಜೆ ಮಾಡಬೇಕು. ಪೂಜೆಯ ಮಂತ್ರ : ‘ಓಂ ವ್ಯಾಸಾಸನಾಯ ನಮಃ’ ಎಂಬುದಾಗಿ. ಆಮೇಲೆ ಪ್ರವಚನ ಮಾಡುವ ಬ್ರಾಹ್ಮಣನು ಬ್ರಾಹ್ಮಣರ ಮತ್ತು ವೃದ್ಧ ಪುರುಷರ ಅನುಜ್ಞೆ ಪಡೆದು, ವಿಪ್ರವರ್ಗಕ್ಕೆ ನಮಸ್ಕರಿಸಿ, ಶ್ರೀಗುರುಚರಣಗಳನ್ನು ಧ್ಯಾನಿಸಿ ವ್ಯಾಸಾಸನದಲ್ಲಿ ಕುಳಿತುಕೊಳ್ಳಬೇಕು. ಮನಸ್ಸಿನಲ್ಲೇ ಶ್ರೀಗಣಪತಿ, ಶ್ರೀನಾರದರು ಮುಂತಾದವರನ್ನು ಸ್ಮರಿಸಿ ಪೂಜಿಸಬೇಕು. ಅನಂತರ  ಯಜಮಾನನು ‘‘ಓಂ ನಮಃ ಪುರಾಣಪುರುಷೋತ್ತಮಾಯ’’ ಎಂಬ ಮಂತ್ರದಿಂದ ಮತ್ತೊಮ್ಮೆ ಪುಸ್ತಕಕ್ಕೆ ಗಂಧ-ಪುಷ್ಪ-ತುಳಸೀದಳ ಮತ್ತು ದಕ್ಷಿಣೆ - ಇತ್ಯಾದಿಗಳಿಂದ ಪೂಜೆ ಮಾಡಬೇಕು. ಗಂಧ-ಪುಷ್ಪಾದಿಗಳಿಂದ ಪ್ರವಚನಕಾರ ಆಚಾರ್ಯನನ್ನು ಮತ್ತೊಮ್ಮೆ ಪೂಜಿಸುತ್ತಾ ಈ ಕೆಳಗಿನ ಶ್ಲೋಕಗಳನ್ನು ಪಠಿಸಬೇಕು :
</details>

<details><summary>ಸೂಚನಾ</summary>

ಜಯತಿ ಪರಾಶರಸೂನುಃ ಸತ್ಯವತೀಹೃದಯನಂದನೋ ವ್ಯಾಸಃ ।  
ಯಸ್ಯಾಸ್ಯ ಕಮಲಗಲಿತಂ ವಾಙ್ಮಯಮಮೃತಂ ಜಗತ್ಪಿಬತಿ  ॥
</details>

<details><summary>ಅನುವಾದ</summary>

ಮತ್ತು ಈ ಕೆಳಗಿನ ಶ್ಲೋಕಗಳನ್ನೂ ಪಠಿಸಿ ಅವನಲ್ಲಿ ಪ್ರಾರ್ಥನೆ ಮಾಡಬೇಕು :
</details>

<details><summary>ಸೂಚನಾ</summary>

ಶುಕರೂಪ ಪ್ರಬೋಧಜ್ಞ ಸರ್ವಶಾಸವಿಶಾರದ ।  
ಏತತ್ಕಥಾಪ್ರಕಾಶೇನ ಮದಜ್ಞಾನಂ ವಿನಾಶಯ ॥  
ಸಂಸಾರಸಾಗರೇ ಮಗ್ನಂ ದೀನಂ ಮಾಂ ಕರುಣಾನಿಧೇ ।  
ಕರ್ಮಗ್ರಾಹಗೃಹೀತಾಙ್ಗಂ ಮಾಮುದ್ಧರ ಭವಾರ್ಣವಾತ್ ॥
</details>

<details><summary>ಅನುವಾದ</summary>

ಈ ಪ್ರಾರ್ಥನಾನಂತರ ಕೆಳಗಿನ ಶ್ಲೋಕಗಳನ್ನು ಹೇಳಿ ಶ್ರೀಮದ್ಭಾಗವತಕ್ಕೆ ಗಂಧ, ಪುಷ್ಪ, ತೆಂಗಿನಕಾಯಿ ಮುಂತಾದವುಗಳನ್ನು ಅರ್ಪಿಸಬೇಕು :
</details>

<details><summary>ಸೂಚನಾ</summary>

ಶ್ರೀಮದ್ಭಾಗವಖ್ಯೋಯಂ ಪ್ರತ್ಯಕ್ಷಃ ಕೃಷ್ಣ ಏವ ಹಿ ।  
ಸ್ವೀಕತೋಽಸಿ ಮಯಾ ನಾಥ ಮುಕ್ತ್ಯರ್ಥಂ ಭವಸಾಗರೇ ॥  
ಮನೋರಥೋ ಮದೀಯೋಯಂ ಸರ್ವಥಾ ಸಫಲಸ್ತ್ವಯಾ ।  
ನಿರ್ವಿಘ್ನೇನೈವ ಕರ್ತವ್ಯೋ ದಾಸೋಽಹಂ ತವ ಕೇಶವ ॥
</details>

<details><summary>ಅನುವಾದ</summary>

ಕಥಾ ಮಂಟಪದಲ್ಲಿ ವಾಯುರೂಪದಲ್ಲಿರುವ ಆತಿವಾಹಕ ಶರೀರವುಳ್ಳ ಜೀವವಿಶೇಷಕ್ಕಾಗಿ ಏಳು ಗಂಟುಗಳುಳ್ಳ ಒಂದು ಬಿದಿರಿನ ಗಳುವನ್ನೂ ನೆಟ್ಟಿರಬೇಕು.  
ಅನಂತರ ಪ್ರವಚನಕಾರನು ಶ್ರೀಭಗವಂತನನ್ನು ಸ್ಮರಿಸಿ ಆ ದಿವಸದಲ್ಲಿ ಶ್ರೀಮದ್ ಭಾಗವತಮಾಹಾತ್ಮ್ಯದ ಕಥೆಯನ್ನು ಎಲ್ಲ ಶ್ರೋತೃಗಳಿಗೂ ಹೇಳಲಿ ಮತ್ತು ಮಾರನೆಯ ದಿವಸದಿಂದ ಪ್ರತಿದಿನವೂ ದೇವರ ಪೂಜೆ, ಪುಸ್ತಕಪೂಜೆ ಮತ್ತು ವ್ಯಾಸಪೂಜೆಗಳನ್ನು ಮಾಡಿದ ಬಳಿಕ ಕಥಾಪ್ರವಚವನ್ನು ಪ್ರಾರಂಭಿಸಬೇಕು. ಸಂಜೆ ಕಥೆಯು ಮುಗಿದ ನಂತರವೂ ಪ್ರತಿದಿನವೂ ಪುಸ್ತಕಕ್ಕೂ - ಪ್ರವಚನಕಾರನಿಗೂ ಪೂಜೆ, ಆರತಿ, ಪ್ರಸಾದ, ತುಳಸೀದಳ ವಿನಿಯೋಗಗಳನ್ನು ಮಾಡಿ ಭಗವನ್ನಾಮ ಸಂಕೀರ್ತನೆಯನ್ನೂ, ಶಂಖ ಧ್ವನಿಯನ್ನೂ ಮಾಡಬೇಕು. ಕಥೆಯ ಪ್ರಾರಂಭದಲ್ಲೂ, ಮಧ್ಯೆ-ಮಧ್ಯೆಯೂ ಮತ್ತು ಕಥೆಯ ಪ್ರವಚನ ನಿಲ್ಲುವಾಗಲೂ ಸಮಯಾನುಸಾರ ಭಗವನ್ನಾಮ ಸಂಕೀರ್ತನೆ ಮಾಡಬೇಕು.  
ಪ್ರವಚನಕಾರನು ಪ್ರತಿದಿನವೂ ಪ್ರವಚನ ಪ್ರಾರಂಭಿಸುವುದಕ್ಕೆ ಮೊದಲು 108 ಬಾರಿ ‘ಓಂ ನಮೋ ಭಗವತೇ ವಾಸುದೇವಾಯ’ ಎಂಬ ದ್ವಾದಶಾಕ್ಷರಮಹಾಮಂತ್ರವನ್ನಾಗಲೀ ಅಥವಾ ‘ಓಂ ಕ್ಲೀಂ ಕೃಷ್ಣಾಯ ಗೋವಿಂದಾಯ ಗೋಪಿಜನ ವಲ್ಲಭಾಯ ಸ್ವಾಹಾ’ ಎಂಬ ಗೋಪಾಲಮಂತ್ರವನ್ನಾಗಲೀ ಭಜಿಸಬೇಕು. ಅನಂತರ ಈ ಕೆಳಗಿನ ವಾಕ್ಯಗಳಿಂದ ಋಷಿ ನ್ಯಾಸ, ಕರನ್ಯಾಸ, ಅಂಗನ್ಯಾಸಗಳನ್ನು ಮಾಡಬೇಕು.  
‘ಓಂ ಅಸ್ಯ ಶ್ರೀಮದ್ಭಾಗವತ ಸ್ತೋತ್ರ ಮಹಾಮನ್ತ್ರಸ್ಯ । ಶ್ರೀನಾರದ ಋಷಿಃ । ಬೃಹತೀಚ್ಛಂದಃ । ಶ್ರೀಕೃಷ್ಣಃ ಪರಮಾತ್ಮಾ ದೇವತಾ । ಓಂ ಬ್ರಹ್ಮ ಬೀಜಂ । ಭಕ್ತಿಃ ಶಕ್ತಿಃ । ಜ್ಞಾನ ವೈರಾಗ್ಯ ಕೀಲಕಂ । ಮಮ ಶ್ರೀಮದ್ಭಗವತ್ ಪ್ರಸಾದಸಿದ್ಧ್ಯರ್ಥೇ ಪಾಠೇ ವಿನಿಯೋಗಃ ।’
</details>
