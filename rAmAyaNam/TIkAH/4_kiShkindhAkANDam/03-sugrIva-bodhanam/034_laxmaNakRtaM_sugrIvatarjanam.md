+++
title = "०३४ लक्ष्मणकृतं सुग्रीवतर्जनम्"
title_english = "034 Lakshmana upbraids Sugreeva"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-034-Lakshmana_Krutham_Sugreeva_Tharjanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/4_kiShkindhAkANDam/03-sugrIva-bodhanam/034_laxmaNakRtaM_sugrIvatarjanam.md">
<details><summary><h3>IITK ...{Loading}...</h3></summary>

Lakshmana meets Sugriva -- reminds him of his promise to Rama.



#### श्लोकः
##### मूलम्
तमप्रतिहतं क्रुद्धं प्रविष्टं पुरुषर्षभम्।  
सुग्रीवो लक्ष्मणं दृष्ट्वा बभूव व्यथितेन्द्रियः॥4.34.1॥

##### शब्दार्थः
सुग्रीवः Sugriva, अप्रतिहतम् who could not be obstructed, प्रविष्टम्  entered, क्रुद्धम् angry one, पुरुषर्षभम् a bull among men, तं him, लक्ष्मणम् Lakshmana, दृष्ट्वा  seeing, व्यथितेन्द्रियः  senses depressed, बभूव became.

##### आङ्ग्लानुवादः
On seeing the angry Lakshmana, a bull among men, who could not be obstructed,  enter in,  Sugriva was disturbed.



#### श्लोकः
##### मूलम्
क्रुद्धं निश्श्वसमानं तं प्रदीप्तमिव तेजसा।  
भ्रातुर्व्यसनसन्तप्तं दृष्ट्वा दशरथात्मजम्॥4.34.2॥  
उत्पपात हरिश्रेष्ठो हित्वा सौवर्णमासनम्।  
महान्महेन्द्रस्य यथा स्वलङ्कृत इव ध्वजः॥4.34.3॥

##### शब्दार्थः
क्रुद्धम् enraged, निश्श्वसमानम्  sighing heavily, तेजसा lustrous, प्रदीप्तमिव as if glowing, भ्रातुः brother's, व्यसनसन्तप्तम् burning with sorrow, तम् him, दशरथात्मजम् son of Dasaratha, दृष्ट्वा on seeing, हरिश्रेष्ठः best of vanaras, सौवर्णम् golden, आसनम् seat, हित्वा quitting, महेन्द्रस्य Mahendra's, ध्वजः  banner, स्वलङ्कृतः decorated, महान् great, इव like,  उत्पपात jumped up.

##### आङ्ग्लानुवादः
Seeing enraged Lakshmana, son of Dasaratha, sighing heavily, glowing like bright fire burning with the sorrow of Rama, Sugriva jumped out of his seat quitting the decorated golden throne just as Indra's decorated banner is raised up suddenly.



#### श्लोकः
##### मूलम्
उत्पतन्तमनूत्पेतू रुमाप्रभृतयः स्त्रियः।  
सुग्रीवं गगने पूर्णचन्द्रं तारागणा इव॥4.34.4॥

##### शब्दार्थः
रुमाप्रभृतयः Ruma and others, स्त्रियः women, उत्पतन्तम्  jumped up, सुग्रीवम् Sugriva, गगने in the sky, पूर्णम् full, चन्द्रम् Moon, तारागणा cluster of stars, इव like, अनूत्पेतुः jumped up.

##### आङ्ग्लानुवादः
As soon as Sugriva jumped up ,Ruma and other womenfolk rose to their feet like the clusters of stars around the fullMoon in the sky.



#### श्लोकः
##### मूलम्
संरक्तनयनः श्रीमान्विचचाल कृताञ्जलिः।  
बभूवावस्थितस्तत्र कल्पवृक्षो महानिव॥4.34.5॥

##### शब्दार्थः
संरक्तनयनः redeyed, श्रीमान् prosperous, कृताञ्जलिः offered salutations with folded palms, विचचाल was shaken, महान् great, कल्पवृक्षः इव like the Kalpa tree, तत्र there, अवस्थितः stood, बभूव became.

##### आङ्ग्लानुवादः
With eyes red as blood through drunkenness,prosperous Sugriva was shaken like the Kalpa tree.He stood there and offered salutations(to Lakshmana) with folded hands.



#### श्लोकः
##### मूलम्
रुमाद्वितीयं सुग्रीवं नारीमध्यगतं स्थितम्।  
अब्रवील्लक्ष्मणः क्रुद्धस्सतारं शशिनं यथा॥4.34.6॥

##### शब्दार्थः
सतारम् surrounded by stars, शशिनं यथा like the Moon, रुमाद्वितीयम् along with Ruma, नारीमध्यगतम् surrounded by women, स्थितम् who stood, सुग्रीवम् Sugriva, क्रुद्धः infuriated, लक्ष्मणः to Lakshmana, अब्रवीत् said.

##### आङ्ग्लानुवादः
Looking at Sugriva surrounded by Ruma and other women like the Moon among stars, infuriated Lakshmana said



#### श्लोकः
##### मूलम्
सत्त्वाभिजनसम्पन्नस्सानुक्रोशो जितेन्द्रियः।  
कृतज्ञस्सत्यवादी च राजा लोके महीयते॥4.34.7॥

##### शब्दार्थः
सत्त्वाभिजनसम्पन्नः heir of a noble clan, सानुक्रोशः compassionate, जितेन्द्रियः one who has controlled his senses, कृतज्ञः grateful person, सत्यवादी च one who is truthful, राजा king, लोके in the world, महीयते will excel.

##### आङ्ग्लानुवादः
'Only a king who is an heir to a noble family, compassionate, and selfcontrolled, grateful and truthful excels in the world.



#### श्लोकः
##### मूलम्
यस्तु राजा स्थितोऽधर्मे मित्राणामुपकारिणाम्।  
मिथ्या प्रतिज्ञां कुरुते को नृशंसतरस्ततः॥4.34.8॥

##### शब्दार्थः
यः whoever, राजा a king, अधर्मे in unrighteous path, स्थितः adopts, उपकारिणाम् to his benefactors, मिथ्या false, प्रतिज्ञाम् promise, कुरुते makes, ततः then, नृशंसतरः more malicious, कः what

##### आङ्ग्लानुवादः
'Which king can be more malicious than the one who makes false promises and adopts an unrighteous path towards those who helped him?



#### श्लोकः
##### मूलम्
शतमश्वानृते हन्ति सहस्रं तु गवानृते।  
आत्मानं स्वजनं हन्ति पुरुषः पुरुषानृते॥4.34.9॥

##### शब्दार्थः
पुरुषः  man, अश्वानृते tells a lie about a horse, शतम् hundred, हन्ति kills, गवानृते tells a lie about a cow, सहस्रम् thousand, पुरुषानृते a lie about a man, आत्मानम् himself, स्वजनम् his own people, हन्ति kills.

##### आङ्ग्लानुवादः
'If a man tells a lie about a horse, he commits the sin of killing a hundred horses. If one tells a lie about a cow, he shares the sin of killing a thousand cows. If one tells a lie about a man, it is equal to the sin of killing oneself and his own people.



#### श्लोकः
##### मूलम्
पूर्वं कृतार्थो मित्राणां न तत्प्रतिकरोति यः।  
कृतघ्नस्सर्वभूतानां स वध्यः प्लवगेश्वर॥4.34.10॥

##### शब्दार्थः
प्लगेश्वर O lord of monkeys, पूर्वम् first, कृतार्थः is fulfilled, यः whoever, मित्राणाम् to the  
friends, तत् that, प्रतिकरोति does not help in turn, कृतघ्नः an ungrateful one, सः he, सर्वभूतानाम् to all beings, वध्यः deserves to be killed.

##### आङ्ग्लानुवादः
'O lord of monkeys he who, having accomplished his task first with the help of his friend, does not return the help is ungrateful. Such a person deserves to be killed.It applies to all beings.



#### श्लोकः
##### मूलम्
गीतोऽयं ब्रह्मणा श्लोकस् सर्वलोकनमस्कृतः।  
दृष्ट्वा कृतघ्नं क्रुद्धेन तन्निबोध प्लवङ्गम॥4.34.11॥

##### शब्दार्थः
प्लवङ्गम O lord of the monkeys, कृतघ्नम्  an ungrateful one, दृष्ट्वा on seeing, क्रुद्धेन by an outraged, ब्रह्मणा by a brahmin, सर्वलोकनमस्कृतः revered by all the worlds, अयम् this, श्लोकः verse, गीतः is sung, तत् that, निबोध listen.

##### आङ्ग्लानुवादः
'O lord of the monkeys here is a verse worthy of appreciation by all the worlds, sung by a brahmin, when he saw an ungrateful person. Listenः



#### श्लोकः
##### मूलम्
ब्रह्मघ्ने च सुरापे च चोरे भग्नव्रते तथा।  
निष्कृतिर्विहिता सद्भिः कृतघ्ने नास्ति निष्कृतिः॥4.34.12॥

##### शब्दार्थः
ब्रह्मघ्ने one who kills a brahmin, सुरापे च and a drunkard, चोरे by thieves, तथा similarly, भग्नव्रते one who violates sacred vows, सद्भिः pious men, निष्कृतिः expiation, विहिता is provided, कृतघ्ने for an ungrateful one, निष्कृतिः such an atonement, नास्ति not there.

##### आङ्ग्लानुवादः
'There is expiation for one who kills a brahmin, a drunkard, a thief and a violator of sacred vows. But there is no atonement for an ungrateful man.'



#### श्लोकः
##### मूलम्
अनार्यस्त्वं कृतघ्नश्च मिथ्यावादी च वानर।  
पूर्वं कृतार्थो रामस्य न तत्प्रतिकरोषि यत्॥4.34.13॥

##### शब्दार्थः
वानर O monkey, पूर्वम् in the past, कृतार्थः one whose object is achieved, त्वम् you, यत् since, रामस्य Rama's, न प्रतिकरोषि not helped in return, तत् that, अनार्यः ignoble one,  
कृतघ्नश्च ungrateful, मिथ्यावादी च one who is a liar, ननु you are surely.

##### आङ्ग्लानुवादः
'O monkey you have already achieved your objective (with the help of Rama) but have not helped Rama in return. You are surely an ignoble and ungrateful liar.



#### श्लोकः
##### मूलम्
ननु नाम कृतार्थेन त्वया रामस्य वानर।  
सीताया मार्गणे यत्नः कर्तव्यः कृतमिच्छता॥4.34.14॥

##### शब्दार्थः
वानर monkey, कृतार्थेन by a grateful one, रामस्य Rama's, कृतम् task, इच्छता intending, त्वया by you, सीतायाः Sita's, मार्ग in search, यत्नः attempt, ननु नाम कर्तव्यः it should be taken up indeed.

##### आङ्ग्लानुवादः
'O monkey, if you are grateful to Rama you should wish to search for Sita. Indeed, you should make efforts to take it up.



#### श्लोकः
##### मूलम्
स त्वं ग्राम्येषु भोगेषु सक्तो मिथ्याप्रतिश्रवः।  
न त्वां रामो विजानीते सर्पं मण्डूकराविणम्॥4.34.15॥

##### शब्दार्थः
मिथ्याप्रतिश्रवः who has made false promises, सः he, त्वम् you, ग्राम्येषु भोगेषु worldy pleasures, सक्तः engaged in, रामः Rama, त्वाम् you, मण्डूकराविणम् croaking like a frog, सर्पम् serpent, न विजानीते did not identify.

##### आङ्ग्लानुवादः
'You have failed to keep your word. You are engaged in worldly pleasures. Rama did not know that you are a serpent croaking like a frog.



#### श्लोकः
##### मूलम्
महाभागेन रामेण पापः करुणवेदिना।  
हरीणां प्रापितो राज्यं त्वं दुरात्मा महात्मना॥4.34.16॥

##### शब्दार्थः
महाभागेन by the illustrious, महात्मना by the great self, करुणवेदिना by the compassionate, रामेण by Rama, पापः sinner, दुरात्मा evilminded, त्वम् you, हरीणाम् monkeys', राज्यम् kingdom, प्रापितः granted.

##### आङ्ग्लानुवादः
'Rama is illustrious, compassionate and great. He has granted the kingdom to you, to one who is a sinner and an evilminded person.



#### श्लोकः
##### मूलम्
कृतं चेन्नाभिजानीषे रामस्याक्लिष्टकर्मणः।  
सद्यस्त्वं निशितैर्भावार्हतो द्रक्ष्यसि वालिनम्॥4.34.17॥

##### शब्दार्थः
त्वम् you, अक्लिष्टकर्मणः of a man who accomplishes a task with ease, रामस्य of Rama, कृतम् help, नाभिजानीषे यदि if you did not recognise, सद्यः presently, निशितैः by sharp ones, बाणैः with arrows, हतः kill, वालिनम् to Vali, द्रक्ष्यसे you may see.

##### आङ्ग्लानुवादः
'If you do not recognise  the help of Rama who can accomplish any deed with ease, you will be killed with my sharp arrows and meet Vali (in heaven).



#### श्लोकः
##### मूलम्
न च सङ्कुचितः पन्था येन वाली हतो गतः।  
समये तिष्ठ सुग्रीव मा वालिपथमन्वगाः॥4.34.18॥

##### शब्दार्थः
सुग्रीव O Sugriva, समये by agreement, तिष्ठ stand by, हतः killed, वाली Vali, येन by whichever path, गतः gone, पन्थाः path, न च सङ्कुचितः is not a narrow one, वालिपथम् the path of Vali, मा अन्वगाः do not follow him.

##### आङ्ग्लानुवादः
'O Sugriva the path by which Vali went is not closed.I wish you do not follow him. You stand by the promise made.



#### श्लोकः
##### मूलम्
न नूनमिक्ष्वाकुवरस्य कार्मुक  
च्युतान् शरान्पश्यसि वज्र सन्निभान्।  
ततस् सुखं नाम निषेवसे सुखी।  
न रामकार्यं मनसाऽप्यवेक्षसे॥4.34.19॥

##### शब्दार्थः
नूनम् surely, इक्ष्वाकुवरस्य of the renowned among the Ikshvaku race, कार्मुक bow, वज्रसन्निभान् comparable to a thunderbolt, च्युतान् released, शरान् arrows, न पश्यसि you do not see, ततः  
then, सुखी without fear, सुखम् a happy, निषेवसे नाम you are resorting to, मनसापि even in your mind, रामकार्यम् Rama's work, न अवेक्षसे  not thinking.

##### आङ्ग्लानुवादः
'You have not seen the thunderboltlike arrows released from the bow of Rama, the renowned prince of the Ikshvaku race. Therefore you are resorting to enjoyment without any fear and have not given thought to Rama's work.'  

#### समाप्तिः
 श्रीमद्रामायणे वाल्मीकीय आदिकाव्ये किष्किन्धाकाण्डे चतुस्त्रिंशस्सर्गः॥  
Thus ends the thirtyfourth sarga in Kishkindakanda of the first epic, the Holy Ramayana composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/4_kiShkindhAkANDam/03-sugrIva-bodhanam/034_laxmaNakRtaM_sugrIvatarjanam.md">
<details><summary><h3>भूषणम् ...{Loading}...</h3></summary>



तमप्रतिहतं क्रुद्धं प्रविष्टं पुरुषर्षभम् ।  

सुग्रीवो लक्ष्मणं दृष्ट्वा बभूव व्यथितेन्द्रियः  ॥  ४।३४।१  ॥   

अथ सुग्रीवं प्रति रामसन्देशकथनं चतुस्त्रिंशे तमप्रतिहतमित्यादि  ॥  ४।३४।१
 ॥   

  

क्रुद्धं निःश्वसमानं तं प्रदीप्तमिव तेजसा ।  

भ्रातुर्व्यसनसन्तप्तं दृष्ट्वा दशरथात्मजम्  ॥  ४।३४।२  ॥   

उत्पपात हरिश्रेष्ठो हित्वा सौवर्णमासनम् ।  

महान्महेन्द्रस्य यथा स्वलङ्कृत इव ध्वजः  ॥  ४।३४।३  ॥   

क्रुद्धमित्यादि । महेन्द्रस्य ध्वज इव उत्पपात । स्वलङ्कृत
इत्युभयविशेषणम्  ॥  ४।३४।२,३  ॥   

  

उत्पतन्तमनूत्पेतू रुमाप्रभृतयः स्त्रियः ।  

सुग्रीवं गगने पूर्णचन्द्रं तारागणा इव  ॥  ४।३४।४  ॥   

उत्पतन्तमिति । अनूत्पेतुः पश्चादुत्पेतुः  ॥  ४।३४।४  ॥   

  

संरक्तनयनः श्रीमान् विचचाल कृताञ्जलिः ।  

बभूवावस्थितस्तत्र कल्पवृक्षो महानिव  ॥  ४।३४।५  ॥   

रुमाद्वितीयं सुग्रीवं नारीमध्यगतं स्थितम् ।  

अब्रवील्लक्ष्मणः क्रुद्धः सतारं शशिनं यथा  ॥  ४।३४।६  ॥   

सत्त्वाभिजनसम्पन्नः सानुक्रोशो जितेन्द्रियः ।  

कृतज्ञः सत्यवादी च राजा लोके महीयते  ॥  ४।३४।७  ॥   

संरक्तनयनः, मदेनेति शेषः  ॥  ४।३४।५७  ॥   

  

यस्तु राजा स्थिते ऽधर्मे मित्राणामुपकारिणाम् ।  

मिथ्या प्रतिज्ञां कुरुते को नृशंसतरस्ततः  ॥  ४।३४।८  ॥   

यस्त्विति । अधर्मे इति च्छेदः  ॥  ४।३४।८  ॥   

  

शतमश्वानृते हन्ति सहस्रं तु गवानृते ।  

आत्मानं स्वजनं हन्ति पुरषः पुरुषानृते  ॥  ४।३४।९  ॥   

शतमिति । पुरुषः अश्वानृते अश्वविषयानृते शतं हन्ति, शताश्वहननदोषभाग्
भवेदित्यर्थः । एवं गवानृते गोविषयानृते सहस्रं हन्ति सहस्रगोहननदोषभाग्
भवेत् । पुरुषानृते आत्मनं स्वजनं हन्ति, आत्मस्वजनहननदोषभाग् भवेदित्यर्थः
। महापुरुषरामविषयानृते तु सर्वहननदोषभाग् भवेदिति भावः  ॥  ४।३४।९  ॥   

  

पूर्वं कृतार्थो मित्राणां न तत्प्रतिकरोति यः ।  

कृतघ्नः सर्वभूतानां स वध्यः प्लवगेश्वर  ॥  ४।३४।१०  ॥   

पूर्वमिति । तन्मित्रकार्यं न प्रतिकरोति पुनर्न करोति  ॥  ४।३४।१०  ॥   

  

गीतो ऽयं ब्रह्मणा श्लोकः सर्वलोकनमस्कृतः ।  

दृष्ट्वा कृतघ्नं क्रुद्धेन तं निबोध प्लवङ्गम  ॥  ४।३४।११  ॥   

गीतो ऽयमिति । ब्रह्मणा स्वायम्भुवमनुना  ॥  ४।३४।११  ॥   

  

ब्रह्मघ्ने च सुरापे च चोरे भग्नव्रते तथा ।  

निष्कृतिर्विहिता सद्भिः कृतघ्ने नास्ति निष्कृतिः  ॥  ४।३४।१२  ॥   

अनार्यस्त्वं कृतघ्नश्च मिथ्यावादी च वानर ।  

पूर्वं कृतार्थो रामस्य न तत्प्रतिकरोषि यत्  ॥  ४।३४।१३  ॥   

निष्कृतिः प्रायश्चित्तम्  ॥  ४।३४।१२,१३  ॥   

  

ननु नाम कृतार्थेन त्वया रामस्य वानर ।  

सीतया मार्गणे यत्नः कर्तव्यः कृतमिच्छता  ॥  ४।३४।१४  ॥   

कृतमिच्छता उपकारं स्मरता  ॥  ४।३४।१४  ॥   

  

स त्वं ग्राम्येषु भोगेषु सक्तो मिथ्याप्रतिश्रवः ।  

न त्वां रामो विजानीते सर्पं मण्डूकराविणम्  ॥  ४।३४।१५  ॥   

महाभागेन रामेण पापः करुणवेदिना ।  

हरीणां प्रापितो राज्यं त्वं दुरात्मा महात्मना  ॥  ४।३४।१६  ॥   

कृतं चेन्नाभिजानीषे रामस्याक्लिष्टकर्मणः ।  

सद्यस्त्वं निशितैर्बाणैर्हतो द्रक्ष्यसि वालिनम्  ॥  ४।३४।१७  ॥   

न च सङ्कुचितः पन्था येन वाली हतो गतः ।  

समये तिष्ठ सुग्रीव मा वालिपथमन्वगाः  ॥  ४।३४।१८  ॥   

स त्वमिति । मण्डूकराविणं मण्डूकग्रहणार्थं मण्डूकवद्रौति तमिव वञ्चकं
त्वां न जानातीत्यर्थः  ॥  ४।३४।१५१८  ॥   

  

न नूनमिक्ष्वाकुवरस्य कार्मुकच्युतान् शरान् पश्यसि वज्रसन्निभान् ।  

ततः सुखं नाम निषेवसे सुखी न रामकार्यं मनसा ऽप्यवेक्षसे  ॥  ४।३४।१९  ॥   

इत्यार्षे श्रीरामायणे वाल्मीकीये आदिकाव्ये श्रीमत्किष्किन्धाकाण्डे
चतुस्त्रिंशः सर्गः  ॥  ३४  ॥   

रामस्य सन्दिष्टं वाक्यमभिधाय प्रकृतकार्योचितं स्ववाक्यमाह न नूनमिति ।
इक्ष्वाकुवरस्य कार्मुकच्युतान् बाणान् वज्रसन्निभान् न पश्यति नाद्राक्षीः
नूनम् । ततो नाम तस्मात् खलु सुखं निषेवसे, सुखी सन् रामकार्यं मनसा ऽपि
नावेक्षस इति योजना  ॥  ४।३४।१९  ॥   

इति श्रीगोविन्दराजविरचिते श्रीरामायणभूषणे मुक्ताहाराख्याने
किष्किन्धाकाण्डव्याख्याने चतुस्त्रिंशः सर्गः  ॥  ३४  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/4_kiShkindhAkANDam/03-sugrIva-bodhanam/034_laxmaNakRtaM_sugrIvatarjanam.md">
<details><summary><h3>शिरोमणी ...{Loading}...</h3></summary>



सुग्रीववृत्तान्तमाह-- तमित्यादिभिः । क्रुद्धमत एव अप्रतिहतं
केनाप्यनिवारितं लक्ष्मणं सुग्रीवो दृष्ट्वा व्यथितेन्द्रियो बभूव  ॥ 
४।३४।१  ॥   

  

क्रुद्धमिति । तेजसा प्रदीप्तमिव दशरथात्मजं लक्ष्मणं दृष्ट्वा स्वलङ्कृतो
महेन्द्रस्य ध्वज इव आसनं हित्वा हरिश्रेष्ठः उत्पपात भूमौ न्यपतत् ।
श्लोकद्वयमेकान्वयि  ॥  ४।३४।२,३  ॥   

  

उत्पतन्तमिति । रुमाप्रभृतयः स्त्रियः उत्पतन्तं सुग्रीवमनूत्पेतुः । तत्र
दृष्टान्तः-- गगने उत्पतन्तं पूर्णं चन्द्रं तारागणा इव  ॥  ४।३४।४  ॥   

  

समिति । संरक्तनयनः श्रीमान् लक्ष्मणः संचचार इतस्ततो ऽगच्छत् तत्र
लक्ष्मणसंनिधौ महान् कल्पवृक्ष इव कृताञ्जलिः सुग्रीवा ऽवस्थितो बभूव  ॥ 
४।३४।५  ॥   

  

रुमेति । नारीमध्यगतं नारीणां मध्ये प्राप्तं रुमा द्वितीया यस्य तं सतारं
शशिनमिव स्थितं सुग्रीवं लक्ष्मणो ऽब्रवीत्  ॥  ४।३४।६  ॥   

  

तद्वचनाकारमाह सत्त्वेति । सत्त्वाभिजनाभ्यां संपन्नः सानुक्रोशः सदयः
सत्यवादी राजा लोके महीयते पूज्यते  ॥  ४।३४।७  ॥   

  

य इति । अधर्मे स्थितः यो राजा उपकारिणां मित्राणामग्रे प्रतिज्ञां
स्वप्रतिश्रवं मिथ्या कुरुते ततस्तस्मादधिकः नृशंसतरः अतिघातुकः कः, स एव
महाहिंसक इत्यर्थः  ॥  ४।३४।८  ॥   

  

विषयभेदेन मिथ्याभेदमुपपादयति शतमिति । अश्वानृते अश्वनिमित्तकमिथ्यावादे
सति शतं हन्ति शताश्वहननजनितदोषं प्राप्नोति । गवानृते गोविषयकानृतवादे
सहस्रं हन्ति सहस्रसंख्याकगवीहननजनितदोषं प्राप्नोति । पुरुषानृते
पुरुषविषयकानृतवादे  

स्वजनमात्मानं च हन्ति स्वजनविघातजनितमात्मघातजनितं च दोषं प्राप्नोति ।
एतेन परमपुरुषविषयकानृतभाषिणः दोषस्य न इतत्तेति सूचितम्  ॥  ४।३४।९  ॥   

  

पूर्वमिति । पूर्वं कृतार्थो मित्रेण साधितस्वप्रयोजनो यो जनः मित्राणां
तत्प्रयोजनं न करोति सः कृतघ्नः अत एव सर्वभूतानां वध्यः  ॥  ४।३४।१०  ॥   

  

नन्विदं स्वयं प्रकल्प्योच्यते इत्यत आह-- गीत इति । कृतघ्नं दृष्ट्वा
क्रुद्धेन ब्रह्मणा सर्वलोकनमस्कृतः सर्वैर्मन्तव्य इत्यर्थः, अयमुक्तः
श्लोको गीतः  ॥  ४।३४।११ ॥   

  

ननु प्रायश्चित्तमनुक्त्वा वध्यत्वमेव किमर्थमुक्तमित्यत आह-- गोध्न इति ।
गोध्नादौ निष्कृतिः प्रायश्चित्तं सद्भिर्विहिता कृतघ्ने तु
निष्कृतिर्नास्ति  ॥  ४।३४।१२  ॥   

  

ननु किमर्थमिदमुच्यते इत्यत आह-- अनार्य इति । हे वानर पूर्वं कृतार्थः
रामेण साधितस्वप्रयोजनस्त्वं यद्यस्माद्धेतोः रामस्य तत् स्वप्रतिज्ञातं
प्रयोजनं न प्रतिकारोषि अतस्त्वं कृतघ्नः मिथ्यावादी च अत एव अनार्यः अधमः
असीति शेषः  ॥  ४।३४।१३  ॥   

  

मिथ्यावादित्वमेव भङ्ग्यन्तरेणाह नन्विति । कृतार्थेन अत एव कृतं
प्रतिकरणमिच्छता येन त्वया सीताया मार्गणे अन्वेषणे यत्नः कर्तव्यः स त्वं
ग्राम्येषु भोगेषु सक्तः अत एव मिथ्याप्रतिश्रवो ऽसीति शेषः । त्वां रामो न
विजानीते एतद्दोषविशिष्टत्वेन न जानाति । तत्र दृष्टान्तः मण्डूकराविणं
स्वयं गृहीतस्वमुखस्थापितदद्रुरशब्देन शब्दवन्तं सर्प लोक इव यथा
सर्पमुखस्थितदर्दुरशब्देन दर्दुरमेव जानाति न तु सर्पं तथा
त्वन्मधुरभाषणादिना त्वां सज्जनमेव जानाति न तु
त्वत्स्वरूपभूतदुर्जनत्वमित्यर्थः । श्लोकद्वयमेकान्वयि  ॥  ४।३४।१४,१५  ॥   

  

महाभागेनेति । करुणवेदिना रामेण दुरात्मा त्वं हरीणां राज्यं प्रापितो ऽसि
 ॥  ४।३४।१६  ॥   

  

कृतमिति । राघवस्य कृतं चेद्यदि न जानीषे तर्हि बाणैर्हतस्त्वं वालिनं
द्रक्ष्यसि  ॥  ४।३४।१७  ॥   

  

न चेति । येन यथा वाली गतः स पन्थाः न संकुचितः आच्छन्नः अतः समये
स्वकृतसंकेते तिष्ठ तं संस्मरेत्यर्थः । किंच समयं सम्यक् शुभावहकार्ये
तिष्ठ कुर्वित्यर्थः, वालिपथं मरणं मान्वगाः प्राप्नुहि  ॥  ४।३४।१८  ॥   

  

नेति । रामकार्यं मनसा ऽपि त्वं नावेक्षसे अतः इक्ष्वाकुवरस्य कार्मुकात्
धनुषः च्युतान् वज्रसंनिभान् शरान् पश्यसि द्रक्ष्यम्येवेत्यर्थः,
ततस्तद्बाणदर्शनानन्तरं सुखं न निषेवसे निषेविष्यसे  ॥  ४।३४।१९  ॥   

  

इति श्रीमद्वाल्मीकीयरामायणव्याख्याने रामायणशिरोमणौ किष्किन्धाकाण्डे
चतुस्त्रिशः सर्गः  ॥  ४।३४  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/4_kiShkindhAkANDam/03-sugrIva-bodhanam/034_laxmaNakRtaM_sugrIvatarjanam.md">
<details><summary><h3>तिलकम् ...{Loading}...</h3></summary>



तमिति । अप्रतिहतं केनाप्यप्रतिबद्धम्  ॥  ४।३४।१,२  ॥   

  

महान्महेन्द्रध्वजो यथालङ्कृतः  ॥  ४।३४।३  ॥   

  

अनूत्पेतुः पश्चादुत्थितवत्यः  ॥  ४।३४।४  ॥   

  

सञ्चचार संमुखमाजगाम । अवस्थितो बभूवेत्यस्य लक्ष्मण इति शेषः ।
कल्पवृक्षोपमया सर्वहितत्वं व्यङ्ग्यम्  ॥  ४।३४।५  ॥   

  

सतारं शशिनमिव स्थितम्  ॥  ४।३४।६  ॥   

  

सत्त्वाभिजनाम्यां संपन्नः । तल्लक्षणानि सानुक्रोशत्वादीनि  ॥  ४।३४।७  ॥   

  

अधर्मे स्थित इत्यन्वयः अधर्ममार्गस्थः । नृशंसतरः क्रूरतरः  ॥  ४।३४।८  ॥   

  

प्रकृतोपयुक्तमसत्यदोषमाह शतमिति । एकाश्वनिमित्तके ऽनृते
दानादिप्रतिज्ञाविघाते सति सो ऽनृतवाक् । शतं हन्ति शताश्वहननदोषभाक् ।
गोविषयानृते गोसहस्रहननभाक् । एवं पुरुषानृते
पुरुषविषयकिञ्चित्प्रतिज्ञाहानौ स पुरुषः प्रथममात्मानं
हन्त्यात्मघातदोषभाक् । निजं पुण्यलोकं नाशयति वा । तथा स्वजनस्य पित्रादेः
पुण्यलोकं च नाशयति  ॥  ४।३४।९  ॥   

  

अथ कृतघ्नदोषमाह-- पूर्वमिति । कृतार्थः मित्रैरिति शेषः । सर्वभूतानां
सर्वलोकानां वध्यः सर्वलोकबहिष्कार्य इत्यर्थः  ॥  ४।३४।१०  ॥   

  

नायमर्थः स्वकल्पनामात्रकल्पित इत्याह गीत इति । ब्रह्मणा हिरण्यगर्भेणायं
श्लोकः पूर्वोक्तः सर्वलोकनमस्कृतः ब्रह्मवदेव सर्वस्मर्तृसंमत इत्यर्थः ।
अथ रामवचनमाह त्वां कृतघ्नं दृष्ट्वा क्रुद्धेन रामेण यदुक्तं तच्छृणु  ॥ 
४।३४।११  ॥   

  

किं तत्तत्राह गोघ्न इति  ॥  ४।३४।१२  ॥   

  

कुतो ऽहं कृतघ्नस्तत्राह पूर्वमिति  ॥  ४।३४।१३  ॥   

  

मिथ्यावादित्वं दर्शयति-- नन्विति । यत्नः प्राक्प्रतिज्ञातः । कृतमिच्छता
कृतस्य प्रतिकृतं कर्तुमिच्छता  ॥  ४।३४।१४  ॥   

  

मण्डूकराविणं स्वगृहीतमुखस्थमण्डूकशब्देन शब्दवन्तं सर्पं यथा जनो
ऽनवलोकनान्मण्डूकमेव जानीते, न तु सर्पम्, तथा तव स्वरूपं रामो
नाज्ञासीदिति भावः । कश्चित्तु-- मण्डूकग्रहणार्थं सर्पो मण्डूकवद्रौति तेन
स्वरेण स्वगण इति विस्रब्धः स्वसमीपमागतो मण्डूकस्तेन गृह्यते । एवं वञ्चकं
त्वां नाज्ञासीदित्यर्थ इत्याह । तत्तु तथालोकाप्रसिद्ध्योपेक्ष्यम्  ॥ 
४।३४।१५  ॥   

  

पापस्त्वमित्यन्वयः  ॥  ४।३४।१६१८  ॥   

  

शरान्नूनं न पश्यसि, यतो ग्राम्यसुखं निषेवसे तेन च सुखी सन्रामकार्यं
मनसापि नावेक्षसे  ॥  ४।३४।१९  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
किष्किन्धाकाण्डे चतुस्त्रिंशः सर्गः  ॥  ४।३४  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/4_kiShkindhAkANDam/03-sugrIva-bodhanam/034_laxmaNakRtaM_sugrIvatarjanam.md">
<details><summary><h3>द्राविडपाठः ...{Loading}...</h3></summary>



  
तमप्रतिहतं क्रुद्धं प्रविष्टं पुरुषर्षभम्।  
सुग्रीवो लक्ष्मणं दृष्ट्वा बभूव व्यथितेन्द्रियः ॥ 4.34.1 ॥   
क्रुद्धं निःश्वसमानं तं प्रदीप्तमिव तेजसा।  
भ्रातुर्व्यसनसन्तप्तं दृष्ट्वा दशरथात्मजम् ॥ 4.34.2 ॥   
उत्पपात हरिश्रेष्ठो हित्वा सौवर्णमासनम्।  
महान्महेन्द्रस्य यथा स्वलङ्कृत इव ध्वजः ॥ 4.34.3 ॥   
उत्पतन्तमनूत्पेतू रुमाप्रभृतयः स्त्रियः।  
सुग्रीवं गगने पूर्णचन्द्रं तारागणा इव ॥ 4.34.4 ॥   
संरक्तनयनः श्रीमान् विचचाल कृताञ्जलिः।  
बभूवावस्थितस्तत्र कल्पवृक्षो महानिव ॥ 4.34.5 ॥   
रुमाद्वितीयं सुग्रीवं नारीमध्यगतं स्थितम्।  
अब्रवील्लक्ष्मणः क्रुद्धः सतारं शशिनं यथा ॥ 4.34.6 ॥   
सत्त्वाभिजनसम्पन्नः सानुक्रोशो जितेन्द्रियः।  
कृतज्ञः सत्यवादी च राजा लोके महीयते ॥ 4.34.7 ॥   
यस्तु राजा स्थितेऽधर्मे मित्राणामुपकारिणाम्।  
मिथ्या प्रतिज्ञां कुरुते को नृशंसतरस्ततः ॥ 4.34.8 ॥   
शतमश्वानृते हन्ति सहस्रं तु गवानृते।  
आत्मानं स्वजनं हन्ति पुरषः पुरुषानृते ॥ 4.34.9 ॥   
पूर्वं कृतार्थो मित्राणां न तत्प्रतिकरोति यः।  
कृतघ्नः सर्वभूतानां स वध्यः प्लवगेश्वर ॥ 4.34.10 ॥   
गीतोऽयं ब्रह्मणा श्लोकः सर्वलोकनमस्कृतः।  
दृष्ट्वा कृतघ्नं क्रुद्धेन तं निबोध प्लवङ्गम ॥ 4.34.11 ॥   
ब्रह्मघ्ने च सुरापे च चोरे भग्नव्रते तथा।  
निष्कृतिर्विहिता सद्भिः कृतघ्ने नास्ति निष्कृतिः ॥ 4.34.12 ॥   
अनार्यस्त्वं कृतघ्नश्च मिथ्यावादी च वानर।  
पूर्वं कृतार्थो रामस्य न तत्प्रतिकरोषि यत् ॥ 4.34.13 ॥   
ननु नाम कृतार्थेन त्वया रामस्य वानर।  
सीतया मार्गणे यत्नः कर्तव्यः कृतमिच्छता ॥ 4.34.14 ॥   
स त्वं ग्राम्येषु भोगेषु सक्तो मिथ्याप्रतिश्रवः।  
न त्वां रामो विजानीते सर्पं मण्डूकराविणम् ॥ 4.34.15 ॥   
महाभागेन रामेण पापः करुणवेदिना।  
हरीणां प्रापितो राज्यं त्वं दुरात्मा महात्मना ॥ 4.34.16 ॥   
कृतं चेन्नाभिजानीषे रामस्याक्लिष्टकर्मणः।  
सद्यस्त्वं निशितैर्बाणैर्हतो द्रक्ष्यसि वालिनम् ॥ 4.34.17 ॥   
न च सङ्कुचितः पन्था येन वाली हतो गतः।  
समये तिष्ठ सुग्रीव मा वालिपथमन्वगाः ॥ 4.34.18 ॥   
न नूनमिक्ष्वाकुवरस्य कार्मुकच्युतान् शरान् पश्यसि वज्रसन्निभान्।  
ततः सुखं नाम निषेवसे सुखी न रामकार्यं मनसाऽप्यवेक्षसे ॥ 4.34.19 ॥   

</details>
</div>
