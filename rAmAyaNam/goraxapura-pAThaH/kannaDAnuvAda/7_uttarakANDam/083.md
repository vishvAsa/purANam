+++
title = "೦೮೩"
unicode_script = "kannada"

+++
[ಎಂಭತ್ತಮೂರನೆಯ ಸರ್ಗ]



<details><summary>ಭಾಗಸೂಚನಾ</summary>

ಭರತನ ಮಾತಿನಂತೆ ಶ್ರೀರಾಮನು ರಾಜಸೂಯಯಾಗವನ್ನು ನಿಲ್ಲಿಸಿದುದು
</details>

###### 1


<details><summary>ಮೂಲಮ್</summary>

ತಚ್ಛ್ರುತ್ವಾ ಭಾಷಿತಂ ತಸ್ಯ ರಾಮಸ್ಯಾಕ್ಲಿಷ್ಟ ಕರ್ಮಣಃ ।  
ದ್ವಾಸ್ಸ್ಥಃ ಕುಮಾರಾವಾಹೂಯ ರಾಘವಾಯ ನ್ಯವೇದಯತ್ ॥
</details>

<details><summary>ಅನುವಾದ</summary>

ಕ್ಲೇಶರಹಿತ ಕರ್ಮಮಾಡುವ ಶ್ರೀರಾಮನ ಮಾತನ್ನು ಕೇಳಿ ದ್ವಾರಪಾಲಕನು ಭರತ - ಲಕ್ಷ್ಮಣರನ್ನು ಕರೆತಂದು, ಅವರು ಆಗಮಿಸಿದ ವಾರ್ತೆಯನ್ನು ಶ್ರೀರಾಮನಿಗೆ ನಿವೇದಿಸಿಕೊಂಡನು.॥1॥
</details>

###### 2


<details><summary>ಮೂಲಮ್</summary>

ದೃಷ್ಟ್ವಾ ತು ರಾಘವಃ ಪ್ರಾಪ್ತಾವುಭೌ ಭರತಲಕ್ಷ್ಮಣೌ ।  
ಪರಿಷ್ವಜ್ಯ ತತೋ ರಾಮೋ ವಾಕ್ಯಮೇತದುವಾಚ ಹ ॥
</details>

<details><summary>ಅನುವಾದ</summary>

ಭರತ ಮತ್ತು ಲಕ್ಷ್ಮಣರು ಬಂದಿರುವುದನ್ನು ನೋಡಿ ರಘುಕುಲತಿಲಕ ಶ್ರೀರಾಮನು ಅವರನ್ನು ಬಿಗಿದಪ್ಪಿಕೊಂಡು ಇಂತೆಂದನು.॥2॥
</details>

###### 3


<details><summary>ಮೂಲಮ್</summary>

ಕೃತಂ ಮಯಾ ಯಥಾ ತಥ್ಯಂ ದ್ವಿಜಕಾರ್ಯಮನುತ್ತಮಮ್ ।  
ಧರ್ಮಸೇತುಮಥೋ ಭೂಯಃ ಕರ್ತುಮಿಚ್ಛಾಮಿ ರಾಘವೌ ॥
</details>

<details><summary>ಅನುವಾದ</summary>

ರಘುವಂಶೀ ರಾಜಕುಮಾರರೇ! ಬ್ರಾಹ್ಮಣನ ಕಾರ್ಯವನ್ನು ನಾನು ಯಥಾವತ್ತಾಗಿ ಪೂರೈಸಿದೆ. ಈಗ ನಾನು ರಾಜಧರ್ಮದ ಚರಮಸೀಮೆಯಾದ ರಾಜಸೂಯ ಯಜ್ಞವನ್ನು ಮಾಡಲು ಬಯಸುತ್ತಿರುವೆನು.॥3॥
</details>

###### 4


<details><summary>ಮೂಲಮ್</summary>

ಅಕ್ಷಯಶ್ಚಾವ್ಯಯಶ್ಚೈವ ಧರ್ಮಸೇತುರ್ಮತೋಮಮ ।  
ಧರ್ಮಪ್ರವಚನಂ ಚೈವ ಸರ್ವಪಾಪಪ್ರಣಾಶನಮ್ ॥
</details>

<details><summary>ಅನುವಾದ</summary>

ಧರ್ಮಸೇತು (ರಾಜಸೂಯ ಯಾಗ) ಅಕ್ಷಯ, ಅವಿನಾಶಿ ಫಲವನ್ನು ಕೊಡುವಂತಹುದು ಮತ್ತು ಅದು ಧರ್ಮದ ಪೋಷಕ ಹಾಗೂ ಸಮಸ್ತ ಪಾಪಗಳನ್ನು ನಾಶಮಾಡುವಂತಹುದು ಎಂಬುದು ನನ್ನ ಅನಿಸಿಕೆ.॥4॥
</details>

###### 5


<details><summary>ಮೂಲಮ್</summary>

ಯುವಾಭ್ಯಾಮಾತ್ಮಭೂತಾಭ್ಯಾಂ ರಾಜಸೂಯಮನುತ್ತಮಮ್ ।  
ಸಹಿತೋ ಯಷ್ಟುಮಿಚ್ಛಾಮಿ ತತ್ರ ಧರ್ಮಸ್ತು ಶಾಶ್ವತಃ ॥
</details>

<details><summary>ಅನುವಾದ</summary>

ನೀವಿಬ್ಬರೂ ನನ್ನ ಆತ್ಮಸ್ವರೂಪೀ ಆಗಿದ್ದೀರಿ. ಆದ್ದರಿಂದ ನಿಮ್ಮೊಂದಿಗೆ ಈ ಉತ್ತಮ ರಾಜಸೂಯ ಯಜ್ಞವನ್ನು ಮಾಡಲು ಇಚ್ಛಿಸುತ್ತೇನೆ; ಏಕೆಂದರೆ ಅದರಲ್ಲಿ ರಾಜನ ಶಾಶ್ವತಧರ್ಮ ಪ್ರತಿಷ್ಠಿತವಾಗಿದೆ.॥5॥
</details>

###### 6


<details><summary>ಮೂಲಮ್</summary>

ಇಷ್ಟ್ವಾತು ರಾಜಸೂಯೇನ ಮಿತ್ರಃಶತ್ರುನಿರ್ಬರ್ಹಣಃ ।  
ಸುಹುತೇನ ಸುಯಜ್ಞೇನ ವರುಣತ್ವಮುಪಾಗಮತ್ ॥
</details>

<details><summary>ಅನುವಾದ</summary>

ಶತ್ರುಸೂದನ ಮಿತ್ರದೇವತೆಯು ಉತ್ತಮ ಆಹುತಿಗಳಿಂದ ಕೂಡಿದ ರಾಜಸೂಯ ಎಂಬ ಶ್ರೇಷ್ಠಯಜ್ಞದಿಂದ ಪರಮಾತ್ಮನನ್ನು ಪೂಜಿಸಿ ವರುಣಪದವಿಯನ್ನು ಪಡೆದುಕೊಂಡಿದ್ದನು.॥6॥
</details>

###### 7


<details><summary>ಮೂಲಮ್</summary>

ಸೋಮಶ್ಚ ರಾಜಸೂಯೇನ ಇಷ್ಟ್ವಾ ಧರ್ಮೇಣ ಧರ್ಮವಿತ್ ।  
ಪ್ರಾಪ್ತಶ್ಚ ಸರ್ವಲೋಕೇಷು ಕೀರ್ತಿಂ ಸ್ಥಾನಂ ಚ ಶಾಶ್ವತಮ್ ॥
</details>

<details><summary>ಅನುವಾದ</summary>

ಧರ್ಮಜ್ಞ ಸೋಮದೇವನು ಧರ್ಮಪೂರ್ವಕ ರಾಜಸೂಯ ಯಜ್ಞದ ಅನುಷ್ಠಾನ ಮಾಡಿ ಸಮಸ್ತ ಲೋಕಗಳಲ್ಲಿ ಕೀರ್ತಿ ಹಾಗೂ ಶಾಶ್ವತ ಸ್ಥಾನವನ್ನು ಪ್ರಾಪ್ತಮಾಡಿಕೊಂಡನು.॥7॥
</details>

###### 8


<details><summary>ಮೂಲಮ್</summary>

ಅಸ್ಮಿನ್ನಹನಿ ಯಚ್ಛ್ರೇಯಶ್ಚಿಂತ್ಯತಾಂ ತನ್ಮಯಾ ಸಹ ।  
ಹಿತಂ ಚಾಯತಿಯುಕ್ತಂ ಚ ಪ್ರಯತೌವಕ್ತುಮರ್ಹಥಃ ॥
</details>

<details><summary>ಅನುವಾದ</summary>

ಅದಕ್ಕಾಗಿ ಇಂದು ನನ್ನೊಂದಿಗೆ ಕುಳಿತು, ನಮಗಾಗಿ ಈ ಲೋಕ ಮತ್ತು ಪರಲೋಕದಲ್ಲಿ ಶ್ರೇಯಸ್ಕರ ಕರ್ಮಯಾವುದು ಎಂದು ಏಕಾಗ್ರಚಿತ್ತರಾಗಿ ನೀವಿಬ್ಬರು ವಿಚಾರಮಾಡಿ, ನನಗೆ ಸಲಹೆ ನೀಡಿರಿ.॥8॥
</details>

###### 9


<details><summary>ಮೂಲಮ್</summary>

ಶ್ರುತ್ವಾ ತು ರಾಘವಸ್ಯೈತದ್ ವಾಕ್ಯಂ ವಾಕ್ಯವಿಶಾರದಃ ।  
ಭರತಃ ಪ್ರಾಂಜಲಿರ್ಭೂತ್ವಾ ವಾಕ್ಯಮೇತದುವಾಚಹ ॥
</details>

<details><summary>ಅನುವಾದ</summary>

ಶ್ರೀರಘುನಾಥನ ಮಾತನ್ನು ಕೇಳಿ ವಾಕ್ಯವಿಶಾರದ ಭರತನು ಕೈಮುಗಿದುಕೊಂಡು ಹೀಗೆ ಹೇಳಿದನು.॥9॥
</details>

###### 10


<details><summary>ಮೂಲಮ್</summary>

ತ್ವಯಿ ಧರ್ಮಃ ಪರಃ ಸಾಧೋ ತ್ವಯಿ ಸರ್ವಾ ವಸುಂಧರಾ ।  
ಪ್ರತಿಷ್ಠಿತಾ ಮಹಾಬಾಹೋ ಯಶಶ್ಚಾಮಿತವಿಕ್ರಮ ॥
</details>

<details><summary>ಅನುವಾದ</summary>

ಅಮಿತ ಪರಾಕ್ರಮಿ ಮಹಾಬಾಹೋ! ನಿನ್ನಲ್ಲಿ ಉತ್ತಮ ಧರ್ಮ ಪ್ರತಿಷ್ಠಿತವಾಗಿದೆ. ಇಡೀ ಪೃಥಿವಿಯು ನಿನ್ನನ್ನೇ ಆಧರಿಸಿ ಕೊಂಡಿದೆ ಹಾಗೂ ನಿನ್ನಲ್ಲೇ ಯಶದ ಪ್ರತಿಷ್ಠೆ ಇದೆ.॥10॥
</details>

###### 11


<details><summary>ಮೂಲಮ್</summary>

ಮಹೀಪಾಲಾಶ್ಚ ಸರ್ವೇ ತ್ವಾಂಪ್ರಜಾಪತಿಮಿವಾಮರಾಃ ।  
ನಿರೀಕ್ಷಂತೇ ಮಹಾತ್ಮಾನಂ ಲೋಕನಾಥಂ ಯಥಾ ವಯಮ್ ॥
</details>

<details><summary>ಅನುವಾದ</summary>

ದೇವತೆಗಳು ಪ್ರಜಾಪತಿ ಬ್ರಹ್ಮನನ್ನೇ ಮಹಾತ್ಮಾ, ಲೋಕನಾಥನೆಂದು ತಿಳಿಯುವಂತೆಯೇ ನಾವು ಹಾಗೂ ಸಮಸ್ತ ಲೋಕನಾಥರು ನಿನ್ನನ್ನೇ ಮಹಾಪುರುಷ, ಸಮಸ್ತ ಲೋಕಗಳ ಸ್ವಾಮಿ ಎಂದೇ ನೋಡುತ್ತಾರೆ.॥11॥
</details>

###### 12


<details><summary>ಮೂಲಮ್</summary>

ಪ್ರಜಾಶ್ಚ ಪಿತೃವದ್ರಾಜನ್ ಪಶ್ಯಂತಿ ತ್ವಾಂ ಮಹಾಬಲ ।  
ಪೃಥಿವ್ಯಾ ಗತಿಭೂತೋಽಸಿ ಪ್ರಾಣಿನಾಮಪಿ ರಾಘವ ॥
</details>

<details><summary>ಅನುವಾದ</summary>

ಮಹಾಬಲೀ ರಘುನಂದನ! ಮಕ್ಕಳು ತಂದೆಯನ್ನು ನೋಡಿದಂತೆಯೇ ನಿನ್ನ ಕುರಿತು ಎಲ್ಲ ರಾಜರ ಭಾವನೆ ಇದೆ. ನೀನೇ ಸಮಸ್ತ ಪೃಥಿವೀ ಮತ್ತು ಸಂಪೂರ್ಣ ಪ್ರಾಣಿಗಳ ಆಶ್ರಯನಾಗಿರುವೆ.॥12॥
</details>

###### 13


<details><summary>ಮೂಲಮ್</summary>

ಸ ತ್ವಮೇವಂವಿಧಂ ಯಜ್ಞಮಾಹರ್ತಾಸಿ ಕಥಂ ನೃಪ ।  
ಪೃಥಿವ್ಯಾಂ ರಾಜವಂಶಾನಾಂ ವಿನಾಶೋ ಯತ್ರ ದೃಶ್ಯತೇ ॥
</details>

<details><summary>ಅನುವಾದ</summary>

ನರೇಶ್ವ! ಹಾಗಿರುವಾಗ ಭೂಮಂಡಲದ ಸಮಸ್ತ ರಾಜವಂಶಗಳ ವಿನಾಶ ಕಂಡುಬರುವಂತಹ ಇಂತಹ ಯಜ್ಞವನ್ನು ನೀನು ಹೇಗೆ ಮಾಡಬಲ್ಲೆ.॥13॥
</details>

###### 14


<details><summary>ಮೂಲಮ್</summary>

ಪೃಥಿವ್ಯಾಂ ಯೇ ಚ ಪುರುಷಾ ರಾಜನ್ ಪೌರುಷಮಾಗತಾಃ ।  
ಸರ್ವೇಷಾಂ ಭವಿತಾ ತತ್ರ ಸಂಕ್ಷಯಃ ಸರ್ವಕೋಪಜಃ ॥
</details>

<details><summary>ಅನುವಾದ</summary>

ರಾಜನೇ! ಪೃಥಿವಿಯಲ್ಲಿರುವ ಪುರುಷಾರ್ಥಿಗಳೆಲ್ಲ ರಾಜನ ವಿನಾಶಕ್ಕು, ಸಮಸ್ತರಿಗೆ ಕೋಪವನ್ನುಂಟುಮಾಡುವ ಈ ಯಜ್ಞವು ಕಾರಣವಾಗುತ್ತದೆ.॥14॥
</details>

###### 15


<details><summary>ಮೂಲಮ್</summary>

ಸರ್ವಂ ಪುರುಷಶಾರ್ದೂಲ ಗುಣೈರತುಲವಿಕ್ರಮ ।  
ಪೃಥಿವೀಂ ನಾರ್ಹಸೇ ಹಂತುಂ ವಶೇ ಹಿ ತವ ವರ್ತತೇ ॥
</details>

<details><summary>ಅನುವಾದ</summary>

ಪುರುಷಸಿಂಹ! ಅತುಲ ಪರಾಕ್ರಮೀ ವೀರನೇ! ನಿನ್ನ ಸದ್ಗುಣಗಳಿಂದ ಇಡೀ ಜಗತ್ತು ನಿನ್ನ ವಶದಲ್ಲಿದೆ. ನಿನಗೆ ಈ ಭೂತಳದ ನಿವಾಸಿಗಳ ವಿನಾಶ ಮಾಡುವುದು ಉಚಿತವಾಗಲಾರದು.॥15॥
</details>

###### 16


<details><summary>ಮೂಲಮ್</summary>

ಭರತಸ್ಯ ತು ತದ್ವಾಕ್ಯಂ ಶ್ರುತ್ವಾಮೃತಮಯಂ ಯಥಾ ।  
ಪ್ರಹರ್ಷಮತುಲಂಲೇಭೇ ರಾಮಃ ಸತ್ಯಪರಾಕ್ರಮಃ ॥
</details>

<details><summary>ಅನುವಾದ</summary>

ಭರತನ ಈ ಅಮೃತಮಯ ಮಾತನ್ನು ಕೇಳಿ ಸತ್ಯಪರಾಕ್ರಮಿ ಶ್ರೀರಾಮನಿಗೆ ಅನುಪಮ ಹರ್ಷವಾಯಿತು.॥16॥
</details>

###### 17


<details><summary>ಮೂಲಮ್</summary>

ಉವಾಚ ಚ ಶುಭಂ ವಾಕ್ಯಂ ಕೈಕೇಯ್ಯಾನಂದವರ್ಧನಮ್ ।  
ಪ್ರೀತೋಽಸ್ಮಿ ಪರಿತುಷ್ಟೋಽಸ್ಮಿ ತವಾದ್ಯ ವಚನೇನಘ ॥
</details>

<details><summary>ಅನುವಾದ</summary>

ಅವನು ಕೈಕೇಯಿನಂದನ ಭರತನಲ್ಲಿ ಹೇಳಿದನು - ಎಲೈ ನಿಷ್ಪಾಪ ಭರತನೇ! ಇಂದು ನಿನ್ನ ಮಾತನ್ನು ಕೇಳಿ ನಾನು ಬಹಳ ಪ್ರಸನ್ನ ಹಾಗೂ ಸಂತುಷ್ಟನಾಗಿದ್ದೇನೆ.॥17॥
</details>

###### 18


<details><summary>ಮೂಲಮ್</summary>

ಇದಂ ವಚನಮಕ್ಲೀಬಂ ತ್ವಯಾಧರ್ಮಸಮಾಗತಮ್ ।  
ವ್ಯಾಹೃತಂ ಪುರುಷವ್ಯಾಘ್ರ ಪೃಥಿವ್ಯಾಃ ಪರಿಪಾಲನಮ್ ॥
</details>

<details><summary>ಅನುವಾದ</summary>

ಪುರುಷಸಿಂಹನೇ! ನೀನು ಆಡಿದ ಈ ಉದಾರ ಮತ್ತು ಧರ್ಮಸಮ್ಮತ ಮಾತು ಇಡೀ ಪೃಥಿವಿಯನ್ನು ರಕ್ಷಿಸುವುದಾಗಿದೆ.॥18॥
</details>

###### 19


<details><summary>ಮೂಲಮ್</summary>

ಏಷ್ಯದಸ್ಮದಭಿಪ್ರಾಯಾದ್ ರಾಜಸೂಯಾತ್ ಕ್ರತೂತ್ತಮಾತ್ ।  
ನಿವರ್ತಯಾಮಿ ಧರ್ಮಜ್ಞ ತವ ಸುವ್ಯಾಹೃತೇನ ಚ ॥
</details>

<details><summary>ಅನುವಾದ</summary>

ಧರ್ಮಜ್ಞನೇ! ನನ್ನ ಮನಸ್ಸಿನಲ್ಲಿ ರಾಜಸೂಯ ಯಜ್ಞದ ಸಂಕಲ್ಪ ಎದ್ದಿತ್ತು, ಆದರೆ ಇಂದು ನಿನ್ನ ಸುಂದರ ಮಾತನ್ನು ಕೇಳಿ ನಾನು ಆ ಯಜ್ಞ ಮಾಡುವುದನ್ನು ಕೈಬಿಟ್ಟಿದ್ದೇನೆ.॥19॥
</details>

###### 20


<details><summary>ಮೂಲಮ್</summary>

ಲೋಕಪೀಡಾಕರಂ ಕರ್ಮ ನ ಕರ್ತವ್ಯಂ ವಿಚಕ್ಷಣೈಃ ।  
ಬಾಲಾನಾಂ ತು ಶುಭಂ ವಾಕ್ಯಂ ಗ್ರಾಹ್ಯಂ ಲಕ್ಷ್ಮಣಪೂರ್ವಜ ।  
ತಸ್ಮಾಚ್ಛೃಣೋಮಿ ತೇ ವಾಕ್ಯಂ ಸಾಧು ಯುಕ್ತಂ ಮಹಾಬಲ ॥
</details>

<details><summary>ಅನುವಾದ</summary>

ಲಕ್ಷ್ಮಣಾಗ್ರಜನೇ! ಸಂಪೂರ್ಣ ಜಗತ್ತಿಗೆ ದುಃಖ ಕೊಡುವಂತಹ ಕಾರ್ಯವನ್ನು ಬುದ್ಧಿವಂತರು ಮಾಡಬಾರದು. ಬಾಲಕರೂ ಹೇಳಿದ ಚೆನ್ನಾದ ಮಾತನ್ನೂ ಕೂಡ ಸ್ವೀಕರಿಸುವುದು ಉಚಿತವಾಗಿದೆ. ಆದ್ದರಿಂದ ಮಹಾಬಲಿ ವೀರನೇ! ನಾನು ನಿನ್ನ ಉತ್ತಮ ಹಾಗೂ ಯುಕ್ತಿಸಂಗತ ಮಾತನ್ನು ಬಹಳ ಗಮನವಿಟ್ಟು ಕೇಳಿರುವೆನು.॥20॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ಎಂಭತ್ತಮೂರನೆಯ ಸರ್ಗ ಪೂರ್ಣವಾಯಿತು.॥83॥
</details>
