+++
title = "००६ अभिषेकार्थं जनोल्लासः"
title_english = "006 Joy of a city"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-006-Abhishekaartham_Janollasaha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/01-abhiSheka-yojanA/006_abhiShekArthaM_janollAsaH.md">
<details><summary><h3>IITK ...{Loading}...</h3></summary>

Rama and Sita observe the prescribed rites--rejoiced citizens of Ayodhya
express their gratitude to the king--people from villages arrive in
multitudes.



#### श्लोकः
##### मूलम्
गते पुरोहिते रामः स्नातो नियतमानसः।  
सह पत्न्या विशालाक्ष्या नारायणमुपागमत्॥2.6.1॥

##### शब्दार्थः
पुरोहिते the family priest, गते (सति) having gone, रामः Rama, स्नातः  bathed, नियतमानसः with  mind under control, विशालाक्ष्या largeeyed (large eyes are marks of beauty), पत्न्या सह with (his) wife, नारायणम् to (lord) Narayana, उपागमत् approached.

##### आङ्ग्लानुवादः
With the family priest (Vasistha) gone, Rama had his bath, and with his mind under control came to Lord Narayana along with his largeeyed consort, Sita. (with an intention to worship him)



#### श्लोकः
##### मूलम्
प्रगृह्य शिरसा पात्रीं हविषो विधिवत्तदा।  
महते दैवतायाज्यं जुहाव ज्वलितेऽनले॥2.6.2॥

##### शब्दार्थः
तदा then, हविषः of havis (clarified butter and other oblations), पात्रीम् a small vessel where in offerings are put, विधिवत् in accordance with ritual practices, शिरसा on the head, प्रगृह्य having held, ज्वलितेनले in flaming (sacred) fire, महते great, दैवताय for great  
divinity (Visnu), आज्यम् clarified butter, जुहाव offered oblations.

##### आङ्ग्लानुवादः
Then holding the vessel containing havis on his head, he offered the oblations of  clarified butter into the sacred fire for Visnu in accordance with ritual practices.



#### श्लोकः
##### मूलम्
शेषं च हविषस्तस्य प्राश्याशास्यात्मनः प्रियम्।  
ध्यायन्नारायणं देवं स्वास्तीर्णे कुशसंस्तरे॥2.6.3॥  
वाग्यतस् सह वैदेह्या भूत्वा नियतमानसः।  
श्रीमत्यायतने विष्णो श्शिश्ये नरवरात्मजः॥2.6.4॥

##### शब्दार्थः
नरवरात्मजः son of the king (Rama), आत्मनः of his own, प्रियम् welfare, आशास्य seeking, तस्य हविषः of that havis, शेषं the remainder, प्राश्य च having partaken, देवम्  नारायणम् God Narayana, ध्यायन् meditating upon, वाग्यतः भूत्वा adopting silence, नियतमानसः with restrained mind, विष्णोः Visnu's, श्रीमति (at the) auspicious, आयतने in the temple, स्वास्तीर्णे with wellspread, कुशसंस्तरे in the bed of kusha grass, वैदेह्या सह along with Vaidehi (Sita), शिश्ये slept.

##### आङ्ग्लानुवादः
The son of the king (Rama) partook the remainder of the havis seeking his own welfare. With a restrained mind and a vow of silence, he meditated upon Lord Narayana and slept along with Vaidehi on a wellspread bed of kusha grass in the auspicious temple of lord Visnu.



#### श्लोकः
##### मूलम्
एकयामावशिष्टायां रात्र्यां प्रतिविबुद्ध्य सः।  
अलङ्कारविधिं कृत्स्नं कारयामास वेश्मनः॥2.6.5॥

##### शब्दार्थः
सः he, रात्र्याम् at night, एकयामावशिष्टायाम् with one yama (measure of time equivalent to four hours) left, प्रतिविबुद्ध्य having awakened, वेश्मनः dwelling's, कृत्स्नम् entire, अलङ्कारविधिम् decoration, कारयामास got it done.

##### आङ्ग्लानुवादः
He got up (Rama) with one yama (three hours) of the night still left, and had his entire  residence decorated.



#### श्लोकः
##### मूलम्
तत्र श्रृण्वन्सुखा वाचस् सूतमागधवन्दिनाम्।  
पूर्वां सध्यामुपासीनो जजाप यतमानसः॥2.6.6॥

##### शब्दार्थः
तत्र there (in the last watch of the night), सूतमागधवन्दिनाम् of bards and panegyrists, सुखाः pleasant, वाचः words, श्रृण्वन् listening, पूर्वां सन्ध्याम् early morning rites, उपासीनः had attended, यतमानसः with controlled mind, जजाप chanted (Gayatri).

##### आङ्ग्लानुवादः
Then (in the last watch of the night) hearing the pleasant words of bards and panegyrists he attended to early morning rites and intoned Gayatri with a  
concentrated mind.



#### श्लोकः
##### मूलम्
तुष्टाव प्रणतश्चैव शिरसा मधुसूदनम्।  
विमलक्षौमसंवीतो वाचयामास स द्विजान्॥2.6.7॥

##### शब्दार्थः
शिरसा with head, प्रणतः bowed low, मधुसूदनम् Lord Visnu, तुष्टाव extoled, विमलक्षौमसंवीतः  dressed in spotless silk garments, द्विजान् to brahmins, वाचयामास got the purificatory mantras recited.

##### आङ्ग्लानुवादः
Clad in spotless silk garments, he extoled Lord Madhusudana (Visnu) with his head bowed low. He listened to the purificatory mantras recited by brahmins.



#### श्लोकः
##### मूलम्
तेषां पुण्याहघोषोऽथ गम्भीरमधुरस्तदा।  
अयोध्यां पूरयामास तूर्यघोषानुनादितः॥2.6.8॥

##### शब्दार्थः
अथ then, तेषाम् their, गम्भीरमधुरः deep and sweet, पुण्याहघोषः proclamations of 'this is an auspicious day', तूर्यघोषानुनादितः reverberating with the sounds of trumpets, तदा then, अयोध्याम् (the city of) Ayodhya, पूरयामास filled.

##### आङ्ग्लानुवादः
And then the deep and sweet proclamations of 'This is an auspicious day' mingled with the sounds of trumpets reverberated (the city of) Ayodhya.



#### श्लोकः
##### मूलम्
कृतोपवासं तु तदा वैदेह्या सह राघवम्।  
अयोध्यानिलयश्श्रुत्वा सर्वः प्रमुदितो जनः॥2.6.9॥

##### शब्दार्थः
तदा then, राघवम् to the scion of the Raghus (Rama), वैदेह्या सह along with the princess of Videha, (Sita), कृतोपवासम् had undertaken the fast, श्रुत्वा having heard, अयोध्यानिलयः  residents of Ayodhya, सर्वः all, जनः men, प्रमुदितः rejoiced.

##### आङ्ग्लानुवादः
The residents of Ayodhya were happy to hear that the scion of the Raghus (Rama) along with princess of Videha (Sita) had undertaken the fast.



#### श्लोकः
##### मूलम्
ततः पौरजनस्सर्वश्श्रुत्वा रामाभिषेचनम्।  
प्रभातां रजनीं दृष्ट्वा चक्रे शोभयितुं पुरीम्॥2.6.10॥

##### शब्दार्थः
ततः afterwards, सर्वः all, पौरजनः citizens, रामाभिषेचनम् consecration of Rama, श्रुत्वा having heard, रजनीम् the night, प्रभाताम् brightened into dawn, दृष्ट्वा having seen, पुरीम् the city, शोभयितुम् to decorate, चक्रे made (commenced).

##### आङ्ग्लानुवादः
Having heard about the coronation of Rama, all the citizens began to decorate the city soon after daybreak.



#### श्लोकः
##### मूलम्
सिताभ्रशिखराभेषु देवतायतनेषु च।  
चतुष्पथेषु रथ्यासु चैत्येष्वट्टालकेषु च॥2.6.11॥  
नानापण्यसमृद्धेषु वणिजामापणेषु च।  
कुटुम्बिनां समृद्धेषु श्रीमत्सु भवनेषु च॥2.6.12॥  
सभासु चैव सर्वासु वृक्षेष्वालक्षितेषु च।  
ध्वजास् समुच्छ्रिताश्चित्राः पताकाश्चाभवंस्तदा॥2.6.13॥

##### शब्दार्थः
सिताभ्रशिखराभेषु among those bright peaks wreathed by a mass of white clouds,  
देवतायतनेषु in the temples, चतुष्पथेषु at the crossroads, रथ्यासु on the thoroughfares, चैत्येषु on the tall trees dotting the avenues, अट्टालकेषु च on the towers too, नानापण्यसमृद्धेषु abounding in various kinds of merchandise, वणिजाम् of merchants, आपणेषु च in the stalls also, कुटुम्बिनाम् of householders, समृद्धेषु in prosperous (places), श्रीमत्सु in graceful, भवनेषु च in the houses, सर्वासु in all, सभासु public halls, आलक्षितेषु seen from distances, वृक्षेषु on the trees, तदा then, ध्वजाः banners, चित्राः varying colours, पताकाः च flags, too, समुच्छ्रिचिताः were erected अभवन् became.

##### आङ्ग्लानुवादः
Banners of varying colours and flags were raised on the temples looking resplendent like peaks wreathed by a mass of white clouds, at the crossroads, on the thoroughfares, on the trees standing on avenues, on the towers and stalls of the merchants abounding in various kinds of merchandise, on prosperous and graceful  
houses of householders, in all public halls and on trees looking tall from a distance.



#### श्लोकः
##### मूलम्
नटनर्तकसङ्घानां गायकानां च गायताम्।  
मनः कर्णसुखा वाच श्शुशृवुश्च ततस्ततः॥2.6.14॥

##### शब्दार्थः
ततस्ततः here and there, नटनर्तकसङ्घानाम् of troupes of actors and dancers, गायताम् of singers, गायकानां च also of songsters, मनः कर्णसुखाः pleasing to the mind and ears, वाचः words, शुश्रुवुः heard.

##### आङ्ग्लानुवादः
Troupes of actors and dancers entertained the people with songs pleasing to the mind and ears and their utterances were heard here and there.



#### श्लोकः
##### मूलम्
रामाभिषेकयुक्ताश्च कथाश्चक्रुर्मिथो जनाः।  
रामाभिषेके सम्प्राप्ते चत्वरेषु गृहेषु च॥2.6.15॥

##### शब्दार्थः
रामाभिषेके as the coronation of Rama, संप्राप्ते approached, जनाः the people, चत्वरेषु at the public squares, गृहेषु च in the private houses, मिथः with one another, रामाभिषेकयुक्ताः concerning Rama's coronation, कथाः talk, चक्रुः made.

##### आङ्ग्लानुवादः
As the time for Rama's coronation was approaching, men in public squares and in private houses talked with one another about the consecration of Rama.



#### श्लोकः
##### मूलम्
बाला अपि क्रीडमाना गृहद्वारेषु सङ्घशः।  
रामाभिषवसंयुक्ताश्चक्रुरेवं मिथः कथाः॥2.6.16॥

##### शब्दार्थः
एवम् thus, गृहद्वारेषु in the doorways, सङ्घशः in groups, क्रीडमानाः playing, बालाः अपि children also, मिथः with each other, रामाभिषवसंयुक्ताः relating to the coronation of Rama, कथाः stories, चक्रुः made.

##### आङ्ग्लानुवादः
Similarly children playing in groups in front of the houses also related to each other  stories regarding the coronation of Rama.



#### श्लोकः
##### मूलम्
कृतपुष्पोपहारश्च धूपगन्धाधिवासितः।  
राजमार्गः कृतः श्रीमान्पौरै रामाभिषेचने॥2.6.17॥

##### शब्दार्थः
रामाभिषेचने on the occasion of Rama's coronation, पौरैः by citizens, राजमार्गः highways, कृतपुष्पोपहारश्च strewn with flowers , धूपगन्धाधिवासितः fragrant with incense, श्रीमान् glorious, कृतः made.

##### आङ्ग्लानुवादः
On the occasion of Rama's coronation the highway, strewn with flowers and rendered fragrant with the burning of incense by the citizens looked glorious.



#### श्लोकः
##### मूलम्
प्रकाशकरणार्थं च निशागमनशङ्कया।  
दीपवृक्षां स्तथा चक्रुरनु रथ्यासु सर्वशः॥2.6.18॥

##### शब्दार्थः
तथा so also, अनु connected with if, निशागमनशङ्कया lest night should fall, प्रकाशकरणार्थम् to light it up, रथ्यासु in the streets, सर्वशः all over, दीपवृक्षान् lamps in the shape of trees, चक्रुः improvised.

##### आङ्ग्लानुवादः
In the same way lest night should fall (by the time the installation ceremony was completed), the streets were provided with lamps in the shape of trees to light them up.



#### श्लोकः
##### मूलम्
अलङ्कारं पुरस्यैवं कृत्वा तत्पुरवासिनः।  
आकाङ्क्षमाणा रामस्य यौवराज्याभिषेचनम्॥2.6.19॥  
समेत्य सङ्घशस्सर्वे चत्वरेषु सभासु च।  
कथयन्तो मिथस्तत्र प्रशशंसुर्जनाधिपम्॥2.6.20॥

##### शब्दार्थः
तत्पुरवासिनः inhabitants of the city, सर्वे all of them, एवम् thus, पुरस्य city's, अलङ्कारम् decoration, कृत्वा having made, रामस्य Rama's, यौवराज्याभिषेचनम् coronation as heirapparent, आकाङ्क्षमाणाः eagerly desiring, चत्वरेषु at the public squares, सभासु च in the assembly halls, सङ्घशः in groups, समेत्य having assembled, तत्र there, मिथः mutually,  
कथयन्तः conversing, जनाधिपम् to the lord of men (Dasaratha), प्रशशंसुः praised.

##### आङ्ग्लानुवादः
Thus the residents of Ayodhya decorated the city and eagerly waited for Rama's cornonation as heirapparent. Gathered in groups at public squares and in the assembly halls they conversed among themselves about the event, praising Dasaratha, the lord among men.



#### श्लोकः
##### मूलम्
अहो महात्मा राजाऽयमिक्ष्वाकुकुलनन्दनः।  
ज्ञात्वा यो वृद्धमात्मानं रामं राज्येऽभिषेक्ष्यति॥2.6.21॥

##### शब्दार्थः
यः that king, आत्मानम् himself, वृद्धम्  aged, ज्ञात्वा having realised, रामम् to Rama, राज्ये in the kingdom, अभिषेक्ष्यति is going to install, अयम् this, इक्ष्वाकुकुलनन्दनः causing delight to the Ikshvaku race, राजा king , महात्मा highsouled, अहो oh.

##### आङ्ग्लानुवादः
Oh having realised that he himself has grown old the highsouled king Dasaratha the veritable delight to the Ikshvaku race,  is going to coronate Rama in the kingdom.



#### श्लोकः
##### मूलम्
सर्वेप्यनुगृहीता स्मो यन्नो रामो महीपतिः।  
चिराय भविता गोप्ता दृष्टलोकपरावरः॥2.6.22॥

##### शब्दार्थः
यत् indeed, दृष्टलोकपरावरः who has seen the world's high and low, रामः Rama, महीपतिः as king, चिराय for a long time, नः for us, गोप्ता protector, भविता shall become, सर्वेऽपि all of us, अनुगृहीताः स्म are favoured.

##### आङ्ग्लानुवादः
All of us are fortunate indeed that Rama who knows the world's high and low shall be our king, protector for a long time.



#### श्लोकः
##### मूलम्
अनुद्धतमनाः विद्वान्धर्मात्मा भ्रातृवत्सलः।  
यथा च भ्रातृषु स्निग्धस्तथाऽस्मास्वपि राघवः॥2.6.23॥

##### शब्दार्थः
अनुद्धतमनाः one who is not arrogant, विद्वान् learned, धर्मात्मा a pious soul, भ्रातृवत्सलः  affectionate towards his brothers, राघवः scion of the Raghus (Rama), भ्रातृषु in brothers,  
यथा like, स्निग्धः friendly, अस्मास्वपि even in us, तथा in that manner.

##### आङ्ग्लानुवादः
This scion of the Raghus (Rama) is free from arrogance, is learned, righteous and affectionate towards his brothers as much as towards us.



#### श्लोकः
##### मूलम्
चिरं जीवतु धर्मात्मा राजा दशरथोऽनघः।  
यत्प्रसादोनभिषिक्तं तु रामं द्रक्ष्यामहे वयम्॥2.6.24॥

##### शब्दार्थः
यत्प्रसादेन by whose grace, अभिषिक्तम् having been coronated, रामम् of Rama, द्रक्ष्यामहे we are beholding, धर्मात्मा virtuous, अनघः sinless, दशरथः राजा king Dasaratha, चिरम् for long, जीवतु let live.

##### आङ्ग्लानुवादः
May the virtuous and sinless king Dasaratha live long by whose grace we are beholding (going to behold) Rama's coronation.



#### श्लोकः
##### मूलम्
एवंविधं कथयतां पौराणां शुश्रुवु स्तदा।  
दिग्भ्योपि श्रुतवृत्तान्ताः प्राप्ता जानपदा जनाः॥2.6.25॥

##### शब्दार्थः
श्रुतवृत्तान्ताः having heard the story, दिग्भ्यः अपि from all quarters also, प्राप्ताः had arrived, जानपदाः जनाः village folk, तदा then, एवं विधम् in this manner, पौराणाम् of citizens, कथयताम् while conversing, शुश्रुवुः heard.

##### आङ्ग्लानुवादः
Having heard about the coronation of Rama, villagers arrived from all directions and  
listened to the citizens conversing in this manner.



#### श्लोकः
##### मूलम्
ते तु दिग्भ्यः पुरीं प्राप्ता द्रष्टुं रामाभिषेचनम्।  
रामस्य पूरयामासुः पुरीं जानपदा जनाः॥2.6.26॥

##### शब्दार्थः
रामाभिषेचनम् coronation of Rama, द्रष्टुम् to behold, दिग्भ्यः from different directions, पुरम् the city, प्राप्ताः have arrived, ते those, जानपदाः villagers, जनाः men, रामस्य Rama's, पुरीम् city, पूरयामासुः filled.

##### आङ्ग्लानुवादः
The city was filled with villagers coming from different directions to behold Rama's coronation.



#### श्लोकः
##### मूलम्
जनौघैस्तैर्विसर्पद्भिः शुश्रुवे तत्र निस्वनः।  
पर्वसूदीर्णवेगस्य सागरस्येव निस्वनः॥2.6.27॥

##### शब्दार्थः
विसर्पद्भिः by those moving to and fro, तैः जनौघैः by those multitudes of men, तत्र there, निस्वनः noise, पर्वसु on the full and new moon days, उदीर्णवेगस्य with violent speed, सागरस्य of the ocean, निस्वनः इव like the sound, शुश्रुवे was heard.

##### आङ्ग्लानुवादः
The multitudes of men moving to and fro gave rise to a noise like the roar of the ocean enhanced by the violent speed (of the wind) on the full and new moon days.



#### श्लोकः
##### मूलम्
ततस्तदिन्द्रक्षयसन्निभं पुरं  
दिदृक्षुभिर्जानपदैरुपागतैः।  
समन्ततस् सस्वनमाकुलं बभौ  
समुद्रयादोभिरिवार्णवोदकम्॥2.6.28॥

##### शब्दार्थः
दिदृक्षुभिः wishing to see, उपागतैः arrived, जानपदैः villagers, समन्ततः every side, आकुलम् crowded, सस्वनम् with sounds, इन्द्रक्षयसन्निभम् resembling the abode of Indra, तत् that, पुरम् city, समुद्रयादोभिः with aquatic animals, अर्णवोदकम् इव like water of the ocean, बभौ shone.

##### आङ्ग्लानुवादः
The city (of Ayodhya), resembling the abode of Indra, (Amaravati) crowded with villagers from all over wishing to witness it (the coronation of Rama), grew noisy and sparkled like the water of the ocean teeming with aquatic animals.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे षष्ठस्सर्गः॥  
Thus ends the sixth sarga of Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/01-abhiSheka-yojanA/006_abhiShekArthaM_janollAsaH.md">
<details><summary><h3>भूषणम् ...{Loading}...</h3></summary>



चोम्मेन्तर्य् फ़ोर् थे सेलेच्तेद् वलुएस् दोएस्न्ऽत् एxइस्त्


</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/01-abhiSheka-yojanA/006_abhiShekArthaM_janollAsaH.md">
<details><summary><h3>शिरोमणी ...{Loading}...</h3></summary>



गत इति । पुरोहिते वसिष्ठे गते सति स्नातो नियतमानसः एकाग्रचित्तः रामः
विशालाक्ष्या पत्न्या सह नारायणं स्वमर्यादापुरुषोत्तमत्वमुपागमत् अस्मरत्
। नारायणशब्दार्थस्तु नारेण नीत्यैव अयते भावप्रधानो निर्देशः  ॥  २।६।१
 ॥   

  

तन्मर्यादापुरुषोत्तमत्त्वं प्रकटयितुं तत्कर्तृकवेदबोधितकर्माचरणं
बोधयन्नाह-- प्रगृह्येत्यादिभिः । शिरसा तदुपलक्षितनमस्कारेण हविषः पात्रीं
प्रगृह्य नमस्कारपूर्वकं हविःपात्रं गृहीत्वेत्यर्थः । ततः तस्याः
पात्र्याः आज्यं प्रगृह्य ज्वलिते ऽनले महते यागदेवतामुख्याय दैवताय
देवतायै विधिवज्जुहाव । प्रगृह्येत्युभयान्वयि  ॥  २।६।२  ॥   

  

शेषमिति । तस्य हुतस्य हविषः शेषमाशास्य प्रशस्य प्राश्य भुक्त्वा प्रियं
स्वप्रीतिविषयीभूतमत एव देवं प्रमोदप्रापकं नारायणं
स्वमर्यादापुरुषोत्तमत्वं ध्यायन् स्मरन् सन् श्रीमति सकलैश्वर्यविशिष्टे
आयतने विधिनिर्मितयागगृहे विष्णोः स्वास्तीर्णे
विष्णुकर्तृकशोभनविस्तारविशिष्टे कुशसंस्तरे कुशासने नियतमानसः नरवरात्मजो
रघुनाथः वैदेह्या सह वाग्यतो भूत्वा शिश्ये विष्णोः स्वास्तीर्णे इत्यनेन
विष्णुपूज्यत्वं रघुनाथस्य द्योतितम् विष्णोरिति संबन्धसामान्ये षष्ठी
द्वयोरेकत्रान्वयः । विष्णोरायतने  

शिश्ये इत्यर्थस्तु न युक्तः गर्भमन्दिरे शयनस्य निषेधात् गौणग्रहणे तु स
एव दोषः  ॥  २।६।३,४  ॥   

  

एकेति । एकयामावशिष्टायां यामत्रयव्यतीतायमित्यर्थः । रात्र्यां प्रतिबुध्य
स्वीकृतनिद्रां परित्यज्य स रघुनाथः वेश्मनः सभामण्टपस्य अलङ्कारविधिं
यथोक्तमलङ्कारं सम्यगेव कारयामास दीपप्रज्वलनादि कर्तुमाज्ञापयामासेत्यर्थः
। तुशब्द एवार्थे  ॥  २।६।५  ॥   

  

तत इति । ततः अलङ्कारकरणज्ञापनानन्तरं सूतमागधबन्दिनां सूताः पौराणिकाः
मागधाः वंशप्रवक्तारः बन्दिनः तद्यशोवक्तारः तेषां सुखा वाचः श्रृण्वन्
पूर्वां संध्यामुपासीनश्च सन् यतमानसो रामः जजाप गायत्र्यादिजपं
चकारेत्यर्थः । विनापि च समुच्चयः  ॥  २।६।६  ॥   

  

तुष्टावेति । विमलक्षौमसंवीतः मलसम्बन्धरहितपट्टविशेषवस्त्रधारी शिरसा
प्रणत एव स रामः द्विजान् तुष्टाव मधुसूदनं मधुसूदनशब्दं वाचयामास च
द्विजैरुच्चारयामासेत्यर्थः । मधुसूदनशब्दार्थस्तु मधौ चैत्रे सूः
प्रादुर्भावो यस्य सः उद्यते स्वस्वकल्याणार्थं सर्वैरुच्यते इति उत् अनिति
ब्रह्मादीनपि पालयति इति अनः त्रयाणां कर्मधारयः किंच मधुं मधुनामानं
दैत्यं सूते कर्णमलद्वारोत्पादयतीति मधुसूर्विष्णुः तेन उद्यते
नित्यमुच्चार्यतो ऽसाविति मधुसूदः स एवानः सर्वरक्षकः । एतेन
स्वनामोच्चारणविषयकप्रीत्यतिशयो रघुनाथस्य सूचितः । दूरान्वयीदमिति तु न
भ्रमितव्यं पाठक्रमादार्थक्रमस्य बलीयस्त्वादाकाङ्क्षितत्वाच्चेति दिक् ।
युक्तश्चायमेवार्थ ।ः अन्यथा अभेदवादिनामप्यस्यैव मधुसूदनत्वेन
स्वकर्मकस्तवनस्य निषिद्धत्वेन विरुद्धत्वापत्तिरिति दिक्  ॥  २।६।७  ॥   

  

तेषामिति । तदा मधूसूदनशब्दोच्चारणकाले तेषां द्विजानां तूर्यघोषानुनादितः
तूर्यघोषानुनादविशिष्टः पुण्याहघोषोत्थगम्भीरमधुरः पुण्यं पवित्रत्वं न
जहातीति पुण्याहः सार्वकालिकपवित्रतासम्पादकधर्मविशिष्ट इत्यर्थः । स एव
घोषः मधुसूदनशब्दशब्दः तेनोत्थः संजातः गम्भीरमधुरः गम्भीरेण गाम्भीर्येण
सहितो मधुरो माधुर्यं गाम्भीर्यमाधुर्ये इत्यर्थः । अयोध्यां पूरयामास
गम्भीरमधुरशब्दौ भावप्रधानौ  ॥  २।६।८  ॥   

  

कृतेति । अयोध्यानिलयः अयोध्यानिवासी  ॥  २।६।९  ॥   

  

तत इति । पुरीमयोध्यां शोभयितुं स्वस्वबुद्ध्यनुसारेणालङ्कर्तुं चक्रे
प्रयत्नमिति शेषः । शोभायुतामित्याचारिपाठः  ॥  २।६।१०  ॥   

  

अलङ्कृतिमेव विशदयन्नाह --सितेत्यादिभिः । सिताः शुक्ला ये अभ्रा मेघाः
तद्वत् तानि  

शिखराणि तेषामाभा येषु किंच सिताभ्रयुक्तानि यानि शिखराणि तैराभान्ति तेषु
चैत्येषु चैत्यं चैतन्यमस्ति एषु अर्शआद्यजन्तः इदं देवतायतनादिविशेषणम् ।
एतेन रामधाम्नः चैतन्यं व्यक्तं तत्र प्रमाणम् "यत्र गुल्मलतावृक्षा
नित्यशो भान्ति चिन्मयाः" इत्यादि चैत्येषु बौद्धालयेष्विति
गोविन्दाचारिव्याख्यानं तु न नास्तिको नानृतक इत्यादिना बालकाण्डोक्तेन
विरोधात् त्यक्तव्यमिति दिक्  ॥  २।६।११  ॥   

  

नानेति । पण्यं व्यवहर्तव्यं वस्तु आट्टालकेषु
प्राकारोपरिकल्पितयुद्धस्थानेषु सभाविस्वति आलक्षितेषु दूरतो
ऽप्यवलोकितेष्वित्यर्थः । तेन तेषामत्युन्नतत्वं व्यक्तं ध्वजाः
चिह्नसहिताः पताकाः तद्रहिता इति न पौनरुक्त्यम्  ॥  २।६।१२१३  ॥   

  

नटेति । नटा आश्चर्यनानोल्लङ्घनादि कर्म कर्तारः "नर्तका
नृत्यनृत्तादिकर्मकर्तारः" गायका गानकुशलाः तेषां वाचः जनता जनानां समूहः
ततस्तत्रायोध्यायामित्यर्थः । शुश्राव सप्तम्यन्तात्तसिल् "शुश्रुवुश्च
ततस्ततः" इति गोविन्दाचारिपाठः  ॥  २।६।१४  ॥   

  

रामेति । रामाभिषकयुक्ताः रामाभिषेकोपयोगिनीः जनाः अयोध्यानिवासिनः
चत्वरेषु चतुष्पथेषु  ॥  २।६।१५  ॥   

  

अज्ञानामपि तत्कथासु रुचिरिति बोधयितुमाह-- बाला इति । गृहद्वारेषु गृहाणि
च द्वाराणि चेति द्वन्द्वः । एतेन तत्कथायाः सर्वमनोहरत्वं व्यक्तम्  ॥ 
२।६।१६  ॥   

  

प्रासङ्गिकं कथाप्रचारं संवर्ण्य प्रकृतां पुरालङ्कृतिमाह--
कृतेत्यादिद्वाभ्याम् । श्रीमान् स्वतो नित्यसम्पत्तिविशिष्टो राजमार्गः
पौरैः कृतपुष्पोपहारः कृतः पुष्पोपहारः पुष्पबलिर्यस्मिन् धूपगन्धाधिवासितः
उपलक्षणतया धूपादिगन्धव्याप्तश्च कृतः  ॥  २।६।१७  ॥   

  

प्रकाशेति । निशागमनशङ्कया राज्याभिषेकसमये इति शेषः । दीपवृक्षान्
दीपस्थापनयोग्यशाखाविशिष्टतरून् अनुरथ्यासु अनुगता रथ्याः मार्गा यासु
राजमार्गेष्वित्यर्थः । एतेनाभिषेकानन्तरमनेन मार्गेण रामागमनं भविष्यति तं
द्रक्ष्यामीति हेतुर्व्यक्तः  ॥  २।६।१८  ॥   

  

उपसंहरन्नाह-- अलङ्कारमिति । आकाङ्क्षमाणाः प्रशशंसुरिति ।
द्वयोरेकत्रान्वयः  ॥  २।६।१९,२०  ॥   

  

प्रशंसास्वरूपं बोधयन्नाह-- अहो इत्यादिभिः । अयं राजा अहो महात्मा
अतिधैर्यवान् तत्र हेतुः वृद्धमैश्वर्यादिभिरतिप्रवृद्धं स्वमात्मानं
स्वस्वरूपं ज्ञात्वापि राममभिषेक्ष्यति सामर्थ्यसत्त्वे अत्यन्तं
प्रवृद्धैश्वर्यादेः पुत्राधीनीकरणमपि दुर्लभमिति भावः  ॥  २।६।२१  ॥   

  

स्वभाग्यवत्तां सूचयन्त आहुः-- सर्वे इति । सर्वे वयमनुगृहीताः
परमात्मानुग्रहं प्राप्ताः स्म तत्र हेतुः दृष्टलोकपरावरः दृष्टो
विष्ण्वादीन् बोधितः लोकानां भुवनानां परः पालनं येन सः किं च दृष्टः
उपदिष्टः लोकपरः भुवनानां पालको येन सः दृष्टलोकपरः अत एव न वरः श्रेष्ठो
यस्मात् सः अवरः सर्वश्रेष्ठ इत्यर्थः । स एव स इति कर्मधारयः । किंच
दृष्टा लोकाः भुवनानि परावराः उत्तमाधमा येन सः महीपतिः रामः यद्यस्मान्नो
गोप्ता चिराय बहुकालं भविता  ॥  २।६।२२  ॥   

  

राज्यार्हत्वसम्पादनाय रामस्य गुणान्तराण्याह --अनुद्धतेति । अनुद्धतमनाः न
उदोर्थिवचनात् हतं निवृत्तं मनो यस्य सः भावक्विबन्ताद्वदो निष्पन्न उदिति
 ॥  २।६।२३  ॥   

  

स्वेप्सितप्रापको राजा आशीर्भिर्योजित इत्याह-- चिरमिति । अनघः
आश्रिताखनिवर्तकः  ॥  २।६।२४  ॥   

  

एवमिति । एवंविधमेतत्प्रकारकं वचः कथयतां पौराणां वचः विश्रुतवृत्तान्ताः
विश्रुतो वृत्तान्तः राज्याभिषेकवृत्तं यैस्ते अत एव दिग्भ्यः प्राप्ता
आगताः जानपदाजनास्तदा तस्मिन्काले शुश्रुवुः । वच  

इति विशेष्यमध्याहृतं तच्चोभयान्वयि  ॥  २।६।२५  ॥   

  

ते इति । ते रामस्य पुरीमयोध्यां पूरयामासुः  ॥  २।६।२६  ॥   

  

जनौघैरिति । तैरयोध्यां प्राप्तैः विसर्पद्भिः गच्छद्भिर्जनौघैर्जनित इति
शेषः । तत्रायोध्यायामुदीर्णवेगस्य उदीर्णः प्रवृद्धो वेगो यस्य स तस्य  ॥ 
२।६।२७  ॥   

  

तदेव भङ्ग्यन्तरेणाह-- तत इति । ततः जनैः पूर्णत्वाद्धेतोः
इन्द्रक्षयसन्निभमिन्द्रनिवासामरावतीसदृशम् किंच
इन्द्रक्षयानुयोगिकसादृश्यप्रतियोगि किंच इन्द्रक्षयस्य अमरावत्याः संनिभः
सम्यग्प्रकाशो यस्मात्तच्छ्रुतिप्रसिद्धं पुरं साकेतं दिदृक्षुभिः उपाहितैः
प्राप्तैः आकुलं व्याप्तमत एव सस्वनं पुरं बभौ शुशुभे । तत्र दृष्टान्तः
समुद्रयादोभिः समुद्रजलजन्तुभिः अर्णवोदकमिव पुरमित्युभयान्वयि "निवेशः
शरणं क्षयः" इत्यमरः । उपाहितैरित्यत्र क्तान्तो गत्यर्थो हिः
यादोभिर्नदीभिरित्यर्थे ऽपि समुद्रोपादानवैयर्थ्यमेवेति दिक्  ॥  २।६।२८
 ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे षष्ठः
सर्गः  ॥  २।६  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/01-abhiSheka-yojanA/006_abhiShekArthaM_janollAsaH.md">
<details><summary><h3>तिलकम् ...{Loading}...</h3></summary>



आदरात्पुनरभिषेकसामग्रीवर्णनम् । उपागमदुपासाञ्चक्रे । नारं जीवसमूहो
ऽयनमन्तर्यामितया स्थानं यस्य तेनान्तर्यामिणमित्यर्थः  ॥  २।६।१  ॥   

  

शिरसा पात्रीं प्रगृह्य नमस्कारपूर्वमित्यर्थः । महते दैवताय नारायणाय  ॥ 
२।६।२  ॥   

  

आशास्य प्रार्थ्य आत्मनः प्रियं राज्याभिषेकाविध्नरूपं वस्तुतो
रावणवधफलकवनगमनरूपमाशास्य सङ्कल्प्येत्यर्थः । वैदेह्या
सहेत्यत्राप्यपकष्टव्यम् । नहि चतुर्दशभुवनाधिपतेरेतद्यौवराज्यं प्रियं
भवति । सकलतद्देशमनुष्यप्रियत्वादात्मन इत्यस्य वैफल्यं चाद्य व्याख्याने
प्राप्नोतीति दिक् । कुशसंस्तरे कुशमये शयनीये  ॥  २।६।३  ॥   

  

नियतमीश्वरमात्रविषयम् । विष्णोरायतने निजभवनवर्तिनि देवपूजालये  ॥  २।६।४,५
 ॥   

  

सूताः पौराणिकाः मागधा वंशावलीकीर्तकाः बन्दिनः स्तुतिपाठकाः । पूर्वां
सन्ध्यामुपासीनस्तदुपासनं कुर्वञ्जजाप । गायत्रीजपस्यैव तदुपासनरूपत्वात्
 ॥  २।६।६ ॥   

  

वाचयामास स्वस्तिवाचनं पुण्याहं च  ॥  २।६।७  ॥   

  

तूर्यघोषानुनादितस्तूर्यघोषेण सञ्जातानुनादः  ॥  २।६।८,९  ॥   

  

शोभयितुमलङ्कर्तुं चक्रे बुद्धिमिति शेषः  ॥  २।६।१०  ॥   

  

अट्टालकाः प्राकारोपरितनयुद्धस्थानानीति केचित्  ॥  २।६।११,१२  ॥   

  

आलक्षितेषु सर्वतो लक्षितेषु अत्युच्चेष्विति यावत् । ध्वजाः सचिह्नाः
पताकाश्चिह्नरहिता इत्याहुः  ॥  २।६।१३  ॥   

  

नटाः सूत्रधाराः जनता जनसमूहः । ततस्तत्रायोध्यायाम्  ॥  २।६।१४,१५  ॥   

  

रामाभिषवो रामाभिषेकः  ॥  २।६।१६,१७  ॥   

  

अभिषेकानन्तरं गजस्कन्धाधिरूढस्य नगरालङ्कारदर्शनार्थनिर्गमनात्पूर्वं यदि
निशा न याति तदा तदलङ्कारप्रदर्शनार्थं स्वयं रामं द्रष्टुं च
दीपवृक्षान्वृक्षवन्नानाशाखान्दीपस्तम्भान् । अनुरथ्यासु रथ्यापार्श्वयोः
 ॥  २।६।१८,२१  ॥   

  

अनुगृहीता ईश्वरेण । दृष्टलोकपरावरः भावप्रधानो निर्देशः ।  

यथावदवगततज्जनप्राशस्त्याप्राशस्त्यः  ॥  २।६।२२२४  ॥   

  

शुश्रुवुः कथा इति शेषः । विश्रुतवृत्तान्ताः श्रुतरामाभिषेकवृत्तान्ताः  ॥ 
२।६।२५  ॥   

  

ते जानपदाः । रामस्य पुरीमित्यन्वयः  ॥  २।६।२६  ॥   

  

विसर्पद्भिः प्रवेशार्थम्  ॥  २।६।२७  ॥   

  

इन्द्रक्षय इन्द्रनिवासो ऽमरावती । आहितैः आगतैरित्यर्थः । "हि गतौ"
इत्यस्य रूपम् । समुद्रयदोभिः सभुद्रतुल्यैर्महद्भिर्यादोभिरित्यर्थः  ॥ 
२।६।२८  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे षष्ठः सर्गः  ॥  २।६  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/01-abhiSheka-yojanA/006_abhiShekArthaM_janollAsaH.md">
<details><summary><h3>द्राविडपाठः ...{Loading}...</h3></summary>



  
गते पुरोहिते रामः स्नातो नियतमानसः।  
सह पत्न्या विशालाक्ष्या नारायणमुपागमत् ॥ 2.6.1 ॥   
प्रगृह्य शिरसा पात्रीं हविषो विधिवत्तदा।  
महते दैवतायाज्यं जुहाव ज्वलितेऽनले ॥ 2.6.2 ॥   
शेषं च हविषस्तस्य प्राश्याशास्यात्मनः प्रियम्।  
ध्यायन्नारायणं देवं स्वास्तीर्णे कुशसंस्तरे ॥ 2.6.3 ॥   
वाग्यतः सह वैदेह्या भूत्वा नियतमानसः।  
श्रीमत्यायतने विष्णोः शिश्ये नरवरात्मजः ॥ 2.6.4 ॥   
एकयामावशिष्टायां रात्र्यां प्रतिविबुध्य सः।  
अलङ्कारविधिं कृत्स्नं कारयामास वेश्मनः ॥ 2.6.5 ॥   
तत्र श्रृण्वन् सुखा वाचः सूतमागधवन्दिनाम्।  
पूर्वां सन्ध्यामुपासीनो जजाप यतमानसः ॥ 2.6.6 ॥   
तुष्टाव प्रणतश्चैव शिरसा मधुसूदनम्।  
विमलक्षौमसंवीतो वाचयामास च द्विजान् ॥ 2.6.7 ॥   
तेषां पुण्याहघोषोऽथ गम्भीरमधुरस्तदा।  
अयोध्यां पूरयामास तूर्यघोषानुनादितः ॥ 2.6.8 ॥   
कृतोपवासं तु तदा वैदेह्या सह राघवम्।  
अयोध्यानिलयः श्रुत्वा सर्वः प्रमुदितो जनः ॥ 2.6.9 ॥   
ततः पौरजनः सर्वः श्रुत्वा रामाभिषेचनम्।  
प्रभातां रजनीं दृष्ट्वा चक्रे शोभयितुं पुरीम् ॥ 2.6.10 ॥   
सिताभ्रशिखराभेषु देवतायतनेषु च।  
चतुष्पथेषु रथ्यासु चैत्येष्वट्टालकेषु च ॥ 2.6.11 ॥   
नानापण्यसमृद्धेषु वणिजामापणेषु च।  
कुटुम्बिनां समृद्धेषु श्रीमत्सु भवनेषु च ॥ 2.6.12 ॥   
सभासु चैव सर्वासु वृक्षेष्वालक्षितेषु च।  
ध्वजाः समुच्छ्रिताश्चित्राः पताकाश्चाभवंस्तदा ॥ 2.6.13 ॥   
नटनर्तकसङ्घानां गायकानां च गायताम्।  
मनःकर्णसुखा वाचः शुश्रुवुश्च ततस्ततः ॥ 2.6.14 ॥   
रामाभिषेकयुक्ताश्च कथाश्चक्रुर्मिथो जनाः।  
रामाभिषेके सम्प्राप्ते चत्वरेषु गृहेषु च ॥ 2.6.15 ॥   
बाला अपि क्रीडमाना गृहद्वारेषु सङ्घशः।  
रामाभिषेकसंयुक्ताश्चक्रुरेवं मिथः कथाः ॥ 2.6.16 ॥   
कृतपुष्पोपहारश्च धूपगन्धाधिवासितः।  
राजमार्गः कृतः श्रीमान् पौरै रामाभिषेचने ॥ 2.6.17 ॥   
प्रकाशकरणार्थं च निशागमनशङ्कया।  
दीपवृक्षांस्तथा चक्रुरनुरथ्यासु सर्वशः ॥ 2.6.18 ॥   
अलङ्कारं पुरस्यैवं कृत्वा तत्पुरवासिनः।  
आकाङ्क्षमाणा रामस्य यौवराज्याभिषेचनम् ॥ 2.6.19 ॥   
समेत्य सङ्घशः सर्वे चत्वरेषु सभासु च।  
कथयन्तो मिथस्तत्र प्रशशंसुर्जनाधिपम् ॥ 2.6.20 ॥   
अहो महात्मा राजाऽयमिक्ष्वाकुकुलनन्दनः।  
ज्ञात्वा यो वृद्धमात्मानं रामं राज्येऽभिषेक्ष्यति ॥ 2.6.21 ॥   
सर्वे ह्यनुगृहीताः स्म यन्नो रामो महीपतिः।  
चिराय भविता गोप्ता दृष्टलोकपरावरः ॥ 2.6.22 ॥   
अनुद्धतमना विद्वान् धर्मात्मा भ्रातृवत्सलः।  
यथा च भ्रातृषु स्निग्धस्तथास्मास्वपि राघवः ॥ 2.6.23 ॥   
चिरञ्जीवतु धर्मात्मा राजा दशरथोऽनघः।  
यत्प्रसादेनाभिषिक्तं रामं द्रक्ष्यामहे वयम् ॥ 2.6.24 ॥   
एवंविधं कथयतां पौराणां शुश्रुवुस्तदा।  
दिग्भ्योऽपि श्रुतवृत्तान्ताः प्राप्ता जानपदा जनाः ॥ 2.6.25 ॥   
ते तु दिग्भ्यः पुरीं प्राप्ता द्रष्टुं रामाभिषेचनम्।  
रामस्य पूरयामासुः पुरीं जानपदा जनाः ॥ 2.6.26 ॥   
जनौघैस्तैर्विसर्पद्भिः शुश्रुवे तत्र निस्वनः।  
पर्वसूदीर्णवेगस्य सागरस्येव निस्वनः ॥ 2.6.27 ॥   
ततस्तदिन्द्रिक्षयसन्निभं पुरं दिदृक्षुभिर्जानपदैरुपागतैः।  
समन्ततः सस्वनमाकुलं बभौ समुद्रयादोभिरिवार्णवोदकम् ॥ 2.6.28 ॥   

</details>
</div>
