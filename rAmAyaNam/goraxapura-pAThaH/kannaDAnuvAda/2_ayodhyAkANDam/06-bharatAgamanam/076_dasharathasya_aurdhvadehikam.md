+++
title = "०७६ दशरथस्य और्ध्वदेहिकम्"
title_english = "076 Advice of Vasishta to Bharata"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-076-Dasharathasya_Auordhva_Dehikam_.mp3"></div>
</details>



<details><summary>ಭಾಗಸೂಚನಾ</summary>

ದಶರಥರಾಜನ ಅಂತ್ಯೇಷ್ಟಿ ಸಂಸ್ಕಾರ
</details>

###### 1


<details><summary>ಮೂಲಮ್</summary>

ತಮೇವಂ ಶೋಕಸಂತಪ್ತಂ ಭರತಂ ಕೈಕಯೀಸುತಮ್ ।  
ಉವಾಚ ವದತಾಂ ಶ್ರೇಷ್ಠೋವಸಿಷ್ಠಃ ಶ್ರೇಷ್ಠವಾಗೃಷಿಃ ॥
</details>

<details><summary>ಅನುವಾದ</summary>

ಈ ಪ್ರಕಾರ ಶೋಕಸಂತಪ್ತನಾದ ಕೈಕೇಯಿಕುಮಾರ ಭರತನಲ್ಲಿ ಜ್ಞಾನಿಗಳಲ್ಲಿ ಶ್ರೇಷ್ಠರಾದ ಮಹರ್ಷಿ ವಸಿಷ್ಠರು ಉತ್ತಮ ವಾಣಿಯಿಂದ ಹೇಳಿದರು.॥1॥
</details>

###### 2


<details><summary>ಮೂಲಮ್</summary>

ಅಲಂ ಶೋಕೇನ ಭದ್ರಂ ತೇ ರಾಜಪುತ್ರಮಹಾಯಶಃ ।  
ಪ್ರಾಪ್ತಕಾಲಂ ನರಪತೇಃ ಕುರು ಸಂಯಾನಮುತ್ತಮಮ್ ॥
</details>

<details><summary>ಅನುವಾದ</summary>

ಮಹಾಯಶಸ್ವೀ ರಾಜಕುಮಾರ! ನಿನಗೆ ಮಂಗಳವಾಗಲಿ. ಈ ಶೋಕವನ್ನು ಬಿಡು; ಏಕೆಂದರೆ ಇದರಿಂದ ಏನೂ ಆಗುವುದಿಲ್ಲ. ಈಗ ಸಮಯೋಚಿತ ಕರ್ತವ್ಯದ ಕಡೆಗೆ ಗಮನ ಕೊಡು. ದಶರಥರಾಜನ ಶವದ ದಹನ ಸಂಸ್ಕಾರಕ್ಕಾಗಿ ಉತ್ತಮ ವ್ಯವಸ್ಥೆಮಾಡು.॥2॥
</details>

###### 3


<details><summary>ಮೂಲಮ್</summary>

ವಸಿಷ್ಠಸ್ಯ ವಚಃ ಶ್ರುತ್ವಾ ಭರತೋ ಧರಣೀಂ ಗತಃ ।  
ಪ್ರೇತಕೃತ್ಯಾನಿ ಸರ್ವಾಣಿ ಕಾರಯಾಮಾಸ ಧರ್ಮವಿತ್ ॥
</details>

<details><summary>ಅನುವಾದ</summary>

ವಸಿಷ್ಠರ ಮಾತನ್ನು ಕೇಳಿ ಧರ್ಮಜ್ಞ ಭರತನು ಅವರಿಗೆ ಸಾಷ್ಟಾಂಗ ನಮಸ್ಕಾರ ಮಾಡಿದನು ಹಾಗೂ ಮಂತ್ರಿಗಳ ಮೂಲಕ ತಂದೆಯ ಪ್ರೇತಕರ್ಮದ ವ್ಯವಸ್ಥೆ ಮಾಡಿಸಿದನು.॥3॥
</details>

###### 4


<details><summary>ಮೂಲಮ್</summary>

ಉದ್ಧೃತ್ಯತೈಲಸಂಸೇಕಾತ್ಸ ತು ಭೂಮೌನಿವೇಶಿತಮ್ ।  
ಆಪೀತವರ್ಣವದನಂ ಪ್ರಸುಪ್ತಮಿವ ಭೂಮಿಪ ॥
</details>

<details><summary>ಅನುವಾದ</summary>

ದಶರಥನ ಶವವನ್ನು ಎಣ್ಣೆಕೊಪ್ಪರಿಗೆಯಿಂದ ತೆಗೆದು ನೆಲದ ಮೇಲೆ ಇರಿಸಿದರು. ಹೆಚ್ಚು ಸಮಯ ಎಣ್ಣೆಯಲ್ಲಿ ಇರಿಸಿದ್ದರಿಂದ ರಾಜನ ಮುಖ ಹಳದಿಯಾಗಿತ್ತು. ಅವನನ್ನು ನೋಡಿದರೆ ದಶರಥನು ಮಲಗಿರುವನೋ ಎಂಬಂತಿತ್ತು.॥4॥
</details>

###### 5


<details><summary>ಮೂಲಮ್</summary>

ಸಂವೇಶ್ಯ ಶಯನೇ ಚಾಗ್ರ್ಯೇ ನಾನಾರತ್ನಪರಿಷ್ಕೃತೇ ।  
ತತೋ ದಶರಥಂ ಪುತ್ರೋ ವಿಲಲಾಪ ಸುದುಃಖಿತಃ ॥
</details>

<details><summary>ಅನುವಾದ</summary>

ಅನಂತರ ಮೃತ ರಾಜಾ ದಶರಥನನ್ನು ಸ್ನಾನ ಮಾಡಿಸಿ ನಾನಾ ಪ್ರಕಾರದ ರತ್ನಗಳಿಂದ ಅಲಂಕರಿಸಿ ಉತ್ತಮಶಯ್ಯೆಯಲ್ಲಿ (ವಿಮಾನ) ಮಲಗಿಸಿ ಅವನ ಪುತ್ರ ಭರತನು ಅತ್ಯಂತ ದುಃಖಿಯಾಗಿ ವಿಲಪಿಸತೊಡಗಿದನು.॥5॥
</details>

###### 6


<details><summary>ಮೂಲಮ್</summary>

ಕಿಂ ತೇ ವ್ಯವಸಿತಂ ರಾಜನ್ ಪ್ರೋಷಿತೇ ಮಯ್ಯನಾಗತೇ ।  
ವಿವಾಸ್ಯ ರಾಮಂ ಧರ್ಮಜ್ಞಂ ಲಕ್ಷ್ಮಣಂ ಚ ಮಹಾಬಲಮ್ ॥
</details>

<details><summary>ಅನುವಾದ</summary>

ಮಹಾರಾಜರೇ! ನಾನು ಪರದೇಶದಲ್ಲಿದ್ದೆ, ನಿಮ್ಮ ಬಳಿಗೆ ಬರಲಾಗಲಿಲ್ಲ. ಅಷ್ಟರೊಳಗೆ ಶ್ರೀರಾಮ ಮತ್ತು ಮಹಾಬಲೀ ಲಕ್ಷ್ಮಣನನ್ನು ಕಾಡಿಗೆ ಕಳಿಸಿ ನೀವು ಹೀಗೆ ಸ್ವರ್ಗಕ್ಕೆ ಹೋಗುವ ನಿಶ್ಚಯ ಹೇಗೆ ಮಾಡಿದಿರಿ.॥6॥
</details>

###### 7


<details><summary>ಮೂಲಮ್</summary>

ಕ್ವ ಯಾಸ್ಯಸಿ ಮಹಾರಾಜ ಹಿತ್ವೇಮಂ ದುಃಖಿತಂಜನಮ್ ।  
ಹೀನಂ ಪುರುಷಸಿಂಹೇನ ರಾಮೇಣಾಕ್ಲಿಷ್ಟಕರ್ಮಣಾ ॥
</details>

<details><summary>ಅನುವಾದ</summary>

ಮಹಾರಾಜರೇ! ಸುಲಭವಾಗಿ ಮಹತ್ಕಾರ್ಯ ಮಾಡುವ ಪುರುಷಸಿಂಹ ಶ್ರೀರಾಮನಿಂದ ಅಗಲಿದ ಈ ದುಃಖೀ ಸೇವಕನನ್ನು ಬಿಟ್ಟು ತಾವು ಎಲ್ಲಿಗೆ ಹೋಗಿರುವಿರಿ.॥7॥
</details>

###### 8


<details><summary>ಮೂಲಮ್</summary>

ಯೋಗಕ್ಷೇಮಂ ತು ತೇಽವ್ಯಗ್ರಂ ಕೋಽಸ್ಮಿನ್ಕಲ್ಪಯಿತಾ ಪುರೇ ।  
ತ್ವಯಿ ಪ್ರಯಾತೇ ಸ್ವಸ್ತಾತರಾಮೇ ಚ ವನಮಾಶ್ರಿತೇ ॥
</details>

<details><summary>ಅನುವಾದ</summary>

ಅಪ್ಪಾ! ನೀವು ಸ್ವರ್ಗಕ್ಕೆ ಹೊರಟು ಹೋದಿರಿ ಹಾಗೂ ಶ್ರೀರಾಮನು ಕಾಡನ್ನು ಸೇರಿದನು. ಇಂತಹ ಸ್ಥಿತಿಯಲ್ಲಿ ನಿಮ್ಮ ಈ ನಗರದಲ್ಲಿ ನಿಶ್ಚಿಂತೆಯಿಂದ ಪ್ರಜೆಗಳ ಯೋಗಕ್ಷೇಮದ ವ್ಯವಸ್ಥೆ ಯಾರು ಮಾಡುವರು.॥8॥
</details>

###### 9


<details><summary>ಮೂಲಮ್</summary>

ವಿಧವಾ ಪೃಥಿವೀ ರಾಜಂಸ್ತ್ವಯಾ ಹೀನಾ ನ ರಾಜತೇ ।  
ಹೀನಚಂದ್ರೇವ ರಜನೀ ನಗರೀ ಪ್ರತಿಭಾತಿ ಮಾಮ್ ॥
</details>

<details><summary>ಅನುವಾದ</summary>

ಮಹಾರಾಜರೇ! ನೀವಿಲ್ಲದೆ ಈ ಪೃಥಿವಿಯು ವಿಧವೆಯಂತೆ ಆಗಿಹೋಗಿದೆ, ಆದ್ದರಿಂದ ಇದರ ಶೋಭೆ ಉಳಿಯಲಿಲ್ಲ. ಈ ಪುರಿಯು ನನಗೆ ಚಂದ್ರಹೀನ ರಾತ್ರಿಯಂತೆ ಕಲಾಹೀನವಾಗಿ ಕಾಣುತ್ತಿದೆ.॥9॥
</details>

###### 10


<details><summary>ಮೂಲಮ್</summary>

ಏವಂ ವಿಲಪಮಾನಂ ತಂ ಭರತಂ ದೀನಮಾನಸಮ್ ।  
ಅಬ್ರವೀದ್ವಚನಂ ಭೂಯೋವಸಿಷ್ಠಸ್ತು ಮಹಾಮುನಿಃ ॥
</details>

<details><summary>ಅನುವಾದ</summary>

ಈ ಪ್ರಕಾರ ದೀನಚಿತ್ತನಾಗಿ ವಿಲಾಪ ಮಾಡುತ್ತಿರುವ ಭರತನಲ್ಲಿ ಮಹಾಮುನಿ ವಸಿಷ್ಠರು ಇಂತೆಂದರು.॥10॥
</details>

###### 11


<details><summary>ಮೂಲಮ್</summary>

ಪ್ರೇತಕಾರ್ಯಾಣಿ ಯನ್ಯಸ್ಯ ಕರ್ತವ್ಯಾನಿ ವಿಶಾಂಪತೇಃ ।  
ತಾನ್ಯವ್ಯಗ್ರಂ ಮಹಾಬಾಹೋ ಕ್ರಿಯತಾಮವಿಚಾರಿತಮ್ ॥
</details>

<details><summary>ಅನುವಾದ</summary>

ಮಹಾಬಾಹೋ! ಈ ಮಹಾರಾಜರಿಗಾಗಿ ಮಾಡಲಾಗುವ ಪ್ರೇತಕರ್ಮವನ್ನು ಏನನ್ನೂ ವಿಚಾರ ಮಾಡದೆ ಶಾಂತಚಿತ್ತನಾಗಿ ಮಾಡು.॥11॥
</details>

###### 12


<details><summary>ಮೂಲಮ್</summary>

ತಥೇತಿಭರತೋ ವಾಕ್ಯಂ ವಸಿಷ್ಠಸ್ಯಾಭಿಪೂಜ್ಯ ತತ್ ।  
ಋತ್ವಿಕ್ಪುರೋಹಿತಾಚಾರ್ಯಾಂಸ್ತ್ವರಯಾಮಾಸ ಸರ್ವಶಃ ॥
</details>

<details><summary>ಅನುವಾದ</summary>

ಆಗ ‘ಹಾಗೆಯೇ ಆಗಲಿ’ ಎಂದು ಹೇಳಿ ಭರತನು ವಸಿಷ್ಠರ ಆಜ್ಞೆಯನ್ನು ಶಿರಸಾವಹಿಸಿ ಋತ್ವಿಜರು, ಪುರೋಹಿತ ಮತ್ತು ಆಚಾರ್ಯ ಎಲ್ಲರಲ್ಲಿ ಈ ಕಾರ್ಯ ಬೇಗನೇ ನೆರವೇರಿಸುವಂತೆ ಹೇಳಿದನು.॥12॥
</details>

###### 13


<details><summary>ಮೂಲಮ್</summary>

ಯೇ ತ್ವಗ್ನಯೋನರೇಂದ್ರಸ್ಯ ಅಗ್ನ್ಯಗಾರಾದ್ಬಹಿಷ್ಕೃತಾಃ ।  
ಋತ್ವಿಗ್ಭಿರ್ಯಾಜಕೈಶ್ಚೈವತೇ ಹೂಯಂತೇ ಯಥಾವಿಧಿ ॥
</details>

<details><summary>ಅನುವಾದ</summary>

ರಾಜನ ಅಗ್ನಿಶಾಲೆಯಿಂದ ಹೊರಗೆ ತಂದಿರುವ ಅಗ್ನಿಗಳಲ್ಲಿ ಋತ್ವಿಜರಿಂದ ಮತ್ತು ಯಾಜಕರಿಂದ ವಿಧಿಪೂರ್ವಕ ಹವನ ಮಾಡಿಸಲಾಯಿತು.॥13॥
</details>

###### 14


<details><summary>ಮೂಲಮ್</summary>

ಶಿಬಿಕಾಯಾಮಥಾರೋಪ್ಯ ರಾಜಾನಂಗತಚೇತಸಮ್ ।  
ಬಾಷ್ಪಕಂಠಾ ವಿಮನಸಸ್ತಮೂಚುಃ ಪರಿಚಾರಕಾಃ ॥
</details>

<details><summary>ಅನುವಾದ</summary>

ಬಳಿಕ ಮಹಾರಾಜರ ಪಾರ್ಥಿವ ಶರೀರವನ್ನು ಶಿಬಿಕೆಯಲ್ಲಿ ಕುಳ್ಳಿರಿಸಿ ಪರಿಚಾರಕರು ಅದನ್ನು ಶ್ಮಶಾನಕ್ಕೆ ಕೊಂಡು ಹೋದರು. ಆಗ ಕಂಬನಿಯಿಂದ ಅವರ ಗಂಟಲು ಕಟ್ಟಿಹೋಗಿತ್ತು ಮತ್ತು ಮನಸ್ಸಿನಲ್ಲಿ ಬಹಳ ದುಃಖಿತರಾಗಿದ್ದರು.॥14॥
</details>

###### 15


<details><summary>ಮೂಲಮ್</summary>

ಹಿರಣ್ಯಂ ಚ ಸುವರ್ಣಂ ಚವಾಸಾಂಸಿ ವಿವಿಧಾನಿ ಚ ।  
ಪ್ರಕಿರಂತೋ ಜನಾ ಮಾರ್ಗೇ ನೃಪತೇರಗ್ರತೋ ಯಯುಃ ॥
</details>

<details><summary>ಅನುವಾದ</summary>

ದಾರಿಯುದ್ದಕ್ಕೂ ಜನರು ಶಿಬಿಕೆಯ ಮುಂದೆ ಚಿನ್ನ-ಬೆಳ್ಳಿ ಹಾಗೂ ಬಗೆ ಬಗೆಯ ವಸ್ತ್ರಗಳನ್ನು ಹಂಚುತ್ತಾ ಹೋದರು.॥15॥
</details>

## (ಶ್ಲೋಕ -16)


<details><summary>ಮೂಲಮ್</summary>

ಚಂದನಾಗುರುನಿರ್ಯಾಸಾನ್ಸರಲಂ ಪದ್ಮಕಂ ತಥಾ ।  
ದೇವದಾರೂಣಿ ಚಾಹೃತ್ಯ ಕ್ಷೇಪಯಂತಿ ತಥಾಪರೇ ॥
</details>

## (ಶ್ಲೋಕ -17)


<details><summary>ಮೂಲಮ್</summary>

ಗಂಧಾನುಚ್ಚಾವಚಾಂಶ್ಚಾನ್ಯಾಂಸ್ತತ್ರ ಗತ್ವಾಥ ಭೂಮಿಪಮ್ ।  
ತತಃ ಸಂವೇಶಯಾಮಾಸುಶ್ಚಿತಾಮಧ್ಯೇ ತಮೃತ್ವಿಜಃ ॥
</details>

<details><summary>ಅನುವಾದ</summary>

ಶ್ಮಶಾನಭೂಮಿಗೆ ತಲುಪಿ ಚಿತೆ ನಿರ್ಮಿಸಲಾಯಿತು. ಯಾರೋ ಚಂದನ ತಂದಿಟ್ಟರೆ, ಕೆಲವರು ಗುಗ್ಗುಲ, ಪದ್ಮಕ, ಸರಲ, ದೇವದಾರು ಕಟ್ಟಿಗೆಗಳನ್ನು ತಂದು ಚಿತೆಯಲ್ಲಿ ಹಾಕಿದರು. ಕೆಲವರು ಬಗೆ-ಬಗೆಯ ಸುಗಂಧ ದ್ರವ್ಯಗಳನ್ನು ತಂದು ಹಾಕಿದರು. ಬಳಿಕ ಋತ್ವಿಜರು ರಾಜನ ಶವವನ್ನು ಚಿತೆಯಲ್ಲಿ ಇರಿಸಿದರು.॥16-17॥
</details>

###### 18


<details><summary>ಮೂಲಮ್</summary>

ತದಾ ಹುತಾಶನಂ ಹುತ್ತ್ವಾ ಜೇಪುಸ್ತಸ್ಯ ತದೃತ್ವಿಜಃ ।  
ಜಗುಶ್ಚ ತೇ ಯಥಾಶಾಸ್ತ್ರಂ ತತ್ರ ಸಾಮಾನಿ ಸಾಮಗಾಃ ॥
</details>

<details><summary>ಅನುವಾದ</summary>

ಆಗ ಅಗ್ನಿಗೆ ಆಹುತಿಯನ್ನು ಕೊಟ್ಟು ಋತ್ವಿಜರು ವೇದೋಕ್ತ ಮಂತ್ರಗಳನ್ನು ಪಠಿಸಿದರು. ಸಾಮವೇದೀ ವಿದ್ವಾಂಸರು ಶಾಸ್ತ್ರೋಕ್ತವಾಗಿ ಸಾಮಗಾಯನವನ್ನು ಮಾಡಿದರು.॥18॥
</details>

###### 19


<details><summary>ಮೂಲಮ್</summary>

ಶಿಬಿಕಾಭಿಶ್ಚ ಯಾನೈಶ್ಚ ಯಥಾರ್ಹಂ ತಸ್ಯ ಯೋಷಿತಃ ।  
ನಗರಾನ್ನಿರ್ಯಯುಸ್ತತ್ರ ವೃದ್ಧೈಃ ಪರಿವೃತಾಸ್ತಥಾ ॥
</details>

###### 20


<details><summary>ಮೂಲಮ್</summary>

ಪ್ರಸವ್ಯಂ ಚಾಪಿ ತಂಚಕ್ರುರ್ಋತ್ವಿಜೋಽಗ್ನಿಚಿತಂ ನೃಪಮ್ ।  
ಸ್ತ್ರಿಯಶ್ಚ ಶೋಕಸಂತಪ್ತಾಃ ಕೌಸಲ್ಯಾಪ್ರಮುಖಾಸ್ತದಾ ॥
</details>

<details><summary>ಅನುವಾದ</summary>

ಬಳಿಕ ಚಿತೆಗೆ ಅಗ್ನಿಸ್ಪರ್ಶ ಮಾಡಲಾಯಿತು, ಅನಂತರ ದಶರಥನ ಕೌಸಲ್ಯೆ ಮೊದಲಾದ ರಾಣಿಯರು ವೃದ್ಧರಾದ ರಕ್ಷಕರಿಂದ ಸುತ್ತುವರೆದು ಯಥಾಯೋಗ್ಯ ವಾಹನಗಳಲ್ಲಿ ನಗರದಿಂದ ಹೊರಟು, ಶೋಕಸಂತಪ್ತರಾಗಿ ಶ್ಮಶಾನಭೂಮಿಗೆ ಬಂದು, ಅಶ್ವಮೇಧಾಂತ ಯಜ್ಞಗಳ ಅನುಷ್ಠಾತಾ ದಶರಥನ ಶವವನ್ನು ಪ್ರದಕ್ಷಿಣೆ ಮಾಡಿದರು. ಜೊತೆಗೆ ಋತಿಜ್ವರೂ ಆ ಶವಕ್ಕೆ ಪ್ರದಕ್ಷಿಣೆ ಮಾಡಿದರು.॥19-20॥
</details>

###### 21


<details><summary>ಮೂಲಮ್</summary>

ಕ್ರೌಂಚೀನಾಮಿವ ನಾರೀಣಾಂ ನಿನಾದಸ್ತತ್ರಶುಶ್ರುವೇ ।  
ಆರ್ತಾನಾಂ ಕರುಣಂ ಕಾಲೇ ಕ್ರೋಶಂತೀನಾಂಸಹಸ್ರಶಃ ॥
</details>

<details><summary>ಅನುವಾದ</summary>

ಆಗ ಅಲ್ಲಿ ಕರುಣಕ್ರಂದನ ಮಾಡುತ್ತಿರುವ ಸಾವಿರಾರು ಶೋಕಾರ್ತ ರಾಣಿಯರ ಆರ್ತನಾದವು ಕುಕರ ಪಕ್ಷಿಗಳ ಚೀತ್ಕಾರದಂತೆ ಕೇಳಿ ಬರುತ್ತಿತ್ತು.॥21॥
</details>

###### 22


<details><summary>ಮೂಲಮ್</summary>

ತತೋ ರುದಂತ್ಯೋ ವಿವಶಾ ವಿಲಪ್ಯ ಚ ಪುನಃ ಪುನಃ ।  
ಯಾನೇಭ್ಯಃ ಸರಯೂತೀರಮವತೇರುರ್ನೃಪಾಂಗನಾಃ ॥
</details>

<details><summary>ಅನುವಾದ</summary>

ದಹನ ಕರ್ಮದ ಬಳಿಕ ವಿವಶರಾಗಿ ಅಳುತ್ತಾ ಆ ರಾಣಿಯರು ಪದೇ-ಪದೇ ವಿಲಪಿಸುತ್ತಾ ವಾಹನಗಳಲ್ಲೇ ಸರಯೂ ತೀರಕ್ಕೆ ಹೋದರು.॥22॥
</details>

###### 23


<details><summary>ಮೂಲಮ್</summary>

ಕೃತ್ವೋದಕಂ ತೇ ಭರತೇನ ಸಾರ್ಧಂ  
ನೃಪಾಂಗನಾ ಮಂತ್ರಿಪುರೋಹಿತಾಶ್ಚ ।  
ಪುರಂ ಪ್ರವಿಶ್ಯಾಶ್ರುಪರೀತನೇತ್ರಾ  
ಭೂಮೌ ದಶಾಹಂ ವ್ಯನಯಂತದುಃಖಮ್ ॥
</details>

<details><summary>ಅನುವಾದ</summary>

ಭರತನೊಂದಿಗೆ ರಾಣಿಯರು, ಮಂತ್ರಿಗಳು, ಪುರೋಹಿತರೂ ಕೂಡ ರಾಜನಿಗಾಗಿ ಜಲಾಂಜಲಿಕೊಟ್ಟರು, ಮತ್ತೆ ಎಲ್ಲರೂ ಕಣ್ಣೀರು ಸುರಿಸುತ್ತಾ ನಗರಕ್ಕೆ ಬಂದರು. ಹತ್ತು ದಿನಗಳವರೆಗೆ ನೆಲದಲ್ಲಿ ಮಲಗುತ್ತಾ, ಅವರು ಬಹಳ ದುಃಖದಿಂದ ತಮ್ಮ ಸಮಯ ಕಳೆದರು.॥23॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಎಪ್ಪತ್ತಾರನೆಯಯ ಸರ್ಗ ಪೂರ್ಣವಾಯಿತು.॥76॥
</details>
