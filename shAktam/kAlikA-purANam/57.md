+++
title = "५७"

+++

<details open><summary>विश्वास-प्रस्तुतिः</summary>

सप्तपञ्चाशोऽध्यायः  
  
मार्कण्डेय उवाच  
  
श्रुत्वेमं सगरो राजा संवादं भैरवेण वै ।  
वेतालेनापि भर्गस्य पुनरौर्वमपृच्छत ॥ १ ॥
</details>

<details><summary>मूलम्</summary>

सप्तपञ्चाशोऽध्यायः  
  
मार्कण्डेय उवाच  
  
श्रुत्वेमं सगरो राजा संवादं भैरवेण वै ।  
वेतालेनापि भर्गस्य पुनरौर्वमपृच्छत ॥ १ ॥
</details>  
  

<details open><summary>विश्वास-प्रस्तुतिः</summary>

सगर उवाच  
  
मन्त्रं कलेवरगतम् आङ्गं प्रोक्तं त्वया द्विज ।  
अङ्गमन्त्राणि मे देव्याः कथ्यन्तां भो द्विजोत्तम ॥ २ ॥
</details>

<details><summary>मूलम्</summary>

सगर उवाच  
  
मन्त्रं कलेवरगतम् आङ्गं प्रोक्तं त्वया द्विज ।  
अङ्गमन्त्राणि मे देव्याः कथ्यन्तां भो द्विजोत्तम ॥ २ ॥
</details>  
  

<details open><summary>विश्वास-प्रस्तुतिः</summary>

तथा मन्त्राणि सर्वाणि पूजास्थानानि सर्वशः ।  
तथैवोत्तरमन्त्राणि कवचानि पृथक् पृथक् ॥ ३ ॥
</details>

<details><summary>मूलम्</summary>

तथा मन्त्राणि सर्वाणि पूजास्थानानि सर्वशः ।  
तथैवोत्तरमन्त्राणि कवचानि पृथक् पृथक् ॥ ३ ॥
</details>  
  

<details open><summary>विश्वास-प्रस्तुतिः</summary>

कामाख्यायाश्च माहात्म्यं सरहस्यं समन्त्रकम् ।  
यथा शशंस भगवान् महादेव उमापतिः ॥ ४ ॥
</details>

<details><summary>मूलम्</summary>

कामाख्यायाश्च माहात्म्यं सरहस्यं समन्त्रकम् ।  
यथा शशंस भगवान् महादेव उमापतिः ॥ ४ ॥
</details>  
  

<details open><summary>विश्वास-प्रस्तुतिः</summary>

वेतालभैरवाभ्यां तत् समाचक्ष्व सविस्तरात् ।  
शृण्वतो न हि मे तृप्तिर्जायते महदद्भुतम् ॥ ५ ॥
</details>

<details><summary>मूलम्</summary>

वेतालभैरवाभ्यां तत् समाचक्ष्व सविस्तरात् ।  
शृण्वतो न हि मे तृप्तिर्जायते महदद्भुतम् ॥ ५ ॥
</details>  
  

<details open><summary>विश्वास-प्रस्तुतिः</summary>

भवता कथ्यमानं हि परं कौतूहलं मम ।  
  
और्व उवाच  
  
शृणु त्वं राजशार्दूल यत्पुत्राभ्यामुमापतिः ॥ ६ ॥
</details>

<details><summary>मूलम्</summary>

भवता कथ्यमानं हि परं कौतूहलं मम ।  
  
और्व उवाच  
  
शृणु त्वं राजशार्दूल यत्पुत्राभ्यामुमापतिः ॥ ६ ॥
</details>  
  

<details open><summary>विश्वास-प्रस्तुतिः</summary>

उवाच महदाख्यानं तन्मे निगदतोऽधुना ।  
एतद्रहस्यं परमं पवित्रं पापनाशनम् ॥ ७ ॥
</details>

<details><summary>मूलम्</summary>

उवाच महदाख्यानं तन्मे निगदतोऽधुना ।  
एतद्रहस्यं परमं पवित्रं पापनाशनम् ॥ ७ ॥
</details>  
  

<details open><summary>विश्वास-प्रस्तुतिः</summary>

अरं स्वस्त्ययनं पुंसां गर्भे पुंसवनं स्मृतम् ।  
कल्याणकारकं भद्रं चतुर्वर्गफलप्रदम् ॥ ८ ॥
</details>

<details><summary>मूलम्</summary>

अरं स्वस्त्ययनं पुंसां गर्भे पुंसवनं स्मृतम् ।  
कल्याणकारकं भद्रं चतुर्वर्गफलप्रदम् ॥ ८ ॥
</details>  
  

<details open><summary>विश्वास-प्रस्तुतिः</summary>

शठाय चलचित्ताय नास्तिकायाजितात्मने ।  
देवद्विजगुरूणां च मिथ्यानिर्बन्धकारिणे ॥ ९ ॥
</details>

<details><summary>मूलम्</summary>

शठाय चलचित्ताय नास्तिकायाजितात्मने ।  
देवद्विजगुरूणां च मिथ्यानिर्बन्धकारिणे ॥ ९ ॥
</details>  
  

<details open><summary>विश्वास-प्रस्तुतिः</summary>

न पापायाभिशस्ताय खञ्जकाणादिरोगिणे ।  
न कथ्यं न च वा देयं श्रद्धाविरहिताय च ॥ १० ॥
</details>

<details><summary>मूलम्</summary>

न पापायाभिशस्ताय खञ्जकाणादिरोगिणे ।  
न कथ्यं न च वा देयं श्रद्धाविरहिताय च ॥ १० ॥
</details>  
  

<details open><summary>विश्वास-प्रस्तुतिः</summary>

महामायामन्त्रकल्पं प्रोक्त्वा ताभ्यामुमापतिः ।  
वेतालभैरवाभ्यां तु पुनरेवाभ्यभाषत ॥ ११ ॥
</details>

<details><summary>मूलम्</summary>

महामायामन्त्रकल्पं प्रोक्त्वा ताभ्यामुमापतिः ।  
वेतालभैरवाभ्यां तु पुनरेवाभ्यभाषत ॥ ११ ॥
</details>  
  

<details open><summary>विश्वास-प्रस्तुतिः</summary>

भगवानुवाच  
  
अङ्गमन्त्रं प्रवक्ष्यामि प्रोक्तवाँस्तन्त्रमुत्तमम् ।  
तदेव प्रथमं विद्धि सर्वपूजासु सङ्गतम् ॥ १२ ॥
</details>

<details><summary>मूलम्</summary>

भगवानुवाच  
  
अङ्गमन्त्रं प्रवक्ष्यामि प्रोक्तवाँस्तन्त्रमुत्तमम् ।  
तदेव प्रथमं विद्धि सर्वपूजासु सङ्गतम् ॥ १२ ॥
</details>  
  

<details open><summary>विश्वास-प्रस्तुतिः</summary>

आचान्तः शुचितां प्राप्तः सुस्नातो देवपूजने ।  
पूजावेद्या बहिःस्थित्वा चतुर्हस्तान्तरे धिया ॥ १३ ॥
</details>

<details><summary>मूलम्</summary>

आचान्तः शुचितां प्राप्तः सुस्नातो देवपूजने ।  
पूजावेद्या बहिःस्थित्वा चतुर्हस्तान्तरे धिया ॥ १३ ॥
</details>  
  

<details open><summary>विश्वास-प्रस्तुतिः</summary>

गृहे वां द्वारदेशस्थः प्रणम्य शिरसा गुरुम् ।  
प्रणमेदिष्टदेवं स्वं दिक्पालानपि चेतसा ॥ १४ ॥
</details>

<details><summary>मूलम्</summary>

गृहे वां द्वारदेशस्थः प्रणम्य शिरसा गुरुम् ।  
प्रणमेदिष्टदेवं स्वं दिक्पालानपि चेतसा ॥ १४ ॥
</details>  
  

<details open><summary>विश्वास-प्रस्तुतिः</summary>

यत् पूर्वमर्जितं पापं तद्दिनेऽन्यदिनेऽपि वा ।  
प्रायश्चित्तैर्नापनुन्नं तच्च पापं स्मरेद्धिया ॥ १५ ॥
</details>

<details><summary>मूलम्</summary>

यत् पूर्वमर्जितं पापं तद्दिनेऽन्यदिनेऽपि वा ।  
प्रायश्चित्तैर्नापनुन्नं तच्च पापं स्मरेद्धिया ॥ १५ ॥
</details>  
  

<details open><summary>विश्वास-प्रस्तुतिः</summary>

तत्पापस्यापनोदाय मन्त्रद्वयमुदीरयेत् ।  
देवि त्वं प्राकृतं चित्तं पापाक्रान्तमभून्मम ॥ १६ ॥
</details>

<details><summary>मूलम्</summary>

तत्पापस्यापनोदाय मन्त्रद्वयमुदीरयेत् ।  
देवि त्वं प्राकृतं चित्तं पापाक्रान्तमभून्मम ॥ १६ ॥
</details>  
  

<details open><summary>विश्वास-प्रस्तुतिः</summary>

तन्निःसारय चित्तान्मे पापं हूं फट् च ते नमः ।  
सूर्यः सोमो यमः कालो महाभूतानि पञ्च वै ॥ १७ ॥
</details>

<details><summary>मूलम्</summary>

तन्निःसारय चित्तान्मे पापं हूं फट् च ते नमः ।  
सूर्यः सोमो यमः कालो महाभूतानि पञ्च वै ॥ १७ ॥
</details>  
  

<details open><summary>विश्वास-प्रस्तुतिः</summary>

एते शुभाशुभस्येह कर्मणो नव साक्षिणः ।  
ततः पुनर्हूं फडिति पार्श्वमूर्ध्वमधस्तथा ॥ १८ ॥
</details>

<details><summary>मूलम्</summary>

एते शुभाशुभस्येह कर्मणो नव साक्षिणः ।  
ततः पुनर्हूं फडिति पार्श्वमूर्ध्वमधस्तथा ॥ १८ ॥
</details>  
  

<details open><summary>विश्वास-प्रस्तुतिः</summary>

आत्मानं क्रोधदृष्ट्याथ निरीक्ष्य सुमना भवेत् ।  
एवं कृते प्रथमतः पापोत्सारणकर्मणि ॥ १९ ॥
</details>

<details><summary>मूलम्</summary>

आत्मानं क्रोधदृष्ट्याथ निरीक्ष्य सुमना भवेत् ।  
एवं कृते प्रथमतः पापोत्सारणकर्मणि ॥ १९ ॥
</details>  
  

<details open><summary>विश्वास-प्रस्तुतिः</summary>

यत् स्याद् दृढतरं पापं तद् दूरे चावतिष्ठते ।  
अतीते पूजने स्थानं स्वं प्रयाति पुनश्च यत् ॥ २० ॥
</details>

<details><summary>मूलम्</summary>

यत् स्याद् दृढतरं पापं तद् दूरे चावतिष्ठते ।  
अतीते पूजने स्थानं स्वं प्रयाति पुनश्च यत् ॥ २० ॥
</details>  
  

<details open><summary>विश्वास-प्रस्तुतिः</summary>

यत् स्यादल्पतरं पापं तन्नाशमुपगच्छति ।  
ॐ अः फडितिमन्त्रेण पूजावेदीं ततो विशेत् ॥ २१ ॥
</details>

<details><summary>मूलम्</summary>

यत् स्यादल्पतरं पापं तन्नाशमुपगच्छति ।  
ॐ अः फडितिमन्त्रेण पूजावेदीं ततो विशेत् ॥ २१ ॥
</details>  
  

<details open><summary>विश्वास-प्रस्तुतिः</summary>

पूजने त्यक्तपापस्य काममिष्टं क्षणाद् भवेत् ।  
नाराचमुद्रया दृष्ट्वा समया अम्प्रलोकयेत् ॥ २२ ॥
</details>

<details><summary>मूलम्</summary>

पूजने त्यक्तपापस्य काममिष्टं क्षणाद् भवेत् ।  
नाराचमुद्रया दृष्ट्वा समया अम्प्रलोकयेत् ॥ २२ ॥
</details>  
  

<details open><summary>विश्वास-प्रस्तुतिः</summary>

पुष्पनैवेद्यगन्धादि ह्रीं हूं फडिति मन्त्रकैः ।  
यदात्मनानवज्ञातं सम्यक् पुष्पादिदूषणम् ॥ २३ ॥
</details>

<details><summary>मूलम्</summary>

पुष्पनैवेद्यगन्धादि ह्रीं हूं फडिति मन्त्रकैः ।  
यदात्मनानवज्ञातं सम्यक् पुष्पादिदूषणम् ॥ २३ ॥
</details>  
  

<details open><summary>विश्वास-प्रस्तुतिः</summary>

अस्पृश्यस्पर्शनं वापि यदन्यायार्जितं च वा ।  
तथा निर्माल्यसंसृष्टं कीटाद्यारोहणं च यत् ॥ २४ ॥
</details>

<details><summary>मूलम्</summary>

अस्पृश्यस्पर्शनं वापि यदन्यायार्जितं च वा ।  
तथा निर्माल्यसंसृष्टं कीटाद्यारोहणं च यत् ॥ २४ ॥
</details>  
  

<details open><summary>विश्वास-प्रस्तुतिः</summary>

तत्सर्वं नाशमायाति नैवेद्याद्यवलोकनात् ।  
ततो रमितिमन्त्रेण शिखां दीपस्य संस्पृशेत् ॥ २५ ॥
</details>

<details><summary>मूलम्</summary>

तत्सर्वं नाशमायाति नैवेद्याद्यवलोकनात् ।  
ततो रमितिमन्त्रेण शिखां दीपस्य संस्पृशेत् ॥ २५ ॥
</details>  
  

<details open><summary>विश्वास-प्रस्तुतिः</summary>

स तस्य सुभगो दीपो भवेत् स्पर्शनमात्रतः ।  
पतङ्गकीटकेशादि-दाहात् क्रव्यादसंहतः ॥ २६ ॥
</details>

<details><summary>मूलम्</summary>

स तस्य सुभगो दीपो भवेत् स्पर्शनमात्रतः ।  
पतङ्गकीटकेशादि-दाहात् क्रव्यादसंहतः ॥ २६ ॥
</details>  
  

<details open><summary>विश्वास-प्रस्तुतिः</summary>

वसामज्जास्थिसम्पूतिर्यज्ञादावुअयोजनम् ।  
अज्ञातरूपं तत्सर्वं दोषं स्पर्शाद् विनाशयेत् ॥ २७ ॥
</details>

<details><summary>मूलम्</summary>

वसामज्जास्थिसम्पूतिर्यज्ञादावुअयोजनम् ।  
अज्ञातरूपं तत्सर्वं दोषं स्पर्शाद् विनाशयेत् ॥ २७ ॥
</details>  
  

<details open><summary>विश्वास-प्रस्तुतिः</summary>

नारसिंहेन मन्त्रेण देवतीर्थेन संस्पृशेत् ।  
पानीयं घटमध्यस्थं वीक्सन्नभ्युक्ष्य याजकः ॥ २८ ॥
</details>

<details><summary>मूलम्</summary>

नारसिंहेन मन्त्रेण देवतीर्थेन संस्पृशेत् ।  
पानीयं घटमध्यस्थं वीक्सन्नभ्युक्ष्य याजकः ॥ २८ ॥
</details>  
  

<details open><summary>विश्वास-प्रस्तुतिः</summary>

वामेन पाणिना धृत्वा वामपार्श्वे स्थितं तदा ।  
पात्रमाधारमन्त्रेण संस्कुर्वन् संस्पृशेज्जलम् ॥ २९ ॥
</details>

<details><summary>मूलम्</summary>

वामेन पाणिना धृत्वा वामपार्श्वे स्थितं तदा ।  
पात्रमाधारमन्त्रेण संस्कुर्वन् संस्पृशेज्जलम् ॥ २९ ॥
</details>  
  

<details open><summary>विश्वास-प्रस्तुतिः</summary>

यज्ञदानादपेयादि संसृष्टिरिह सङ्गता ।  
यदन्यद् दूषणं पात्रे तोये वा ज्ञानतो भवेत् ॥ ३० ॥
</details>

<details><summary>मूलम्</summary>

यज्ञदानादपेयादि संसृष्टिरिह सङ्गता ।  
यदन्यद् दूषणं पात्रे तोये वा ज्ञानतो भवेत् ॥ ३० ॥
</details>  
  

<details open><summary>विश्वास-प्रस्तुतिः</summary>

जलाशयं शवस्पर्शाज्जलं स्ननाच्च सङ्गतम् ।  
दूषणानि विनश्यन्ति तानि वै देवपूजने ॥ ३१ ॥
</details>

<details><summary>मूलम्</summary>

जलाशयं शवस्पर्शाज्जलं स्ननाच्च सङ्गतम् ।  
दूषणानि विनश्यन्ति तानि वै देवपूजने ॥ ३१ ॥
</details>  
  

<details open><summary>विश्वास-प्रस्तुतिः</summary>

प्रजापतिसुतो हान्तप्रान्तः स्वरसमन्वितः ।  
चन्द्रार्धबिन्दुसहितो मन्त्रोऽयं नारसिंहकः ॥ ३२ ॥
</details>

<details><summary>मूलम्</summary>

प्रजापतिसुतो हान्तप्रान्तः स्वरसमन्वितः ।  
चन्द्रार्धबिन्दुसहितो मन्त्रोऽयं नारसिंहकः ॥ ३२ ॥
</details>  
  

<details open><summary>विश्वास-प्रस्तुतिः</summary>

स्वसञ्ज्ञाद्यक्षरं बिन्दुचन्द्रार्धपरियोजितम् ।  
आधारमन्त्रं जानीयात् साधकः कार्यसिद्धये ॥ ३३ ॥
</details>

<details><summary>मूलम्</summary>

स्वसञ्ज्ञाद्यक्षरं बिन्दुचन्द्रार्धपरियोजितम् ।  
आधारमन्त्रं जानीयात् साधकः कार्यसिद्धये ॥ ३३ ॥
</details>  
  

<details open><summary>विश्वास-प्रस्तुतिः</summary>

तत आधारमन्त्रेण पाणिभ्यामासनं स्वकम् ।  
आदाय विनिधायाशु पुनः संस्पृश्य पाणिना ॥ ३४ ॥
</details>

<details><summary>मूलम्</summary>

तत आधारमन्त्रेण पाणिभ्यामासनं स्वकम् ।  
आदाय विनिधायाशु पुनः संस्पृश्य पाणिना ॥ ३४ ॥
</details>  
  

<details open><summary>विश्वास-प्रस्तुतिः</summary>

आत्ममन्त्रेण्पविशेत् तदा तस्मिन् वरासने ।  
दुःशिल्पिरचितत्वादि यद्वान्यासनऊषणम् ॥ ३५ ॥
</details>

<details><summary>मूलम्</summary>

आत्ममन्त्रेण्पविशेत् तदा तस्मिन् वरासने ।  
दुःशिल्पिरचितत्वादि यद्वान्यासनऊषणम् ॥ ३५ ॥
</details>  
  

<details open><summary>विश्वास-प्रस्तुतिः</summary>

अज्ञातं विलयं याति उपवेशात् समन्त्रकात् ।  
  
आहूय स्वाक्षरं पूर्वं सोमसामिसमन्वितम् ॥ ३६ ॥
</details>

<details><summary>मूलम्</summary>

अज्ञातं विलयं याति उपवेशात् समन्त्रकात् ।  
  
आहूय स्वाक्षरं पूर्वं सोमसामिसमन्वितम् ॥ ३६ ॥
</details>  
  

<details open><summary>विश्वास-प्रस्तुतिः</summary>

सबिन्दुकं विजानीयादात्ममन्त्रं तु साधकः ।  
ततस्तु मातृकान्यासं नादबिन्दुसमन्वितम् ॥ ३७ ॥
</details>

<details><summary>मूलम्</summary>

सबिन्दुकं विजानीयादात्ममन्त्रं तु साधकः ।  
ततस्तु मातृकान्यासं नादबिन्दुसमन्वितम् ॥ ३७ ॥
</details>  
  

<details open><summary>विश्वास-प्रस्तुतिः</summary>

कुर्यात् तु मातृकामन्त्रैः स्वशरीरे विचक्षणः ।  
कल्पेषु च यदज्ञातं मन्त्रोच्चारणकर्मणि ॥ ३८ ॥
</details>

<details><summary>मूलम्</summary>

कुर्यात् तु मातृकामन्त्रैः स्वशरीरे विचक्षणः ।  
कल्पेषु च यदज्ञातं मन्त्रोच्चारणकर्मणि ॥ ३८ ॥
</details>  
  

<details open><summary>विश्वास-प्रस्तुतिः</summary>

यद्दुष्टं वा तथा स्पृष्टं माताभ्रष्टादिदूषणम् ।  
तन्न्यस्ता मातृकामन्त्रा नाशयन्ति सदैव हि ॥ ३९ ॥
</details>

<details><summary>मूलम्</summary>

यद्दुष्टं वा तथा स्पृष्टं माताभ्रष्टादिदूषणम् ।  
तन्न्यस्ता मातृकामन्त्रा नाशयन्ति सदैव हि ॥ ३९ ॥
</details>  
  

<details open><summary>विश्वास-प्रस्तुतिः</summary>

व्यञ्जनानि च सर्वाणि तथा विष्ण्वादयः स्वराः ।  
सर्वे ते मातृकामन्त्राश्चन्द्रबिन्दुविभूषणा ॥ ४० ॥
</details>

<details><summary>मूलम्</summary>

व्यञ्जनानि च सर्वाणि तथा विष्ण्वादयः स्वराः ।  
सर्वे ते मातृकामन्त्राश्चन्द्रबिन्दुविभूषणा ॥ ४० ॥
</details>  
  

<details open><summary>विश्वास-प्रस्तुतिः</summary>

सर्वे युगान्तवन्द्येषु न्यस्तेषु न्यूनपूरणम् ।  
मन्त्रे कल्पे च कुर्वन्ति विन्यस्ता मातृकाः स्वयम् ॥ ४१ ॥
</details>

<details><summary>मूलम्</summary>

सर्वे युगान्तवन्द्येषु न्यस्तेषु न्यूनपूरणम् ।  
मन्त्रे कल्पे च कुर्वन्ति विन्यस्ता मातृकाः स्वयम् ॥ ४१ ॥
</details>  
  

<details open><summary>विश्वास-प्रस्तुतिः</summary>

एकमात्रो भवेद्ध्रस्वो द्विमात्रो दीर्घ उच्यते ।  
प्लुतस्त्रिमात्रो विज्ञेयो वर्णा एते व्यवस्थिताः ॥ ४२ ॥
</details>

<details><summary>मूलम्</summary>

एकमात्रो भवेद्ध्रस्वो द्विमात्रो दीर्घ उच्यते ।  
प्लुतस्त्रिमात्रो विज्ञेयो वर्णा एते व्यवस्थिताः ॥ ४२ ॥
</details>  
  

<details open><summary>विश्वास-प्रस्तुतिः</summary>

सर्वेषामेव वर्णानां मात्रादेव्यस्तु मातृकाः ।  
शिवदूतीप्रभृतयस्तन्न्यासास्तत्तनुस्थिताः ॥ ४३ ॥
</details>

<details><summary>मूलम्</summary>

सर्वेषामेव वर्णानां मात्रादेव्यस्तु मातृकाः ।  
शिवदूतीप्रभृतयस्तन्न्यासास्तत्तनुस्थिताः ॥ ४३ ॥
</details>  
  

<details open><summary>विश्वास-प्रस्तुतिः</summary>

पूरयन्ति च तान् न्यूनांश्चतुर्वर्ग तथाचिरात् ।  
ददत्येव सदा रक्षां कुर्वन्ति सुरपूजने ॥ ४४ ॥
</details>

<details><summary>मूलम्</summary>

पूरयन्ति च तान् न्यूनांश्चतुर्वर्ग तथाचिरात् ।  
ददत्येव सदा रक्षां कुर्वन्ति सुरपूजने ॥ ४४ ॥
</details>  
  

<details open><summary>विश्वास-प्रस्तुतिः</summary>

चतुर्वर्गप्रदश्चायं सर्वकामफलप्रदः ।  
सर्वदामातृकान्यासस्तुष्टिपुष्टिप्रदायकः ॥ ४५ ॥
</details>

<details><summary>मूलम्</summary>

चतुर्वर्गप्रदश्चायं सर्वकामफलप्रदः ।  
सर्वदामातृकान्यासस्तुष्टिपुष्टिप्रदायकः ॥ ४५ ॥
</details>  
  

<details open><summary>विश्वास-प्रस्तुतिः</summary>

यः कुर्याद् मातृकान्यासं विनापि सुरपूजनात् ।  
तस्माद् बिभेति सततं भूतग्रामश्चतुर्विधः ॥ ४६ ॥
</details>

<details><summary>मूलम्</summary>

यः कुर्याद् मातृकान्यासं विनापि सुरपूजनात् ।  
तस्माद् बिभेति सततं भूतग्रामश्चतुर्विधः ॥ ४६ ॥
</details>  
  

<details open><summary>विश्वास-प्रस्तुतिः</summary>

तं द्रष्टुमपि देवाश्च स्पृहयन्ति महौजसम् ।  
स सर्वं च वशं कुर्याद् न च याति पराभवम् ॥ ४७ ॥
</details>

<details><summary>मूलम्</summary>

तं द्रष्टुमपि देवाश्च स्पृहयन्ति महौजसम् ।  
स सर्वं च वशं कुर्याद् न च याति पराभवम् ॥ ४७ ॥
</details>  
  

<details open><summary>विश्वास-प्रस्तुतिः</summary>

कुसुमं विष्णुमन्त्रेण अङ्गुल्यग्रेण साधकः ।  
विमर्दनार्थं गृह्णीयात करशोधनकर्मणि ॥ ४८ ॥
</details>

<details><summary>मूलम्</summary>

कुसुमं विष्णुमन्त्रेण अङ्गुल्यग्रेण साधकः ।  
विमर्दनार्थं गृह्णीयात करशोधनकर्मणि ॥ ४८ ॥
</details>  
  

<details open><summary>विश्वास-प्रस्तुतिः</summary>

उपान्तः सामि चन्द्रेण रञ्जितः शून्यसंयुतः ।  
रुद्रान्तोपरिसंसृष्टो मन्त्रोऽयं वैष्णवो मतः ॥ ४९ ॥
</details>

<details><summary>मूलम्</summary>

उपान्तः सामि चन्द्रेण रञ्जितः शून्यसंयुतः ।  
रुद्रान्तोपरिसंसृष्टो मन्त्रोऽयं वैष्णवो मतः ॥ ४९ ॥
</details>  
  

<details open><summary>विश्वास-प्रस्तुतिः</summary>

प्रासादेन तु मन्त्रेण अङ्गुल्यग्रेण साधकः ।  
गृहीत्वा च ततः कुर्यात् कराभ्यां पुष्पमर्दनम् ॥ ५० ॥
</details>

<details><summary>मूलम्</summary>

प्रासादेन तु मन्त्रेण अङ्गुल्यग्रेण साधकः ।  
गृहीत्वा च ततः कुर्यात् कराभ्यां पुष्पमर्दनम् ॥ ५० ॥
</details>  
  

<details open><summary>विश्वास-प्रस्तुतिः</summary>

इर्मथेत् कामबीजेन जिघ्रेद् ब्राह्मेण तत् पुनः ।  
प्रासादेन परित्यागो दिश्यैशान्यां विशेषतः ॥ ५१ ॥
</details>

<details><summary>मूलम्</summary>

इर्मथेत् कामबीजेन जिघ्रेद् ब्राह्मेण तत् पुनः ।  
प्रासादेन परित्यागो दिश्यैशान्यां विशेषतः ॥ ५१ ॥
</details>  
  

<details open><summary>विश्वास-प्रस्तुतिः</summary>

एवं कृते तु करयोर्विशुद्धिरतुला भवेत् ।  
जलौकागूढपादादिस्पर्शाच्छुद्दिर्विशोधनात् ॥ ५२ ॥
</details>

<details><summary>मूलम्</summary>

एवं कृते तु करयोर्विशुद्धिरतुला भवेत् ।  
जलौकागूढपादादिस्पर्शाच्छुद्दिर्विशोधनात् ॥ ५२ ॥
</details>  
  

<details open><summary>विश्वास-प्रस्तुतिः</summary>

दुर्गन्ध्युच्छिष्टसंस्पर्शाद् दूषणं करयोस्तु यत् ।  
अज्ञातरूपं तत्सर्वं नाशयेत् सुविधानतः ॥ ५३ ॥
</details>

<details><summary>मूलम्</summary>

दुर्गन्ध्युच्छिष्टसंस्पर्शाद् दूषणं करयोस्तु यत् ।  
अज्ञातरूपं तत्सर्वं नाशयेत् सुविधानतः ॥ ५३ ॥
</details>  
  

<details open><summary>विश्वास-प्रस्तुतिः</summary>

अङ्गुल्यग्राणि शुद्धानि पुष्पाणां ग्रहणाद् भवेत् ।  
तलद्वयं मर्दनात् तु विशुद्धमभिजायते ॥ ५४ ॥
</details>

<details><summary>मूलम्</summary>

अङ्गुल्यग्राणि शुद्धानि पुष्पाणां ग्रहणाद् भवेत् ।  
तलद्वयं मर्दनात् तु विशुद्धमभिजायते ॥ ५४ ॥
</details>  
  

<details open><summary>विश्वास-प्रस्तुतिः</summary>

निर्मञ्छनात् पाणिपृष्ठं घ्राणान्नासाग्रमुत्तमम् ।  
तीर्थानि च समायान्ति नासिकायां करं प्रति ॥ ५५ ॥
</details>

<details><summary>मूलम्</summary>

निर्मञ्छनात् पाणिपृष्ठं घ्राणान्नासाग्रमुत्तमम् ।  
तीर्थानि च समायान्ति नासिकायां करं प्रति ॥ ५५ ॥
</details>  
  

<details open><summary>विश्वास-प्रस्तुतिः</summary>

तस्माद् यत्नेन कार्याणि कर्माण्येतानि भैरव ।  
प्रान्तादिर्वासुदेवेन वर्णेनापि च संहितः ॥ ५६ ॥
</details>

<details><summary>मूलम्</summary>

तस्माद् यत्नेन कार्याणि कर्माण्येतानि भैरव ।  
प्रान्तादिर्वासुदेवेन वर्णेनापि च संहितः ॥ ५६ ॥
</details>  
  

<details open><summary>विश्वास-प्रस्तुतिः</summary>

शम्भुचूडाबिन्दुयुक्तः प्रासाद च स उच्यते ।  
कामबीजं तु विज्ञेयं वासुदेवेन्दुविन्दुभिः ॥ ५७ ॥
</details>

<details><summary>मूलम्</summary>

शम्भुचूडाबिन्दुयुक्तः प्रासाद च स उच्यते ।  
कामबीजं तु विज्ञेयं वासुदेवेन्दुविन्दुभिः ॥ ५७ ॥
</details>  
  

<details open><summary>विश्वास-प्रस्तुतिः</summary>

व्यञ्जनं चाद्यदन्तं च प्रान्तदन्त्या तु पूर्वकम् ।  
आद्यदन्त्यद्वयं पश्चाद् व्यञ्जनं प्रणवोत्तरम् ॥ ५८ ॥
</details>

<details><summary>मूलम्</summary>

व्यञ्जनं चाद्यदन्तं च प्रान्तदन्त्या तु पूर्वकम् ।  
आद्यदन्त्यद्वयं पश्चाद् व्यञ्जनं प्रणवोत्तरम् ॥ ५८ ॥
</details>  
  

<details open><summary>विश्वास-प्रस्तुतिः</summary>

ब्रह्मबीजमिदं प्रोक्तं सर्वपापप्रणाशनम् ।  
प्रणवं दीर्घमुच्चार्य प्रथमं मुखशुद्धये ॥ ५९ ॥
</details>

<details><summary>मूलम्</summary>

ब्रह्मबीजमिदं प्रोक्तं सर्वपापप्रणाशनम् ।  
प्रणवं दीर्घमुच्चार्य प्रथमं मुखशुद्धये ॥ ५९ ॥
</details>  
  

<details open><summary>विश्वास-प्रस्तुतिः</summary>

वासुदेवस्य बीजेन प्राणायामं समाचरेत् ।  
यस्य देवस्य यद्रूपं तथा भूषणवाहनम् ॥ ६० ॥
</details>

<details><summary>मूलम्</summary>

वासुदेवस्य बीजेन प्राणायामं समाचरेत् ।  
यस्य देवस्य यद्रूपं तथा भूषणवाहनम् ॥ ६० ॥
</details>  
  

<details open><summary>विश्वास-प्रस्तुतिः</summary>

तदेव पूजने तस्य चिन्तयेत् पूरकादिभिः ।   
वैष्णवीतन्त्रमन्त्रस्य कण्ठाद्यं यत्पुरःसरम् ॥ ६१ ॥
</details>

<details><summary>मूलम्</summary>

तदेव पूजने तस्य चिन्तयेत् पूरकादिभिः ।   
वैष्णवीतन्त्रमन्त्रस्य कण्ठाद्यं यत्पुरःसरम् ॥ ६१ ॥
</details>  
  

<details open><summary>विश्वास-प्रस्तुतिः</summary>

तद् बीजं वासुदेवस्य पूर्णचन्द्रनिभं सदा ।  
  
गङ्गावतारबीजेन प्रथमं धेनुमुद्रया ॥ ६२ ॥
</details>

<details><summary>मूलम्</summary>

तद् बीजं वासुदेवस्य पूर्णचन्द्रनिभं सदा ।  
  
गङ्गावतारबीजेन प्रथमं धेनुमुद्रया ॥ ६२ ॥
</details>   

<details open><summary>विश्वास-प्रस्तुतिः</summary>

अमृतीकरणं कुर्यादर्घपात्राहिते जले ।  
शशिखण्डयुतः कण्ठ्यः पञ्चमीबलबीजकः ॥ ६३ ॥
</details>

<details><summary>मूलम्</summary>

अमृतीकरणं कुर्यादर्घपात्राहिते जले ।  
शशिखण्डयुतः कण्ठ्यः पञ्चमीबलबीजकः ॥ ६३ ॥
</details>  
  

<details open><summary>विश्वास-प्रस्तुतिः</summary>

गङ्गावतारमन्त्रोऽयं सर्वपापप्रणाशकः ।  
मात्राद्वययुतो विष्णुर्बलबीजमुदाहृतम् ॥ ६४ ॥
</details>

<details><summary>मूलम्</summary>

गङ्गावतारमन्त्रोऽयं सर्वपापप्रणाशकः ।  
मात्राद्वययुतो विष्णुर्बलबीजमुदाहृतम् ॥ ६४ ॥
</details>  
  

<details open><summary>विश्वास-प्रस्तुतिः</summary>

अमृतीकरणे वृत्ते तोयं यद् दीयतेऽमृतम् ।  
भूत्वा प्रयाति देवस्य प्रीतये सुरपूजने ॥ ६५ ॥
</details>

<details><summary>मूलम्</summary>

अमृतीकरणे वृत्ते तोयं यद् दीयतेऽमृतम् ।  
भूत्वा प्रयाति देवस्य प्रीतये सुरपूजने ॥ ६५ ॥
</details>  
  

<details open><summary>विश्वास-प्रस्तुतिः</summary>

गङ्गापि स्वयमायाति पूजापात्रजलं प्रति ।  
अमृतीकरणं कुर्याद् धर्मकामार्थसिद्धये ॥ ६६ ॥
</details>

<details><summary>मूलम्</summary>

गङ्गापि स्वयमायाति पूजापात्रजलं प्रति ।  
अमृतीकरणं कुर्याद् धर्मकामार्थसिद्धये ॥ ६६ ॥
</details>  
  

<details open><summary>विश्वास-प्रस्तुतिः</summary>

स्वस्तिकं गोमुखं पद्ममर्धस्वस्तिकमेव च ।  
पर्यङ्कमासनं शस्तुमभीष्टसुरपूजने ॥ ६७ ॥
</details>

<details><summary>मूलम्</summary>

स्वस्तिकं गोमुखं पद्ममर्धस्वस्तिकमेव च ।  
पर्यङ्कमासनं शस्तुमभीष्टसुरपूजने ॥ ६७ ॥
</details>  
  

<details open><summary>विश्वास-प्रस्तुतिः</summary>

पादयन्त्रमिदं प्रोक्तं सर्वमन्त्रोत्तमोत्तमम् ।  
तद् गृह्णीयाद् वराहस्य बीजेन प्रथमं बुधः ॥ ६८ ॥
</details>

<details><summary>मूलम्</summary>

पादयन्त्रमिदं प्रोक्तं सर्वमन्त्रोत्तमोत्तमम् ।  
तद् गृह्णीयाद् वराहस्य बीजेन प्रथमं बुधः ॥ ६८ ॥
</details>  
  

<details open><summary>विश्वास-प्रस्तुतिः</summary>

मायादिरग्निबीजस्य चतुर्थः समव्याप्तिकः ।  
सष्ठस्वरोपरिचरो वाराहं बीजमुच्यते ॥ ६९ ॥
</details>

<details><summary>मूलम्</summary>

मायादिरग्निबीजस्य चतुर्थः समव्याप्तिकः ।  
सष्ठस्वरोपरिचरो वाराहं बीजमुच्यते ॥ ६९ ॥
</details>  
  

<details open><summary>विश्वास-प्रस्तुतिः</summary>

वाराहबीजसंशुद्धं मन्त्रपादद्वये कृतम् ।  
पश्यन्नभीष्टदेवं तु पाददोषं न पश्यति ॥ ७० ॥
</details>

<details><summary>मूलम्</summary>

वाराहबीजसंशुद्धं मन्त्रपादद्वये कृतम् ।  
पश्यन्नभीष्टदेवं तु पाददोषं न पश्यति ॥ ७० ॥
</details>  
  

<details open><summary>विश्वास-प्रस्तुतिः</summary>

न युक्तमन्यथा पाददर्शनं सुरपूजने ।  
अन्त्रेण लभतेऽभीष्टांस्तस्मान्मन्त्रपरो भवेत् ॥ ७१ ॥
</details>

<details><summary>मूलम्</summary>

न युक्तमन्यथा पाददर्शनं सुरपूजने ।  
अन्त्रेण लभतेऽभीष्टांस्तस्मान्मन्त्रपरो भवेत् ॥ ७१ ॥
</details>  
  

<details open><summary>विश्वास-प्रस्तुतिः</summary>

पाणिकच्छपिकां कुर्यात् कूर्ममन्त्रेण साधकः ।  
तत्र संस्कृतपुष्पेण पूजयेदात्मनो वपुः ॥ ७२ ॥
</details>

<details><summary>मूलम्</summary>

पाणिकच्छपिकां कुर्यात् कूर्ममन्त्रेण साधकः ।  
तत्र संस्कृतपुष्पेण पूजयेदात्मनो वपुः ॥ ७२ ॥
</details>  
  

<details open><summary>विश्वास-प्रस्तुतिः</summary>

पूजिते तेन पुष्पेण देवत्वं स्वस्य जायते ।  
द्वितीयं वैष्णवीतन्त्रं बीजं बिन्द्विन्दुसंयुतम् ॥ ७३ ॥
</details>

<details><summary>मूलम्</summary>

पूजिते तेन पुष्पेण देवत्वं स्वस्य जायते ।  
द्वितीयं वैष्णवीतन्त्रं बीजं बिन्द्विन्दुसंयुतम् ॥ ७३ ॥
</details>  
  

<details open><summary>विश्वास-प्रस्तुतिः</summary>

षष्ठस्वरोपरिचरं कूर्मबीजं प्रकीर्तितम् ।  
दहनप्लवनस्यादौ रन्ध्रस्य दशमस्य तु ॥ ७४ ॥
</details>

<details><summary>मूलम्</summary>

षष्ठस्वरोपरिचरं कूर्मबीजं प्रकीर्तितम् ।  
दहनप्लवनस्यादौ रन्ध्रस्य दशमस्य तु ॥ ७४ ॥
</details>  
  

<details open><summary>विश्वास-प्रस्तुतिः</summary>

भेदनं साधकः कुर्यान्मन्त्रेण प्रणवेन तु ।  
  
बीजेन वासुदेवस्य आकाशे विनिधापयेत् ॥ ७५ ॥
</details>

<details><summary>मूलम्</summary>

भेदनं साधकः कुर्यान्मन्त्रेण प्रणवेन तु ।  
  
बीजेन वासुदेवस्य आकाशे विनिधापयेत् ॥ ७५ ॥
</details>  
  

<details open><summary>विश्वास-प्रस्तुतिः</summary>

प्राणेन सहितं बीजं ततपूर्वं प्रतिपादितम् ।  
अज्ञाता प्रयतानां तु मण्डलस्थानमार्जनात् ॥ ७६ ॥
</details>

<details><summary>मूलम्</summary>

प्राणेन सहितं बीजं ततपूर्वं प्रतिपादितम् ।  
अज्ञाता प्रयतानां तु मण्डलस्थानमार्जनात् ॥ ७६ ॥
</details>  
  

<details open><summary>विश्वास-प्रस्तुतिः</summary>

द्रव्याणां विप्रकारः स्यात् संसर्गाणां तथैव च ।  
मधुकैटभयोर्मेदःसङ्घातैर्दृढतां गता ॥ ७७ ॥
</details>

<details><summary>मूलम्</summary>

द्रव्याणां विप्रकारः स्यात् संसर्गाणां तथैव च ।  
मधुकैटभयोर्मेदःसङ्घातैर्दृढतां गता ॥ ७७ ॥
</details>  
  

<details open><summary>विश्वास-प्रस्तुतिः</summary>

मेदिनी सर्वदा शुद्धा सुरपूजासु सर्वतः ।  
अद्यापि सर्वे त्रिदशा न स्पृशन्ति पदा क्षितिम् ॥ ७८ ॥
</details>

<details><summary>मूलम्</summary>

मेदिनी सर्वदा शुद्धा सुरपूजासु सर्वतः ।  
अद्यापि सर्वे त्रिदशा न स्पृशन्ति पदा क्षितिम् ॥ ७८ ॥
</details>  
  

<details open><summary>विश्वास-प्रस्तुतिः</summary>

न च स्वीयतनुच्छायां योजयन्ति च भूतले ।  
तस्य दोषस्य मोक्षार्थं मन्त्रराजं लिखेत् क्षितौ ॥ ७९ ॥
</details>

<details><summary>मूलम्</summary>

न च स्वीयतनुच्छायां योजयन्ति च भूतले ।  
तस्य दोषस्य मोक्षार्थं मन्त्रराजं लिखेत् क्षितौ ॥ ७९ ॥
</details>  
  

<details open><summary>विश्वास-प्रस्तुतिः</summary>

प्रोक्षणाद् वीक्षणाद् वापि शुद्धा भवति मेदिनी ।  
वीक्षणं धर्मबीजेन स्थण्डिलस्य समाचरेत् ॥ ८० ॥
</details>

<details><summary>मूलम्</summary>

प्रोक्षणाद् वीक्षणाद् वापि शुद्धा भवति मेदिनी ।  
वीक्षणं धर्मबीजेन स्थण्डिलस्य समाचरेत् ॥ ८० ॥
</details>  
  

<details open><summary>विश्वास-प्रस्तुतिः</summary>

दान्तो बलेन संयुक्तश्चूडाविन्दुसमन्वितः ।  
धर्मबीजमिति प्रोक्तं धर्मकामार्थसाधनम् ॥ ८१ ॥
</details>

<details><summary>मूलम्</summary>

दान्तो बलेन संयुक्तश्चूडाविन्दुसमन्वितः ।  
धर्मबीजमिति प्रोक्तं धर्मकामार्थसाधनम् ॥ ८१ ॥
</details>  
  

<details open><summary>विश्वास-प्रस्तुतिः</summary>

आदानं धारणं चैव तथा संस्थानपूजने ।  
पूरणं संलिलेनैव निःक्षेपो गन्धपुष्पयोः ॥ ८२ ॥
</details>

<details><summary>मूलम्</summary>

आदानं धारणं चैव तथा संस्थानपूजने ।  
पूरणं संलिलेनैव निःक्षेपो गन्धपुष्पयोः ॥ ८२ ॥
</details>  
  

<details open><summary>विश्वास-प्रस्तुतिः</summary>

मण्डलस्याथ विन्यासः पुनः पुष्पस्य संश्रयः ।  
अमृतीकरण पात्रप्रतिपतीरियं नरः ॥ ८३ ॥
</details>

<details><summary>मूलम्</summary>

मण्डलस्याथ विन्यासः पुनः पुष्पस्य संश्रयः ।  
अमृतीकरण पात्रप्रतिपतीरियं नरः ॥ ८३ ॥
</details>  
  

<details open><summary>विश्वास-प्रस्तुतिः</summary>

आनिरुद्धेन चादाय अस्त्रमन्त्रेण धारणम् ।  
पात्रे तु मण्डलन्यासं वाग्बीजाग्रेण योजयेत् ॥ ८४ ॥
</details>

<details><summary>मूलम्</summary>

आनिरुद्धेन चादाय अस्त्रमन्त्रेण धारणम् ।  
पात्रे तु मण्डलन्यासं वाग्बीजाग्रेण योजयेत् ॥ ८४ ॥
</details>  
  

<details open><summary>विश्वास-प्रस्तुतिः</summary>

आनिरुद्धं भवेद्बीजमाद्यं बिन्दुद्वयोत्तरम् ।  
फडन्तेनानिरुद्धं तु अस्त्रमन्त्रं प्रकीर्तितम् ॥ ८५ ॥
</details>

<details><summary>मूलम्</summary>

आनिरुद्धं भवेद्बीजमाद्यं बिन्दुद्वयोत्तरम् ।  
फडन्तेनानिरुद्धं तु अस्त्रमन्त्रं प्रकीर्तितम् ॥ ८५ ॥
</details>  
  

<details open><summary>विश्वास-प्रस्तुतिः</summary>

शम्भुराद्यवलः प्रान्तः अम्पूर्णा सहिता इमे ।  
परतः परतः पूर्वं समाप्त्यन्ताः सबिन्दुकाः ॥ ८६ ॥
</details>

<details><summary>मूलम्</summary>

शम्भुराद्यवलः प्रान्तः अम्पूर्णा सहिता इमे ।  
परतः परतः पूर्वं समाप्त्यन्ताः सबिन्दुकाः ॥ ८६ ॥
</details>  
  

<details open><summary>विश्वास-प्रस्तुतिः</summary>

तृतीयं वाग्भवं बीजं सकलं निष्कलाह्वतम् ।  
स्वरश्चतुर्थः सकलः संसृष्टौ बिन्दुनेन्दुना ॥ ८७ ॥
</details>

<details><summary>मूलम्</summary>

तृतीयं वाग्भवं बीजं सकलं निष्कलाह्वतम् ।  
स्वरश्चतुर्थः सकलः संसृष्टौ बिन्दुनेन्दुना ॥ ८७ ॥
</details>  
  

<details open><summary>विश्वास-प्रस्तुतिः</summary>

वर्गाद्यादिर्द्वितीयं तु वाग्भवं बीजमुच्यते ।  
कामराजाह्वयं चैतद् धर्मकामार्थसाधनम् ॥ ८८ ॥
</details>

<details><summary>मूलम्</summary>

वर्गाद्यादिर्द्वितीयं तु वाग्भवं बीजमुच्यते ।  
कामराजाह्वयं चैतद् धर्मकामार्थसाधनम् ॥ ८८ ॥
</details>  
  

<details open><summary>विश्वास-प्रस्तुतिः</summary>

मनोभवस्य बीजं तु कुण्डलीशक्तिसंयुतम् ।  
वासुदेवेन सम्पृक्तमाद्यं वाग्भवमुच्यते ॥ ८९ ॥
</details>

<details><summary>मूलम्</summary>

मनोभवस्य बीजं तु कुण्डलीशक्तिसंयुतम् ।  
वासुदेवेन सम्पृक्तमाद्यं वाग्भवमुच्यते ॥ ८९ ॥
</details>  
  

<details open><summary>विश्वास-प्रस्तुतिः</summary>

इदं सारस्वतं नाम यदाद्यं वाग्भवं स्मृतम् ।  
एकैकं कामबीजादि त्रिभिस्तु त्रिपुरामहः ॥ ९० ॥
</details>

<details><summary>मूलम्</summary>

इदं सारस्वतं नाम यदाद्यं वाग्भवं स्मृतम् ।  
एकैकं कामबीजादि त्रिभिस्तु त्रिपुरामहः ॥ ९० ॥
</details>  
  

<details open><summary>विश्वास-प्रस्तुतिः</summary>

आद्यं तृतीयं सामीन्दुबिन्दुभ्यः समलङ्कृतम् ।  
मदनस्य तु मन्त्रोऽयं कामभोगफलप्रदः ॥ ९१ ॥
</details>

<details><summary>मूलम्</summary>

आद्यं तृतीयं सामीन्दुबिन्दुभ्यः समलङ्कृतम् ।  
मदनस्य तु मन्त्रोऽयं कामभोगफलप्रदः ॥ ९१ ॥
</details>  
  

<details open><summary>विश्वास-प्रस्तुतिः</summary>

औदेतोरूपविन्यस्तं यन्त्रं भास्करसन्निभम् ।  
तद् वक्ष्ये कुण्डलीशक्तिमभेदात् तु निगद्यते ॥ ९२ ॥
</details>

<details><summary>मूलम्</summary>

औदेतोरूपविन्यस्तं यन्त्रं भास्करसन्निभम् ।  
तद् वक्ष्ये कुण्डलीशक्तिमभेदात् तु निगद्यते ॥ ९२ ॥
</details>  
  

<details open><summary>विश्वास-प्रस्तुतिः</summary>

भूतापसारणं कुर्यान्मन्त्रेणानेन याजकः ।  
यस्मिन् कृते स्थानभूता ऊरं यान्ति सुरार्चने ॥ ९३ ॥
</details>

<details><summary>मूलम्</summary>

भूतापसारणं कुर्यान्मन्त्रेणानेन याजकः ।  
यस्मिन् कृते स्थानभूता ऊरं यान्ति सुरार्चने ॥ ९३ ॥
</details>  
  

<details open><summary>विश्वास-प्रस्तुतिः</summary>

स्थितेषु तत्र भूतेषु नैवेद्यमण्डलं तथा ।  
विलुम्पन्ति सदा लुब्धा न गृह्णन्ति च देवता ॥ ९४ ॥
</details>

<details><summary>मूलम्</summary>

स्थितेषु तत्र भूतेषु नैवेद्यमण्डलं तथा ।  
विलुम्पन्ति सदा लुब्धा न गृह्णन्ति च देवता ॥ ९४ ॥
</details>  
  

<details open><summary>विश्वास-प्रस्तुतिः</summary>

तस्माद् यत्नेन कर्तव्यं भूतानामपसारणम् ।  
अस्त्रमन्त्रेण सहितं तस्य मन्त्रमिदं स्मृतम् ॥ ९५ ॥
</details>

<details><summary>मूलम्</summary>

तस्माद् यत्नेन कर्तव्यं भूतानामपसारणम् ।  
अस्त्रमन्त्रेण सहितं तस्य मन्त्रमिदं स्मृतम् ॥ ९५ ॥
</details>  
  

<details open><summary>विश्वास-प्रस्तुतिः</summary>

अपसर्पन्तु ते भूता ये भूता भूमिपालकः ।  
भूतानामविरोधेन ऊजाकर्म करोम्यहम् ॥ ९६ ॥
</details>

<details><summary>मूलम्</summary>

अपसर्पन्तु ते भूता ये भूता भूमिपालकः ।  
भूतानामविरोधेन ऊजाकर्म करोम्यहम् ॥ ९६ ॥
</details>  
  

<details open><summary>विश्वास-प्रस्तुतिः</summary>

अनेन स्थण्डिलाद् भूतानपसार्याथ साधकः ।  
ततो दिग्बन्धनं कृत्वा दिग्भ्यस्तानपसारयेत् ॥ ९७ ॥
</details>

<details><summary>मूलम्</summary>

अनेन स्थण्डिलाद् भूतानपसार्याथ साधकः ।  
ततो दिग्बन्धनं कृत्वा दिग्भ्यस्तानपसारयेत् ॥ ९७ ॥
</details>  
  

<details open><summary>विश्वास-प्रस्तुतिः</summary>

विष्णुबीजं फडन्तं तु मन्त्रं दिग्बन्धने स्थितम् ।  
करेण होटिकापूर्वं वेष्टनं बन्धनं दिशः ॥ ९८ ॥
</details>

<details><summary>मूलम्</summary>

विष्णुबीजं फडन्तं तु मन्त्रं दिग्बन्धने स्थितम् ।  
करेण होटिकापूर्वं वेष्टनं बन्धनं दिशः ॥ ९८ ॥
</details>  
  

<details open><summary>विश्वास-प्रस्तुतिः</summary>

आत्मनः पूजनेनाथ कर्मारम्भाधिकारिता ।  
पूजितं चासनं योगपीठस्य सदृशं भवेत् ॥ ९९ ॥
</details>

<details><summary>मूलम्</summary>

आत्मनः पूजनेनाथ कर्मारम्भाधिकारिता ।  
पूजितं चासनं योगपीठस्य सदृशं भवेत् ॥ ९९ ॥
</details>  
  

<details open><summary>विश्वास-प्रस्तुतिः</summary>

स्वभावतः सदा शुद्धं पञ्चभूतात्मकं वपुः ।  
मलपूतिसमायुक्त श्लेषम्विण्मूत्रपिच्छिलम् ॥ १०० ॥
</details>

<details><summary>मूलम्</summary>

स्वभावतः सदा शुद्धं पञ्चभूतात्मकं वपुः ।  
मलपूतिसमायुक्त श्लेषम्विण्मूत्रपिच्छिलम् ॥ १०० ॥
</details>  
  

<details open><summary>विश्वास-प्रस्तुतिः</summary>

रेतोनिष्ठीवलालाभिः स्रवद्भिरपरिष्कृतम् ।  
बीजभूतानि चैतस्य महाभूतानि पञ्च वै ॥ १०१ ॥
</details>

<details><summary>मूलम्</summary>

रेतोनिष्ठीवलालाभिः स्रवद्भिरपरिष्कृतम् ।  
बीजभूतानि चैतस्य महाभूतानि पञ्च वै ॥ १०१ ॥
</details>  
  

<details open><summary>विश्वास-प्रस्तुतिः</summary>

तेषां तु सर्वभूतानां बीजानां देहसङ्गिनाम् ।  
वायुतेजःपृथिव्यम्भोवियतां शुद्धये क्रमात् ॥ १०२ ॥
</details>

<details><summary>मूलम्</summary>

तेषां तु सर्वभूतानां बीजानां देहसङ्गिनाम् ।  
वायुतेजःपृथिव्यम्भोवियतां शुद्धये क्रमात् ॥ १०२ ॥
</details>  
  

<details open><summary>विश्वास-प्रस्तुतिः</summary>

शोषणं दहनं भस्मप्रोत्सादोऽमृतवर्षणम् ।  
आप्लावनं च कर्तव्यं चिन्तामात्रविशुद्धये ॥ १०३ ॥
</details>

<details><summary>मूलम्</summary>

शोषणं दहनं भस्मप्रोत्सादोऽमृतवर्षणम् ।  
आप्लावनं च कर्तव्यं चिन्तामात्रविशुद्धये ॥ १०३ ॥
</details>  
  

<details open><summary>विश्वास-प्रस्तुतिः</summary>

अण्डस्य चिन्तनाद् भेदात्तन्मध्ये देवचिन्तनात् ।  
स्वकीयस्येष्टदेवस्य चिन्ता सर्वात्मना भवेत् ॥ १०४ ॥
</details>

<details><summary>मूलम्</summary>

अण्डस्य चिन्तनाद् भेदात्तन्मध्ये देवचिन्तनात् ।  
स्वकीयस्येष्टदेवस्य चिन्ता सर्वात्मना भवेत् ॥ १०४ ॥
</details>  
  

<details open><summary>विश्वास-प्रस्तुतिः</summary>

सोऽहमित्यस्य सततं चिन्तनाद् देवरूपता ।  
आत्मनो जायते सम्यक् संस्कृतिः पुष्पदानतः ॥ १०५ ॥
</details>

<details><summary>मूलम्</summary>

सोऽहमित्यस्य सततं चिन्तनाद् देवरूपता ।  
आत्मनो जायते सम्यक् संस्कृतिः पुष्पदानतः ॥ १०५ ॥
</details>  
  

<details open><summary>विश्वास-प्रस्तुतिः</summary>

अहं देवोऽथ नैवेद्यं पुष्पगन्धादिकं च यत् ।  
पूजोपकरणार्थं च देवत्वमिह जायते ॥ १०६ ॥
</details>

<details><summary>मूलम्</summary>

अहं देवोऽथ नैवेद्यं पुष्पगन्धादिकं च यत् ।  
पूजोपकरणार्थं च देवत्वमिह जायते ॥ १०६ ॥
</details>  
  

<details open><summary>विश्वास-प्रस्तुतिः</summary>

देवाधारो ह्यहं देवो देवं देवाय योजयेत् ।  
सर्वेषां देवतासृष्ट्या जायते शुद्धतापि च ॥ १०७ ॥
</details>

<details><summary>मूलम्</summary>

देवाधारो ह्यहं देवो देवं देवाय योजयेत् ।  
सर्वेषां देवतासृष्ट्या जायते शुद्धतापि च ॥ १०७ ॥
</details>   

<details open><summary>विश्वास-प्रस्तुतिः</summary>

मनोजीवात्मनोः शुद्धिः प्राणायामेन जायते ।  
अन्तर्गतं यच्च मलं तच्च शुद्धं प्रजायते ॥ १०८ ॥
</details>

<details><summary>मूलम्</summary>

मनोजीवात्मनोः शुद्धिः प्राणायामेन जायते ।  
अन्तर्गतं यच्च मलं तच्च शुद्धं प्रजायते ॥ १०८ ॥
</details>  
  

<details open><summary>विश्वास-प्रस्तुतिः</summary>

गृहे चेत् पूजयेद् देवं तदा तस्य विलोकनम् ।  
कुर्यादादित्यबीजेन चतुःपार्श्वेष्वपि क्रमात् ॥ १०९ ॥
</details>

<details><summary>मूलम्</summary>

गृहे चेत् पूजयेद् देवं तदा तस्य विलोकनम् ।  
कुर्यादादित्यबीजेन चतुःपार्श्वेष्वपि क्रमात् ॥ १०९ ॥
</details>  
  

<details open><summary>विश्वास-प्रस्तुतिः</summary>

हान्तः समाप्तिसहितो वह्निबीजेन संहितः ।  
उपान्तः सचतुर्थस्तु स तथा सकलोऽग्रतः ॥ ११० ॥
</details>

<details><summary>मूलम्</summary>

हान्तः समाप्तिसहितो वह्निबीजेन संहितः ।  
उपान्तः सचतुर्थस्तु स तथा सकलोऽग्रतः ॥ ११० ॥
</details>  
  

<details open><summary>विश्वास-प्रस्तुतिः</summary>

आदित्यबीजं कथितं सर्वरोगविनाशनम् ।  
धर्मार्थकाममोक्षाणां कारणं तोषदायकम् ॥ १११ ॥
</details>

<details><summary>मूलम्</summary>

आदित्यबीजं कथितं सर्वरोगविनाशनम् ।  
धर्मार्थकाममोक्षाणां कारणं तोषदायकम् ॥ १११ ॥
</details>  
  

<details open><summary>विश्वास-प्रस्तुतिः</summary>

अशुद्धपक्षिसंयोग-पक्षिविष्ठाप्रसेचने ।  
मूषिकाणां तथा स्पर्शः कृमिकीटादिसङ्गमः ॥ ११२ ॥
</details>

<details><summary>मूलम्</summary>

अशुद्धपक्षिसंयोग-पक्षिविष्ठाप्रसेचने ।  
मूषिकाणां तथा स्पर्शः कृमिकीटादिसङ्गमः ॥ ११२ ॥
</details>  
  

<details open><summary>विश्वास-प्रस्तुतिः</summary>

एवमादीनि नश्यन्ति लोकनाद् गृहदूषणम् ।  
ततस्तु योगपीठस्य ध्यानं प्रथमतश्चरेत् ॥ ११३ ॥
</details>

<details><summary>मूलम्</summary>

एवमादीनि नश्यन्ति लोकनाद् गृहदूषणम् ।  
ततस्तु योगपीठस्य ध्यानं प्रथमतश्चरेत् ॥ ११३ ॥
</details>  
  

<details open><summary>विश्वास-प्रस्तुतिः</summary>

ध्यानमात्रं योगपीठं प्रविशत्येव मण्डलम् ।  
योगपीठे स्मृते सर्व योगपीठमय समम् ॥ ११४ ॥
</details>

<details><summary>मूलम्</summary>

ध्यानमात्रं योगपीठं प्रविशत्येव मण्डलम् ।  
योगपीठे स्मृते सर्व योगपीठमय समम् ॥ ११४ ॥
</details>  
  

<details open><summary>विश्वास-प्रस्तुतिः</summary>

न योगपीठादधिकं विद्यते परमासनम् ।  
यस्य ध्यानाज्जगद् व्याप्तं सचराचरमानुषम् ॥ ११५ ॥
</details>

<details><summary>मूलम्</summary>

न योगपीठादधिकं विद्यते परमासनम् ।  
यस्य ध्यानाज्जगद् व्याप्तं सचराचरमानुषम् ॥ ११५ ॥
</details>  
  

<details open><summary>विश्वास-प्रस्तुतिः</summary>

तच्चिन्तनस्य माहात्म्यं को वा वक्तुं समुत्सहेत् ।  
चिन्तामात्रेण मानुष्यं पश्य शोकविनाशनम् ॥ ११६ ॥
</details>

<details><summary>मूलम्</summary>

तच्चिन्तनस्य माहात्म्यं को वा वक्तुं समुत्सहेत् ।  
चिन्तामात्रेण मानुष्यं पश्य शोकविनाशनम् ॥ ११६ ॥
</details>  
  

<details open><summary>विश्वास-प्रस्तुतिः</summary>

धारणाद् योगपीठं तु चतुर्वर्गफलप्रदम् ।  
शुद्धस्फटिकसङ्काशं चतुष्कोणं चतुर्वृतिम् ॥ ११७ ॥
</details>

<details><summary>मूलम्</summary>

धारणाद् योगपीठं तु चतुर्वर्गफलप्रदम् ।  
शुद्धस्फटिकसङ्काशं चतुष्कोणं चतुर्वृतिम् ॥ ११७ ॥
</details>  
  

<details open><summary>विश्वास-प्रस्तुतिः</summary>

आधारशक्त्या विहितं प्रग्रहं सूर्यसन्निभम् ।  
आग्नेयादिषु कोणेषु चतुर्षु क्रमतः स्थितम् ॥ ११८ ॥
</details>

<details><summary>मूलम्</summary>

आधारशक्त्या विहितं प्रग्रहं सूर्यसन्निभम् ।  
आग्नेयादिषु कोणेषु चतुर्षु क्रमतः स्थितम् ॥ ११८ ॥
</details>  
  

<details open><summary>विश्वास-प्रस्तुतिः</summary>

धर्मो ज्ञानं तथैश्वर्यं वैराग्यं क्रमतः सदा ।  
पूर्वादिदिक्षु चैतानि स्थितानि क्रमतो यथा ॥ ११९ ॥
</details>

<details><summary>मूलम्</summary>

धर्मो ज्ञानं तथैश्वर्यं वैराग्यं क्रमतः सदा ।  
पूर्वादिदिक्षु चैतानि स्थितानि क्रमतो यथा ॥ ११९ ॥
</details>  
  

<details open><summary>विश्वास-प्रस्तुतिः</summary>

अधर्मश्च तथाज्ञानमनैश्वर्यं ततः परम् ।  
अवैराग्यं परं तस्माद्धारणार्थं व्यवस्थितम् ॥ १२० ॥
</details>

<details><summary>मूलम्</summary>

अधर्मश्च तथाज्ञानमनैश्वर्यं ततः परम् ।  
अवैराग्यं परं तस्माद्धारणार्थं व्यवस्थितम् ॥ १२० ॥
</details>  
  

<details open><summary>विश्वास-प्रस्तुतिः</summary>

तस्योपरि जलौघस्तु तस्मिन् ब्रह्माण्डमास्थितम् ।  
ब्रह्माण्डाभ्यन्तरे तोयं कूर्मस्तस्योपरि स्थितः ॥ १२१ ॥
</details>

<details><summary>मूलम्</summary>

तस्योपरि जलौघस्तु तस्मिन् ब्रह्माण्डमास्थितम् ।  
ब्रह्माण्डाभ्यन्तरे तोयं कूर्मस्तस्योपरि स्थितः ॥ १२१ ॥
</details>  
  

<details open><summary>विश्वास-प्रस्तुतिः</summary>

कूर्मोपरि तथानन्तः पृथ्वी तस्योपरि स्थिता ।  
अनन्तगात्रसंयुक्तं नालं पातालगोचरम् ॥ १२२ ॥
</details>

<details><summary>मूलम्</summary>

कूर्मोपरि तथानन्तः पृथ्वी तस्योपरि स्थिता ।  
अनन्तगात्रसंयुक्तं नालं पातालगोचरम् ॥ १२२ ॥
</details>  
  

<details open><summary>विश्वास-प्रस्तुतिः</summary>

पृथ्वीमध्ये स्थितं पद्मं दिक्पत्रं गिरिकेशरम् ।  
तस्याष्टदिक्षु दिक्पालाः स्वर्गो मध्ये व्यवस्थितः ॥ १२३ ॥
</details>

<details><summary>मूलम्</summary>

पृथ्वीमध्ये स्थितं पद्मं दिक्पत्रं गिरिकेशरम् ।  
तस्याष्टदिक्षु दिक्पालाः स्वर्गो मध्ये व्यवस्थितः ॥ १२३ ॥
</details>  
  

<details open><summary>विश्वास-प्रस्तुतिः</summary>

कर्णिकायां ब्रह्मलोको महर्लोकादयो ह्यधः ।  
स्वर्गे ज्योतीषिं देवाश्च चतुर्वेदास्तदन्तरे ॥ १२४ ॥
</details>

<details><summary>मूलम्</summary>

कर्णिकायां ब्रह्मलोको महर्लोकादयो ह्यधः ।  
स्वर्गे ज्योतीषिं देवाश्च चतुर्वेदास्तदन्तरे ॥ १२४ ॥
</details>  
  

<details open><summary>विश्वास-प्रस्तुतिः</summary>

सत्त्वं रजस्तम इति गुणाः प्रकृतिसम्भवाः ।  
सदा स्थिताः पद्ममध्ये परं तत्त्वं तथैव च ॥ १२५ ॥
</details>

<details><summary>मूलम्</summary>

सत्त्वं रजस्तम इति गुणाः प्रकृतिसम्भवाः ।  
सदा स्थिताः पद्ममध्ये परं तत्त्वं तथैव च ॥ १२५ ॥
</details>  
  

<details open><summary>विश्वास-प्रस्तुतिः</summary>

आत्मतत्त्वं तत्र संस्थमूर्ध्वच्छदनमूर्धतः ।  
अधोऽधश्छदनं तत्र केशराग्रे स्थितं पुनः ॥ १२६ ॥
</details>

<details><summary>मूलम्</summary>

आत्मतत्त्वं तत्र संस्थमूर्ध्वच्छदनमूर्धतः ।  
अधोऽधश्छदनं तत्र केशराग्रे स्थितं पुनः ॥ १२६ ॥
</details>  
  

<details open><summary>विश्वास-प्रस्तुतिः</summary>

सूर्याग्निचन्द्रमरुता मण्डलानि क्रमात् ततः ।  
शावासनं योगपीठे सुखासनमतः परे ॥ १२७ ॥
</details>

<details><summary>मूलम्</summary>

सूर्याग्निचन्द्रमरुता मण्डलानि क्रमात् ततः ।  
शावासनं योगपीठे सुखासनमतः परे ॥ १२७ ॥
</details>  
  

<details open><summary>विश्वास-प्रस्तुतिः</summary>

आराध्यासनमस्माच्च ततश्च विमलासनम् ।  
मध्ये विचिन्तयेत् सर्वं जगद्वै सचराचरम् ॥ १२८ ॥
</details>

<details><summary>मूलम्</summary>

आराध्यासनमस्माच्च ततश्च विमलासनम् ।  
मध्ये विचिन्तयेत् सर्वं जगद्वै सचराचरम् ॥ १२८ ॥
</details>  
  

<details open><summary>विश्वास-प्रस्तुतिः</summary>

ब्रह्मविष्णुशिवांश्चैव भागत्रयविनिश्चितान् ।  
आत्मानं चिन्तयेत् तत्र पूजने समुपस्थितम् ॥ १२९ ॥
</details>

<details><summary>मूलम्</summary>

ब्रह्मविष्णुशिवांश्चैव भागत्रयविनिश्चितान् ।  
आत्मानं चिन्तयेत् तत्र पूजने समुपस्थितम् ॥ १२९ ॥
</details>  
  

<details open><summary>विश्वास-प्रस्तुतिः</summary>

मण्डलं योगपीठं तु पद्मं पद्मं तु चिन्तयेत् ।  
शावादीन्यासनानीह चत्वार्यपि विचिन्तयेत् ॥ १३० ॥
</details>

<details><summary>मूलम्</summary>

मण्डलं योगपीठं तु पद्मं पद्मं तु चिन्तयेत् ।  
शावादीन्यासनानीह चत्वार्यपि विचिन्तयेत् ॥ १३० ॥
</details>  
  

<details open><summary>विश्वास-प्रस्तुतिः</summary>

योगपीठं पृथग्ध्यात्वा मण्डलेन सहैकताम् ।  
पुनर्ध्यात्वा ततः पश्चात् पूजयेदासनं ततः ॥ १३१ ॥
</details>

<details><summary>मूलम्</summary>

योगपीठं पृथग्ध्यात्वा मण्डलेन सहैकताम् ।  
पुनर्ध्यात्वा ततः पश्चात् पूजयेदासनं ततः ॥ १३१ ॥
</details>  
  

<details open><summary>विश्वास-प्रस्तुतिः</summary>

ध्यानेन योगपीठस्य यथा यद्दीयते जलम् ।  
नैवेद्यपुष्पधूपादि तत् स्वयं चोपतिष्ठते ॥ १३२ ॥
</details>

<details><summary>मूलम्</summary>

ध्यानेन योगपीठस्य यथा यद्दीयते जलम् ।  
नैवेद्यपुष्पधूपादि तत् स्वयं चोपतिष्ठते ॥ १३२ ॥
</details>  
  

<details open><summary>विश्वास-प्रस्तुतिः</summary>

सर्वे देवाः सगन्धर्वाः सचराचरगुह्यकाः ।  
चिन्तताः पूजिताश्च स्युर्योगपीठस्य पूजने ॥ १३३ ॥
</details>

<details><summary>मूलम्</summary>

सर्वे देवाः सगन्धर्वाः सचराचरगुह्यकाः ।  
चिन्तताः पूजिताश्च स्युर्योगपीठस्य पूजने ॥ १३३ ॥
</details>  
  

<details open><summary>विश्वास-प्रस्तुतिः</summary>

अभीष्टदेवतापूजां विना यस्य विचिन्तनात् ।  
लभते वै चतुर्वर्गं तुष्टिः पुष्ठिश्च जायते ॥ १३४ ॥
</details>

<details><summary>मूलम्</summary>

अभीष्टदेवतापूजां विना यस्य विचिन्तनात् ।  
लभते वै चतुर्वर्गं तुष्टिः पुष्ठिश्च जायते ॥ १३४ ॥
</details>  
  

<details open><summary>विश्वास-प्रस्तुतिः</summary>

आवाहनानन्तरतः पाणिभ्यामवतारयेत् ।  
प्रागुत्तानौ करौ कृत्वा ऊर्ध्वमुत्क्षिप्य सान्तरौ ॥ १३५ ॥
</details>

<details><summary>मूलम्</summary>

आवाहनानन्तरतः पाणिभ्यामवतारयेत् ।  
प्रागुत्तानौ करौ कृत्वा ऊर्ध्वमुत्क्षिप्य सान्तरौ ॥ १३५ ॥
</details>  
  

<details open><summary>विश्वास-प्रस्तुतिः</summary>

निरन्तरावधः कुर्यान्नामयन् पूजकस्तथा ।  
हेरम्बस्य तु बीजेन तस्मादवतरेति च ॥ १३६ ॥
</details>

<details><summary>मूलम्</summary>

निरन्तरावधः कुर्यान्नामयन् पूजकस्तथा ।  
हेरम्बस्य तु बीजेन तस्मादवतरेति च ॥ १३६ ॥
</details>  
  

<details open><summary>विश्वास-प्रस्तुतिः</summary>

आम्रेडितेन चाभीष्टदेवानां लम्बनाय वै ।  
नासिकावायुनिःसाराद्वियत्स्था देवना भवेत् ॥ १३७ ॥
</details>

<details><summary>मूलम्</summary>

आम्रेडितेन चाभीष्टदेवानां लम्बनाय वै ।  
नासिकावायुनिःसाराद्वियत्स्था देवना भवेत् ॥ १३७ ॥
</details>  
  

<details open><summary>विश्वास-प्रस्तुतिः</summary>

एवं कृते मण्डले तु स्थितिस्तस्य प्रजायते ।  
स्वान्तः शुद्धांशुबिन्दुभ्यां हैरम्बं बीजमुच्यते ॥ १३८ ॥
</details>

<details><summary>मूलम्</summary>

एवं कृते मण्डले तु स्थितिस्तस्य प्रजायते ।  
स्वान्तः शुद्धांशुबिन्दुभ्यां हैरम्बं बीजमुच्यते ॥ १३८ ॥
</details>  
  

<details open><summary>विश्वास-प्रस्तुतिः</summary>

नाशनं विघ्नबीजानां धर्मकामार्थसाधनम् ।  
गन्धपुष्पे तथा धूपदीपौ नैवेद्यमेव च ॥ १३९ ॥
</details>

<details><summary>मूलम्</summary>

नाशनं विघ्नबीजानां धर्मकामार्थसाधनम् ।  
गन्धपुष्पे तथा धूपदीपौ नैवेद्यमेव च ॥ १३९ ॥
</details>  
  

<details open><summary>विश्वास-प्रस्तुतिः</summary>

यदन्यद् दीयते वस्त्रमलङ्कारादिकं च यत् ।  
तेषां दैवतमुच्चार्य कृत्वा प्रोक्षणपूजने ॥ १४० ॥
</details>

<details><summary>मूलम्</summary>

यदन्यद् दीयते वस्त्रमलङ्कारादिकं च यत् ।  
तेषां दैवतमुच्चार्य कृत्वा प्रोक्षणपूजने ॥ १४० ॥
</details>  
  

<details open><summary>विश्वास-प्रस्तुतिः</summary>

उत्सृज्य मूलमन्त्रेण प्रतिनाम्ना निवेदयेत् ।  
  
वरुणस्य तु बीजेन तेषां प्रोक्षणमाचरेत् ॥ १४१ ॥
</details>

<details><summary>मूलम्</summary>

उत्सृज्य मूलमन्त्रेण प्रतिनाम्ना निवेदयेत् ।  
  
वरुणस्य तु बीजेन तेषां प्रोक्षणमाचरेत् ॥ १४१ ॥
</details>  
  

<details open><summary>विश्वास-प्रस्तुतिः</summary>

ष्टेन मूलमन्त्रेण तथोत्सर्गनिवेदने ।  
लपरश्चन्द्रबिन्दुभ्यां बीजं वारुणमुच्यते ॥ १४२ ॥
</details>

<details><summary>मूलम्</summary>

ष्टेन मूलमन्त्रेण तथोत्सर्गनिवेदने ।  
लपरश्चन्द्रबिन्दुभ्यां बीजं वारुणमुच्यते ॥ १४२ ॥
</details>   

<details open><summary>विश्वास-प्रस्तुतिः</summary>

विलोकनं पूजनं च तथा दानं पृथक् पृथक् ।  
जपकर्मणि मालायाः प्रतिपत्तिरिदं त्रयम् ॥ १४३ ॥
</details>

<details><summary>मूलम्</summary>

विलोकनं पूजनं च तथा दानं पृथक् पृथक् ।  
जपकर्मणि मालायाः प्रतिपत्तिरिदं त्रयम् ॥ १४३ ॥
</details>  
  

<details open><summary>विश्वास-प्रस्तुतिः</summary>

इष्टमन्त्रेण मालायाः प्रोक्षणं परिकीर्तितम् ।  
बीजं गाणपतं पूर्वमुच्चार्यं तदनन्तरम् ॥ १४४ ॥
</details>

<details><summary>मूलम्</summary>

इष्टमन्त्रेण मालायाः प्रोक्षणं परिकीर्तितम् ।  
बीजं गाणपतं पूर्वमुच्चार्यं तदनन्तरम् ॥ १४४ ॥
</details>  
  

<details open><summary>विश्वास-प्रस्तुतिः</summary>

अविघ्नं कुरु माले त्वं गृह्णीयादित्यनेन च ।  
जपान्ते शिरसि न्यासो मालायाः परिकीर्तितः ॥ १४५ ॥
</details>

<details><summary>मूलम्</summary>

अविघ्नं कुरु माले त्वं गृह्णीयादित्यनेन च ।  
जपान्ते शिरसि न्यासो मालायाः परिकीर्तितः ॥ १४५ ॥
</details>  
  

<details open><summary>विश्वास-प्रस्तुतिः</summary>

स्रजमादाय पाणिभ्यां श्रीबीजेन तथार्चयेत् ।  
अन्त्यदन्त्यान्तमात्राभ्यां चादिवर्गतृतीयकौ ॥ १४६ ॥
</details>

<details><summary>मूलम्</summary>

स्रजमादाय पाणिभ्यां श्रीबीजेन तथार्चयेत् ।  
अन्त्यदन्त्यान्तमात्राभ्यां चादिवर्गतृतीयकौ ॥ १४६ ॥
</details>  
  

<details open><summary>विश्वास-प्रस्तुतिः</summary>

परतः परतः पूर्वं श्रीबीजं बिन्दुनेन्दुना ।  
  
मालाया अवतारस्तु शिरसः क्रियते तदा ॥ १४७ ॥
</details>

<details><summary>मूलम्</summary>

परतः परतः पूर्वं श्रीबीजं बिन्दुनेन्दुना ।  
  
मालाया अवतारस्तु शिरसः क्रियते तदा ॥ १४७ ॥
</details>  
  

<details open><summary>विश्वास-प्रस्तुतिः</summary>

तां समादाय पाणिभ्यां कुर्यात् सारस्वतेन वै ।  
श्रीबीजानामाद्यमाद्यं बिन्दुचन्द्रार्धसंयुतम् ॥ १४८ ॥
</details>

<details><summary>मूलम्</summary>

तां समादाय पाणिभ्यां कुर्यात् सारस्वतेन वै ।  
श्रीबीजानामाद्यमाद्यं बिन्दुचन्द्रार्धसंयुतम् ॥ १४८ ॥
</details>  
  

<details open><summary>विश्वास-प्रस्तुतिः</summary>

एतच्चतुष्टयं बीजं सारस्वतमुदीरितम् ।  
पौराणिकैर्वैदिकैश्च मूलमन्त्रेण चैव हि ॥ १४९ ॥
</details>

<details><summary>मूलम्</summary>

एतच्चतुष्टयं बीजं सारस्वतमुदीरितम् ।  
पौराणिकैर्वैदिकैश्च मूलमन्त्रेण चैव हि ॥ १४९ ॥
</details>  
  

<details open><summary>विश्वास-प्रस्तुतिः</summary>

प्रदक्षिणां प्रणामं च कुर्याद्धर्मार्थसाधकम् ।  
भूमिं वीक्ष्य तथाभ्युक्ष्य क्षितिबीजेन पूर्वतः ॥ १५० ॥
</details>

<details><summary>मूलम्</summary>

प्रदक्षिणां प्रणामं च कुर्याद्धर्मार्थसाधकम् ।  
भूमिं वीक्ष्य तथाभ्युक्ष्य क्षितिबीजेन पूर्वतः ॥ १५० ॥
</details>  
  

<details open><summary>विश्वास-प्रस्तुतिः</summary>

स्पृशंस्तां शिरसा भूमिं प्रणमेदिष्टदेवताः ।  
समाप्तिहीनं बाराहं बीजं बिन्द्विन्दुसंयुतम् ॥ १५१ ॥
</details>

<details><summary>मूलम्</summary>

स्पृशंस्तां शिरसा भूमिं प्रणमेदिष्टदेवताः ।  
समाप्तिहीनं बाराहं बीजं बिन्द्विन्दुसंयुतम् ॥ १५१ ॥
</details>  
  

<details open><summary>विश्वास-प्रस्तुतिः</summary>

क्षितिबीजं विजानीयाच्चतुर्वर्गप्रदायकम् ।  
दर्पणं व्यजनं घण्टां चामरं प्रोक्षयेत् पुनः ॥ १५२ ॥
</details>

<details><summary>मूलम्</summary>

क्षितिबीजं विजानीयाच्चतुर्वर्गप्रदायकम् ।  
दर्पणं व्यजनं घण्टां चामरं प्रोक्षयेत् पुनः ॥ १५२ ॥
</details>  
  

<details open><summary>विश्वास-प्रस्तुतिः</summary>

नैवेद्यालोकमन्त्रेण पूर्वप्रोक्तेन भैरव ।  
  
नामाक्षराणि चाद्यानि चैतेषां बिन्दुनेन्दुना ॥ १५३ ॥
</details>

<details><summary>मूलम्</summary>

नैवेद्यालोकमन्त्रेण पूर्वप्रोक्तेन भैरव ।  
  
नामाक्षराणि चाद्यानि चैतेषां बिन्दुनेन्दुना ॥ १५३ ॥
</details>  
  

<details open><summary>विश्वास-प्रस्तुतिः</summary>

तस्मै नम इति प्रान्ते गहणे मन्त्र उच्यते ।  
निवेदनमथैतेषामिष्टमन्त्रेण चाचरेत् ॥ १५४ ॥
</details>

<details><summary>मूलम्</summary>

तस्मै नम इति प्रान्ते गहणे मन्त्र उच्यते ।  
निवेदनमथैतेषामिष्टमन्त्रेण चाचरेत् ॥ १५४ ॥
</details>  
  

<details open><summary>विश्वास-प्रस्तुतिः</summary>

वाग्भवस्य द्वितीयेन कामबीजेन भैरव ।  
मुद्राया बन्धनं कार्यं मूलमन्त्रेण दर्शनम् ॥ १५५ ॥
</details>

<details><summary>मूलम्</summary>

वाग्भवस्य द्वितीयेन कामबीजेन भैरव ।  
मुद्राया बन्धनं कार्यं मूलमन्त्रेण दर्शनम् ॥ १५५ ॥
</details>    

<details open><summary>विश्वास-प्रस्तुतिः</summary>

परित्यागं तु मुद्रायास्ताराबीजेन चाचरेत् । प्रान्तादिश्चन्द्रबिन्दुभ्यां   
षष्ठस्वरसमन्वितः ॥ १५६ ॥
</details>

<details><summary>मूलम्</summary>

परित्यागं तु मुद्रायास्ताराबीजेन चाचरेत् । प्रान्तादिश्चन्द्रबिन्दुभ्यां   
षष्ठस्वरसमन्वितः ॥ १५६ ॥
</details>  
  

<details open><summary>विश्वास-प्रस्तुतिः</summary>

ताराबीजमिति प्रोक्तं धर्मकामार्थसाधनम् ।  
मुदं ददाति यस्मात् सा मुद्रा तेन प्रकीर्तिता ॥ १५७ ॥
</details>

<details><summary>मूलम्</summary>

ताराबीजमिति प्रोक्तं धर्मकामार्थसाधनम् ।  
मुदं ददाति यस्मात् सा मुद्रा तेन प्रकीर्तिता ॥ १५७ ॥
</details>  
  

<details open><summary>विश्वास-प्रस्तुतिः</summary>

दर्शितायां तु मुद्रायां भवेत् पूजासमापनम् ।  
कामं मोक्षं तथा धर्ममर्थमोदयुता स्वयम् ॥ १५८ ॥
</details>

<details><summary>मूलम्</summary>

दर्शितायां तु मुद्रायां भवेत् पूजासमापनम् ।  
कामं मोक्षं तथा धर्ममर्थमोदयुता स्वयम् ॥ १५८ ॥
</details>  
  

<details open><summary>विश्वास-प्रस्तुतिः</summary>

ददाति साधकायाशु देवता गन्तुमुत्सुका ।  
मुद्रान्ते तु महामन्त्रान् षडिमान् समुदीरयेत् ॥ १५९ ॥
</details>

<details><summary>मूलम्</summary>

ददाति साधकायाशु देवता गन्तुमुत्सुका ।  
मुद्रान्ते तु महामन्त्रान् षडिमान् समुदीरयेत् ॥ १५९ ॥
</details>  
  

<details open><summary>विश्वास-प्रस्तुतिः</summary>

यद् दत्तं भक्तिमात्रेण पत्रं पुष्पं फलं जलम् ।  
आवेदितं च नैवेद्यं तद्गृहाणानुकम्पया ॥ १६० ॥
</details>

<details><summary>मूलम्</summary>

यद् दत्तं भक्तिमात्रेण पत्रं पुष्पं फलं जलम् ।  
आवेदितं च नैवेद्यं तद्गृहाणानुकम्पया ॥ १६० ॥
</details>  
  

<details open><summary>विश्वास-प्रस्तुतिः</summary>

आवाहनं न जानामि न जानामि विसर्जनम् ।  
पूजाभावं न जानामि त्वं गतिः परमेश्वरि ॥ १६१ ॥
</details>

<details><summary>मूलम्</summary>

आवाहनं न जानामि न जानामि विसर्जनम् ।  
पूजाभावं न जानामि त्वं गतिः परमेश्वरि ॥ १६१ ॥
</details>  
  

<details open><summary>विश्वास-प्रस्तुतिः</summary>

कर्मणा मनसा वाचा त्वत्तो आन्यं गतिर्मम ।  
अन्तश्चरेण भूतानां त्वम् अतिः परमेश्वरि ॥ १६२ ॥
</details>

<details><summary>मूलम्</summary>

कर्मणा मनसा वाचा त्वत्तो आन्यं गतिर्मम ।  
अन्तश्चरेण भूतानां त्वम् अतिः परमेश्वरि ॥ १६२ ॥
</details>  
  

<details open><summary>विश्वास-प्रस्तुतिः</summary>

मातर्योनिसहस्रेषु येषु येषु व्रजाम्यहम् ।  
तेषु तेष्वच्युता भक्तिरच्युतेऽस्तु सदा त्वयि ॥ १६३ ॥
</details>

<details><summary>मूलम्</summary>

मातर्योनिसहस्रेषु येषु येषु व्रजाम्यहम् ।  
तेषु तेष्वच्युता भक्तिरच्युतेऽस्तु सदा त्वयि ॥ १६३ ॥
</details>  
  

<details open><summary>विश्वास-प्रस्तुतिः</summary>

एवी दात्री च भोक्त्री च देवी सर्वमिदं जगत् ।  
देवी जयति सर्वत्र या देवी सोऽहमेव च ॥ १६४ ॥
</details>

<details><summary>मूलम्</summary>

एवी दात्री च भोक्त्री च देवी सर्वमिदं जगत् ।  
देवी जयति सर्वत्र या देवी सोऽहमेव च ॥ १६४ ॥
</details>  
  

<details open><summary>विश्वास-प्रस्तुतिः</summary>

यदक्षरपरिभ्रष्टं मात्राहीनं च यद् भवेत् ।  
तत्सर्वं क्षम्यतां देवि कस्य न स्खलितं मनः ॥ १६५ ॥
</details>

<details><summary>मूलम्</summary>

यदक्षरपरिभ्रष्टं मात्राहीनं च यद् भवेत् ।  
तत्सर्वं क्षम्यतां देवि कस्य न स्खलितं मनः ॥ १६५ ॥
</details>  
  

<details open><summary>विश्वास-प्रस्तुतिः</summary>

मन्त्रेषु पठितेष्वेषु स्वयमेव प्रसीदति ।  
दातुं देवीं चतुर्वर्गं न चिरादेव भैरव ॥ १६६ ॥
</details>

<details><summary>मूलम्</summary>

मन्त्रेषु पठितेष्वेषु स्वयमेव प्रसीदति ।  
दातुं देवीं चतुर्वर्गं न चिरादेव भैरव ॥ १६६ ॥
</details>  
  

<details open><summary>विश्वास-प्रस्तुतिः</summary>

ऐशान्यां मण्डलं कुर्याद् द्वारपद्मविवर्जितम् ।  
विसर्जनार्थं निर्माल्यधारिण्याः पूजनाय वै ॥ १६७ ॥
</details>

<details><summary>मूलम्</summary>

ऐशान्यां मण्डलं कुर्याद् द्वारपद्मविवर्जितम् ।  
विसर्जनार्थं निर्माल्यधारिण्याः पूजनाय वै ॥ १६७ ॥
</details>  
  

<details open><summary>विश्वास-प्रस्तुतिः</summary>

पाद्मादिभिः पूजयित्वा ध्यात्वा निर्माल्यधारिणीम् ।  
निःक्षिप्य तस्मिन् निर्माल्यं मन्त्रेण तु विसर्जयेत् ॥ १६८ ॥
</details>

<details><summary>मूलम्</summary>

पाद्मादिभिः पूजयित्वा ध्यात्वा निर्माल्यधारिणीम् ।  
निःक्षिप्य तस्मिन् निर्माल्यं मन्त्रेण तु विसर्जयेत् ॥ १६८ ॥
</details>  
  

<details open><summary>विश्वास-प्रस्तुतिः</summary>

गच्छ गच्छ परं स्थानं स्वस्थानं परमेश्वरि ।  
यत्र ब्रह्मादयो देवा न विदुः परमं पदम् ॥ १६९ ॥
</details>

<details><summary>मूलम्</summary>

गच्छ गच्छ परं स्थानं स्वस्थानं परमेश्वरि ।  
यत्र ब्रह्मादयो देवा न विदुः परमं पदम् ॥ १६९ ॥
</details>  
  

<details open><summary>विश्वास-प्रस्तुतिः</summary>

विसृज्य मन्त्रेणानेन ततः पूरकवायुना ।  
ध्यायंस्तु मन्त्रेणानेन नत्वा तां स्थापयेद्धृदि ॥ १७० ॥
</details>

<details><summary>मूलम्</summary>

विसृज्य मन्त्रेणानेन ततः पूरकवायुना ।  
ध्यायंस्तु मन्त्रेणानेन नत्वा तां स्थापयेद्धृदि ॥ १७० ॥
</details>  
  

<details open><summary>विश्वास-प्रस्तुतिः</summary>

तिष्ठ देवि परे स्थाने स्वस्थाने परमेश्वरि ।  
यत्र ब्रह्मादयः सर्वे सुरास्तिष्ठन्ति मे हृदि ॥ १७१ ॥
</details>

<details><summary>मूलम्</summary>

तिष्ठ देवि परे स्थाने स्वस्थाने परमेश्वरि ।  
यत्र ब्रह्मादयः सर्वे सुरास्तिष्ठन्ति मे हृदि ॥ १७१ ॥
</details>  
  

<details open><summary>विश्वास-प्रस्तुतिः</summary>

तत एकजटाबीजैरिष्टदेवीं धिया स्मरन् ।  
निर्माल्यं मूर्ध्नि गृह्णीयाद् धर्मकामार्थसाधनम् ॥ १७२ ॥
</details>

<details><summary>मूलम्</summary>

तत एकजटाबीजैरिष्टदेवीं धिया स्मरन् ।  
निर्माल्यं मूर्ध्नि गृह्णीयाद् धर्मकामार्थसाधनम् ॥ १७२ ॥
</details>  
  

<details open><summary>विश्वास-प्रस्तुतिः</summary>

मण्डलप्रतिपतीं तु ततः कुर्याद् विभूतये ।  
सर्वाङ्गुलीनामग्रौधैः पद्ममष्टदलान्वितम् ॥ १७३ ॥
</details>

<details><summary>मूलम्</summary>

मण्डलप्रतिपतीं तु ततः कुर्याद् विभूतये ।  
सर्वाङ्गुलीनामग्रौधैः पद्ममष्टदलान्वितम् ॥ १७३ ॥
</details>  
  

<details open><summary>विश्वास-प्रस्तुतिः</summary>

निर्मन्थेत् क्षितिबीजेन मण्डलं चापि भैरव ।  
ततस्तु मूलमन्त्रेण सर्ववश्येन वा पुनः ॥ १७४ ॥
</details>

<details><summary>मूलम्</summary>

निर्मन्थेत् क्षितिबीजेन मण्डलं चापि भैरव ।  
ततस्तु मूलमन्त्रेण सर्ववश्येन वा पुनः ॥ १७४ ॥
</details>  
  

<details open><summary>विश्वास-प्रस्तुतिः</summary>

अनामिकानामग्रेण ललाटमपि संस्पृशेत् ।  
समाप्तिसहितः प्रान्तस्ताराबीजं ततः परम् ॥ १७५ ॥
</details>

<details><summary>मूलम्</summary>

अनामिकानामग्रेण ललाटमपि संस्पृशेत् ।  
समाप्तिसहितः प्रान्तस्ताराबीजं ततः परम् ॥ १७५ ॥
</details>  
  

<details open><summary>विश्वास-प्रस्तुतिः</summary>

स्मरबीजं विसर्गेण परतः परतः परम् ।  
भबेदेकजटाबीजं धर्मकामार्थसाधनम् ॥ १७६ ॥
</details>

<details><summary>मूलम्</summary>

स्मरबीजं विसर्गेण परतः परतः परम् ।  
भबेदेकजटाबीजं धर्मकामार्थसाधनम् ॥ १७६ ॥
</details>  
  

<details open><summary>विश्वास-प्रस्तुतिः</summary>

ततो भास्करबीजेन सहितेनात्मना पुनः ।  
मन्त्रेण भास्करायार्धमच्छिद्रार्थं निवेदयेत् ॥ १७७ ॥
</details>

<details><summary>मूलम्</summary>

ततो भास्करबीजेन सहितेनात्मना पुनः ।  
मन्त्रेण भास्करायार्धमच्छिद्रार्थं निवेदयेत् ॥ १७७ ॥
</details>  
  

<details open><summary>विश्वास-प्रस्तुतिः</summary>

नमो विवस्वते ब्रह्मन् भास्वते विष्णुतेजसे ।  
जगत्सवित्रे शुचये सवित्रे कर्मदायिने ॥ १७८ ॥
</details>

<details><summary>मूलम्</summary>

नमो विवस्वते ब्रह्मन् भास्वते विष्णुतेजसे ।  
जगत्सवित्रे शुचये सवित्रे कर्मदायिने ॥ १७८ ॥
</details>  
  

<details open><summary>विश्वास-प्रस्तुतिः</summary>

ततः कृताञ्जलिर्भूत्वा पठित्वा मन्त्रमीरितम् ।  
एकाग्रमनसा वाग्भिरच्छिद्रमवधारयेत् ॥ १७९ ॥
</details>

<details><summary>मूलम्</summary>

ततः कृताञ्जलिर्भूत्वा पठित्वा मन्त्रमीरितम् ।  
एकाग्रमनसा वाग्भिरच्छिद्रमवधारयेत् ॥ १७९ ॥
</details>  
  

<details open><summary>विश्वास-प्रस्तुतिः</summary>

यज्ञच्छिद्रं तपश्छिद्रं यच्छिद्रं पूजने मम ।  
सर्वं तदच्छिद्रमस्तु भास्करस्य प्रसादतः ॥ १८० ॥
</details>

<details><summary>मूलम्</summary>

यज्ञच्छिद्रं तपश्छिद्रं यच्छिद्रं पूजने मम ।  
सर्वं तदच्छिद्रमस्तु भास्करस्य प्रसादतः ॥ १८० ॥
</details>  
  

<details open><summary>विश्वास-प्रस्तुतिः</summary>

ततस्तु पुष्पनैवेद्य तोयपात्रादिकं च यत् ।  
देवीबीजेन तत्सर्वं पुनरेव विलोकयेत् ॥ १८१ ॥
</details>

<details><summary>मूलम्</summary>

ततस्तु पुष्पनैवेद्य तोयपात्रादिकं च यत् ।  
देवीबीजेन तत्सर्वं पुनरेव विलोकयेत् ॥ १८१ ॥
</details>  
  

<details open><summary>विश्वास-प्रस्तुतिः</summary>

हस्तेन चक्षुषा वापि यत्र यत्र कृतः पुरा ।  
मन्त्रन्यासस्तत्र तत्र विसृष्टिरमुना भवेत् ॥ १८२ ॥
</details>

<details><summary>मूलम्</summary>

हस्तेन चक्षुषा वापि यत्र यत्र कृतः पुरा ।  
मन्त्रन्यासस्तत्र तत्र विसृष्टिरमुना भवेत् ॥ १८२ ॥
</details>  
  

<details open><summary>विश्वास-प्रस्तुतिः</summary>

प्रान्तादिपञ्चमो वह्निबीजषष्ठस्वराहितः ।  
तथोपान्तं वाग्भवाद्यं दुर्गाबीजं प्रचक्षते ॥ १८३ ॥
</details>

<details><summary>मूलम्</summary>

प्रान्तादिपञ्चमो वह्निबीजषष्ठस्वराहितः ।  
तथोपान्तं वाग्भवाद्यं दुर्गाबीजं प्रचक्षते ॥ १८३ ॥
</details>  
  

<details open><summary>विश्वास-प्रस्तुतिः</summary>

स्थण्डिले ज्वलदग्नौ च तोये सूर्यमरीचिषु ।  
प्रतिमासु च शुद्धासु शालग्रामशिलासु च ॥ १८४ ॥
</details>

<details><summary>मूलम्</summary>

स्थण्डिले ज्वलदग्नौ च तोये सूर्यमरीचिषु ।  
प्रतिमासु च शुद्धासु शालग्रामशिलासु च ॥ १८४ ॥
</details>  
  

<details open><summary>विश्वास-प्रस्तुतिः</summary>

शिवलिङ्गे शिलायां तु पूजा कार्या विभूतये ।  
सर्वत्र मण्डलन्यासं कुर्यादेकाग्रमानसः ॥ १८५ ॥
</details>

<details><summary>मूलम्</summary>

शिवलिङ्गे शिलायां तु पूजा कार्या विभूतये ।  
सर्वत्र मण्डलन्यासं कुर्यादेकाग्रमानसः ॥ १८५ ॥
</details>  
  

<details open><summary>विश्वास-प्रस्तुतिः</summary>

योगपीठस्य बीजेन स्थण्डिलादिषु साधकः ।  
वासुदेवस्य रुद्रस्य ब्रह्मणो मिहिरस्य च ॥ १८६ ॥
</details>

<details><summary>मूलम्</summary>

योगपीठस्य बीजेन स्थण्डिलादिषु साधकः ।  
वासुदेवस्य रुद्रस्य ब्रह्मणो मिहिरस्य च ॥ १८६ ॥
</details>  
  

<details open><summary>विश्वास-प्रस्तुतिः</summary>

कुर्यात् सर्वत्र पूजासु प्रतिपत्तिमिमां बुधः ।  
एवं यः पूजयेद् विष्णुममीभिः प्रतिपत्तिभिः ॥ १८७ ॥
</details>

<details><summary>मूलम्</summary>

कुर्यात् सर्वत्र पूजासु प्रतिपत्तिमिमां बुधः ।  
एवं यः पूजयेद् विष्णुममीभिः प्रतिपत्तिभिः ॥ १८७ ॥
</details>  
  

<details open><summary>विश्वास-प्रस्तुतिः</summary>

चतुर्वर्गप्रदस्तस्य न चिराज्जायते हरिः ।  
शिवो वा मिहिरो वापि येऽन्ये लम्बोदरादयः ॥ १८७ ॥
</details>

<details><summary>मूलम्</summary>

चतुर्वर्गप्रदस्तस्य न चिराज्जायते हरिः ।  
शिवो वा मिहिरो वापि येऽन्ये लम्बोदरादयः ॥ १८७ ॥
</details>  
  

<details open><summary>विश्वास-प्रस्तुतिः</summary>

प्रसीदन्ति सुराः सर्वे पूजाया विधिनामुना ।  
विशेषतो महादेवी महामाया जगन्मयी ॥ १८९ ॥
</details>

<details><summary>मूलम्</summary>

प्रसीदन्ति सुराः सर्वे पूजाया विधिनामुना ।  
विशेषतो महादेवी महामाया जगन्मयी ॥ १८९ ॥
</details>  
  

<details open><summary>विश्वास-प्रस्तुतिः</summary>

प्रतिपत्तिमिमां नित्यं स्पृहयत्येव पूजने ।  
एवं यः कुरुते पूजां सम्यक् स फलभाग्भवेत् ॥ १९० ॥
</details>

<details><summary>मूलम्</summary>

प्रतिपत्तिमिमां नित्यं स्पृहयत्येव पूजने ।  
एवं यः कुरुते पूजां सम्यक् स फलभाग्भवेत् ॥ १९० ॥
</details>  
  

<details open><summary>विश्वास-प्रस्तुतिः</summary>

एतैर्विहीना या पूजा अतोऽल्पाल्पं फलं भवेत् ।  
अङ्गहीनस्तु पुरुषो न सम्यग्याझिको यथा ॥ १९१ ॥
</details>

<details><summary>मूलम्</summary>

एतैर्विहीना या पूजा अतोऽल्पाल्पं फलं भवेत् ।  
अङ्गहीनस्तु पुरुषो न सम्यग्याझिको यथा ॥ १९१ ॥
</details>  
  

<details open><summary>विश्वास-प्रस्तुतिः</summary>

अङ्गहीना तथा पूजा न सम्यक् फलभाग्भवेत् ।  
इदं रहस्यं परममिदं स्वस्त्ययनं परम् ।  
  
मन्त्रवेदमयं शुद्धं सर्वपापप्रणाशनम् ॥ १९२ ॥
</details>

<details><summary>मूलम्</summary>

अङ्गहीना तथा पूजा न सम्यक् फलभाग्भवेत् ।  
इदं रहस्यं परममिदं स्वस्त्ययनं परम् ।  
  
मन्त्रवेदमयं शुद्धं सर्वपापप्रणाशनम् ॥ १९२ ॥
</details>  
  

<details open><summary>विश्वास-प्रस्तुतिः</summary>

यः श्रावयेद् ब्राह्मणसन्निधाने  
श्राद्धेषु यज्ञे सुरपूजनेषु ।  
सम्यक् फलं तस्य लभेत् स कर्मणो  
विनापि पूजां तदनन्तमश्नुते ॥ १९३ ॥
</details>

<details><summary>मूलम्</summary>

यः श्रावयेद् ब्राह्मणसन्निधाने  
श्राद्धेषु यज्ञे सुरपूजनेषु ।  
सम्यक् फलं तस्य लभेत् स कर्मणो  
विनापि पूजां तदनन्तमश्नुते ॥ १९३ ॥
</details>  
  

<details open><summary>विश्वास-प्रस्तुतिः</summary>

इति श्रीकालिकापुराणे उत्तरतन्त्रे अप्तपञ्चाशोऽध्यायः ॥ ५७ ॥
</details>

<details><summary>मूलम्</summary>

इति श्रीकालिकापुराणे उत्तरतन्त्रे अप्तपञ्चाशोऽध्यायः ॥ ५७ ॥
</details>  
