+++
title = "गोपालसहस्रनामस्तोत्रम्"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3045"
source_url = "https://www.ebharatisampat.in/readbook3.php?bookid=MDk5NDcxODU1ODAzMjky&pageno=MjI0MjQyNjk5NTk="

+++
[[गोपालसहस्रनामस्तोत्रम्	Source: [EB](https://www.ebharatisampat.in/readbook3.php?bookid=MDk5NDcxODU1ODAzMjky&pageno=MjI0MjQyNjk5NTk=)]]

\[



\<doc id="15649" url="https://sa.wikisource.org/wiki?curid=15649" title="गोपालसहस्रनामस्तोत्रम्"\>  
गोपालसहस्रनामस्तोत्रम्

\<poem\>  
पार्वत्युवाच-  
कैलासशिखरे रम्ये गौरी पृच्छति शङ्करम् ।  
ब्रह्माण्डाखिलनाथस्त्वं सृष्टिसंहारकारकः ॥ १॥  
त्वमेव पूज्यसे लोकैर्ब्रह्मविष्णुसुरादिभिः ।  
नित्यं पठसि देवेश कस्य स्तोत्रं महेश्वर ॥ २॥  
आश्चर्यमिदमाख्यानं जायते मयि शङ्कर ।  
तत्प्राणेश महाप्राज्ञ संशयं छिन्धि मे प्रभो ॥ ३॥  
श्रीमहादेव उवाच-  
धन्यासि कृतपुण्यासि पार्वति प्राणवल्लभे ।  
रहस्यातिरहस्यं च यत्पृच्छसि वरानने ॥ ४॥  
स्त्रीस्वभावान्महादेवि पुनस्त्वं परिपृच्छसि ।  
गोपनीयं गोपनीयं गोपनीयं प्रयत्नतः ॥ ५॥  
दत्ते च सिद्धिहानिः स्यात्तस्माद्यत्नेन गोपयेत् ।  
इदं रहस्यं परमं पुरुषार्थप्रदायकम् ॥ ६॥  
धनरत्नौघमाणिक्यं तुरङ्गं च गजादिकम् ।  
ददाति स्मरणादेव महामोक्षप्रदायकम् ॥ ७॥  
तत्तेऽहं सम्प्रवक्ष्यामि शृणुष्वावहिता प्रिये ।  
योऽसौ निरञ्जनो देवः चित्स्वरूपी जनार्दनः ॥ ८॥  
संसारसागरोत्तारकारणाय नृणाम् सदा ।  
श्रीरङ्गादिकरूपेण त्रैलोक्यं व्याप्य तिष्ठति ॥ ९॥  
ततो लोका महामूढा विष्णुभक्तिविवर्जिताः ।  
निश्चयं नाधिगच्छन्ति पुनर्नारायणो हरिः ॥ १०॥  
निरञ्जनो निराकारो भक्तानां प्रीतिकामदः ।  
वृन्दावनविहाराय गोपालं रूपमुद्वहन् ॥ ११॥  
मुरलीवादनाधारी राधायै प्रीतिमावहन् ।  
अंशांशेभ्यः समुन्मील्य पूर्णरूपकलायुतः ॥ १२॥  
श्रीकृष्णचन्द्रो भगवान् नन्दगोपवरोद्यतः ।  
धरणीरूपिणीमातृयशोदानन्ददायकः ॥ १३॥  
द्वाभ्यां प्रयाचितो नाथो देवक्यां वसुदेवतः ।  
ब्रह्मणाऽभ्यर्थितो देवो देवैरपि सुरेश्वरि ॥ १४॥  
जातोऽवन्यां मुकुन्दोऽपि मुरलोवेदरेचिका ।  
तया सार्द्धं वचः कृत्वा ततो जातो महीतले ॥ १५॥  
संसारसारसर्वस्वं श्यामलं महदुज्ज्वलम् ।  
एतज्ज्योतिरहं वेद्यं चिन्तयामि सनातनम् ॥ १६॥  
गौरतेजो विना यस्तु श्यामतेजस्समर्चयेत् ।  
जपेद्वा ध्यायते वापि स भवेत् पातकी शिवे ॥ १७॥  
स ब्रह्महा सुरापी च स्वर्णस्तेयी च पञ्चमः ।  
एतैर्दोषैर्विलिप्येत तेजोभेदान्महीश्वरि ॥ १८॥  
तस्माज्ज्योतिरभूद् द्वेधा राधामाधवरूपकम् ।  
तस्मादिदं महादेवि गोपालेनैव भाषितम् ॥ १९॥  
दुर्वाससो मुनेर्मोहे कार्तिक्यां रासमण्डले ।  
ततः पृष्टवती राधा सन्देहभेदमात्मनः ॥ २०॥  
निरञ्जनात्समुत्पन्नं मयाऽधीतं जगन्मयि ।  
श्रीकृष्णेन ततः प्रोक्तं राधायै नारदाय च ॥ २१॥  
ततो नारदतस्सर्वे विरला वैष्णवा जनाः ।  
कलौ जानन्ति देवेशि गोपनीयं प्रयत्नतः ॥ २२॥  
शठाय कृपणायाथ दाम्भिकाय सुरेश्वरि ।  
ब्रह्महत्यामवाप्नोति तस्माद्यत्नेन गोपयेत् ॥ २३॥  
पाठ करने की विधि  
ॐ अस्य श्रीगोपालसहस्रनामस्तोत्रमहामन्त्रस्य श्रीनारद ऋषिः ।  
अनुष्टुप् छन्दः । श्रीगोपालो देवता । कामो बीजम् । माया शक्तिः ।  
चन्द्रः कीलकम् श्रीकृष्णचन्द्र भक्तिरूपफलप्राप्तये  
श्रीगोपालसहस्रनामस्तोत्रजपे विनियोगः ।  
या इसतरह करें पाठ  
ॐ ऐं क्लीं बीजम् । श्रीं ह्रीं शक्तिः ।  
श्रीवृन्दावननिवासः कीलकम् ।  
श्रीराधाप्रियपरब्रह्मेति मन्त्रः ।  
धर्मादिचतुर्विधपुरुषार्थसिद्ध्यर्थे जपे विनियोगः ॥  
अथ करादिन्यासः  
ॐ क्लां अङ्गुष्ठाभ्यां नमः ।  
ॐ क्लीं तर्जनीभ्यां नमः ॥  
ॐ क्लूं मध्यमाभ्यां नमः ॥  
ॐ क्लैं अनामिकाभ्यां नमः ॥  
ॐ क्लौं कनिष्टिकाभ्यां नमः ॥  
ॐ क्लः करतलकरपृष्ठाभ्यां नमः ॥  
अथ हृदयादिन्यासः  
ॐ क्लां हृदयाय नमः ।  
ॐ क्लीं शिरसे स्वाहा ॥  
ॐ क्लूं शिखायै वषट् ॥  
ॐ क्लैं कवचाय हुं ॥  
ॐ क्लौं नेत्रत्रयाय वौषट् ॥  
ॐ क्लः अस्त्राय फट् ॥  
अथ ध्यानम्  
कस्तूरीतिलकं ललाटपटले वक्षःस्थले कौस्तुभं  
नासाग्रेवरमौक्तिकं करतले वेणुं करे कङ्कणम् ॥  
सर्वाङ्गे हरिचन्दनं सुललितं कण्ठे च मुक्तावलिम्  
गोपस्त्रीपरिवेष्टितो विजयते गोपालचूड़ामणिः ॥ १॥  
फुल्लेन्दीवरकान्तिमिन्दुवदनं बर्हावतंसप्रियं  
श्रीवत्साङ्कमुदारकौस्तुभधरं पीताम्बरं सुन्दरम् ॥  
गोपीनां नयनोत्पलार्चिततनुं गोगोपसङ्घावृतं  
गोविन्दं कलवेणुवादनपरं दिव्याङ्गभूषं भजे ॥ २॥  
सहस्रनाम स्तोत्र आरम्भ-  
ॐ क्लीं देवः कामदेवः कामबीजशिरोमणिः ।  
श्रीगोपालो महीपालो सर्ववेदान्तपारगः ॥ १॥  
कृष्णः कमलपत्राक्षः पुण्डरीकः सनातनः ।  
गोपतिर्भूपतिः शास्ता प्रहर्ता विश्वतोमुखः ॥ २॥  
आदिकर्ता महाकर्ता महाकालः प्रतापवान् ।  
जगज्जीवो जगद्धाता जगद्भर्ता जगद्वसुः ॥ ३॥  
मत्स्यो भीमः कुहूभर्ता हर्ता वाराहमूर्तिमान् ।  
नारायणो हृषीकेशो गोविन्दो गरुडध्वजः ॥ ४॥  
गोकुलेन्द्रो महीचन्द्रः शर्वरीप्रियकारकः ।  
कमलामुखलोलाक्षः पुण्डरीकः शुभावहः ॥ ५॥  
दुर्वासाः कपिलो भौमः सिन्धुसागरसङ्गमः ।  
गोविन्दो गोपतिर्गोपः कालिन्दीप्रेमपूरकः ॥ ६॥  
गोपस्वामी गोकुलेन्द्रो गोवर्धनवरप्रदः ।  
नन्दादिगोकुलत्राता दाता दारिद्र्यभञ्जनः ॥ ७॥  
सर्वमङ्गलदाता च सर्वकामप्रदायकः ।  
आदिकर्ता महीभर्ता सर्वसागरसिन्धुजः ॥ ८॥  
गजगामी गजोद्धारी कामी कामकलानिधिः ।  
कलङ्करहितश्चन्द्रो बिम्बास्यो बिम्बसत्तमः ॥ ९॥  
मालाकारः कृपाकारः कोकिलस्वरभूषणः ।  
रामो नीलाम्बरो देवो हली दुर्दममर्दनः ॥ १०॥  
सहस्राक्षपुरीभेत्ता महामारीविनाशनः ।  
शिवः शिवतमो भेत्ता बलारातिप्रपूजकः ॥ ११॥  
कुमारीवरदायी च वरेण्यो मीनकेतनः ।  
नरो नारायणो धीरो राधापतिरुदारधीः ॥ १२॥  
श्रीपतिः श्रीनिधिः श्रीमान् मापतिः प्रतिराजहा ।  
वृन्दापतिः कुलग्रामी धामी ब्रह्म सनातनः ॥ १३॥  
रेवतीरमणो रामः प्रियश्चञ्चललोचनः ।  
रामायणशरीरोऽयं रामो रामः श्रियःपतिः ॥ १४॥  
शर्वरः शर्वरी शर्वः सर्वत्र शुभदायकः ।  
राधाराधयिताराधी राधाचित्तप्रमोदकः ॥ १५॥  
राधारतिसुखोपेतः राधामोहनतत्परः ।  
राधावशीकरो राधाहृदयाम्भोजषट्पदः ॥ १६॥  
राधालिङ्गनसम्मोहः राधानर्तनकौतुकः ।  
राधासञ्जातसम्प्रीतो राधाकाम्यफलप्रदः ॥ १७॥  
वृन्दापतिः कोशनिधिः कोकशोकविनाशनः ।  
चन्द्रापतिः चन्द्रपतिः चण्डकोदण्डभञ्जनः ॥ १८॥  
रामो दाशरथी रामः भृगुवंशसमुद्भवः ।  
आत्मारामो जितक्रोधो मोहो मोहान्धभञ्जनः ॥ १९॥  
वृषभानुभवो भावः काश्यपिः करुणानिधिः ।  
कोलाहलो हली हाली हेली हलधरप्रियः ॥ २०॥  
राधामुखाब्जमार्ताण्डः भास्करो रविजा विधुः ।  
विधिर्विधाता वरुणो वारुणो वारुणीप्रियः ॥ २१॥  
रोहिणीहृदयानन्दो वसुदेवात्मजो बली ।  
नीलाम्बरो रौहिणेयो जरासन्धवधोऽमलः ॥ २२॥  
नागो नवाम्भो विरुदो वीरहा वरदो बली ।  
गोपथो विजयी विद्वान् शिपिविष्टः सनातनः ॥ २३॥  
परशुरामवचोग्राही वरग्राही शृगालहा ।  
दमघोषोपदेष्टा च रथग्राही सुदर्शनः ॥ २४॥  
वीरपत्नीयशस्त्राता जराव्याधिविघातकः ।  
द्वारकावासतत्त्वज्ञः हुताशनवरप्रदः ॥ २५॥  
यमुनावेगसंहारी नीलाम्बरधरः प्रभुः ।  
विभुः शरासनो धन्वी गणेशो गणनायकः ॥ २६॥  
लक्ष्मणो लक्षणो लक्ष्यो रक्षोवंशविनाशनः ।  
वामनो वामनीभूतोऽवामनो वामनारुहः ॥ २७॥  
यशोदानन्दनः कर्त्ता यमलार्जुनमुक्तिदः ।  
उलूखली महामानी दामबद्धाह्वयी शमी ॥ २८॥  
भक्तानुकारी भगवान् केशवो बलधारकः ।  
केशिहा मधुहा मोही वृषासुरविघातकः ॥ २९॥  
अघासुरविनाशी च पूतनामोक्षदायकः ।  
कुब्जाविनोदी भगवान् कंसमृत्युर्महामखी ॥ ३०।  
अश्वमेधो वाजपेयो गोमेधो नरमेधवान् ।  
कन्दर्पकोटिलावण्यश्चन्द्रकोटिसुशीतलः ॥ ३१॥  
रविकोटिप्रतीकाशो वायुकोटिमहाबलः ।  
ब्रह्मा ब्रह्माण्डकर्ता च कमलावाञ्छितप्रदः ॥ ३२॥  
कमला कमलाक्षश्च कमलामुखलोलुपः ।  
कमलाव्रतधारी च कमलाभः पुरन्दरः ॥ ३३॥  
सौभाग्याधिकचित्तोऽयं महामायी मदोत्कटः ।  
तारकारिः सुरत्राता मारीचक्षोभकारकः ॥ ३४॥  
विश्वामित्रप्रियो दान्तो रामो राजीवलोचनः ।  
लङ्काधिपकुलध्वंसी विभीषणवरप्रदः ॥ ३५॥  
सीतानन्दकरो रामो वीरो वारिधिबन्धनः ।  
खरदूषणसंहारी साकेतपुरवासवान् ॥ ३६॥  
चन्द्रावलीपतिः कूलः केशिकंसवधोऽमलः ।  
माधवो मधुहा माध्वी माध्वीको माधवो विधुः ॥ ३७॥  
मुञ्जाटवीगाहमानः धेनुकारिर्धरात्मजः ।  
वंशीवटविहारी च गोवर्धनवनाश्रयः ॥ ३८॥  
तथा तालवनोद्देशी भाण्डीरवनशङ्खहा ।  
तृणावर्तकृपाकारी वृषभानुसुतापतिः ॥ ३९॥  
राधाप्राणसमो राधावदनाब्जमधुव्रतः ।  
गोपीरञ्जनदैवज्ञः लीलाकमलपूजितः ॥ ४०॥  
क्रीडाकमलसन्दोहः गोपिकाप्रीतिरञ्जनः ।  
रञ्जको रञ्जनो रङ्गो रङ्गी रङ्गमहीरुहः ॥ ४१॥  
कामः कामारिभक्तोऽयं पुराणपुरुषः कविः ।  
नारदो देवलो भीमो बालो बालमुखाम्बुजः ॥ ४२॥  
अम्बुजो ब्रह्मसाक्षी च योगी दत्तवरो मुनिः ।  
ऋषभः पर्वतो ग्रामो नदीपवनवल्लभः ॥ ४३॥  
पद्मनाभः सुरज्येष्ठी ब्रह्मा रूद्रोऽहिभूषितः ।  
गणानां त्राणकर्ता च गणेशो ग्रहिलो ग्रही ॥ ४४॥  
गणाश्रयो गणाध्यक्षः क्रोडीकृतजगत्त्रयः ।  
यादवेन्द्रो द्वारकेन्द्रो मथुरावल्लभो धुरी ॥ ४५॥  
भ्रमरः कुन्तली कुन्तीसुतरक्षो महामखी ।  
यमुनावरदाता च काश्यपस्य वरप्रदः ॥ ४६॥  
शङ्खचूडवधोद्दामो गोपीरक्षणतत्परः ।  
पाञ्चजन्यकरो रामी त्रिरामी वनजो जयः ॥ ४७॥  
फाल्गुनः फाल्गुनसखो विराधवधकारकः ।  
रुक्मिणीप्राणनाथश्च सत्यभामाप्रियङ्करः ॥ ४८॥  
कल्पवृक्षो महावृक्षः दानवृक्षो महाफलः ।  
अङ्कुशो भूसुरो भावो भ्रामको भामको हरिः ॥ ४९॥  
सरलः शाश्वतो वीरो यदुवंशी शिवात्मकः ।  
प्रद्युम्नो बलकर्ता च प्रहर्ता दैत्यहा प्रभुः ॥ ५०॥  
महाधनी महावीरो वनमालाविभूषणः ।  
तुलसीदामशोभाढ्यो जालन्धरविनाशनः ॥ ५१॥  
शूरः सूर्यो मृतण्डश्च भास्करो विश्वपूजितः ।  
रविस्तमोहा वह्निश्च बाडवो वडवानलः ॥ ५२॥  
दैत्यदर्पविनाशी च गरुडो गरुडाग्रजः ।  
गोपीनाथो महानाथो वृन्दानाथोऽविरोधकः ॥ ५३॥  
प्रपञ्ची पञ्चरूपश्च लतागुल्मश्च गोपतिः ।  
गङ्गा च यमुनारूपो गोदा वेत्रवती तथा ॥ ५४॥  
कावेरी नर्मदा ताप्ती गण्डकी सरयूस्तथा ।  
राजसस्तामसस्सत्त्वी सर्वाङ्गी सर्वलोचनः ॥ ५५॥  
सुधामयोऽमृतमयो योगिनीवल्लभः शिवः ।  
बुद्धो बुद्धिमतां श्रेष्ठो विष्णुर्जिष्णुः शचीपतिः ॥ ५६॥  
वंशी वंशधरो लोकः विलोको मोहनाशनः ।  
रवरावो रवो रावो बलो बालबलाहकः ॥ ५७॥  
शिवो रूद्रो नलो नीलो लाङ्गली लाङ्गलाश्रयः ।  
पारदः पावनो हंसो हंसारूढो जगत्पतिः ॥ ५८॥  
मोहिनीमोहनो मायी महामायो महामखी ।  
वृषो वृषाकपिः कालः कालीदमनकारकः ॥ ५९॥  
कुब्जाभाग्यप्रदो वीरः रजकक्षयकारकः ।  
कोमलो वारुणो राजा जलजो जलधारकः ॥ ६०॥  
हारकः सर्वपापघ्नः परमेष्ठी पितामहः ।  
खड्गधारी कृपाकारी राधारमणसुन्दरः ॥ ६१॥  
द्वादशारण्यसम्भोगी शेषनागफणालयः ।  
कामः श्यामः सुखश्रीदः श्रीपतिः श्रीनिधिः कृती ॥ ६२॥  
हरिर्नारायणो नारो नरोत्तम इषुप्रियः ।  
गोपालीचित्तहर्ता च कर्त्ता संसारतारकः ॥ ६३॥  
आदिदेवो महादेवो गौरीगुरुरनाश्रयः ।  
साधुर्मधुर्विधुर्धाता त्राताऽक्रूरपरायणः ॥ ६४॥  
रोलम्बी च हयग्रीवो वानरारिर्वनाश्रयः ।  
वनं वनी वनाध्यक्षः महावन्द्यो महामुनिः ॥ ६५॥  
स्यामन्तकमणिप्राज्ञो विज्ञो विघ्नविघातकः ।  
गोवर्द्धनो वर्द्धनीयः वर्द्धनो वर्द्धनप्रियः ॥ ६६॥  
वर्द्धन्यो वर्द्धनो वर्द्धी वार्द्धिष्णुः सुमुखप्रियः ।  
वर्द्धितो वृद्धको वृद्धो वृन्दारकजनप्रियः ॥ ६७॥  
गोपालरमणीभर्ता साम्बकुष्ठविनाशकः ।  
रुक्मिणीहरणः प्रेमप्रेमी चन्द्रावलीपतिः ॥ ६८॥  
श्रीकर्ता विश्वभर्ता च नरो नारायणो बली ।  
गणो गणपतिश्चैव दत्तात्रेयो महामुनिः ॥ ६९॥  
व्यासो नारायणो दिव्यो भव्यो भावुकधारकः ।  
श्वःश्रेयसं शिवं भद्रं भावुकं भाविकं शुभम् ॥ ७०॥  
शुभात्मकः शुभः शास्ता प्रशास्ता मेघानादहा ।  
ब्रह्मण्यदेवो दीनानामुद्धारकरणक्षमः ॥ ७१॥  
कृष्णः कमलपत्राक्षः कृष्णः कमललोचनः ।  
कृष्णः कामी सदा कृष्णः समस्तप्रियकारकः ॥ ७२॥  
नन्दो नन्दी महानन्दी मादी मादनकः किली ।  
मिली हिली गिली गोली गोलो गोलालयो गुली ॥ ७३॥  
गुग्गुली मारकी शाखी वटः पिप्पलकः कृती ।  
म्लेच्छहा कालहर्त्ता च यशोदायश एव च ॥ ७४॥  
अच्युतः केशवो विष्णुः हरिः सत्यो जनार्दनः ।  
हंसो नारायणो लीलो नीलो भक्तिपरायणः ॥ ७५॥  
जानकीवल्लभो रामः विरामो विघ्ननाशनः ।  
सहभानुर्महाभानुः वीरबाहुर्महोदधिः ॥ ७६॥  
समुद्रोऽब्धिरकूपारः पारावारः सरित्पतिः ।  
गोकुलानन्दकारी च प्रतिज्ञापरिपालकः ॥ ७७॥  
सदारामः कृपारामः महारामो धनुर्धरः ।  
पर्वतः पर्वताकारो गयो गेयो द्विजप्रियः ॥ ७८॥  
कम्बलाश्वतरो रामो रामायणप्रवर्तकः ।  
द्यौर्दिवो दिवसो दिव्यो भव्यो भावि भयापहः ॥ ७९॥  
पार्वतीभाग्यसहितो भर्ता लक्ष्मीविलासवान् ।  
विलासी साहसी सर्वी गर्वी गर्वितलोचनः ॥ ८०॥  
मुरारिर्लोकधर्मज्ञः जीवनो जीवनान्तकः ।  
यमो यमादियमनो यामी यामविधायकः ॥ ८१॥  
वसुली पांसुली पांसुः पाण्डुरर्जुनवल्लभः ।  
ललिता चन्द्रिकामाली माली मालाम्बुजाश्रयः ॥ ८२॥  
अम्बुजाक्षो महायज्ञः दक्षः चिन्तामणिः प्रभुः ।  
मणिर्दिनमणिश्चैव केदारो बदरीश्रयः ॥ ८३॥  
बदरीवनसम्प्रीतः व्यासः सत्यवतीसुतः ।  
अमरारिनिहन्ता च सुधासिन्धुविधूदयः ॥ ८४॥  
चन्द्रो रविः शिवः शूली चक्री चैव गदाधरः ।  
श्रीकर्ता श्रीपतिः श्रीदः श्रीदेवो देवकीसुतः ॥ ८५॥  
श्रीपतिः पुण्डरीकाक्षः पद्मनाभो जगत्पतिः ।  
वासुदेवोऽप्रमेयात्मा केशवो गरुडध्वजः ॥ ८६॥  
नारायणः परं धाम देवदेवो महेश्वरः ।  
चक्रपाणिः कलापूर्णो वेदवेद्यो दयानिधिः ॥ ८७॥  
भगवान् सर्वभूतेशो गोपालः सर्वपालकः ।  
अनन्तो निर्गुणो नित्यो निर्विकल्पो निरञ्जनः ॥ ८८॥  
निराधारो निराकारः निराभासो निराश्रयः ।  
पुरुषः प्रणवातीतो मुकुन्दः परमेश्वरः ॥ ८९॥  
क्षणावनिः सार्वभौमो वैकुण्ठो भक्तवत्सलः ।  
विष्णुर्दामोदरः कृष्णो माधवो मथुरापतिः ॥ ९०॥  
देवकीगर्भसम्भूतो यशोदावत्सलो हरिः ।  
शिवः सङ्कर्षणः शम्भुर्भूतनाथो दिवस्पतिः ॥ ९१॥  
अव्ययः सर्वधर्मज्ञः निर्मलो निरुपद्रवः ।  
निर्वाणनायको नित्यो नीलजीमूतसन्निभः ॥ ९२॥  
कलाक्षयश्च सर्वज्ञः कमलारूपतत्परः ।  
हृषीकेशः पीतवासा वसुदेवप्रियात्मजः ॥ ९३॥  
नन्दगोपकुमारार्यः नवनीताशनो विभुः ।  
पुराणपुरुषः श्रेष्ठः शङ्खपाणिः सुविक्रमः ॥ ९४॥  
अनिरुद्धश्चक्ररथः शार्ङ्गपाणिश्चतुर्भुजः ।  
गदाधरः सुरार्तिघ्नो गोविन्दो नन्दकायुधः ॥ ९५॥  
वृन्दावनचरः शौरिर्वेणुवाद्यविशारदः ।  
तृणावर्तान्तको भीमसाहसी बहुविक्रमः ॥ ९६॥  
शकटासुरसंहारी बकासुरविनाशनः ।  
धेनुकासुरसंहारी पूतनारिर्नृकेसरी ॥ ९७॥  
पितामहो गुरुस्साक्षात् प्रत्यगात्मा सदाशिवः ।  
अप्रमेयः प्रभुः प्राज्ञोऽप्रतर्क्यः स्वप्नवर्द्धनः ॥ ९८॥  
धन्यो मान्यो भवो भावो धीरः शान्तो जगद्गुरुः ।  
अन्तर्यामीश्वरो दिव्यो दैवज्ञो देवसंस्तुतः ॥ ९९॥  
क्षीराब्धिशयनो धाता लक्ष्मीवांल्लक्ष्मणाग्रजः ।  
धात्रीपतिरमेयात्मा चन्द्रशेखरपूजितः ॥ १००॥  
लोकसाक्षी जगच्चक्षुः पुण्यचारित्रकीर्तनः ।  
कोटिमन्मथसौन्दर्यः जगन्मोहनविग्रहः ॥ १०१॥  
मन्दस्मिताननो गोपो गोपिकापरिवेष्टितः ।  
फुल्लारविन्दनयनः चाणूरान्ध्रनिषूदनः ॥ १०२॥  
इन्दीवरदलश्यामो बर्हिबर्हावतंसकः ।  
मुरलीनिनदाह्लादः दिव्यमाल्याम्बरावृतः ॥ १०३॥  
सुकपोलयुगः सुभ्रूयुगलः सुललाटकः ।  
कम्बुग्रीवो विशालाक्षो लक्ष्मीवाञ्छुभलक्षणः ॥ १०४॥  
पीनवक्षाश्चतुर्बाहुश्चतुर्मूर्तिस्त्रिविक्रमः ।  
कलङ्करहितः शुद्धः दुष्टशत्रुनिबर्हणः ॥ १०५॥  
किरीटकुण्डलधरः कटकाङ्गदमण्डितः ।  
मुद्रिकाभरणोपेतः कटिसूत्रविराजितः ॥ १०६॥  
मञ्जीररञ्जितपदः सर्वाभरणभूषितः ।  
विन्यस्तपादयुगलो दिव्यमङ्गलविग्रहः ॥ १०७॥  
गोपिकानयनानन्दः पूर्णचन्द्रनिभाननः ।  
समस्तजगदानन्दः सुन्दरो लोकनन्दनः ॥ १०८॥  
यमुनातीरसञ्चारी राधामन्मथवैभवः ।  
गोपनारीप्रियो दान्तो गोपीवस्त्रापहारकः ॥ १०९॥  
शृङ्गारमूर्तिः श्रीधामा तारको मूलकारणम् ।  
सृष्टिसंरक्षणोपायः क्रूरासुरविभञ्जनः ॥ ११०॥  
नरकासुरसंहारी मुरारिररिमर्दनः ।  
आदितेयप्रियो दैत्यभीकरो यदुशेखरः ॥ १११॥  
जरासन्धकुलध्वंसी कंसारातिः सुविक्रमः ।  
पुण्यश्लोकः कीर्तनीयः यादवेन्द्रो जगन्नुतः ॥ ११२॥  
रुक्मिणीरमणः सत्यभामाजाम्बवतीप्रियः ।  
मित्रविन्दानाग्नजितीलक्ष्मणासमुपासितः ॥ ११३॥  
सुधाकरकुले जातोऽनन्तप्रबलविक्रमः ।  
सर्वसौभाग्यसम्पन्नो द्वारकापत्तने स्थितः ॥ ११४॥  
भद्रासूर्यसुतानाथो लीलामानुषविग्रहः ।  
सहस्रषोडशस्त्रीशो भोगमोक्षैकदायकः ॥ ११५॥  
वेदान्तवेद्यः संवेद्यो वैद्यो ब्रह्माण्डनायकः ।  
गोवर्द्धनधरो नाथः सर्वजीवदयापरः ॥ ११६॥  
मूर्तिमान् सर्वभूतात्मा आर्तत्राणपरायणः ।  
सर्वज्ञः सर्वसुलभः सर्वशास्त्रविशारदः ॥ ११७॥  
षड्गुणैश्वर्यसम्पन्नः पूर्णकामो धुरन्धरः ।  
महानुभावः कैवल्यदायको लोकनायकः ॥ ११८॥  
आदिमध्यान्तरहितः शुद्धसात्त्विकविग्रहः ।  
असमानः समस्तात्मा शरणागतवत्सलः ॥ ११९॥  
उत्पत्तिस्थितिसंहारकारणं सर्वकारणम् ।  
गम्भीरः सर्वभावज्ञः सच्चिदानन्दविग्रहः ॥ १२०॥  
विष्वक्सेनः सत्यसन्धः सत्यवाक् सत्यविक्रमः ।  
सत्यव्रतः सत्यरतः सर्वधर्मपरायणः ॥ १२१॥  
आपन्नार्तिप्रशमनः द्रौपदीमानरक्षकः ।  
कन्दर्पजनकः प्राज्ञो जगन्नाटकवैभवः ॥ १२२॥  
भक्तिवश्यो गुणातीतः सर्वैश्वर्यप्रदायकः ।  
दमघोषसुतद्वेषी बाणबाहुविखण्डनः ॥ १२३॥  
भीष्मभक्तिप्रदो दिव्यः कौरवान्वयनाशनः ।  
कौन्तेयप्रियबन्धुश्च पार्थस्यन्दनसारथिः ॥ १२४॥  
नारसिंहो महावीरः स्तम्भजातो महाबलः ।  
प्रह्लादवरदः सत्यो देवपूज्योऽभयङ्करः ॥ १२५॥  
उपेन्द्र इन्द्रावरजो वामनो बलिबन्धनः ।  
गजेन्द्रवरदः स्वामी सर्वदेवनमस्कृतः ॥ १२६॥  
शेषपर्यङ्कशयनः वैनतेयरथो जयी ।  
अव्याहतबलैश्वर्यसम्पन्नः पूर्णमानसः ॥ १२७॥  
योगेश्वरेश्वरः साक्षी क्षेत्रज्ञो ज्ञानदायकः ।  
योगिहृत्पङ्कजावासो योगमायासमन्वितः ॥ १२८॥  
नादबिन्दुकलातीतश्चतुर्वर्गफलप्रदः ।  
सुषुम्नामार्गसञ्चारी देहस्यान्तरसंस्थितः ॥ १२९॥  
देहेन्द्रियमनःप्राणसाक्षी चेतःप्रसादकः ।  
सूक्ष्मः सर्वगतो देही ज्ञानदर्पणगोचरः ॥ १३०॥  
तत्त्वत्रयात्मकोऽव्यक्तः कुण्डली समुपाश्रितः ।  
ब्रह्मण्यः सर्वधर्मज्ञः शान्तो दान्तो गतक्लमः ॥ १३१॥  
श्रीनिवासः सदानन्दः विश्वमूर्तिर्महाप्रभुः ।  
सहस्रशीर्षा पुरुषः सहस्राक्षः सहस्रपात् ॥ १३२॥  
समस्तभुवनाधारः समस्तप्राणरक्षकः ।  
समस्तसर्वभावज्ञो गोपिकाप्राणवल्लभः ॥ १३३॥  
नित्योत्सवो नित्यसौख्यो नित्यश्रीर्नित्यमङ्गलः ।  
व्यूहार्चितो जगन्नाथः श्रीवैकुण्ठपुराधिपः ॥ १३४॥  
पूर्णानन्दघनीभूतः गोपवेषधरो हरिः ।  
कलापकुसुमश्यामः कोमलः शान्तविग्रहः ॥ १३५॥  
गोपाङ्गनावृतोऽनन्तो वृन्दावनसमाश्रयः ।  
वेणुवादरतः श्रेष्ठो देवानां हितकारकः ॥ १३६॥  
बालक्रीडासमासक्तो नवनीतस्य तस्करः ।  
गोपालकामिनीजारश्चौरजारशिखामणिः ॥ १३७॥  
परञ्ज्योतिः पराकाशः परावासः परिस्फुटः ।  
अष्टादशाक्षरो मन्त्रो व्यापको लोकपावनः ॥ १३८॥  
सप्तकोटिमहामन्त्रशेखरो देवशेखरः ।  
विज्ञानज्ञानसन्धानस्तेजोराशिर्जगत्पतिः ॥ १३९॥  
भक्तलोकप्रसन्नात्मा भक्तमन्दारविग्रहः ।  
भक्तदारिद्र्यदमनो भक्तानां प्रीतिदायकः ॥ १४०॥  
भक्ताधीनमनाः पूज्यः भक्तलोकशिवङ्करः ।  
भक्ताभीष्टप्रदः सर्वभक्ताघौघनिकृन्तनः ॥ १४१॥  
अपारकरुणासिन्धुर्भगवान् भक्ततत्परः ॥ १४२॥  
॥ इति गोपाल सहस्रनामस्तोत्रम् सम्पूर्णम् ॥  
\</poem\>  
\<poem\>  
स्मरणात् पापराशीनां खण्डनं मृत्युनाशनम् ॥ १ ॥  
वैष्णवानां प्रियकरं महारोगनिवारणम् ।  
ब्रह्महत्यासुरापानं परस्त्रीगमनं तथा ॥ २ ॥  
परद्रव्यापहरणं परद्वेषसमन्वितम् ।  
मानसं वाचिकं कायं यत्पापं पापसम्भवम् ॥ ३ ॥  
सहस्रनामपठनात् सर्वं नश्यति तत्क्षणात् ।  
महादारिद्र्ययुक्तो यो वैष्णवो विष्णुभक्तिमान् ॥ ४ ॥  
कार्तिक्यां सम्पठेद्रात्रौ शतमष्टोत्तरं क्रमात् ।  
पीताम्बरधरो धीमान् सुगन्धैः पुष्पचन्दनैः ॥ ५ ॥  
पुस्तकं पूजयित्वा तु नैवेद्यादिभिरेव च ।  
राधाध्यानाङ्कितो धीरो वनमालाविभूषितः ॥ ६ ॥  
शतमष्टोत्तरं देवि पठेन्नामसहस्रकम् ।  
चैत्रशुक्ले च कृष्णे च कुहूसङ्क्रान्तिवासरे ॥ ७ ॥  
पठितव्यं प्रयत्नेन त्रैलोक्यं मोहयेत् क्षणात् ।  
तुलसीमालया युक्तो वैष्णवो भक्तितत्परः ॥ ८ ॥  
रविवारे च शुक्रे च द्वादश्यां श्राद्धवासरे ।  
ब्राह्मणं पूजयित्वा च भोजयित्वा विधानतः ॥ ९ ॥  
पठेन्नामसहस्रं च ततः सिद्धिः प्रजायते ।  
महानिशायां सततं वैष्णवो यः पठेत् सदा ॥ १० ॥  
देशान्तरगता लक्ष्मीः समायाति न संशयः ।  
त्रैलोक्ये च महादेवि सुन्दर्यः काममोहिताः ॥ ११ ॥  
मुग्धाः स्वयं समायान्ति वैष्णवं च भजन्ति ताः ।  
रोगी रोगात् प्रमुच्येत बद्धो मुच्येत बन्धनात् ॥ १२॥  
गुर्विणी जनयेत्पुत्रं कन्या विन्दति सत्पतिम् ।  
राजानो वश्यतां यान्ति किं पुनः क्षुद्रमानवाः ॥ १३॥  
सहस्रनामश्रवणात् पठनात् पूजनात् प्रिये ।  
धारणात् सर्वमाप्नोति वैष्णवो नात्र संशयः ॥ १४॥  
वंशीवटे चान्यवटे तथा पिप्पलकेऽथ वा ।  
कदम्बपादपतले गोपालमूर्तिसंनिधौ ॥ १५।  
यः पठेद्वैष्णवो नित्यं स याति हरिमन्दिरम् ।  
कृष्णेनोक्तं राधिकायै मया प्रोक्तं तथा शिवे ॥ १६॥  
नारदाय मया प्रोक्तं नारदेन प्रकाशितम् ।  
मया तुभ्यं वरारोहे प्रोक्तमेतत्सुदुर्लभम् ॥ १७॥  
गोपनीयं प्रयत्नेन न प्रकाश्यं कथञ्चन ।  
शठाय पापिने चैव लम्पटाय विशेषतः ॥ १८॥  
न दातव्यं न दातव्यं न दातव्यं कदाचन ।  
देयं शिष्याय शान्ताय विष्णुभक्तिरताय च ॥ १९॥  
गोदानब्रह्मयज्ञादेर्वाजपेयशतस्य च ।  
अश्वमेधसहस्रस्य फलं पाठे भवेत् ध्रुवम् ॥ २०॥  
मोहनं स्तम्भनं चैव मारणोच्चाटनादिकम् ।  
यद्यद्वाञ्छति चित्तेन तत्तत्प्राप्नोति वैष्णवः ॥ २१॥  
एकादश्यां नरः स्नात्वा सुगन्धिद्रव्यतैलकैः ।  
आहारं ब्राह्मणे दत्त्वा दक्षिणां स्वर्णभूषणम् ॥ २२॥  
तत आरम्भकर्तास्य सर्वं प्राप्नोति मानवः ।  
शतावृत्तं सहस्रं च यः पठेद्वैष्णवो जनः ॥ २३॥  
श्रीवृन्दावनचन्द्रस्य प्रसादात्सर्वमाप्नुयात् ।  
यद्गृहे पुस्तकं देवि पूजितं चैव तिष्ठति ॥ २४॥  
न मारी न च दुर्भिक्षं नोपसर्गभयं क्वचित् ।  
सर्पाद्या भूतयक्षाद्या नश्यन्ते नात्र संशयः ॥ २५॥  
श्रीगोपालो महादेवि वसेत्तस्य गृहे सदा ।  
गृहे यत्र सहस्रं च नाम्नां तिष्ठति पूजितम् ॥ २६॥  
॥ ॐ तत्सदिति श्रीसम्मोहनतन्त्रे पार्वतीश्वरसंवादे  
गोपालसहस्रनामस्तोत्रं सम्पूर्णम् ॥  
\</poem»

\</doc\>


\]
