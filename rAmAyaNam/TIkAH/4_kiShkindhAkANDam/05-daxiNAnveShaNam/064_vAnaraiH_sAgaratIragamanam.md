+++
title = "०६४ वानरैः सागरतीरगमनम्"
title_english = "064 Monkeys arrive at seashore"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-064-Monkeys_arrive_at_seashore.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/4_kiShkindhAkANDam/05-daxiNAnveShaNam/064_vAnaraiH_sAgaratIragamanam.md">
<details><summary><h3>IITK ...{Loading}...</h3></summary>

Angada discusses with the monkeys the strategies to cross the ocean.



#### श्लोकः
##### मूलम्
आख्याता गृध्रराजेन समुत्प्लुत्य प्लवङ्गमाः।  
सङ्गताः प्रीतिसंयुक्ता विनेदुर्भीमविक्रमाः॥4.64.1॥

##### शब्दार्थः
गृध्रराजेन by the king of vultures, आख्याताः directed, भीमविक्रमा terribly courageous, प्लवङ्गमाः monkeys, संगताः assembled, प्रीतिसंयुक्ताः they were pleased, समुत्प्लुत्य leaped, विनेदुः screaming in joy.

##### आङ्ग्लानुवादः
Hearing the words spoken by the king of vultures, the highly courageous monkeys assembled together and leaped with joyscreaming.



#### श्लोकः
##### मूलम्
सम्पातेर्वचनं श्रुत्वा हरयो रावणक्षयम्।  
हृष्टास्सागरमाजग्मुस्सीतादर्शनकाङ्क्षिणः॥4.64.2॥

##### शब्दार्थः
हरयः monkeys, सम्पातेः Sampati's, वचनम् words, श्रुत्वा on hearing, हृष्टाः glad, सीतादर्शनकाङ्क्षिणः desiring to see Sita, रावणक्षयम् the abode of Ravana, सागरम् ocean, आजग्मुः reached.

##### आङ्ग्लानुवादः
On hearing the words of Sampati, the monkeys felt glad and, eager to see Sita, reached the ocean, the passage to the abode of Ravana.



#### श्लोकः
##### मूलम्
अभिक्रम्य तु तं देशं ददृशुर्भीमविक्रमाः।  
कृत्स्नं लोकस्य महतः प्रतिबिम्बमिव स्थितम्॥4.64.3॥

##### शब्दार्थः
भीमविक्रमाः those with frigtening courage, तम् that, देशम् place, अभिक्रम्य having reached, महतः of a great, लोकस्य of the world, कृत्स्नम् vast, प्रतिबिम्बमिव like an image, स्थितम् placed, ददृशुः saw.

##### आङ्ग्लानुवादः
Having reached the ocean, the monkeys, endowed with frightening courage, stood looking at the vast ocean which appeared like an image of the whole world.



#### श्लोकः
##### मूलम्
दक्षिणस्य समुद्रस्य समासाद्योत्तरां दिशम्।  
सन्निवेशं ततश्चक्रुर्हरिवीरा महाबलाः॥4.64.4॥

##### शब्दार्थः
महाबलाः powerful, हरिवीराः heroic monkeys, समुद्रस्य ocean's, उत्तरां दिशम् northernside, समासाद्य having reached, ततः then, सन्निवेशम् collected at that, चक्रुः held.

##### आङ्ग्लानुवादः
Powerful and heroic monkeys assembled at the northern end of the southern ocean.



#### श्लोकः
##### मूलम्
सत्त्वैर्महद्भिर्विकृतैः क्रीडद्भिर्विविधैर्जले।  
व्यात्तास्यैस्सुमहाकायैरूर्मिभिश्च समाकुलम्॥4.64.5॥  
प्रसुप्तमिव चान्यत्र क्रीडन्तमिव चान्यतः।  
क्वचित्पर्वतमात्रैश्च जलराशिभिरावृतम्॥4.64.6॥  
सङ्कुलं दानवेन्द्रैश्च पातालतलवासिभिः।  
रोमहर्षकरं दृष्ट्वा विषेदुः कपिकुञ्जराः॥4.64.7॥

##### शब्दार्थः
जले in water, क्रीडद्भिः  sporting in water, महद्भिः great ocean, विकृतैः  of terrifying form, विविधैः several, सत्त्वैः species, व्यात्तास्यैः by grotesque creatures, सुमहाकायैः of massive body, ऊर्मिभिश्च with waves, समाकुलम् filled with, यत्र there, प्रसुप्तमिव as if sleeping, अन्यतः at other places, क्रीडन्तमिव like sporting, क्वचित् and at some places, पर्वतमात्रैः  as high as mountain, जलराशिभिः volumes of water, आवृतम् covered, पातालतलवासिभिः who dwell in the underworld, दानवेन्द्रैश्च also by lords of demons, सङ्कुलम् filled, रोमहर्षकरम् causing horripilation, दृष्ट्वा seeing, कपिकुञ्जराः elephants among monkeys, विषेदुः became worried.

##### आङ्ग्लानुवादः
The ocean was of terrifying form filled with various violent species of grotesque creatures of huge bodies playing in the water. Full of violent tides, it appeared asleep at one place and apparently sporting in another. In some places it was rising as high  
as a mountain with huge volumes of water. It was as if roaring with the demon chiefs residing in the underworld. The great monkeys were worried seeing the huge ocean which created horripilation in them.



#### श्लोकः
##### मूलम्
आकाशमिव दुष्पारं सागरं प्रेक्षय वानराः।  
विषेदुस् सहसासर्वे कथं कार्यमिति ब्रुवन्॥4.64.8॥

##### शब्दार्थः
सहसा at once, सर्वे all, वानराः monkeys, आकाशमिव looking like the sky, दुष्पारम् impossible to cross, सागरम् ocean, प्रेक्षय seeing, विषेदुः worried, कथम् how, कार्यम् the task can be performed, इति thus, ब्रुवन् while saying

##### आङ्ग्लानुवादः
All the monkeys were worried when they suddenly saw the ocean which looked impassable like the sky. They wondered if they can at all accomplish the task (of finding Sita)



#### श्लोकः
##### मूलम्
विषण्णां वाहिनीं दृष्ट्वा सागरस्य निरीक्षणात्।  
आश्वासयामास हरीन्भयार्तान् हरिसत्तमः॥4.64.9॥

##### शब्दार्थः
हरिसत्तमः Angada, the best of the monkeys, सागरस्य ocean's, निरीक्षणात् gazing at, विषण्णाम्   despondent, वाहिनीम् army, दृष्ट्वा seeing, भयार्तान् frightened, हरीन् monkeys, आश्वासयामास comforted.

##### आङ्ग्लानुवादः
Angada, the best among the monkeys saw the worried army despondent gazing at the ocean, and comforted the frightened troops.



#### श्लोकः
##### मूलम्
तान्विषादेन महता विषण्णान्वानरर्षभान्।  
उवाच मतिमान्काले वालिसूनुर्महाबलः॥4.64.10॥

##### शब्दार्थः
मतिमान् wise, महाबलः strong, वालिसूनुः son of Vali, महता great, विषादेन sorrow, विषण्णान् worried, तान् वानरर्षभान् those bulls among monkeys, काले  in time, उवाच said.

##### आङ्ग्लानुवादः
Angada,the strong and wise  son of Vali, spoke thus to the tensed vanaras in the right  
timeः



#### श्लोकः
##### मूलम्
न विषादे मनः कार्यं विषादो दोषवत्तमः।  
विषादो हन्ति पुरुषं बालं क्रुद्ध इवोरगः॥4.64.11॥

##### शब्दार्थः
वषादे in despondency, मनः mind, न कार्यम् does not work, विषादः despair, दोषवत्तमाः biggest flaw, क्रुद्धः angry, उरगः serpent, बालम् इव like a child, पुरुषम् man, विषादः despondency, हन्ति destroys.

##### आङ्ग्लानुवादः
'Do not be despondent. It is the biggest flaw. It destroys a person like an angry serpent killing a young child.



#### श्लोकः
##### मूलम्
यो विषादं प्रसहते विक्रमे पर्युपस्थिते।  
तेजसा तस्य हीनस्य पुरुषार्थो न सिध्यति॥4.64.12॥

##### शब्दार्थः
विक्रमे when valiance, समुपस्थिते needs to be exhibited, यः whoever, विषादम् despondency, प्रसहते will succumb, तेजसा with brilliant, हीनस्य of a deprived one, तस्य his, पुरुषार्थः manly pursuit, न सिध्यति will not achieve.

##### आङ्ग्लानुवादः
'If one succumbs to despondency while he has to exhibit his valour, his brilliance gets diminished and he does not succeed in his manly pursuits'.



#### श्लोकः
##### मूलम्
तस्यां रात्र्यां व्यतीतायामङ्गदो वानरैस्सह।  
हरिवृद्धैस्समागम्य पुनर्मन्त्रममन्त्रयत्॥4.64.13॥

##### शब्दार्थः
तस्याम् when that, रात्रौ night, व्यतीतायाम् having ended, अङ्गदः Angada, हरिवृद्धैः with old monkeys, वानरैस्सह along with fellowmonkeys, समागम्य joined together, पुनः again, मन्त्रम् counsel, अमन्त्रयत् sought.

##### आङ्ग्लानुवादः
With the night over, Angada joined the older monkeys again and sought their counsel.



#### श्लोकः
##### मूलम्
सा वानराणां ध्वजिनी परिवार्याङ्गदं बभौ।  
वासवं परिवार्येव मरुतां वाहिनी स्थिता॥4.64.14॥

##### शब्दार्थः
वानराणाम् of the monkeys, सा that, ध्वजिनी army, अङ्गदम् Angada, परिवार्य surrounding, स्थिता stood, वासवम् Indra, परिवार्य surrounding, मरुताम् of Maruts, वाहिनी इव like the army, बभौ appeared.

##### आङ्ग्लानुवादः
The army of monkeys encircled Angada like the army of Maruts surrounding Indra.



#### श्लोकः
##### मूलम्
कोऽन्यस्तां वानरीं सेनां शक्तःस्तम्भयितुं भवेत्।  
अन्यत्र वालितनयादन्यत्र च हनूमतः॥4.64.15॥

##### शब्दार्थः
वालितनयात् अन्यत्र other than Vali's son, हनूमतः Hanumat, अन्यत्र other than, अन्यः another person, कः who, ताम् that, वानरीम् monkey सेनाम् army, स्तम्भयितुम् to suspend, शक्तः can do, भवेत् will be.

##### आङ्ग्लानुवादः
Who else other than the son of Vali and Hanuman can resist and pacify the monkeyarmy?



#### श्लोकः
##### मूलम्
ततस्तान्हरिवृद्धांश्च तच्च सैन्यमरिन्दमः।  
अनुमान्याङ्गदश्श्रीमान्वाक्यमर्थवदब्रवीत्॥4.64.16॥

##### शब्दार्थः
ततः then, अरिन्दमः subduer of foes, श्रीमान् illustrious, अङ्गदः Angada, तान् those, हरिवृद्धान् elderly monkeys, तत् that, सैन्यं च and the army also, अनुमान्य taking them into confidence, अर्थवत् meaningful, वाक्यम् words, अब्रवीत् expressed.

##### आङ्ग्लानुवादः
Then the illustrious Angada, subduer of foes took the counsel of elderly monkeys and  the army into confidence and thus addressed them all in meaningful wordsः



#### श्लोकः
##### मूलम्
क इदानीं महातेजा लङ्घयिष्यति सागरम्।  
कः करिष्यति सुग्रीवं सत्यसन्धमरिन्दमम्॥4.64.17॥

##### शब्दार्थः
इदानीम् now, महातेजाः brilliant, कः who, सागरम् ocean, लङ्घयिष्यति will cross, कः who, अरिंदमम् subduer of foes, सुग्रीवम् Sugriva, सत्यसन्धम् true to his promise, करिष्यति will render.

##### आङ्ग्लानुवादः
'Now which mighty monkey will cross the ocean? Who will prove Sugriva, subduer of enemies, true to his promise?



#### श्लोकः
##### मूलम्
को वीरो योजनशतं लङ्घयेत प्लवङ्गमाः।  
इमांश्च यूथपान् सर्वान्मोक्षयेत्को महाभयात्॥4.64.18॥

##### शब्दार्थः
वीरः hero, कः who, प्लवङ्गमाः O monkeys, योजनशतम् a hundred yojanas, लङ्घयेत can leap, इमान् these, यूथपान् leaders, सर्वान् all, महाभयात् from great fear, मोक्षयेत liberate them.

##### आङ्ग्लानुवादः
'O monkeys which one can leap a hundred yojanas and liberate the monkey leaders from the great fear of Sugriva?



#### श्लोकः
##### मूलम्
कस्य प्रभावाद्धारांश्च पुत्रांश्चैव गृहाणि च।  
इतो निवृत्ताः पश्येम सिद्धार्थास्सुखिनो वयम्॥4.64.19॥

##### शब्दार्थः
वयम् we,कस्य whose, प्रभावात् effort,सिद्धार्थाः emerge successful,सुखिनः happy,इतः from here, निवृत्ताः return,दारांश्च wives,पुत्रांश्चैव and sons, गृहाणि च and homes,पश्येम we will see.

##### आङ्ग्लानुवादः
'By whose effort can we be successful and return home happily from here to meet wives and sons?



#### श्लोकः
##### मूलम्
कस्य प्रसादाद्रामं च लक्ष्मणं च महाबलम्।  
अभिगच्छेम संहृष्टास्सुग्रीवं च वनौकसम्॥4.64.20॥

##### शब्दार्थः
कस्य whose, प्रसादात् grace, संहृष्टाः happily, रामं च Rama and, महाबलम् mighty, लक्ष्मणं च Lakshmana also, वनौकसम् forester, सुग्रीवं च even Sugriva, अभिगच्छेम can we approach.

##### आङ्ग्लानुवादः
'By whose grace shall we approach Rama and Lakshmana and even the monkey king Sugriva happily?



#### श्लोकः
##### मूलम्
यदि कश्चित्समर्थो वस्सागरप्लवने हरिः।  
स ददा त्विह न शशीघ्रं पुण्यामभयदक्षिणाम्॥4.64.21॥

##### शब्दार्थः
वः among you, कश्चित् any one, हरिः vanara, सागरप्लवने in leaping the ocean, समर्थः यदि if he is capable, सः he, इह here, नः to us, शीघ्रम् quickly, पुण्याम् sacred, अभयदक्षिणाम् a gift of assurance, ददातु can he give?

##### आङ्ग्लानुवादः
'If there is any one among you who is capable of leaping  across the ocean he will be giving all of us the sacred gift of life quickly?'



#### श्लोकः
##### मूलम्
अङ्गदस्य वच श्शृत्वा न कश्चित् किञ्चिदब्रवीत्।  
स्तिमिते वा भवत्सर्वा सा तत्र हरिवाहिनी॥4.64.22॥

##### शब्दार्थः
अङ्गदस्य Angada's, वचः words, श्रुत्वा hearing, कश्चित् any one, किञ्चित् even a little, न अब्रवीत् did not speak, तत्र there, सर्वा the entire, सा that, हरिवाहिनी army of monkeys स्तिमिते motionless, अभवत् became.

##### आङ्ग्लानुवादः
After hearing Angada, no one spoke a word. The entire army of monkeys became still and motionless.



#### श्लोकः
##### मूलम्
पुनरेवाङ्गदः प्राह तान्हरीन्हरिसत्तमः।  
सर्वे बलवतां श्रेष्ठा भवन्तो दृढविक्रमाः॥4.64.23॥  
व्यपदेश्य कुले जाताः पूजिताश्चाप्यभीक्ष्णशः।

##### शब्दार्थः
हरिसत्तमः best of monkeys, अङ्गदः Angada, तान् हरीन् those monkeys, पुनरेव once again, प्राह addressed, भवन्तः you are, सर्वे all, बलवताम् among strong, श्रेष्ठाः eminent, दृढविक्रमाः mighty, व्यपदेशकुले in a renowned family, जाताः born, अभीक्ष्णशः again and again, पूजिताश्च honoured.

##### आङ्ग्लानुवादः
Angada, the best of the monkeys again addressed them saying, 'you are all mighty, eminent and courageous, born in renowned families and have been honoured again and again(for your actions).



#### श्लोकः
##### मूलम्
न हि वो गमने सङ्गः कदाचित्कस्यचित्क्वचित्।  
ब्रुवध्वं यस्य या शक्तिः प्लवने प्लवगर्षभाः॥4.64.24॥

##### शब्दार्थः
वः to you, कस्यचित् any one of you, कदाचित् at any time, गमने fly, सङ्गः no obstruction, क्वचित् हि to carry out, प्लवगर्षभाः bulls among monkeys, प्लवने in leaping, यस्य whose, या such, शक्तिः capacity, ब्रुवध्वम्  speak .

##### आङ्ग्लानुवादः
'None of you at any time have faced any obstruction in doing your deeds. You are efficient  in leaping. O bulls among monkeys now speak out, who among you can fly and how far?  

#### समाप्तिः
 श्रीमद्रामायणे वाल्मीकीय आदिकाव्ये किष्किन्धाकाण्डे चतुष्षष्टितमस्सर्गः॥  
Thus ends the sixtyfourth sarga in Kishkindakanda of the first epic, the Holy Ramayana composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/4_kiShkindhAkANDam/05-daxiNAnveShaNam/064_vAnaraiH_sAgaratIragamanam.md">
<details><summary><h3>भूषणम् ...{Loading}...</h3></summary>



आख्याता गृध्रराजेन समुत्पत्य प्लवङ्गमाः ।  

सङ्गम्य प्रीतिसंयुक्ताः विनेदुः सिंहविक्रमाः  ॥  ४।६४।१  ॥   

एवं प्रक्षिप्ताः पञ्च सर्गाः गताः  ॥  एवं कृतोदकं सम्पातिं स्वस्थानमानीय
प्रकृतकार्याय वानरा गता इत्याह आख्याता इति । समुत्पत्य हर्षेण तत्र
लङ्घनं कृत्वा सङ्गम्य पुनरन्योन्यं समेत्य विनेदुः  ॥  ४।६४।१  ॥   

  

सम्पातेर्वचनं श्रुत्वा हरयो रावणक्षयम् ।  

हृष्टाः सागरमाजग्मुः सीतादर्शनकाङ्क्षिणः  ॥  ४।६४।२  ॥   

हरयः सम्पातेर्वचनं श्रुत्वा सीतादर्शनकाङ्क्षिणः सन्तः रावणक्षयं
रावणनिलयभूतं लङ्काद्वीपमुद्दिश्य सागरं, तन्मार्गभूतं सागरम् आजग्मुरिति
सम्बन्धः  ॥  ४।६४।२  ॥   

  

अभिक्रम्य तु तं देशं ददृशुर्भीमाविक्रमाः ।  

कृत्स्नं लोकस्य महतः प्रतिबिम्बमिव स्थितम्  ॥  ४।६४।३  ॥   

कृत्स्नस्य लोकस्य प्रतिबिम्बमिव प्रतिनिधिमिव । इदं तटविशेषणम्,
सर्वलोकस्थसमस्तवस्तुसम्पूर्णमित्यर्थः । "प्रतिमानं प्रतिबिम्बं प्रतिमा
प्रतियातना प्रतिच्छाया । प्रतिकृतिरर्चा पुंसि प्रतिनिधिरुपमोपमानं स्यात्
 ॥ " इत्यमरः  ॥  ४।६४।३  ॥   

  

दक्षिणस्य समुद्रस्य समासाद्योत्तरां दिशम् ।  

सन्निवेशं ततश्चक्रुर्हरिवीरा महाबलाः  ॥  ४।६४।४  ॥   

सत्त्वैर्महद्भिर्विकृतैः क्रीडद्भिर्विविधैर्जले ।  

व्यत्यस्तैः सुमहाकायैरूर्मिभिश्च समाकुलम्  ॥  ४।६४।५  ॥   

प्रसुप्तमिव चान्यत्र क्रीडन्तमिव चान्यतः ।  

क्कचित्पर्वतमात्रैश्च जलराशिभिरावृतम्  ॥  ४।६४।६  ॥   

सङ्कुलं दानवेन्द्रैश्च पातालतलवासिभिः ।  

रोमहर्षकरं दृष्ट्वा विषेदुः कपिकुञ्जराः  ॥  ४।६४।७  ॥   

आकाशमिव दुष्पारं सागरं प्रेक्ष्य वानराः ।  

विषेदुः सहसा सर्वे कथं कार्यमिति ब्रुवन्  ॥  ४।६४।८  ॥   

विषण्णां वाहिनीं दृष्ट्वा सागरस्य निरीक्षणात् ।  

आश्वासयामास हरीन् भयार्तान् हरिसत्तमः  ॥  ४।६४।९  ॥   

सन्निवेशं स्थानम्  ॥  ४।६४।४९  ॥   

  

तान् विषादेन महता विषण्णान् वानरर्षभान् ।  

उवाच मतिमान् काले वालिसूनुर्महाबलः  ॥  ४।६४।१०  ॥   

न विषादे मनः कार्यं विषादो दोषवत्तमः ।  

विषादो हन्ति पुरुषं बालं क्रुद्ध इवरोगः  ॥  ४।६४।११  ॥   

विषादेन विषादकारणेन  ॥  ४।६४।१०,११  ॥   

  

विषादो यं प्रसहते विक्रमे पर्युपस्थिते ।  

तेजसा तस्य हीनस्य पुरुषार्थे न सिध्यति  ॥  ४।६४।१२  ॥   

तस्यां रात्र्यां व्यतीतायामङ्गदो वानरैः सह ।  

हरिवृद्धैः समागम्य पुनर्मन्त्रममन्त्रयत्  ॥  ४।६४।१३  ॥   

सा वानराणां ध्वजिनी परिवार्याङ्गदं बभौ ।  

वासवं परिवार्येव मरुतां वाहिनी स्थिता  ॥  ४।६४।१४  ॥   

को ऽन्यस्तां वानरीं सेनां शक्तः स्तम्भयितुं भवेत् ।  

अन्यत्र वालितनयादन्यत्र च हनूमतः  ॥  ४।६४।१५  ॥   

ततस्तान् हरिवृद्धांश्च तञ्च सैन्यमरिन्दमः ।  

अनुमान्याङ्गदः श्रीमान् वाक्यमर्थवदवब्रवीत्  ॥  ४।६४।१६  ॥   

क इदानीं महातेजा लङ्घयिष्यति सागरम् ।  

कः करिष्यति सुग्रीवं स्तयसन्धमरिन्दमम्  ॥  ४।६४।१७  ॥   

को वीरो योजनशतं लङ्घयेच्च प्लवङ्गमाः ।  

इमांश्च यूथपान् सर्वान् मोक्षयेत्को महाभयात्  ॥  ४।६४।१८  ॥   

कस्य प्रभावाद्दारांश्च पुत्रांश्चैव गृहाणि च ।  

इतो निवृत्ताः पश्येम सिद्धार्थाः सुखिनो वयम्  ॥  ४।६४।१९  ॥   

कस्य प्रसादाद्रामं च लक्ष्मणं च महाबलम् ।  

अभिगच्छेम संहृष्टाः सुग्रीवं च महाबलम्  ॥  ४।६४।२०  ॥   

यदि कश्चित्समर्थो वः सागरप्लवने हरिः ।  

स ददात्विह नः शीघ्रं पुण्यामभयदक्षिणाम्  ॥  ४।६४।२१  ॥   

अङ्गदस्य वचः श्रुत्वा न कश्चित् किञ्चिदब्रवीत् ।  

स्तिमितेवाभवत्सर्वा तत्र सा हरिवाहिनी  ॥  ४।६४।२२  ॥   

पुनरेवाङ्गदः प्राह तान् हरीन् हरिसत्तमः ।  

सर्वे बलवतां श्रेष्ठा भवन्तो दृढविक्रमाः  ॥  ४।६४।२३  ॥   

विषादो यं ( विषादो ऽयं ) प्रसहते अभिभवति । सिद्ध्यतीत्यनन्तरम् इतिकरणं
बोध्यम्  ॥  ४।६४।१२२३  ॥   

  

व्यपदेश्यकुले जाताः पूजिताश्चाप्यभीक्ष्णशः ।  

नहि वो गमने सङ्गः कदाचित्कस्यत्क्वचित् ।  

ब्रुवध्वं यस्य या शक्तिः प्लवने प्लवगर्षभाः  ॥  ४।६४।२४  ॥   

इत्यार्षे श्रीरामायणे वाल्मीकीये आदिकाव्ये श्रीमत्किष्किन्धाकाण्डे
चतुःषष्टितमः सर्गः  ॥  ६४  ॥   

सङ्गः प्रतिहतिः । ब्रुवध्वमित्यार्षो निर्देशः  ॥  ४।६४।२४  ॥   

इति श्रीगोविन्दराजविरचिते श्रीरामायणभूषणे मुक्ताहाराख्याने
किष्किन्धाकाण्डव्याख्याने चतुःषष्टितमः सर्गः  ॥  ६४  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/4_kiShkindhAkANDam/05-daxiNAnveShaNam/064_vAnaraiH_sAgaratIragamanam.md">
<details><summary><h3>शिरोमणी ...{Loading}...</h3></summary>



वानराणां वृत्तान्तमाह आख्याता इत्यादिभिः । गृध्रराजेन आख्याताः
उक्तसीतावृत्तान्ताः अत एव प्रीतिसंयुक्ताः सङ्गताः संघीभूताः प्लवङ्गमाः
समुत्प्लुत्य विनेदुः हर्षसूचकस्वजातीयशब्दं चक्रुः  ॥  ४।६४।१  ॥   

  

सम्पातेरिति । रावणस्य क्षयं विनाशगृहोभयविशिष्टं संपातेर्वचनं श्रुत्वा
सीतादर्शनकाङ्क्षिणो हरयः सागरमाजग्मुः  ॥  ४।६४।२  ॥   

  

अभीति । तत्प्रसिद्धं देशं समुद्रतीरमभिगम्य महतो लोकस्यालोककारणीभूतस्य
सूर्यचन्द्रादेः कृत्स्नं प्रतिबिम्बं यत्रावस्थितमेव तं समुद्रं
भीमविक्रमाः वानराः ददृशुः इव एवार्थे  ॥  ४।६४।३  ॥   

  

दक्षिणस्येति । दक्षिणस्य समुद्रस्य उत्तरां दिशमासाद्य प्राप्य ततस्तत्र
संनिवेशमुपवेशनस्थानं हरिवीराः चक्रुः  ॥  ४।६४।४  ॥   

  

प्रसुप्तमिति । क्वचित्तरङ्गाभावस्थले प्रसुप्तं निश्चलत्वात्
प्रसुप्तसदृशम् अन्यत्र अल्पतरङ्गस्थले क्रीडन्तमिव क्वचिन्महातरङ्गस्थलं
पर्वतमात्रैः गिरिपरिमितैः जलराशिभिरावृतं दानवेन्द्रैः संकुलम् अत एव
रोमहर्षकरं सागरमिति शेषः, कपिकुञ्जराः दृष्ट्वा विषेदुः विषादं प्रापुः ।
श्लोकद्वयमेकान्वयि  ॥  ४।६४।५,६  ॥   

  

आकाशमिति । वानराः आकाशमिव दुष्पारं दानवेन्द्रादिरूपविघ्नवत्त्वेन
तरितुमशक्यं सागरं प्रेक्ष्य विषेदुः कार्यं सीतान्वेषणं कथं सिध्येदिति
शेषः, इति ब्रुवन् अब्रुवंश्च  ॥  ४।६४।७  ॥   

  

विषण्णामिति । वाहिनीं वानरसेनां सागरस्य निरीक्षणात् विषण्णां दृष्ट्वा
भयार्तान् हरीन् यूथपांश्च हरिसत्तमो ऽङ्गद आश्वासयामास  ॥  ४।६४।८  ॥   

  

आश्वासनप्रकारमाह नेति । विषादः दोषवत्तरः अतिदोषवान् भवतीति शेषः, अत एव
बालं क्रुद्धमुरग इव विषादः पुरुषं हन्ति अतः विषादे मनो न कार्यम्  ॥ 
४।६४।९  ॥   

  

य इति । विक्रमे पराक्रमसमये यो विषादं प्रसहते आश्रयते तेजसा हीनस्य तस्य
पुरुषार्थो न सिध्यति  ॥  ४।६४।१०  ॥   

  

तस्यामिति । रात्र्यां व्यतीतायां सत्यां हरिवृद्धैर्वानरैः सह अङ्गदः
समागम्य मन्त्रं सर्वसंमतिम् अमन्त्रयत् अकरोत्  ॥  ४।६४।११  ॥   

  

सेति । वासवमिन्द्रं परिवार्यं मरुतां देवानां स्थितः वाहिनी सेनेव
वानराणां ध्वजिनी सेना अङ्गदं परिवार्य बभौ  ॥  ४।६४।१२  ॥   

  

क इति । वालितनयात् अन्यत्र अन्यः हनूमतश्चान्यत्रान्यः को ऽन्यस्तां
विविधरचनया संस्थितां वानरीं सेनां स्तम्भयितुं शक्तः समर्थो न भवेत्  ॥ 
४।६४।१३  ॥   

  

संमतिकरणप्रकारं वर्णयन्नाह तत इति । ततः ससैन्यसर्ववानरसङ्गमनानन्तरं
हरिवृद्धान् तत्सैन्यं च अनुमान्य सत्कृत्य अर्थवद्वाक्यम् अङ्गदो ऽब्रवीत्
 ॥  ४।६४।१४  ॥   

  

तद्वचनाकारमाह क इत्यादिभिः । को महातेजाः सागरं लङ्घयिष्यति, अत एव
सुग्रीवं सत्यसंधं करिष्यति  ॥  ४।६४।१५  ॥   

  

तदेव भङ्ग्यन्तरेणाह क इति । कः प्लवङ्गमः योजनशतं सागरं लङ्घयेत्, अत एव
इमान् यूथपान् महाभयात् राजभीतेः को मोचयेत्  ॥  ४।६४।१६  ॥   

  

कस्येति । कस्य प्रसादात् कृपातः सिद्धार्थाः प्राप्तसीतादर्शनाः अत एव
सुखिनः वयम् इतो निवृत्ताः सन्तः दारादीन् पश्येम  ॥  ४।६४।१७  ॥   

  

कस्येति । कस्य प्रसादात् रामादीन् अभिगच्छेम  ॥  ४।६४।१८  ॥   

  

यदीति । सागरप्लवने वो युष्माकं मध्ये यदि कश्चित्समर्थः तर्हि अभयदक्षिणां
ददातु सागरं तरिष्यामीति वदत्वित्यर्थः  ॥  ४।६४।१९  ॥   

  

अङ्गदस्येति । अङ्गदस्य वचः श्रुत्वा कश्चिद्वानरः किंचिन्नाब्रवीत्, अत एव
सर्वा हरिवाहिनी सेना स्तिमिता निश्चलैवाभवत् । इव एवार्थे  ॥  ४।६४।२०  ॥   

  

पुनरिति । हरिसत्तमो ऽङ्गदः हरीन् पुनः प्राह । तद्वचनाकारमाह सर्वे भवन्तः
दृढः पराभवितुमशक्यः विक्रमो येषाम् अत एव बलवतां श्रेष्ठाः अत एव पूजिताः
सर्वैः सत्कृताः व्यपदेश्यकुले जाताः कलङ्करहितवंशे उत्पन्नाः यूयं स्थेति
शेषः, अत एव वो युष्माकं मध्ये कस्यचित् कदाचिदपि गमने सङ्गः प्रतिबन्धो न
भवेत्, अतः हे प्लवगर्षभाः यस्य वानरस्य या शक्तिस्तां ब्रुवध्वं ब्रूध्वम्
। सार्धश्लोकद्वयमेकान्वयि  ॥  ४।६४।२१,२२  ॥   

  

इति श्रीमद्वाल्मीकीयरामायणव्याख्याने रामायणशिरोमणौ किष्किन्धाकाण्डे
चतुःषष्टितमः सर्गः  ॥  ४।६४  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/4_kiShkindhAkANDam/05-daxiNAnveShaNam/064_vAnaraiH_sAgaratIragamanam.md">
<details><summary><h3>तिलकम् ...{Loading}...</h3></summary>



आख्याता आख्यातसीतावृत्तान्ताः । सङ्गता मिलिताः  ॥  ४।६४।१  ॥   

  

रावणक्षयं रावणक्षयं रावणनाशं रावणगृहं चाद्दिश्योक्तं वचनं श्रुत्वा  ॥ 
४।६४।२ ॥   

  

तं देशं सागरतीररूपं देशमभिगम्य । यत्रेत्यादिः । यत्र महतो लोकस्य
सचन्द्रार्कग्रहस्य कृत्स्नं प्रतिबिम्बं स्थितं तं समुद्रं ददृशुः ।
"प्रतिबिम्बमवस्थितम्" इति प्राचीनः पाठः । "प्रतिबिम्बमिव स्थितम्"
इत्याधुनिकपाठो न युक्तः । कृत्स्नलोकप्रतिबिम्बभावाप्रसिद्धेः  ॥  ४।६४।३
 ॥   

  

तस्य च दक्षिणसमुद्रस्योत्तरां दिशमाश्रित्य संनिवेशमवस्थितिस्थलं चक्रुः
 ॥  ४।६४।४  ॥   

  

प्रसुप्तमिव चान्यत्र निस्तरङ्गप्रदेशे । अन्यतो ऽन्यत्र
पर्वतमात्रैस्तत्सदृशैर्जलराशिभिरूर्मिभिः  ॥  ४।६४।५,६  ॥   

  

ब्रुवन्नब्रुवन्  ॥  ४।६४।७  ॥   

  

हरिसत्तमो ऽङ्गदः  ॥  ४।६४।८  ॥   

  

विषादो दोषवत्तर इत्यस्य विवरणम्-- विषादो हन्तीत्यादि  ॥  ४।६४।९  ॥   

  

विषादं प्रसहते प्रसह्य विषादे प्रवर्तते । तेजसा हीनस्य विषादवशादिति भावः
 ॥  ४।६४।१०१३  ॥   

  

अनुमान्याभिपूज्य  ॥  ४।६४।१४  ॥   

  

सत्यसन्धं सत्या सन्धा सीताप्रत्यर्पणप्रतिज्ञा यस्य तादृशम्  ॥  ४।६४।१५२०
 ॥   

  

व्यपदेशकुले विगतो ऽपदेशः कलङ्को यस्मात्तादृशे कुले । पूजिता राज्ञा
महाबलत्वेन सत्कृताः  ॥  ४।६४।२१  ॥   

  

सङ्गः प्रतिबन्धः । ब्रुवध्वं ब्रूध्वम्  ॥  ४।६४।२२  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
किष्किन्धाकाण्डे चतुःषष्टितमः सर्गः  ॥  ४।६४  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/4_kiShkindhAkANDam/05-daxiNAnveShaNam/064_vAnaraiH_sAgaratIragamanam.md">
<details><summary><h3>द्राविडपाठः ...{Loading}...</h3></summary>



  
आख्याता गृध्रराजेन समुत्पत्य प्लवङ्गमाः।  
सङ्गम्य प्रीतिसंयुक्ताः विनेदुः सिंहविक्रमाः ॥ 4.64.1 ॥   
सम्पातेर्वचनं श्रुत्वा हरयो रावणक्षयम्।  
हृष्टाः सागरमाजग्मुः सीतादर्शनकाङ्क्षिणः ॥ 4.64.2 ॥   
अभिक्रम्य तु तं देशं ददृशुर्भीमाविक्रमाः।  
कृत्स्नं लोकस्य महतः प्रतिबिम्बमिव स्थितम् ॥ 4.64.3 ॥   
दक्षिणस्य समुद्रस्य समासाद्योत्तरां दिशम्।  
सन्निवेशं ततश्चक्रुर्हरिवीरा महाबलाः ॥ 4.64.4 ॥   
सत्त्वैर्महद्भिर्विकृतैः क्रीडद्भिर्विविधैर्जले।  
व्यत्यस्तैः सुमहाकायैरूर्मिभिश्च समाकुलम् ॥ 4.64.5 ॥   
प्रसुप्तमिव चान्यत्र क्रीडन्तमिव चान्यतः।  
क्वचित्पर्वतमात्रैश्च जलराशिभिरावृतम् ॥ 4.64.6 ॥   
सङ्कुलं दानवेन्द्रैश्च पातालतलवासिभिः।  
रोमहर्षकरं दृष्ट्वा विषेदुः कपिकुञ्जराः ॥ 4.64.7 ॥   
आकाशमिव दुष्पारं सागरं प्रेक्ष्य वानराः।  
विषेदुः सहसा सर्वे कथं कार्यमिति ब्रुवन् ॥ 4.64.8 ॥   
विषण्णां वाहिनीं दृष्ट्वा सागरस्य निरीक्षणात्।  
आश्वासयामास हरीन् भयार्तान् हरिसत्तमः ॥ 4.64.9 ॥   
तान् विषादेन महता विषण्णान् वानरर्षभान्।  
उवाच मतिमान् काले वालिसूनुर्महाबलः ॥ 4.64.10 ॥   
न विषादे मनः कार्यं विषादो दोषवत्तमः।  
विषादो हन्ति पुरुषं बालं क्रुद्ध इवरोगः ॥ 4.64.11 ॥   
विषादो यं प्रसहते विक्रमे पर्युपस्थिते।  
तेजसा तस्य हीनस्य पुरुषार्थे न सिध्यति ॥ 4.64.12 ॥   
तस्यां रात्र्यां व्यतीतायामङ्गदो वानरैः सह।  
हरिवृद्धैः समागम्य पुनर्मन्त्रममन्त्रयत् ॥ 4.64.13 ॥   
सा वानराणां ध्वजिनी परिवार्याङ्गदं बभौ।  
वासवं परिवार्येव मरुतां वाहिनी स्थिता ॥ 4.64.14 ॥   
कोऽन्यस्तां वानरीं सेनां शक्तः स्तम्भयितुं भवेत्।  
अन्यत्र वालितनयादन्यत्र च हनूमतः ॥ 4.64.15 ॥   
ततस्तान् हरिवृद्धांश्च तञ्च सैन्यमरिन्दमः।  
अनुमान्याङ्गदः श्रीमान् वाक्यमर्थवदवब्रवीत् ॥ 4.64.16 ॥   
क इदानीं महातेजा लङ्घयिष्यति सागरम्।  
कः करिष्यति सुग्रीवं स्तयसन्धमरिन्दमम् ॥ 4.64.17 ॥   
को वीरो योजनशतं लङ्घयेच्च प्लवङ्गमाः।  
इमांश्च यूथपान् सर्वान् मोक्षयेत्को महाभयात् ॥ 4.64.18 ॥   
कस्य प्रभावाद्दारांश्च पुत्रांश्चैव गृहाणि च।  
इतो निवृत्ताः पश्येम सिद्धार्थाः सुखिनो वयम् ॥ 4.64.19 ॥   
कस्य प्रसादाद्रामं च लक्ष्मणं च महाबलम्।  
अभिगच्छेम संहृष्टाः सुग्रीवं च महाबलम् ॥ 4.64.20 ॥   
यदि कश्चित्समर्थो वः सागरप्लवने हरिः।  
स ददात्विह नः शीघ्रं पुण्यामभयदक्षिणाम् ॥ 4.64.21 ॥   
अङ्गदस्य वचः श्रुत्वा न कश्चित् किञ्चिदब्रवीत्।  
स्तिमितेवाभवत्सर्वा तत्र सा हरिवाहिनी ॥ 4.64.22 ॥   
पुनरेवाङ्गदः प्राह तान् हरीन् हरिसत्तमः।  
सर्वे बलवतां श्रेष्ठा भवन्तो दृढविक्रमाः ॥ 4.64.23 ॥   
नहि वो गमने सङ्गः कदाचित्कस्यत्क्वचित्।  
ब्रुवध्वं यस्य या शक्तिः प्लवने प्लवगर्षभाः ॥ 4.64.24 ॥   

</details>
</div>
