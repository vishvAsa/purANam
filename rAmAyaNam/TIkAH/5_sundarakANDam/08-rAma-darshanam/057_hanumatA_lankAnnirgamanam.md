+++
title = "०५७ हनुमता लङ्कान्निर्गमनम्"
title_english = "057 Hanuma leaps from Lanka and touches Mount Mainaka"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-057-Hanuma_leaps_from_Lanka_and_touches_Mount_Mainaka.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/5_sundarakANDam/08-rAma-darshanam/057_hanumatA_lankAnnirgamanam.md">
<details><summary><h3>IITK ...{Loading}...</h3></summary>

Hanuman reaches the northern shore -- announces to vanaras, Angada and
Jambavan about his seeing Sita -- every one rejoices to hear the news of
Sita.



#### श्लोकः
##### मूलम्
स चन्द्रकुमुदं रम्यं सार्ककारण्डवं शुभम्।  
तिष्यश्रवणकादम्बमभ्रशैवालशाद्वलम्॥5.57.1॥  
पुनर्वसुमहामीनं लोहिताङ्गमहाग्रहम्।  
ऐरावतमहाद्वीपं स्वातिहंसविलोलितम्॥5.57.2॥  
वातसङ्घातजातोर्मि चन्द्रांशुशिशिराम्बुमत्।  
भुजङ्गयक्षगन्धर्वप्रबुद्धकमलोत्पलम्॥5.57.3॥  
हनुमान्मारुतगतिर्महानौरिव सागरम्।  
अपारमपरिश्रान्तः पुप्लुवे गगनार्णवम् ॥5.57.4॥

##### शब्दार्थः
मारुतगतिः like the Windgod, हनुमान् Hanuman, अपरिश्रान्तः nwearied, सचन्द्रकुमुदम् Moon for a white lotus, सार्ककारण्डवम् Sun for a waterfowl, शुभम् auspicious, तिष्यश्रवणकादम्बम् Tishya and Shravana for sweetvoiced swans, अभ्रशैवालशाद्वलम् clouds for duckweeds and grassy spots on the shores, पुनर्वसुमहामीनम् Punarvasu constellation for large fish, लोहिताङ्गमहाग्रहम् the planet Mars for a crocodile, ऐरावतमहाद्वीपम् Airavata for a large island, स्वातिहंसविलोलितम् Swati for swan in water, वातसङ्घातजातोर्मि waves produced by wind for its billows, चन्द्रांशुश्शिराम्बुमत् cool Moonbeams for cold waters, भुजङ्गयक्षगन्धर्वप्रबुद्धकमलोत्पलम् nagas, yakshas, gandharvas together as fully blossomed lotuses, अपारम् गगनार्णवम् another ocean like, महानौः huge boat, सागरम् इव like the ocean, पुप्लुवे flew across.

##### आङ्ग्लानुवादः
Hanuman leaped ike the Windgod, unwearied across the sky, as a huge boat crosses an ocean. The ocean was graced with a swan, the sky with constellation of Swati with fullblown lotuses and water lilies, like the nagas, yakshas, and gandharvas gathered together. The Moon in the sky was like a white lotus, the Sun like a waterfowl, the  
auspicious Tishya and Shravana like the sweetvoiced swans, and the clouds like duckweeds and green grassy spots on the shore. The Punarvasu star was like a large fish and the planet Mars was like a crocodile. Airavata was like the great island. The waves produced by the wind were like cool moonlight in the cold water.



#### श्लोकः
##### मूलम्
ग्रसमान इवाकाशं ताराधिपमिवोल्लिखन्।  
हरन्निव सनक्षत्रं गगनं सार्कमण्डलम्॥5.57.5॥  
मारुतस्यात्मजः श्रीमान्कपिर्व्योमचरो महान्।  
हनुमान्मेघजालानि विकर्षन्निव गच्छति॥5.57.6॥

##### शब्दार्थः
मारुतस्य Windgod's, आत्मजः son, श्रीमान् prosperous, महान् great, कपिः monkey, हनुमान् Hanuman, व्योमचरः who moves through the wind, आकाशम् sky, ग्रसमानः इव as if swallowing, ताराधिपम् lord of stars, उल्लिखन्निव as if scratching, सनक्षत्रम् with the stars, सार्कमण्डलम् constellation of Sun, गगनम् sky, हरन्निव as if seizing, मेघजालानि विकर्षन्निव drawing the clusters of clouds, गच्छति flew.

##### आङ्ग्लानुवादः
Great Hanuman, son of the Windgod, flew through the abode of the Windgod as if he was swallowing the space, scratching the  Moon, lord of the stars, as if seizing the heavens along with the constellation of Sun and stars and as though he was drawing the clusters of clouds.



#### श्लोकः
##### मूलम्
पाण्डुरारुणवर्णानि नीलमाञ्जिष्ठकानि च।  
हरितारुणवर्णानि महाभ्राणि चकाशिरे॥5.57.7॥

##### शब्दार्थः
पाण्डरारुणवर्णानि of white and black colour, नीलमाञ्जिष्ठकानि च and of blue yellow colour, हरितारुणवर्णानि of greenish red colour, महाभ्राणि shone briliantly, चकाशिरे made their appearance.

##### आङ्ग्लानुवादः
(In contact with Hanuman) the clouds shone forth brilliantly in white and black, in blue and yellow and in greenish red colour.



#### श्लोकः
##### मूलम्
प्रविशन्नभ्रजालानि निष्पतंश्च पुनः पुनः।  
प्रच्छन्नश्च प्रकाशश्च चन्द्रमा इव लक्ष्यते॥5.57.8॥

##### शब्दार्थः
अभ्रजालानि into the mass of clouds, प्रविशन् entering, पुनः पुनः again and again, निष्पतंश्च disappearing, प्रच्छन्नश्च covered by, प्रकाशश्च shining again, चन्द्रमाः like the Moon, लक्ष्यते was appearing.

##### आङ्ग्लानुवादः
With his exist and entrances into the mass of clouds, his appearances and disappearances among the clouds, he looked like the Moon.



#### श्लोकः
##### मूलम्
विविधाभ्रघनापन्नगोचरो धवलाम्बरः।  
दृश्यादृश्यतनुर्वीरस्तदा चन्द्रायतेऽम्बरे॥5.57.9॥

##### शब्दार्थः
तदा then, विविधाभ्रघनासन्नगोचरः passing through the clouds clad in white, धवलाम्बरः white sky, दृश्यादृश्यतनुः appearing and disappearing, वीरः hero, अम्बरे in the sky, चन्द्रायते like the Moon.

##### आङ्ग्लानुवादः
Passing through the clouds, appearing and disappearing, the heroic Hanuman clad in white was like the Moon in the white sky.



#### श्लोकः
##### मूलम्
तार्क्ष्यायमाणो गगने बभासे वायुनन्दनः।  
दारयन्मेघबृन्दानि निष्पतंश्च पुनः पुनः॥5.57.10॥  
नदन्नादेन महता मेघस्वनमहास्वनः।

##### शब्दार्थः
मेघबृन्दानि through flakes of clouds, दारयन् making way, पुनः पुनः again and again, निष्पतंश्च disappearing, महता great, नादेन in loud voice, नदन् noise, मेघस्वनमहास्वनः roaring like thundering clouds, वायुनन्दनः the delight of the Windgod, गगने in the sky, तार्क्ष्यायमाणः like Garuda, बभासे shone.

##### आङ्ग्लानुवादः
As he made his way through flakes of clouds, again and again appearing and disappearing, Hanuman the delight of the Windgod shone in the sky roaring like a thundering cloud. He looked like Garuda.



#### श्लोकः
##### मूलम्
प्रवरान्राक्षसान् हत्वा नाम विश्राव्य चात्मनः॥5.57.11॥  
आकुलां नगरीं कृत्वा व्यथयित्वा च रावणम्।  
अर्दयित्वा बलं घोरं वैदेहीमभिवाद्य च॥5.57.12॥  
आजगाम महातेजाः पुनर्मध्येन सागरम्।

##### शब्दार्थः
महातेजाः glorious, प्रवरान् eminent, राक्षसान् ogres हत्वा having killed, आत्मनः himself, नाम name, विश्राव्य widely known, नगरीम् in the city, आकुलाम् having caused havoc, कृत्वा  done, रावणम् Ravana, व्यथयित्वा having caused sorrow, घोरम् terrific, बलम् army, अर्दयित्वा having tormented, वैदेहीम् to Vaidehi, अभिवाद्य च having offered salutation, पुनः again, सागरं मध्येन to cross the ocean, आजगाम departed.

##### आङ्ग्लानुवादः
The glorious Hanuman, having killed eminent ogres and thereby making himself widely known, having caused havoc to the city of Lanka and  terrific sorrow to Ravana by tormenting the army, offered salutations to Vaidehi from midocean and continued his journey.



#### श्लोकः
##### मूलम्
पर्वतेन्द्रं सुनाभं च समुपस्पृश्य वीर्यवान्॥5.57.13॥  
ज्यामुक्त इव नाराचो महावेगोऽभ्युपागतः।

##### शब्दार्थः
वीर्यवान् hero, पर्वतेन्द्रम् lord of mountains,सुनाभं च from the centre, समुपस्पृश्य touched fondly, ज्यामुक्तः telling everything, नाराचः इव like the arrow from a powerful bowstring, महावेगः with great speed, अभ्युपागतः went.

##### आङ्ग्लानुवादः
The valiant Hanuman touched the lord of mountains fondly and went with great speed just as an arrow released from the centre of a powerful bowstring.



#### श्लोकः
##### मूलम्
स किञ्चिदनुसम्प्राप्तः समालोक्य महागिरिम्॥5.57.14॥  
महेन्द्रं मेघसङ्काशं ननाद हरिपुङ्गवः।

##### शब्दार्थः
सः he, हरिपुङ्गवः chief of monkeys, महागिरिम् great mountain, मेघसङ्काशम् resembling the mass of cloud, महेन्द्रम् Mahendra, किञ्चित् a little, अनुसम्प्राप्तः coming near, समालोक्य beholding, ननाद thundered.

##### आङ्ग्लानुवादः
The chief of the monkeys arrived near, and beholding the face of the Mahendra mountain, which resembled a mass of clouds, thundered.



#### श्लोकः
##### मूलम्
स पूरयामास कपिर्दिशो दश समन्ततः॥5.57.15॥  
नदन्नादेन महता मेघस्वनमहास्वनः।

##### शब्दार्थः
मेघस्वनमहास्वनः one who makes a thundering noise, सः कपिः that Hanuman, नदन् noise, महता great, नादेन by the noise, दश दिशः all the ten directions, समन्ततः all over, पूरयामास filled.

##### आङ्ग्लानुवादः
The thundering noise of Hanuman filled all the ten directions with great sound.



#### श्लोकः
##### मूलम्
स तं देशमनुप्राप्तः सुहृद्धर्शनलालसः॥5.57.16॥  
ननाद हरिशार्दूलो लाङ्गूलं चाप्यकम्पयत्।

##### शब्दार्थः
तं देशम् that place, अनुप्राप्तः having sighted, सुहृद्धर्शनलालसः waiting to see his companions, सः हरिशार्दूलः that tiger among monkeys, ननाद made loud noise, लाङ्गूलम् his tail, अकम्पयच्च shook in joy.

##### आङ्ग्लानुवादः
Having sighted the place of his companions and waiting to see them for long that tiger among monkeys made a loud noise and shook his tail in joy.



#### श्लोकः
##### मूलम्
तस्य नानद्यमानस्य सुपर्णचरिते पथि॥5.57.17॥  
फलतीवास्य घोषेण गगनं सार्कमण्डलम्।

##### शब्दार्थः
सुपर्णचरिते the path way of Suparna, पथि lord, नानद्यमानस्य making terrific sound, अस्य by his, घोषेण sound, सार्कमण्डलम् the Sun's orbit, गगनम् the sky, फलति इव as if splitting.

##### आङ्ग्लानुवादः
By the terrific sounds made by Hanuman in joy, it seemed as though the pathway of Garuda, the sky along with the Sun's orbit was splitting.



#### श्लोकः
##### मूलम्
ये तु तत्रोत्तरे तीरे समुद्रस्य महाबलाः॥5.57.18॥  
पूर्वं संविष्ठिताश्शूरा वायुपुत्रदिदृक्षवः।  
महतो वातनुन्नस्य तोयदस्येव गर्जितम्॥5.57.19॥  
शुश्रुवुस्ते तदा घोषमूरुवेगं हनूमतः।

##### शब्दार्थः
तत्र thereafter, समुद्रस्य ocean's, उत्तरे तीरे northern shore, पूर्वम् earlier, संविष्ठिताः waiting, महाबलाः powerful (monkeys), शूराः brave, वायुपुत्रदिदृक्षवः awaiting the arrival of the son of the Windgod, ये those, ते what, तदा then, वातनुन्नस्य by the impact of sweeping motion of his thighs, महतः great, तोयदस्य stormy cloud's, गर्जितम् इव like the thundering noise, हनूमतः of Hanuman, घोषम् roaring, ऊरुवेगम् by the speed, शुश्रुवुः heard.

##### आङ्ग्लानुवादः
Thereafter the brave and powerful monkeys waiting on the northern shore of the ocean for the arrival of the son of the Windgod, heard the roar and thundering sound of the stormy cloud produced by the sweeping motion of Hanuman's thighs propelled by the speed of his movement.



#### श्लोकः
##### मूलम्
ते दीनमनसस्सर्वे शुश्रुवुः काननौकसः॥5.57.20॥  
वानरेन्द्रस्य निर्घोषं पर्जन्यनिनदोपमम्।

##### शब्दार्थः
दीनमनसः dejected at heart, ते they, सर्वे all, काननौकसः with eagerness, वानरेन्द्रस्य chief of vanara's, पर्जन्यनिनदोपमम् like the thundering of clouds, निर्घोषम् noise, शुश्रुवुः heard.

##### आङ्ग्लानुवादः
All the vanaras who were feeling dejected and waiting anxiously heard the noise of Hanuman that sounded like a thundering cloud.



#### श्लोकः
##### मूलम्
निशम्य नदतो नादं वानरास्ते समन्ततः॥5.57.21॥  
बभूवुरुत्सुकास्सर्वे सुहृद्धर्शनकाङ्क्षिणः।

##### शब्दार्थः
समन्ततः together, सर्वे all of them, ते वानराः those vanaras, नदतः chattering, नादम् voice, निशम्य hearing, सुहृद्धर्शनकाङ्क्षिणः waiting to see their friend, उत्सुकाः eager, बभूवुः became.

##### आङ्ग्लानुवादः
On hearing the loud voice of Hanuman, all the vanaras were longing to see their friend.



#### श्लोकः
##### मूलम्
जाम्बवान् स हरिश्रेष्ठः प्रीतिसंहृष्टमानसः॥5.57.22॥  
उपामन्त्र्य हरीन् सर्वानिदं वचनमब्रवीत्।

##### शब्दार्थः
हरिश्रेष्ठः chief of vanaras, सः जाम्बवान् that Jambavan, प्रीतिसंहृष्टमानसः very happy at heart, सर्वान् all, हरीन् monkeys, उपामन्त्य्र called, इदम् these, वचनम् words, अब्रवीत् spoke.

##### आङ्ग्लानुवादः
Jambavan the chief of vanaras became very happy at heart and called all the vanaras and spokeः



#### श्लोकः
##### मूलम्
सर्वथा कृतकार्योऽसौ हनुमान्नात्र संशयः॥5.57.23॥  
न ह्यस्याकृतकार्यस्य नाद एवंविधो भवेत्।

##### शब्दार्थः
असौ Oh that, हनुमान् Hanuman, सर्वथा always, कृतकार्यः successful, अकृतकार्यस्य if he was not successsful, अस्य his, नादः sound, एवंविधः in this manner, न भवेत् हि will not be so.

##### आङ्ग्लानुवादः
"Oh Hanuman is always successful. If he has not, he would not make sounds in this manner".



#### श्लोकः
##### मूलम्
तस्य बाहूरुवेगं च निनादं च महात्मनः॥5.57.24॥  
निशम्य हरयो हृष्टाः समुत्पेतुस्ततस्ततः।

##### शब्दार्थः
महात्मनः great self, तस्य his, बहूरुवेगं च speed of his arms and thighs, निनादं च sounds, निशम्य rejoiced, हृष्टाः joyful, हरयः vanaras, ततस्ततः then and there, समुत्पेतुः jumped in joy.

##### आङ्ग्लानुवादः
Hearing the sound of his dashing movements of arms and thighs the vanaras jumped  
about in joy, then and there.



#### श्लोकः
##### मूलम्
ते नगाग्रान्नगाग्राणि शिखराच्छिखराणि च॥5.57.25॥  
प्रहृष्टाः समपद्यन्त हनूमन्तं दिदृक्षवः।

##### शब्दार्थः
ते those vanaras, प्रहृष्टाः very happy, हनूमन्तम् Hanuman, दिदृक्षवः longing to see him, नगाग्रात् from the top of a tree, नगाग्राणि to another tree top, शिखरात् from the peak of mountain, शिखराणि च to another peak of a mountain, समपद्यन्त jumped.

##### आङ्ग्लानुवादः
The vanaras were very happy. Longing to see Hanuman, they jumped from one tree top to another and from one peak of a mountain to the other.



#### श्लोकः
##### मूलम्
ते प्रीताः पादपाग्रेषु गृह्य शाखाः सुविष्ठिताः॥5.57.26॥  
वासांसीव प्रशाखाश्च समाविध्यन्त वानराः।

##### शब्दार्थः
ते वानराः those vanaras, प्रीताः happily, पादपाग्रेषु from the tree top, शाखाः branches, गृह्य holding, सुविष्ठिताः waiting, प्रशाखाः the branches, वासांसीव like clothes, समाविध्यन्त shook them.

##### आङ्ग्लानुवादः
Waiting for Hanuman, the vanaras jumped from the tree tops holding the branches. They shook the branches just like clothes to welcome friends.



#### श्लोकः
##### मूलम्
गिरिगह्वरसंलीनो यथा गर्जति मारुतः॥5.57.27॥  
एवं जगर्ज बलवान् हनुमान्मारुतात्मजः।

##### शब्दार्थः
गिरिगह्वरसंलीनः like the wind in the mountain caves, मारुतः wind, यथा similarly, गर्जति roared, बलवान् powerful, मारुतात्मजः son of the Windgod, हनुमान् Hanuman, एवम् in that way, जगर्ज roared.

##### आङ्ग्लानुवादः
Hanuman, the powerful son of the Windgod roared like the wind captured in a mountain cave would.



#### श्लोकः
##### मूलम्
तमभ्रघनसङ्काशमापतन्तं महाकपिम्॥5.57.28॥  
दृष्ट्वा ते वानरास्सर्वे तस्थुः प्राञ्जलयस्तदा।

##### शब्दार्थः
तदा then, अभ्रघनसङ्काशम् resembling heavy cloud, आपतन्तम् approaching, तं महाकपिम् that great vanara, दृष्ट्वा having seen, ते those, वानराः vanaras, प्राञ्जलयः with folded hands, तस्थुः stood.

##### आङ्ग्लानुवादः
(On seeing) Hanuman, who was resembling a heavy cloud approaching, the vanaras stood with folded hands.



#### श्लोकः
##### मूलम्
ततस्तु वेगवांस्तस्य गिरेर्गिरिनिभः कपिः॥5.57.29॥  
निपपात महेन्द्रस्य शिखरे पादपाकुले।

##### शब्दार्थः
ततः thereafter, गिरिनिभः of mountain size, वेगवान् with great speed, कपिः monkey, तस्य on that, महेन्द्रस्य Mahendra's,  गिरेः mountain, पादपाकुले full of trees, शिखरे summit, निपपात descended.

##### आङ्ग्लानुवादः
Thereafter the vanara, who resembled a mountain, descended with great speed on the summit of mount Mahendra full of trees.



#### श्लोकः
##### मूलम्
हर्षेणापूर्यमाणोऽसौ रम्ये पर्वतनिर्झरे॥5.57.30॥  
छिन्नपक्ष इवाऽकाशात्पपात धरणीधरः।

##### शब्दार्थः
हर्षेण आपूर्यमाणः full of immeasurable joy, असौ that, छिन्नपक्षः with wings cut off, धरणीधरः इव like a mountain, रम्ये delighted, पर्वन्तिर्झरे on the bank of the mountain stream, आकाशात् from the sky, पपात landed.

##### आङ्ग्लानुवादः
Overwhelmed with immeasurable joy, Hanuman descended from the sky like the mountain with its wings cut off and dropped on the bank of a mountain stream.



#### श्लोकः
##### मूलम्
ततस्ते प्रीतमनसस्सर्वे वानरपुङ्गवाः॥5.57.31॥  
हनुमन्तं महात्मानं परिवार्योपतस्थिरे।  
परिवार्य च ते सर्वे परां प्रीतिमुपागताः॥5.57.32॥

##### शब्दार्थः
ततः then, सर्वे all, ते of them, वानरपुङ्गवाः vanara leaders, प्रीतमनसः happy at heart, महात्मानम् that great self, हनुमन्तम् to Hanuman, परिवार्य surrounded, उपतस्थिरे without moving, ते सर्वे all of them, परिवार्य around, पराम् extreme, प्रीतिम् joyful, उपागताः became.

##### आङ्ग्लानुवादः
Feeling very happy at heart all the vanara leaders gathered around Hanuman. They  stood motionless with extreme happiness.



#### श्लोकः
##### मूलम्
प्रहृष्टवदनास् सर्वे तमरोगमुपागतम्।  
उपायनानि चादाय मूलानि च फलानि च॥5.57.33॥  
प्रत्यर्चयन् हरिश्रेष्ठं हरयो मारुतात्मजम्।

##### शब्दार्थः
सर्वे हरयः the vanaras, प्रहृष्टवदनाः face filled with joy, मूलानि च even roots, फलानि च and fruits, उपायनानि gifts, आदाय offered, आरोगम् without being hurt, उपागतम् returned, हरिश्रेष्ठम् foremost of monkeys, मारुतात्मजम् son of the Windgod, प्रत्यर्पयन् offered salutations.

##### आङ्ग्लानुवादः
The vanaras were filled with joy seeing Hanuman who returned unhurt. They offered roots and fruits to him. Hanuman on his part offered salutations to the foremost of the monkeys.



#### श्लोकः
##### मूलम्
हनुमांस्तु गुरून् वृद्धाञ्जाम्बवत्प्रमुखांस्तदा॥5.57.34॥  
कुमारमङ्गदं चैव सोऽवन्दत महाकपिः।

##### शब्दार्थः
तदा then, महाकपिः great monkey, हनुमांस्तु Hanuman also, गुरून् preceptors, वृद्धान् elders, जाम्बवत्प्रमुखान् Jambavan and other leaders, कुमारम् to the young, अङ्गदं चैव Angada also, अवन्दत  saluted.

##### आङ्ग्लानुवादः
The great Hanuman also offered salutations to elders, preceptors such as Jambavan and other leaders. He also saluted the young Angada.



#### श्लोकः
##### मूलम्
स ताभ्यां पूजितः पूज्यः कपिभिश्च प्रसादितः॥5.57.35॥  
दृष्टा सीतेति विक्रान्तस् संक्षेपेण न्यवेदयत्।

##### शब्दार्थः
विक्रान्तः valiant one, पूज्यः worthy of worship, सः he, ताभ्याम् both, पूजितः having been honoured, कपिभिः by vanaras also, प्रसादितः pleased, सीता Sita, दृष्टा saw, इति this, सङ्क्षेपेण briefly, न्यवेदयत् revealed.

##### आङ्ग्लानुवादः
The valiant Hanuman worthy of worship having been honoured by both Jambavan and Angada was pleased. He responded briefly, saying 'Saw Sita'.



#### श्लोकः
##### मूलम्
निषसाद च हस्तेन गृहीत्वा वालिनस्सुतम्॥5.57.36॥  
रमणीये वनोद्देशे महेन्द्रस्य गिरेस्तदा।

##### शब्दार्थः
तदा then, वालिनः Vali's, सुतम् son, हस्तेन with hand, गृहीत्वा holding, महेन्द्रस्य गिरेः Mahendra mountain, रमणीये beautiful, वनोद्धेशे place of the garden, निषसाद च sat down.

##### आङ्ग्लानुवादः
Then holding the hand of Vali's son he sat down at a beautiful location of the garden of mountain Mahendra.



#### श्लोकः
##### मूलम्
हनुमानब्रवीद्धृष्टस्तदा तान्वानरर्षभान्॥5.57.37॥  
अशोकवनिकासंस्था दृष्टा सा जनकात्मजा।  
रक्षमाणा सुघोराभी राक्षसीभिरनिन्दिता॥5.57.38॥  
एकवेणीधरा बाला रामदर्शनलालसा।  
उपवासपरिश्रान्ता जटिला मलिना कृशा॥5.57.39॥

##### शब्दार्थः
तदा then, हृष्टः became happy, हनुमान् Hanuman, तान् them, वानरर्षभान् bull among vanaras, अब्रवीत् said, अशोकवनिकासंस्था in the groves of Ashoka trees, सुघोराभिः very  
dreadful, राक्षसीभिः demons, रक्ष्यमाणा guarded by, अनिन्दिता blameless lady, एकवेणीधरा having one braid, बाला young, रामदर्शनलालसा with eagerness to see Rama, उपवासपरिश्रान्ता emaciated due to fasting, जटिला hair matted, मलिना soiled, कृशा weakened, सा जनकात्मजा that Janaka's daughter, दृष्टा saw.

##### आङ्ग्लानुवादः
Hanuman felt happy and told Angada, the bull of vanaras, "I saw Sita in the groves of Ashoka guarded by dreadful ogres. She is blameless, eager to see Rama. She is wearing a single braid of hair. She is young and emaciated due to fasting. Her hair is matted and soiled".



#### श्लोकः
##### मूलम्
ततो दृष्टेति वचनं महार्थममृतोपमम्।  
निशम्य मारुतेस्सर्वे मुदिता वानराभवन्॥5.57.40॥

##### शब्दार्थः
ततः then, दृष्टा seeing, इति thus, मारुतेः Hanuman, महार्थम् most meaningful, अमृतोपमम् like nectar, वचनम् these words, निशम्य hearing, सर्वे all, वानराः vanara, मुदिताः joyful, अभवन् remained.

##### आङ्ग्लानुवादः
Then hearing Hanuman's meaningful and nectarlike words all the vanaras rejoiced.



#### श्लोकः
##### मूलम्
क्ष्वेलन्त्यन्ये नदन्त्यन्ये गर्जन्त्यन्ये महाबलाः।  
चक्रुः किलकिलामन्ये प्रतिगर्जन्ति चापरे॥5.57.41॥

##### शब्दार्थः
महाबलाः powerful, अन्ये others, क्ष्वेलन्ति howled, अन्ये some others, नदन्ति chattered, अन्ये some others, गर्जन्ति roared like lion, अन्ये some, किलकिलाम् screamed, चक्रुः round and round, आपरे went, प्रतिगर्जन्ति echoed the roaring.

##### आङ्ग्लानुवादः
Some powerful vanaras howled, some chattered, some roared and some screamed, going round and round and others echoed the sounds.



#### श्लोकः
##### मूलम्
केचिदुच्छ्रितलाङ्गूलाः प्रहृष्टाः कपिकुञ्जराः।  
आयताञ्चितदीर्घाणि लाङ्गूलानि प्रविव्यधुः॥5.57.42॥

##### शब्दार्थः
प्रहृष्टाः very exited with joy, केचित् a few, कपिकुञ्जराः elephants among monkeys, उच्छ्रितलाङ्गूलाः lifted their tails, आयताञ्चितदीर्घाणि beautiful and long ones, लाङ्गूलानि tails, प्रविव्यधुः hit on the ground.

##### आङ्ग्लानुवादः
Some elephantlike vanaras who were excited and felt overjoyed lifted their long and beautiful tails and hit them on the ground.



#### श्लोकः
##### मूलम्
अपरे च हनूमन्तं वानरा वारणोपमम्।  
आप्लुत्य गिरिशृङ्गेभ्यस्संस्पृशन्ति स्म हर्षिताः॥5.57.43॥

##### शब्दार्थः
आपरे a few, वानराः vanaras, हर्षिताः in happiness, गिरिशृङ्गेभ्यः from the top of the mountain, आप्लुत्य jumped down, वारणोपमम् elephantlike, हनूमन्तम् Hanuman, संस्पृशन्ति स्म hugged.

##### आङ्ग्लानुवादः
A few vanaras jumped down from the mountain top and hugged the elephantlike Hanuman.



#### श्लोकः
##### मूलम्
उक्तवाक्यं हनूमन्तमङ्गदस्तमथाब्रवीत्।  
सर्वेषां हरिवीराणां मध्ये वचनमुत्तमम्॥5.57.44॥

##### शब्दार्थः
अथ and then, अङ्गदः Angada, उक्तवाक्यम् words spoken, हनूमन्तम् by Hanuman, सर्वेषाम् all of them, हरिवीराणाम् vanara heroes, मध्ये midst, उत्तमम् best, वचनम् words, अब्रवीत् spoke.

##### आङ्ग्लानुवादः
And hearing Hanuman's sweetest words, Angada addressed the heroic vanaras



#### श्लोकः
##### मूलम्
सत्त्वे वीर्ये न ते कश्चित्समो वानर विद्यते।  
यदवप्लुत्य विस्तीर्णं सागरं पुनरागतः॥5.57.45॥

##### शब्दार्थः
वानर vanara, यत् such, विस्तीर्णम् wide, सागरम् ocean, अवप्लुत्य leaping, पुनः again, आगतः returned, सत्त्वे in strength, वीर्ये in valour, ते to you, समः equal, कश्चित् none, न विद्यते not known.

##### आङ्ग्लानुवादः
"O vanara you have leaped such a wide ocean and have returned. In strength and valour. There is none equal to you.



#### श्लोकः
##### मूलम्
अहो स्वामिनि ते भक्तिरहो वीर्यमहो धृतिः।  
दिष्ट्या दृष्टा त्वया देवी रामपत्नी यशस्विनी॥5.57.46॥  
दिष्ट्या त्यक्ष्यति काकुत्स्थ श्शोकं सीतावियोगजम्।

##### शब्दार्थः
स्वामिनि to the king, ते to you, भक्तिः devotion, अहो Oh, वीर्यम् valour, अहो Oh, धृतिः fortitude, अहो Oh, दिष्ट्या courage, त्वया of yours, रामपत्नी Rama's wife, यशस्विनी illustrious, देवी wife, दृष्टा saw, दिष्ट्या our luck, काकुत्स्थः Rama, सीतावियोगजम् born of separation from Sita, शोकम् grief, त्यक्ष्यति will be removed.

##### आङ्ग्लानुवादः
"O your devotion to the king, O your valour, fortitude  and courage is admirable. You could see Rama's wife, an illustrious lady. This is a matter of our good luck. Rama will (now) shed the sorrow due to separation from Sita.



#### श्लोकः
##### मूलम्
ततोऽङ्गदं हनूमन्तं जाम्बवन्तं च वानराः॥5.57.47॥  
परिवार्य प्रमुदिता भेजिरे विपुलाश्शिलाः।

##### शब्दार्थः
ततः then, वानराः vanaras, प्रमुदिताः very happily, अङ्गदम् Angada's, हनूमन्तम् Hanuman, जाम्बवन्तं च and Jambavan, परिवार्य and going round, विपुलाः extensive, शिलाः rocks, भेजिरे betook to.

##### आङ्ग्लानुवादः
Then the vanaras went round all the three Angada, Hanuman and Jambavan. Out of joy they lay down on the huge rocks.



#### श्लोकः
##### मूलम्
श्रोतुकामास्समुद्रस्य लङ्घनं वानरोत्तमाः॥5.57.48॥  
दर्शनं चापि लङ्कायास्सीताया रावणस्य च।  
तस्थुः प्राञ्जलयस्सर्वे हनुमद्वचनोन्मुखाः॥5.57.49॥

##### शब्दार्थः
सर्वे all, वानरोत्तमाः best of vanaras, समुद्रस्य at the ocean, लङ्घनम् crossing, लङ्कायाः of Lanka, सीतायाः about Sita, रावणस्य च and Ravana, दर्शनं चापि and seeing, श्रोतुकामाः longing to listen, प्राञ्जलयः with folded palms, हनुमद्वचनोन्मुखाः from the mouth of Hanuman, तस्थुः kept watching.

##### आङ्ग्लानुवादः
All the vanaras longing to listen to Hanuman about his crossing the ocean, seeing Lanka, Sita and Ravana kept looking at the face of Hanuman.



#### श्लोकः
##### मूलम्
तस्थौ तत्राङ्गदः श्रीमान् वानरैर्बहुभिर्वृतः।  
उपास्यमानो विबुधैर्दिवि देवपतिर्यथा॥5.57.50॥

##### शब्दार्थः
तत्र there, श्रीमान् great, बहुभिः many, वानरैः vanaras, वृतः surrounded, अङ्गदः Angada, दिवि heaven, विबुधैः by gods, उपास्यमानः attended by, देवपतिः यथा like the lord of gods, तस्थौ shining.

##### आङ्ग्लानुवादः
Surrounded by many great vanaras, Angada was shining like Indra, lord of the gods attended by the gods in heaven.



#### श्लोकः
##### मूलम्
हनूमता कीर्तिमता यशस्विना तथाङ्गदेनाङ्गदबद्धबाहुना।  
मुदा तदाऽध्यासितमुन्नतं महन्महीधराग्रं ज्वलितं श्रियाभवत्॥5.57.51॥

##### शब्दार्थः
कीर्तिमता famed, हनूमता Hanuman, तथा that way, यशस्विना renowned, अङ्गदबद्धबाहुना bedecked with armlets, अङ्गदेन by Angada, तदा then, मुदा joyfully, अध्यासितम् seated, उन्नतम् high, महत् great, महीधराग्रम् top of the mountain, तदा then, या propsperous, ज्वलितं splendid, अभवत् remained.

##### आङ्ग्लानुवादः
The mountain peak graced by famous Hanuman and renowned Angada bedecked with armlets seated on top joyfully, appeared prosperous and splendid.  

#### समाप्तिः
 श्रीमद्रामायणे वाल्मीकीय आदिकाव्ये सुन्दरकाण्डे सप्तपञ्चाशस्सर्गः॥  
Thus ends the fiftyseventh sarga of Sundarakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/5_sundarakANDam/08-rAma-darshanam/057_hanumatA_lankAnnirgamanam.md">
<details><summary><h3>भूषणम् ...{Loading}...</h3></summary>



\[आप्लुत्य च महावेगः पक्षवानिव पर्वतः ।\]  

सचन्द्रकुमुदं रम्यं सार्ककारण्डवं शुभम् ।  

तिष्यश्रवणकादम्बमभ्रशैवालशाद्वलम्  ॥  ५।५७।१  ॥   

ऽउत्पपात नभो हरिःऽ इत्युक्तम् । तल्लङ्घनं रूपकेण चतुर्भिर्वर्णयति
सचन्द्रेत्यादिना । कारण्डवः जलकुक्कुटः । कादम्बः कलहंसः । "कादम्बः
कलहंसः स्यात्" इत्यमरः । अभ्रशैवालशाद्वल मेघस्य शैवालत्वेन
पर्यन्तस्थशाद्वलत्वेन च रूपणम्  ॥  ५।५७।१  ॥   

  

पुलर्वसुमहामीनं लोहिताङ्गमहाग्रहम् ।  

ऐरावतमहाद्वीपं स्वातीहंसविलोलितम्  ॥  ५।५७।२  ॥   

लोहिताङ्गः अङ्गारकः स एव महाग्रहः महाग्राहः यस्य तम् ।
ऐरावतस्याभ्रमातङ्गत्वेनाभ्रगामित्वात्तत्र सम्भवः । विलोलितम् अवगाढम्  ॥ 
५।५७।२ ॥   

  

वातसङ्घातजातोर्मिचन्द्रांशुशिशिराम्बुमत् ।  

भुजङ्गयक्षगन्धर्वप्रबुद्धकमलोत्पलम्  ॥  ५।५७।३  ॥   

हनुमान् मारुतगतिर्महानौरिव सागरम् ।  

अपारमपरिश्रान्तः पुप्लुवे गगनार्णवम्  ॥  ५।५७।४  ॥   

वातसङ्घातजातोर्मय एव चन्द्राशवः तैः शीतलजलवत् । भुजङ्गादीनां
कमलोत्पलत्वेन रूपणं तत्तद्वर्णभेदेन । अत्र गगनस्यार्णवत्वेन चन्द्रादीनां
तदवयवकुमुदादित्वेन च रूपणात्सावयवरूपकम् । तस्य नौरिव इत्युपमया
तिलतण्डुलवत्संसृष्टिः  ॥  ५।५७।३,४  ॥   

  

ग्रसमान इवाकाशं ताराधिपमिवोल्लिखन् ।  

हरन्निव सनक्षत्रं गगनं सार्कमण्डलम्  ॥  ५।५७।५  ॥   

मारुतस्यात्मजः श्रीमान् कपिर्व्योमचरो महान् ।  

हनुमान् मेघजालानि विकर्षन्निव गच्छति  ॥  ५।५७।६  ॥   

अथ तदेवोत्प्रेक्षया वर्णयति-- ग्रसमान इवेत्यादिना  ॥  ५।५७।५,६  ॥   

  

पाण्डरारुणवर्णानि नीलमाञ्जिष्ठकानि च ।  

हरितारुणवर्णानि महाभ्राणि चकाशिरे  ॥  ५।५७।७  ॥   

प्रविशन्नभ्रजालानि निष्पतंश्च पुनः पुनः ।  

प्रच्छन्नश्च प्रकाशश्च चन्द्रमा इव लक्ष्यते  ॥  ५।५७।८  ॥   

पाण्डरेति । व्यक्ताव्यक्तवाचित्वेन अरुणशब्दयोः कथंचिदपौनरुक्त्यमुन्नेयम्
। यद्वा "अरुणः कृष्णलोहितः" इत्यमरशेषः । महाभ्राणि चकाशिरे,
हनुमत्सम्पर्कादित्यर्थः । अन्यथा वाजपेयशरद्वर्णनवत्
अभ्रवर्णनस्यासङ्गतत्वापातः । हनुमतस्तेजस्वीत्यनेन मेघानां
नानावर्णत्वापत्तिः सूर्येन्दुसम्पर्कवत्  ॥  ५।५७।७,८  ॥   

  

विविधाभ्रघनापन्नगोचरो धवलाम्बरः ।  

दृश्यादृश्यतनुर्वीरस्तदा चन्द्रायते ऽम्बरे  ॥  ५।५७।९  ॥   

विविधेष्वभ्रघनेषु मेघसङ्घातेषु । आपन्नगोचरः प्राप्तविषयः । लब्धमार्ग इति
यावत् । धवलाम्बरः शुक्लवासाः । दृश्यादृश्यतनुः
मेघान्तःप्रवेशनिष्क्रमणाभ्यामिति भावः । चन्द्रायते चन्द्र इवाचरति  ॥ 
५।५७।९  ॥   

  

तार्क्ष्यायमाणो गगने बभासे वायुनन्दनः ।  

दारयन् मेघवृन्दानि निष्पतंश्च पुनः पुनः  ॥  ५।५७।१०  ॥   

नदन्नादेन महता मेघस्वनमहास्वनः ।  

प्रवरान् राक्षसान् हत्वा नाम विश्राव्य चात्मनः  ॥  ५।५७।११  ॥   

आकुलां नगरीं कृत्वा व्यथयित्वा च रावणम् ।  

अर्दयित्वा बलं घोरं वैदेहीमभिवाद्य च  ॥  ५।५७।१२  ॥   

आजगाम महातेजाः पुनर्मध्येन सागरम्  ॥  ५।५७।१३  ॥   

तार्क्ष्य इवाचरन् तार्क्ष्ययमाणः । उभयत्र " उपमानादाचारे" " कर्तुः क्यङ्
स लोपश्च " इति क्यङ्  ॥  ५।५७।१०१३  ॥   

  

पर्वतेन्द्रं सुनाभं च समुपस्पृश्य वीर्यवान् ।  

ज्यामुक्त इव नाराचो महावेगो ऽभ्युपागतः  ॥  ५।५७।१४  ॥   

सुनाभं मैनाकम्  ॥  ५।५७।१४  ॥   

  

स किंचिदनुसंप्राप्तः समालोक्य महागिरिम् ।  

महेन्द्रमेघसङ्काशं ननाद हरिपुङ्गवः  ॥  ५।५७।१५  ॥   

स पूरयामास कपिर्दिशो दश समन्ततः ।  

नदन्नादेन महता मेघस्वनमहास्वनः  ॥  ५।५७।१६  ॥   

किंचिदनुसंप्राप्तः मैनाकात्परं कंचित् प्रदेशं प्राप्तः  ॥  ५।५७।१५,१६
 ॥   

  

स तं देशमनुप्राप्तः सुहृद्दर्शनलालसः ।  

ननाद हरिशाद्रूलो लाङ्गूलं चाप्यकम्पयत्  ॥  ५।५७।१७  ॥   

लालसः साभिलाषः । तं देशं सुद्धदावाससमीपप्रदेशम्  ॥  ५।५७।१७  ॥   

  

तस्य नानद्यमानस्य सुपर्णचरिते पथि ।  

फलतीवास्य घोषेण गगनं सार्कमण्डलम्  ॥  ५।५७।१८  ॥   

नानद्यमानस्य पुनः पुनर्भृशं नदत इत्यर्थः । फलतीव दलतीव  ॥  ५।५७।१८  ॥   

  

ये तु तत्रोत्तरे तीरे समुद्रस्य महाबलाः ।  

पूर्वं संविष्ठिताः शूरा वायुपुत्रदिदृक्षवः  ॥  ५।५७।१९  ॥   

महतो वायुनुन्नस्य तोयदस्येव गर्जितम् ।  

शुश्रुवुस्ते तदा घोषमूरुवेगं हनूमतः  ॥  ५।५७।२०  ॥   

वातनुन्नस्य वातसङ्घट्टितस्य । घोषम् उरुवेगमिति, ऊरुवेगजन्यं घोषमित्यर्थः
 ॥  ५।५७।१९,२०  ॥   

  

ते दीनमनसः सर्वे शुश्रुवुः काननौकसः ।  

वानरेन्द्रस्य निर्घोषं पर्जन्यनिनदोपमम्  ॥  ५।५७।२१  ॥   

निशम्य नदतो नादं वानरास्ते समन्ततः ।  

बभूवुरुत्सुकाः सर्वे सुहृद्दर्शनकाङ्क्षिणः  ॥  ५।५७।२२  ॥   

जाम्बवान् स हरिश्रेष्ठः प्रीतिसंहृष्टमानसः ।  

उपामन्त्र्य हरीन् सर्वानिदं वचनमब्रवीत्  ॥  ५।५७।२३  ॥   

सर्वथा कृतकार्यो ऽसौ हनूमान्नात्र संशयः ।  

न ह्यस्याकृतकार्यस्य नाद एवंविधो भवेत्  ॥  ५।५७।२४  ॥   

ते दीनमनस इति । अनिष्टश्रवणशङ्कयेति भावः  ॥  ५।५७।२१२४  ॥   

  

तस्य बाहूरुवेगं च निनादं च महात्मनः ।  

निशम्य हरयो हृष्टाः समुत्पेतुस्ततस्ततः  ॥  ५।५७।२५  ॥   

तस्येति । निशम्य ज्ञात्वेत्यर्थः । यद्वा दृष्ट्वा चेत्यध्याहार्यम् ।
अन्यथा बाहूरुवेगं पदानन्वयात्  ॥  ५।५७।२५  ॥   

  

ते नगाग्रान्नगाग्राणि शिखराच्छिखराणि च ।  

प्रहृष्टाः समपद्यन्त हनूमन्तं दिदृक्षवः  ॥  ५।५७।२६  ॥   

समुत्पेतुरित्युक्तं विवृणोतिते नगाग्रादिति । नगाग्रात् वृक्षाग्रात् ।
समपद्यन्त सङ्घीभूताः  ॥  ५।५७।२६  ॥   

  

ते प्रीताः पादपाग्रेषु गृह्य शाखाः सुविष्ठिताः ।  

वासांसीव प्रशाखाश्च समाविध्यन्त वानराः  ॥  ५।५७।२७  ॥   

गिरिगह्वरसंलीनो यथा गर्जति मारुतः ।  

एवं जगर्ज बलवान् हनूमान् मारुतात्मजः  ॥  ५।५७।२८  ॥   

प्रीता इति हेतुगर्भं विशेषणम् । यथा मनुष्याः दूरस्थस्वकीयानयनाय वासांसि
धून्वन्ति तथा वानराश्चान्योन्याह्वानाय पुष्पितशाखाः गृहीत्वा प्रशाखाः
प्रागग्रशाखाः समाविद्ध्यन्त पर्यभ्रामयन्  ॥  ५।५७।२७,२८  ॥   

  

तमभ्रघनसङ्काशमापतन्तं महाकपिम् ।  

दृष्ट्वा ते वानराः सर्वे तस्थुः प्राञ्जलयस्तदा  ॥  ५।५७।२९  ॥   

अभ्रधनसङ्काशम् अभ्रसमूहतुल्यम्  ॥  ५।५७।२९  ॥   

  

ततस्तु वेगवांस्तस्य गिरेर्गिरिनिभः कपिः ।  

निपपात महेन्द्रस्य शिखरे पादपाकुले  ॥  ५।५७।३०  ॥   

निपपात निर्भरमाक्रान्तवान्  ॥  ५।५७।३०  ॥   

  

हर्षेणापूर्यमाणो ऽसौ रम्ये पर्वतनिर्झरे ।  

छिन्नपक्ष इवाकाशात् पपात धरणीधरः  ॥  ५।५७।३१  ॥   

ततस्ते प्रीतमनसः सर्वे वानरपुङ्गवाः ।  

हनूमन्तं महात्मानं परिवार्योपतस्थिरे ।  

परिवार्य च ते सर्वे परां प्रीतिमुपागताः  ॥  ५।५७।३२  ॥   

पपाततेति । अच्छिन्नपक्षस्य पातासम्भवाच्छिन्नपक्ष इत्युक्तम्  ॥ 
५।५७।३१,३२  ॥   

  

प्रहृष्टवदनाः सर्वे तमरोगमुपागतम् ।  

उपायनानि चादाय मूलानि च फलानि च ।  

प्रत्यर्चयन् हरिश्रेष्ठं हरयो मारुतात्मजम्  ॥  ५।५७।३३  ॥   

प्रहृष्टवदनाः प्रसन्नमुखाः, आसन्निति शेषः । अरोगं कुशलिनमित्यर्थः ।
उपायनानि उपहारान्  ॥  ५।५७।३३  ॥   

  

हनुमांस्तु गुरून् वृद्धान् जाम्बवत्प्रमुखांस्तदा ।  

कुमारमङ्गदं चैव सो ऽवन्दत महाकपिः  ॥  ५।५७।३४  ॥   

स ताभ्यां पूजितः पूज्यः कपिभिश्च प्रसादितः ।  

दृष्टा सीतेति विक्रान्तः संक्षेपेण न्यवेदयत्  ॥  ५।५७।३५  ॥   

निषसाद च हस्तेन गृहीत्वा वालिनः सुतम् ।  

रमणीये वनोद्देशे महेन्द्रस्य गिरेस्तदा  ॥  ५।५७।३६  ॥   

हनुमानब्रवीद्धृष्टस्तदा तान् वानरर्षभान्  ॥  ५।५७।३७  ॥   

अशोकवनिकासंस्था दृष्टा सा जनकात्मजा ।  

रक्ष्यमाणा सुघोराभी राक्षसीभिरनिन्दिता  ॥  ५।५७।३८  ॥   

एकवेणीधरा बाला रामदर्शनलालसा ।  

उपवासपरिश्रान्ता जटिला मलिना कृशा  ॥  ५।५७।३९  ॥   

हनुमांस्त्वित्यादि । कुमारमङ्गदं चेति, स्वामित्वादिति भावः  ॥  ५।५७।३४३९
 ॥   

  

ततो दृष्टेति वचनं महार्थममृतोपमम् ।  

निशम्य मारुतेः सर्वे मुदिता वानरा भवन्  ॥  ५।५७।४०  ॥   

भवन् अभवन् । अनित्यत्वादडभावः  ॥  ५।५७।४०  ॥   

  

क्ष्वेलन्त्यन्ये नदन्त्यन्ये गर्जन्त्यन्ये महाबलाः ।  

चक्रुः किलिकिलामन्ये प्रतिगर्जन्ति चापरे  ॥  ५।५७।४१  ॥   

क्ष्वेलन्ति सिंहनादं कुर्वन्ति । नदन्ति अव्यक्तशब्दं कुर्वन्ति ।
गर्जन्ति वृषभनादं कुर्वन्ति । किलिकिलां स्वजात्युचितकिलिकिलाशब्दम्  ॥ 
५।५७।४१  ॥   

  

केचिदुच्छ्रितलाङ्गूलाः प्रहृष्टाः कपिकुञ्जराः ।  

अञ्चिता यतदीर्घाणि लांगूलानि प्रविव्यधुः  ॥  ५।५७।४२  ॥   

केचिदिति । अञ्चितायतदीर्घाणि अत्र दीर्घपदसन्निधानादायतपदं स्थूलपरम् ।
प्रविव्यधुः लाङ्गूलान्युद्धृत्य भूमावताडयन्नित्यर्थः  ॥  ५।५७।४२  ॥   

  

अपरे च हनूमन्तं वानरा वारणोपमम् ।  

आप्लुत्य गिरिशृङ्गेभ्यः संस्पृशन्ति स्म हर्षिताः  ॥  ५।५७।४३  ॥   

उक्तवाक्यं हनूमन्तमङ्गदस्तमथाब्रवीत् ।  

सर्वेषां हरिवीराणां मध्ये वचनमुत्तमम्  ॥  ५।५७।४४  ॥   

अपरे चेति । संस्पृशन्ति आलिङ्गन्तीत्यर्थः  ॥  ५।५७।४३,४४  ॥   

  

सत्त्वे वीर्ये न ते कश्चित् समो वानर विद्यते ।  

यदवप्लुत्य विस्तीर्णं सागरं पुनरागतः  ॥  ५।५७।४५  ॥   

\[जीवितस्य प्रदाता नस्त्वमेको वानरोत्तम ।  

त्वत्प्रसादात् समेष्यामः सिद्धार्था राघवेण ह  ॥ \]  

अहो स्वामिनि ते भक्तिरहो वीर्यमहो धृतिः ।  

दिष्ट्या दृष्टा त्वया देवी रामपत्नी यशस्विनी  ॥  ५।५७।४६  ॥   

दिष्ट्या त्यक्ष्यति काकुत्स्थः शोकं सीतावियोगजम् ।  

ततो ऽङ्गदं हनूमन्तं जाम्बवन्तं च वानराः  ॥  ५।५७।४७  ॥   

परिवार्य प्रमुदिता भेजिरे विपुलाः शिलाः ।  

श्रोतुकामाः समुद्रस्य लङ्घनं वानरोत्तमाः  ॥  ५।५७।४८  ॥   

दर्शनं चापि लङ्कायाः सीताया रावणस्य च ।  

तस्थुः प्राञ्जलयः सर्वे हनुमद्वदनोन्मुखाः  ॥  ५।५७।४९  ॥   

तस्थौ तत्राङ्गदः श्रीमान् वानरैर्बहुभिर्वृतः ।  

उपास्यमानो विबुधैर्दिवि देवपतिर्यथा  ॥  ५।५७।५०  ॥   

सत्त्व इति । अवप्लुत्य विस्तीर्णमित्यङ्गदेतरव्यावृत्तिः । पुनरागत
इत्यङ्गदव्यावृत्तिः  ॥  ५।५७।४५५०  ॥   

  

हनूमता कीर्तिमता यशस्विना तथा ऽङ्गदेनाङ्गदबद्धबाहुना ।  

मुदा तदाध्यासितमुन्नतं महन्महीधराग्रं ज्वलितं श्रिया ऽभवत्  ॥  ५।५७।५१
 ॥   

इति श्रीगोविन्दराजविरचिते श्रीरामायणभूषणे श्रृङ्गारतिलकाख्याने  

सुन्दरकाण्डव्याख्याने सप्तपञ्चाशः सर्गः  ॥  ५।५७  ॥   

कीर्तिमतेति हनुमद्विशेषणम् । यशस्विनेत्यङ्गदविशेषणम् । भृत्यकीर्त्या
स्वामिनः कीर्तिः । अन्यथा पौनरुक्त्यात् । यद्वा बुद्धिमत्त्वजन्या
कीर्तिः । शौर्यजन्यं यशः  ॥  ५।५७।५१  ॥   

इत्यार्षे श्रीरामायणे वाल्मीकीये आदिकाव्ये श्रीमत्सुन्दरकाण्डे
सप्तपञ्चाशः सर्गः  ॥  ५।५७  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/5_sundarakANDam/08-rAma-darshanam/057_hanumatA_lankAnnirgamanam.md">
<details><summary><h3>शिरोमणी ...{Loading}...</h3></summary>



प्लवनकालकं हनुमद्वृत्तान्तमाह आप्लुत्येत्यादिभिः । पक्षवान् पर्वत इव
महावेगो हनूमान् भुजङ्गादय एव प्रबुद्धानि विकसितानि कमलोत्पलानि यस्मिन्,
चन्द्ररूपकुमुदेन सहितम् अर्क एव कारण्डवः जलकुक्कुटः तेन सहितं
तिष्यश्रवणावेव कादम्बाः कलहंसा यस्मिन् अभ्रा एव शैवलाः शाद्वलाश्च
यस्मिन्, पुनवर्सू एव महामीनौ यस्मिन्, लोहिताङ्गो भौम एव महाग्राहो
बृहद्ग्राहो यस्मिन्, ऐरावत एव महाद्वीपो यस्मिन्, स्वात्येव हंसस्तेन
विलसितं शोभितं वातसंघातानां वात्यानां जालं समूह एव ऊर्मयो यस्मिन्,
चन्द्रांशव एव शिशिराम्बूनि शीतजलानि तद्वद्गगनार्णवं पक्षवान् पर्वत इव
महावेगः अपरिश्रान्तो हनूमान् आप्लुत्य उत्प्लुत्य पुप्लुवे ।
श्लोकचतुष्टयमेकान्वयि  ॥  ५।५७।१४  ॥   

  

ग्रसमान इति । आकाशमन्तरिक्षं ग्रसमान इव ताराधिपं चन्द्रमसम् उल्लिखन्निव
सनक्षत्रं सार्कमण्डलं गगनं हरन्निव मेघजालानि विकर्षन्निव हनूमान् गच्छति
। श्लोकद्वयमेकान्वयि  ॥  ५।५७।५,६  ॥   

  

पाण्डरेति । पाण्डरादिवर्णविशिष्टानि महाभ्राणि चकाशिरे  ॥  ५।५७।७  ॥   

  

प्रविशन्निति । अभ्रजालानि प्रविशन् निष्क्रामंश्च हनूमान् प्रकाशो
ऽप्रकाशश्च चन्द्रमा इव दृश्यते  ॥  ५।५७।८  ॥   

  

तदेव भङ्ग्यन्तरेणाह विविधेति । विविधेषु अभ्रघनेषु निबिडाभ्रेषु आपन्नः
प्राप्तः गोचरः मार्गो यस्य धवलमम्बरं यस्य स हनूमान् अम्बरे आकाशे
चन्द्रायते  ॥  ५।५७।९ ॥   

  

तार्क्ष्येति । मेघवृन्दानि पुनः पुनर्दारयन् निष्पतन् निर्गच्छन् अत एव
तार्क्ष्यायमाणो वायुनन्दनः बभौ  ॥  ५।५७।१०  ॥   

  

नदन्निति । मेघस्वनमहास्वनः हनूमान् राक्षसान् हत्वा आत्मनो नाम विश्राव्य
प्रख्याय नगरीं लङ्कामाकुलां कृत्वा महता नादेन नदन् सन् मध्येन तदवच्छेदेन
सागरमाजगाम । सार्धश्लोकद्वयमेकान्वयि  ॥  ५।५७।११,१२  ॥   

  

पर्वतेन्द्रमिति । सुनाभं पर्वतेन्द्रं समुपस्पृश्य ज्यामुक्तो नाराच इव
अभ्युपागमत्  ॥  ५।५७।१३  ॥   

  

स इति । किंचित् आरात् समीपं संप्राप्तः स हनूमान् महेन्द्रं महागिरिं
समालोक्य ननाद  ॥  ५।५७।१४  ॥   

  

स इति । स हनूमान् नदन् सन् दशदिशः पूरयमास  ॥  ५।५७।१५  ॥   

  

स इति । सुहृदामङ्गदादीनां दर्शने लालसा यस्य सः तं सुहृत्समीपवर्तिनं
देशमनुप्राप्तः स हनूमान् ननाद लाङ्गूलमकम्पयच्च  ॥  ५।५७।१६  ॥   

  

तस्येति । सुपर्णाचरिते पथि नानद्यमानस्य तस्य हनूमतः आस्यघोषेण
मुखनिर्गतशब्देन गगनं फलति भिद्यते इव  ॥  ५।५७।१७  ॥   

  

ये इति । तत्र प्रसिद्धे समुद्रस्योत्तरे कूले पूर्वं संविष्ठिताः
वायुपुत्रं दिदृक्षवः ये वानराः ते वायुनुन्नस्य वायुना प्रेरितस्य तोयदस्य
मेघस्य निःस्वनमिव ऊरुवेगं हनुमतो घोषं शुश्रुवुः अर्धचतुष्टयमेकान्वयि  ॥ 
५।५७।१८,१९  ॥   

  

तदेव भङ्ग्यन्तरेणाह ते इति । ते वानराः निर्घोषं शुश्रुवुः  ॥  ५।५७।२०
 ॥   

  

निशम्येति । नदतो हनुमतो नादं निशम्य श्रुत्वा सर्वे वानराः उत्सुका बभूवुः
 ॥  ५।५७।२१  ॥   

  

जाम्बवानिति । हरीन् वानरान् उपामन्त्र्य संबोध्य इदमब्रवीत्  ॥  ५।५७।२२
 ॥   

  

तद्वचनाकारमाह सर्वथेति । हि यतः अकृतकार्यस्य अस्य हनूमत एवंविधः नादो न
भवेत् अतः असौ हनूमान् सर्वथा सर्वप्रकारेण कृतकार्यः अत्र संशयो न  ॥ 
५।५७।२३  ॥   

  

तस्येति । तस्य हनूमतः बाहूरुवेगं निनादं च निशम्य श्रुत्वा हरयो यतस्ततः
समुत्पेतुः  ॥  ५।५७।२४  ॥   

  

ते इति । ते हरयः नगाग्रात् तरूणामूर्ध्वदेशात् नगाग्राणि तरोरूर्ध्वदेशान्
शिखरात् शिखराणि च आप्लुत्येति शेषः, हनूमन्तं समपद्यन्त  ॥  ५।५७।२५  ॥   

  

ते इति । शाखां गृह्य गृहीत्वा पादपाग्रेषु अवस्थिताः ते वानराः प्रकाशानि
प्रकाशं प्राप्तानि वासांसि समाविद्यन्त प्राकम्पयन्त
अतिहर्षहेतुकगात्रप्रकम्पनद्वारा वस्त्राण्यपि प्रकम्पितानि बभूवुरित्यर्थः
 ॥  ५।५७।२६  ॥   

  

गिरीति । गिरिगह्वरसंलीनः मारुतो यथा गर्जति प्रभूतशब्दं करोति एवं
मारुतात्मजो जगर्ज  ॥  ५।५७।२७  ॥   

  

तमिति । आपतन्तं हनूमन्तं दृष्ट्वा सर्वे वानराः प्राञ्जलयः
प्रणतिसूचकबद्धयुगुलकराः सन्तस्तस्थुः  ॥  ५।५७।२८  ॥   

  

तत इति । ततः प्राञ्जलिसर्ववानरकर्मकदर्शनानन्तरं गिरिनिभो हनुमान् गिरेः
अरिष्टाभिधपर्वतात् गिरेः तस्य महेन्द्रस्य शिखरे निपपात  ॥  ५।५७।२९  ॥   

  

तदेव भङ्ग्यन्तरेणाह हर्षेणेति । हर्षेणापूर्यमाणो हनूमान् पर्वतनिर्झरे
बहुनिर्झरवत्पर्वते पर्वतस्य निर्झरे वा आकाशात् छिन्नपक्षो धरणीधर इव पपात
 ॥  ५।५७।३०  ॥   

  

तत इति । सर्वे वानरपुङ्गवाः हनूमन्तं परिवार्य उपतस्थिरे  ॥  ५।५७।३१  ॥   

  

परीति । आगतं तं हनूमन्तं परिवार्य परां प्रीतिमुपागताः वानराः उपागमन्
तत्समीपं प्रापुः  ॥  ५।५७।३२  ॥   

  

उपायनानीति । फलादीन्युपायनान्यादाय हरयः हरिश्रेष्ठं हनूमन्तं
प्रत्यर्चयन् प्रत्यार्चयन्  ॥  ५।५७।३३  ॥   

  

विनेदुरिति । केचिद्वानरर्षभाः किलकिलां स्वजातीयशब्दं विनेदुः चक्रुः,
केचित्पादपशाखा आनिन्युः  ॥  ५।५७।३४  ॥   

  

हनूमानिति । हनूमान् जाम्बवत्प्रमुखान् अवन्दत  ॥  ५।५७।३५  ॥   

  

स इति । ताभ्यां जाम्बवदङ्गदाभ्यां कपिभिश्च पूजितः अत एव प्रसादितः
विक्रान्तः विक्रमवान् पूज्यो हनूमान् देवी सीता दृष्टेति न्यवेदयत्  ॥ 
५।५७।३६  ॥   

  

निषसादेति । वालिनः सुतमङ्गदं हस्तेन गृहीत्वा महेन्द्रस्य गिरेः वनोद्देशे
वनप्रदेशे निषसाद  ॥  ५।५७।३७  ॥   

  

हनूमानिति । पृष्टो हनूमान् सुघोराभिः राक्षसीभिः रक्ष्यमाणा अनिन्दिता
निन्दासंसर्गरहिता रामदर्शनलालसा कृशा अशोकवनिकासंस्था जनकात्मजा मया
दृष्टेति वानरर्षभान् अब्रवीत् । सार्धश्लोकद्वयमेकान्वयि  ॥  ५।५७।३८,३९
 ॥   

  

तत इति । दृष्टेति मारुतेर्वचनं निशम्य वानराः मुदिता अभवन् । संधिरार्षः,
नमुनेत्यत्र नेति योगविभागेन त्रिपाद्या क्वचिदसिद्धत्वाभावज्ञापनाद्वा  ॥ 
५।५७।४०  ॥   

  

प्रमोदचिह्नान्याह क्ष्वेडन्तीति । क्ष्वेडनादीनि कुर्वन्ति  ॥  ५।५७।४१
 ॥   

  

केचिदिति । केचित् आयताञ्चितानि विस्तारं प्राप्तान्येव लाङ्गूलानि
प्रविव्यधुः  ॥  ५।५७।४२  ॥   

  

अपरे इति । अपरे तु आप्लुत्य हनूमन्तं संस्पृशन्ति  ॥  ५।५७।४३  ॥   

  

उक्तेति । हरिवीराणां मध्ये अङ्गदो हनूमन्तमब्रवीत्  ॥  ५।५७।४४  ॥   

  

तद्वचनाकारमाह सत्त्व इति । हे वानर यद्यस्मात्सागरमवप्लुत्य त्वमागतः अतः
सत्त्वे वीर्ये च ते समः कश्चिन्न विद्यते  ॥  ५।५७।४५  ॥   

  

जीवितस्येति । नो जीवितस्य जीवनस्य प्रदाता एकस्त्वमेव अत एव
त्वत्प्रसादात् सिद्धार्था वयं राघवेण सह समेष्यामः तिष्ठामः  ॥  ५।५७।४६
 ॥   

  

अहो इति । ते भक्त्यादिरहो आश्चर्यम् । दिष्ट्या भाग्योदयेन रामपत्नी त्वया
दृष्टा  ॥  ५।५७।४७  ॥   

  

दिष्ट्येति । दिष्ट्या अस्मद्भाग्योदयेन काकुत्स्थो रामः शोकं त्यक्ष्यति
 ॥  ५।५७।४८  ॥   

  

तत इति । अङ्गदप्रभृतीन् परिवार्य प्रमुदिताः वानराः विपुलाः विस्तीर्णाः
शिलाः भेजिरे स्थित्यर्थं प्रापयामासुः  ॥  ५।५७।४९  ॥   

  

उपविष्टा इति । गिरेः शिलासु उपविष्टाः समुद्रलङ्घनादीनि श्रोतुकामाः अत एव
हनुमद्वदनोन्मुखाः सर्वे अङ्गदप्रभृतयः तस्थुः । श्लोकद्वयमेकान्वयि  ॥ 
५।५७।५०,५१  ॥   

  

स्थितिप्रकारं बोधयन्नाह तस्थाविति । विविधैर्देवैरुपास्यमानो
देवपतिरिवाङ्गदस्तस्थौ  ॥  ५।५७।५२  ॥   

  

हनुमतेति । कीर्तिमता हनूमता यशस्विना अङ्गदनद्धबाहुना अङ्गदेन च
अध्यासितम् अधिष्ठितमुन्नतं महीधराग्रं श्रिया शोभया ज्वलितं प्रकाशितमभवत्
 ॥  ५।५७।५३  ॥   

  

इति श्रीमद्वाल्मीकीयरामायणव्याख्याने रामायणशिरोमणौ सुन्दरकाण्डे
सप्तपञ्चाशत्तमः सर्गः  ॥  ५।५७  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/5_sundarakANDam/08-rAma-darshanam/057_hanumatA_lankAnnirgamanam.md">
<details><summary><h3>तिलकम् ...{Loading}...</h3></summary>



आप्लुत्योत्प्लुत्य । आधारं गगनमर्णवत्वेन वर्णयति-- भुजङ्गेत्यादि ।
भुजङ्गादय एव विकसितानि कमलादीनि यस्मिन्  ॥  ५।५७।१  ॥   

  

चन्द्ररूपेण कुमुदेन श्वेतोत्पलेन सहितम् अर्करूपकारण्डवाख्यजलपक्षिसहितम्,
अभ्राणि मेघा एव शैवलानि शाद्वलानि च यत्र तत्  ॥  ५।५७।२  ॥   

  

लोहिताङ्गो भौमः, महाग्रहो महाग्राहः, स्वातीरूपो हंसो विलासितः कृतविलासो
यत्र तत्  ॥  ५।५७।३  ॥   

  

वातसङ्घातो वात्या तज्जालं तत्समूह एवोर्मयो यत्र तम् ।
चन्द्रकिरणरूपशीतलजलयुक्तम् । मतुबार्षः । अत्र सावयवरूपकम् ।
गगनस्यार्णवत्वेन चन्द्रादीनां कुमुदादित्वेन च रूपणात्  ॥  ५।५७।४  ॥   

  

ताराधिपमुल्लिखन्निव नखैरिति शेषः । हरन्निव गृह्णन्निव  ॥  ५।५७।५,६  ॥   

  

महाभ्राणीत्यस्य कपिना ऽ ऽकृष्यमाणानीति शेषः  ॥  ५।५७।७,८  ॥   

  

प्रविशन्नित्युक्तमेवार्थं भङ्ग्यन्तरेणाह-- विविधेति ।
विविधेष्वभ्रघनेष्वापन्नो गोचरो मार्गो येन सः । प्रवेशनिष्क्रमाभ्यां
दृश्यादृश्यतनुः । अयं श्लोकः प्रक्षिप्त इति भाति  ॥  ५।५७।९,१०  ॥   

  

मेघस्वनवन्महास्वनो यस्य सः  ॥  ५।५७।११,१२  ॥   

  

सुनाभं मैनाकम्  ॥  ५।५७।१३१६  ॥   

  

लाङ्गूलं चाप्यकम्पयदिति स्वभावोक्तिः  ॥  ५।५७।१७  ॥   

  

फलतीव विशीर्यतीव  ॥  ५।५७।१८  ॥   

  

ये पूर्वसंविष्ठितास्ते तोयदनिःस्वनमिवोरुवेगं तज्जन्यं घोषं
शुश्रुवुरित्यन्वयः  ॥  ५।५७।१९  ॥   

  

वानरेन्द्रस्य निर्घोषं तदीयसिंहनादम्  ॥  ५।५७।२०  ॥   

  

सुहृद्दर्शनकाङ्क्षिणस्तेन शब्देन हनूमानेवैतीति निश्चित्य तद्दर्शनलालसाः
 ॥  ५।५७।२१२३  ॥   

  

बाहूरुवेगं तज्जन्यशब्दम् निनादं च कण्ठशब्दं च  ॥  ५।५७।२४  ॥   

  

नगाग्रात् स्वाश्रयादूर्ध्वदेशस्थानि नगाग्राणीत्यर्थः  ॥  ५।५७।२५  ॥   

  

ते शाखां गृह्य गृहीत्वोर्ध्वदृशा हनूमन्निरीक्षणे पतनभिया शाखां गृहीत्वा
धृत्वा पादपाग्रेषु तदग्रशाखासु स्थिताः । वासांसि समाविध्यन्त
प्राकम्पयन्त । नृत्यान्तर इवेति भावः । प्रकाशानि निर्मलतया प्रकर्षेण
शोभन्ते तादृशानि वासांसि  ॥  ५।५७।२६,२७  ॥   

  

अभ्रं मेघस्तदुपरि यो मेघस्तत्सङ्काशम् अत्युन्नतमेघसमूहसदृशमित्यर्थमन्ये
। स्वजीवनदातृत्वेन स्वपूज्यत्वात्प्राञ्जलयः स्थिताः  ॥  ५।५७।२८  ॥   

  

ततो गिरेररिष्टाख्याद्गिरेः प्लुतः कपिस्तस्य महेन्द्रस्य गिरेः शिखरे
निपपात । अनेनाविश्रममागमनं ध्वनितम्  ॥  ५।५७।२९  ॥   

  

छिन्नपक्षो धरणीधर इवाकाशात्पपात हर्षेणापूर्यमाणः पूर्यमाणहृदयः ।
पर्वतनिर्झरे निर्झरप्रवर्तके शिखर इत्यर्थमेके । श्रमनिवृत्तये जन एव पतित
इत्यन्ये  ॥  ५।५७।३०३३  ॥   

  

शाखानयनं हनूमत आसनार्थम्  ॥  ५।५७।३४,३५  ॥   

  

ताभ्यां जाम्बवदङ्गदाभ्यां प्रसादितः प्रसन्नदृष्ट्याकारितात्मनिरीक्षणः  ॥ 
५।५७।३६४२  ॥   

  

आयताञ्चितदीर्घाणि । आयामो विस्तारः, स्थौल्यमित्यन्ये  ॥  ५।५७।४३  ॥   

  

गिरिशृङ्गेष्वाप्लुत्य । तेभ्य आप्लुत्येत्यर्थः  ॥  ५।५७।४४४६  ॥   

  

समेष्यामः सङ्गता भविष्यामः । अहो इति । तव
स्वामिभक्त्यादिकमाश्चर्यमित्यर्थः  ॥  ५।५७।४७५१  ॥   

  

विविधैर्देवैरुपास्यमान इत्यर्थः  ॥  ५।५७।५२  ॥   

  

कीर्तिमता हनूमता यशस्विनाङ्गदेनेत्यर्थः । ज्वलितं युक्तम्  ॥  ५।५७।५३
 ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
सुन्दरकाण्डे सप्तपञ्चाशः सर्गः  ॥  ५।५७  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/5_sundarakANDam/08-rAma-darshanam/057_hanumatA_lankAnnirgamanam.md">
<details><summary><h3>द्राविडपाठः ...{Loading}...</h3></summary>



  
सचन्द्रकुमुदं रम्यं सार्ककारण्डवं शुभम्।  
तिष्यश्रवणकादम्बमभ्रशैवालशाद्वलम् ॥ 5.57.1 ॥   
पुलर्वसुमहामीनं लोहिताङ्गमहाग्रहम्।  
ऐरावतमहाद्वीपं स्वातीहंसविलोलितम् ॥ 5.57.2 ॥   
वातसङ्घातजातोर्मिचन्द्रांशुशिशिराम्बुमत्।  
भुजङ्गयक्षगन्धर्वप्रबुद्धकमलोत्पलम् ॥ 5.57.3 ॥   
हनुमान् मारुतगतिर्महानौरिव सागरम्।  
अपारमपरिश्रान्तः पुप्लुवे गगनार्णवम् ॥ 5.57.4 ॥   
ग्रसमान इवाकाशं ताराधिपमिवोल्लिखन्।  
हरन्निव सनक्षत्रं गगनं सार्कमण्डलम् ॥ 5.57.5 ॥   
मारुतस्यात्मजः श्रीमान् कपिर्व्योमचरो महान्।  
हनुमान् मेघजालानि विकर्षन्निव गच्छति ॥ 5.57.6 ॥   
पाण्डरारुणवर्णानि नीलमाञ्जिष्ठकानि च।  
हरितारुणवर्णानि महाभ्राणि चकाशिरे ॥ 5.57.7 ॥   
प्रविशन्नभ्रजालानि निष्पतंश्च पुनः पुनः।  
प्रच्छन्नश्च प्रकाशश्च चन्द्रमा इव लक्ष्यते ॥ 5.57.8 ॥   
विविधाभ्रघनापन्नगोचरो धवलाम्बरः।  
दृश्यादृश्यतनुर्वीरस्तदा चन्द्रायतेऽम्बरे ॥ 5.57.9 ॥   
तार्क्ष्यायमाणो गगने बभासे वायुनन्दनः।  
दारयन् मेघवृन्दानि निष्पतंश्च पुनः पुनः ॥ 5.57.10 ॥   
नदन्नादेन महता मेघस्वनमहास्वनः।  
प्रवरान् राक्षसान् हत्वा नाम विश्राव्य चात्मनः ॥ 5.57.11 ॥   
आकुलां नगरीं कृत्वा व्यथयित्वा च रावणम्।  
अर्दयित्वा बलं घोरं वैदेहीमभिवाद्य च ॥ 5.57.12 ॥   
आजगाम महातेजाः पुनर्मध्येन सागरम् ॥ 5.57.13 ॥   
पर्वतेन्द्रं सुनाभं च समुपस्पृश्य वीर्यवान्।  
ज्यामुक्त इव नाराचो महावेगोऽभ्युपागतः ॥ 5.57.14 ॥   
स किञ्चिदनुसम्प्राप्तः समालोक्य महागिरिम्।  
महेन्द्रमेघसङ्काशं ननाद हरिपुङ्गवः ॥ 5.57.15 ॥   
स पूरयामास कपिर्दिशो दश समन्ततः।  
नदन्नादेन महता मेघस्वनमहास्वनः ॥ 5.57.16 ॥   
स तं देशमनुप्राप्तः सुहृद्दर्शनलालसः।  
ननाद हरिशाद्रूलो लाङ्गूलं चाप्यकम्पयत् ॥ 5.57.17 ॥   
तस्य नानद्यमानस्य सुपर्णचरिते पथि।  
फलतीवास्य घोषेण गगनं सार्कमण्डलम् ॥ 5.57.18 ॥   
ये तु तत्रोत्तरे तीरे समुद्रस्य महाबलाः।  
पूर्वं संविष्ठिताः शूरा वायुपुत्रदिदृक्षवः ॥ 5.57.19 ॥   
महतो वायुनुन्नस्य तोयदस्येव गर्जितम्।  
शुश्रुवुस्ते तदा घोषमूरुवेगं हनूमतः ॥ 5.57.20 ॥   
ते दीनमनसः सर्वे शुश्रुवुः काननौकसः।  
वानरेन्द्रस्य निर्घोषं पर्जन्यनिनदोपमम् ॥ 5.57.21 ॥   
निशम्य नदतो नादं वानरास्ते समन्ततः।  
बभूवुरुत्सुकाः सर्वे सुहृद्दर्शनकाङ्क्षिणः ॥ 5.57.22 ॥   
जाम्बवान् स हरिश्रेष्ठः प्रीतिसंहृष्टमानसः।  
उपामन्त्र्य हरीन् सर्वानिदं वचनमब्रवीत् ॥ 5.57.23 ॥   
सर्वथा कृतकार्योऽसौ हनूमान्नात्र संशयः।  
न ह्यस्याकृतकार्यस्य नाद एवंविधो भवेत् ॥ 5.57.24 ॥   
तस्य बाहूरुवेगं च निनादं च महात्मनः।  
निशम्य हरयो हृष्टाः समुत्पेतुस्ततस्ततः ॥ 5.57.25 ॥   
ते नगाग्रान्नगाग्राणि शिखराच्छिखराणि च।  
प्रहृष्टाः समपद्यन्त हनूमन्तं दिदृक्षवः ॥ 5.57.26 ॥   
ते प्रीताः पादपाग्रेषु गृह्य शाखाः सुविष्ठिताः।  
वासांसीव प्रशाखाश्च समाविध्यन्त वानराः ॥ 5.57.27 ॥   
गिरिगह्वरसंलीनो यथा गर्जति मारुतः।  
एवं जगर्ज बलवान् हनूमान् मारुतात्मजः ॥ 5.57.28 ॥   
तमभ्रघनसङ्काशमापतन्तं महाकपिम्।  
दृष्ट्वा ते वानराः सर्वे तस्थुः प्राञ्जलयस्तदा ॥ 5.57.29 ॥   
ततस्तु वेगवांस्तस्य गिरेर्गिरिनिभः कपिः।  
निपपात महेन्द्रस्य शिखरे पादपाकुले ॥ 5.57.30 ॥   
हर्षेणापूर्यमाणोऽसौ रम्ये पर्वतनिर्झरे।  
छिन्नपक्ष इवाकाशात् पपात धरणीधरः ॥ 5.57.31 ॥   
हनूमन्तं महात्मानं परिवार्योपतस्थिरे।  
परिवार्य च ते सर्वे परां प्रीतिमुपागताः ॥ 5.57.32 ॥   
उपायनानि चादाय मूलानि च फलानि च।  
प्रत्यर्चयन् हरिश्रेष्ठं हरयो मारुतात्मजम् ॥ 5.57.33 ॥   
हनुमांस्तु गुरून् वृद्धान् जाम्बवत्प्रमुखांस्तदा।  
कुमारमङ्गदं चैव सोऽवन्दत महाकपिः ॥ 5.57.34 ॥   
स ताभ्यां पूजितः पूज्यः कपिभिश्च प्रसादितः।  
दृष्टा सीतेति विक्रान्तः सङ्क्षेपेण न्यवेदयत् ॥ 5.57.35 ॥   
निषसाद च हस्तेन गृहीत्वा वालिनः सुतम्।  
रमणीये वनोद्देशे महेन्द्रस्य गिरेस्तदा ॥ 5.57.36 ॥   
हनुमानब्रवीद्धृष्टस्तदा तान् वानरर्षभान् ॥ 5.57.37 ॥   
अशोकवनिकासंस्था दृष्टा सा जनकात्मजा।  
रक्ष्यमाणा सुघोराभी राक्षसीभिरनिन्दिता ॥ 5.57.38 ॥   
एकवेणीधरा बाला रामदर्शनलालसा।  
उपवासपरिश्रान्ता जटिला मलिना कृशा ॥ 5.57.39 ॥   
ततो दृष्टेति वचनं महार्थममृतोपमम्।  
निशम्य मारुतेः सर्वे मुदिता वानरा भवन् ॥ 5.57.40 ॥   
क्ष्वेलन्त्यन्ये नदन्त्यन्ये गर्जन्त्यन्ये महाबलाः।  
चक्रुः किलिकिलामन्ये प्रतिगर्जन्ति चापरे ॥ 5.57.41 ॥   
केचिदुच्छ्रितलाङ्गूलाः प्रहृष्टाः कपिकुञ्जराः।  
अञ्चिता यतदीर्घाणि लाङ्गूलानि प्रविव्यधुः ॥ 5.57.42 ॥   
अपरे च हनूमन्तं वानरा वारणोपमम्।  
आप्लुत्य गिरिशृङ्गेभ्यः संस्पृशन्ति स्म हर्षिताः ॥ 5.57.43 ॥   
उक्तवाक्यं हनूमन्तमङ्गदस्तमथाब्रवीत्।  
सर्वेषां हरिवीराणां मध्ये वचनमुत्तमम् ॥ 5.57.44 ॥   
सत्त्वे वीर्ये न ते कश्चित् समो वानर विद्यते।  
यदवप्लुत्य विस्तीर्णं सागरं पुनरागतः ॥ 5.57.45 ॥   
अहो स्वामिनि ते भक्तिरहो वीर्यमहो धृतिः।  
दिष्ट्या दृष्टा त्वया देवी रामपत्नी यशस्विनी ॥ 5.57.46 ॥   
दिष्ट्या त्यक्ष्यति काकुत्स्थः शोकं सीतावियोगजम्।  
ततोऽङ्गदं हनूमन्तं जाम्बवन्तं च वानराः ॥ 5.57.47 ॥   
परिवार्य प्रमुदिता भेजिरे विपुलाः शिलाः।  
श्रोतुकामाः समुद्रस्य लङ्घनं वानरोत्तमाः ॥ 5.57.48 ॥   
दर्शनं चापि लङ्कायाः सीताया रावणस्य च।  
तस्थुः प्राञ्जलयः सर्वे हनुमद्वदनोन्मुखाः ॥ 5.57.49 ॥   
तस्थौ तत्राङ्गदः श्रीमान् वानरैर्बहुभिर्वृतः।  
उपास्यमानो विबुधैर्दिवि देवपतिर्यथा ॥ 5.57.50 ॥   
हनूमता कीर्तिमता यशस्विना तथाऽङ्गदेनाङ्गदबद्धबाहुना।  
मुदा तदाध्यासितमुन्नतं महन्महीधराग्रं ज्वलितं श्रियाऽभवत् ॥ 5.57.51 ॥   

</details>
</div>
