+++
title = "०१३ अगस्त्य-रामसंवादः"
title_english = "013 Sage Agastya directs Sri Rama to Panchavati"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-013-Agastya_Rama_Samvadaha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/3_araNyakANDam/02-panchavaTI-praveshaH/013_agastya-rAmasaMvAdaH.md">
<details><summary><h3>IITK ...{Loading}...</h3></summary>

Agastya's advice to Sri Rama--directs Sri Rama to go to Panchavati to
reside.



#### श्लोकः
##### मूलम्
राम प्रीतोऽस्मि भद्रं ते परितुष्टोऽस्मि लक्ष्मण।  
अभिवादयितुं यन्मां प्राप्तौ स्थस् सह सीतया॥3.13.1॥

##### शब्दार्थः
राम  O Rama, प्रीतः pleased, अस्मि I am, ते भद्रम् wish you well, लक्ष्मण Lakshmana, परितुष्टः satisfied, अस्मि I am, यत् to me, सीतया सह with Sita, माम् to me, अभिवादयितुम् to pay  reverence, प्राप्तौ have come , स्थः you both are.

##### आङ्ग्लानुवादः
O Rama ,I am pleased. I wish you well. I am glad that both of you have come here with Sita to pay respect to me.



#### श्लोकः
##### मूलम्
अध्वश्रमेण वां खेदो बाधते प्रचुरश्रमः।  
व्यक्तमुत्कण्ठते वापि मैथिली जनकात्मजा॥3.13.2॥

##### शब्दार्थः
अध्वश्रमेण due to fatigue caused by the journey, प्रचुरश्रमः much labour, खेदः affliction, वाम् you both, बाधते in troubling, जनकात्मजा Janaka's daughter, मैथिली चापि Maithili too, व्यक्तम् it is evident, उत्कण्ठते is anxious.

##### आङ्ग्लानुवादः
Both of you are tired due to the journey. It is evident that Sita, daughter of Janaka, is anxious (to rest).



#### श्लोकः
##### मूलम्
एषा हि सुकुमारी च दुःखैश्च न विमानिता।  
प्राज्यदोषं वनं प्राप्ता भर्तृस्नेहप्रचोदिता॥3.13.3॥

##### शब्दार्थः
सुकुमारी च she is delicate, दुःखैश्च with difficulties, न विमानिता is not let down, एषा this lady, भर्तृस्नेहप्रचोदिता motivated by love for the husband, प्राज्यदोषम् full of difficulties, वनम् forest, प्राप्ता she came.

##### आङ्ग्लानुवादः
Even though delicate, Sita never feels discouraged by difficulties. She has come to the forest full of obstacles, since she is motivated by her love for her husband.



#### श्लोकः
##### मूलम्
यथैषा रमते राम इह सीता तथा कुरु।  
दुष्करं कृतवत्येषा वने त्वामनुगच्छती॥3.13.4॥

##### शब्दार्थः
राम O Rama, इह here, यथा in whatever manner, रमते she feels like enjoying, तथा like that, कुरु do, एषा this lady, वने in this forest, त्वाम् you, अनुगच्छती came following, दुष्करम् difficult, कृतवती she has done.

##### आङ्ग्लानुवादः
O Rama, help Sita enjoy herself in whatever manner she likes. By following you into the forest, she has accomplished the most difficult task৷৷



#### श्लोकः
##### मूलम्
एषा हि प्रकृतिः स्त्रीणामासृष्टे रघुनन्दन।  
समस्थमनुरज्यान्ति विषमस्थं त्यजन्ति च॥3.13.5॥

##### शब्दार्थः
रघुनन्धन  O delight of the Raghu race, आसृष्टे from the beginning of creation, एषा this is, स्त्रीणाम् of women, प्रकृतिः is the nature, समस्थम् when everything is normal, अनुरज्यन्ति they enjoy, विषमस्थम् in hard situations, त्यजन्ति च they  give up.

##### आङ्ग्लानुवादः
O Rama, the delight of the Raghu dynasty from the beginning of the creation women, by nature,  keep the husband company when all goes well and give them up when hard times come.



#### श्लोकः
##### मूलम्
शतह्रदानां लोलत्वं शस्त्राणां तीक्ष्णतां तथा।  
गरूडानिलयोश्शैघ्र्यमनुगच्छन्ति योषितः॥3.13.6॥

##### शब्दार्थः
योषितः women, शतह्रदानाम् of the lightnings, लोलत्वम् fickleness, शस्त्राणाम् of weapons, तीक्ष्णताम् sharpness, तथा like that, गरुडानिलयोः of Garuda (king of birds) and wind, शैघ्र्यम् speed, अनुगच्छन्ति follow.

##### आङ्ग्लानुवादः
Women are fickle like lightning, sharp like weapons and fast like Garuda or the  
windgod.



#### श्लोकः
##### मूलम्
इयं तु भवतो भार्या दोषैरेतैर्विवर्जिता।  
श्लाघ्या च व्यपदेश्या च यथा देवी ह्यरुन्धती॥3.13.7॥

##### शब्दार्थः
भवतः your, भार्या wife, इयं तु this lady, एतैः by these, दोषैः demerits, विवर्जिता is free, देवी revered lady, अरुन्धती यथा like Arundhati, श्लाघ्या च she is praiseworthy, व्यपदेश्या च exemplary too.

##### आङ्ग्लानुवादः
Your wife is free from such blemishes. She is praiseworthy and worthy of mention as an example just like the revered Arundhati.



#### श्लोकः
##### मूलम्
अलङ्कृतोऽयं देशश्च यत्र सौमित्रिणा सह।  
वैदेह्या चानया राम वत्स्यसि त्वमरिन्दम॥3.13.8॥

##### शब्दार्थः
अरिन्दम O subduer of enemies, राम Rama, सौमित्रिणा सह along with Lakshmana, अनया by her, वैदेह्याच with Vaidehi, यत्र whereever, वत्स्यसि you reside, अयम् this, देशश्च region, अलङ्कृतः is adorned.

##### आङ्ग्लानुवादः
O Rama, subduer of enemies the place where you reside along with Lakshmana and Vaidehi will look adorned, indeed.



#### श्लोकः
##### मूलम्
एवमुक्तस्समुनिना राघवस्संयताञ्जलिः।  
उवाच प्रश्रितं वाक्यमृषिं दीप्तमिवानलम्॥3.13.9॥

##### शब्दार्थः
मुनिना by the ascetic, एवम् in that way, उक्तः being told, सः that, राघवः Rama, संयताञ्जलिः with palms held together, दीप्तम् burning, अनलमिव like fire, ऋषिम् to sage, प्रश्रितम् politely, वाक्यम् these words, उवाच said.

##### आङ्ग्लानुवादः
Thus addressed, Rama held his palms together and said politely to the sage shining like fireः



#### श्लोकः
##### मूलम्
धन्योऽस्म्यनुगृहीतोऽस्मि यस्य मे मुनिपुङ्गवः।  
गुणैस्सभ्रातृभार्यस्य वरदः परितुष्यति॥3.13.10॥

##### शब्दार्थः
सभ्रातृभार्यस्य of me, along with my brother and my wife, यस्य मे of whom, गुणैः qualities, वरदः bestower of boons, मुनिपुङ्गवः great among the sages, परितुष्यति is pleased, धन्यः blessed, अस्मि I am, अनुगृहीतः favoured, अस्मि me.

##### आङ्ग्लानुवादः
I consider myself blessed and favoured by a great sage like you, bestower of boons as you have been pleased with me, my brother and my life.



#### श्लोकः
##### मूलम्
किन्तु व्यादिश मे देशं सोदकं बहुकाननम्।  
यत्राश्रमपदं कृत्वा वसेयं निरतस्सुखम्॥3.13.11॥

##### शब्दार्थः
किन्तु but, यत्र there, आश्रमपदम् the hermitage, कृत्वा after building, निरतः always, सुखम् happily, वसेयम् I may live, सोदकम् with water, बहुकाननम् with many forests, देशम् place, मे for me, व्यादिश direct.

##### आङ्ग्लानुवादः
Direct me to a place with water and dense forest where we can build an ashram and live happily.



#### श्लोकः
##### मूलम्
ततोऽब्रवीन्मुनिश्रेष्ठश्श्रुत्वा रामस्य तद्वचः।  
ध्यात्वा मुहूर्तं धर्मात्मा धीरो धीरतरं वचः॥3.13.12॥

##### शब्दार्थः
ततः thereafter, धर्मात्मा a righteous soul, धीरः cool, मुनिश्रेष्ठः best among sages, रामस्य Rama's, तत् that, वचः words, श्रुत्वा on hearing, मुहूर्तम् for a while, ध्यात्वा after thinking, धीरतरम् more solemn, वचः word, अब्रवीत् uttered.

##### आङ्ग्लानुवादः
On hearing the words of Rama, Agastya, the best among the sages, coolheaded and righteous, thought a while and uttered these words coolly ः



#### श्लोकः
##### मूलम्
इतो द्वियोजने तात बहुमूलफलोदकः।  
देशो बहुमृगश्श्रीमान्पञ्चवट्यभिविश्रुतः॥3.13.13॥

##### शब्दार्थः
तात dear son, बहुमूलफलोदकः a place with many roots, fruits and water, बहुमृगः a place with many animals, श्रीमान् beautiful, पञ्चवट्यभिविश्रुतः popularly known as Panchavati, शः that place, इतः from here, द्वियोजने at a distance of two yojanas.

##### आङ्ग्लानुवादः
O dear two yojanas away is a place wellknown as Panchavati, a beautiful resort with many roots, fruits, plenty of water and many animals.



#### श्लोकः
##### मूलम्
तत्र गत्वाऽऽश्रमपदं कृत्वा सौमित्रिणा सह।  
रमस्व त्वं पितुर्वाक्यं तथोक्तमनुपालयन्॥3.13.14॥

##### शब्दार्थः
त्वम् you, सौमित्रिणा सह along with Lakshmana, तत्र there, गत्वा after going, आश्रमपदम् hermitage, कृत्वा building, यथोक्तम् as told, पितुः father's, वाक्यम् words, अनुपालयन् while obeying, रंस्यसे you will enjoy.

##### आङ्ग्लानुवादः
Reaching there, you wikk build a hermitage with Lakshmana and enjoy your life given to the fulfilment of the pledge to the father.



#### श्लोकः
##### मूलम्
कालोऽयं गतभूयिष्ठो यः काल स्तव राघव।  
समयो यो नरेन्द्रेण कृतो दशरथेन ते॥3.13.15॥  
तीर्णप्रतिज्ञः काकुत्स्थ सुखं राज्ये निवत्स्यसि।

##### शब्दार्थः
राघव O Rama, ते for you, नरेन्द्रेण by the king, यः whatever, समयः time, कृतः is fixed, यः that period, तव your, कालः time, अयं कालः this period, गतभूयिष्ठः has been mostly spent, काकुत्स्थ Kakutstha, तीर्णप्रतिज्ञः one who has fulfilled his promise, राज्ये in the kingdom, सुखम् happily, निवत्स्यसि you will live.

##### आङ्ग्लानुवादः
O Rama, scion of the Kakutsthas  much of the period of exile king Dasaratha had assigned has passed. You will fulfil your promise and live happily in the kingdom.



#### श्लोकः
##### मूलम्
धन्यस्ते जनको राम स राजा रघुनन्दन॥3.13.16॥  
यस्त्वया ज्येष्ठपुत्रेण ययातिरिव तारितः।

##### शब्दार्थः
रघुनन्दन delight of the Raghu family, राम Rama, ते जनकः your father, सः he, राजा the king, धन्यः blessed, यः who, ज्येष्ठपुत्रेण with the eldest son, त्वया by you, ययातिरिव like Yayati, तारितः is liberated.

##### आङ्ग्लानुवादः
O Rama, joy of the Raghu family with the eldest son like you, your father is blessed and liberated like king Yayati.



#### श्लोकः
##### मूलम्
विदितो ह्येष वृत्तान्तो मम सर्वस्तवानघ॥3.13.17॥  
तपसश्च प्रभावेण स्नेहाद्दशरथस्य च।

##### शब्दार्थः
अनघ O sinless one, तपसः of the penance, प्रभावेण by the power, दशरथस्य Dasaratha's, स्नेहात् due to love, तव your, एषः this, सर्वः all, वृत्तान्तः facts, मम to me, विदितः is known.

##### आङ्ग्लानुवादः
O sinless one, I have kown all these facts about you by the power of penance and love for Dasaratha.



#### श्लोकः
##### मूलम्
हृदयस्थश्च ते छन्दो विज्ञातस्तपसा मया॥3.13.18॥  
इहावासं प्रतिज्ञाय मया सह तपोवने।  
अतश्च त्वामहं ब्रूमि गच्छ पञ्चवटीमिति॥3.13.19॥

##### शब्दार्थः
ते your, हृदयस्थः  of your heart, छन्दः desire, मया by me, तपसा by the power of penance, विज्ञातः is known, अतः therefore, मया सह with me, इह here, तपोवने in this penancegrove, आवासं residence, प्रतिज्ञाय after ensuring, पञ्चवटीम् to Panchavati, गच्छ you may go, इति thus, त्वाम् you, अहम् I, ब्रूमि telling you.

##### आङ्ग्लानुवादः
I know your heart by virtue of my penance. I, therefore, ask you to proceed to Panchavati, after ensuring your stay here with me in this penancegrove for the time being.



#### श्लोकः
##### मूलम्
स हि रम्यो वनोद्देशो मैथिली तत्र रंस्यते।  
स देशश्श्लाघनीयश्च नातिदूरे च राघव॥3.13.20॥

##### शब्दार्थः
राघव Raghava, सः that, वनोद्देशः forest region, रम्यः हि is delightful, सः देशः that place, श्लाघनीयश्च praiseworthy, नातिदूरे च and not far away, मैथिली Maithili, तत्र there, रंस्यते will enjoy.

##### आङ्ग्लानुवादः
O Raghava, that forest tract is delightful and beautiful. It is not far away(from here). Maithili (Sita) will enjoy her stay there.



#### श्लोकः
##### मूलम्
गोदावर्यास्समीपे च मैथिली तत्र रंस्यते।  
प्राज्यमूलफलश्चैव नानाद्विजगणायुतः॥3.13.21॥  
विविक्तश्च महाबाहो पुण्योरम्यस्तथैव च।

##### शब्दार्थः
मैथिली Maithili, तत्र there, गोदावर्याः of Godavari, समीपे nearby , रंस्यते will enjoy, प्राज्यमूलफलश्चैव roots and fruits are plenty there, नानाद्विजगणायुतः teeming with a kariety of birds, महाबाहो long armed, विविक्तश्च it is a solitary place, पुण्यः holy place,   तथैवच in the same way, रम्यः is beautiful.

##### आङ्ग्लानुवादः
O longarmed Rama,that place has plenty of roots and fruits. It is a solitary, holy and beautiful place teeming with various kinds of birds. Sita will enjoy her stay in the vicinity of river Godavari.



#### श्लोकः
##### मूलम्
भवानपि सदारश्च शक्तश्च परिरक्षणे।  
अपि चात्र वसन्राम तापसान्पालयिष्यसि॥3.13.22॥

##### शब्दार्थः
राम O Rama, भवानपि you also, सदारश्च accompanied by your wife, परिरक्षणे in giving protection, शक्तश्च able, अपि च and so, अत्र there, वसन् while living, तापसान् ascetics, पालयिष्यसि you will protect.

##### आङ्ग्लानुवादः
O Rama, while staying with your wife, you will look after the ascetics living there since  
you are capable of giving protection.



#### श्लोकः
##### मूलम्
एतदालक्ष्यते वीर मधूकानां महद्वनम्।  
उत्तरेणास्य गन्तव्यं न्यग्रोधमभिगच्छता॥3.13.23॥

##### शब्दार्थः
वीर O hero, एतत् this is, मधूकानाम् of madhuka trees, महत् big, वनम् forest, आलक्ष्यते is seen, अस्य its, उत्तरेण northern side, न्यग्रोधम् banyan tree, अभिगच्छता while going towards, गन्तव्यम् you should go.

##### आङ्ग्लानुवादः
O valiant Rama look at the great forest of madhuka trees. Walk north to the forest till you see a great banyan tree.



#### श्लोकः
##### मूलम्
ततः स्थलमुपारुह्य पर्वतस्याविदूरतः।  
ख्यातः पञ्चवटीत्येव नित्यपुष्पितकाननः॥3.13.24॥

##### शब्दार्थः
ततः there, स्थलम् ground, उपारुह्य getting to the elevated, पर्वतस्य of the mountain, अविदूरतः not very far from there, पञ्चवटीत्येव is Panchavati, ख्यातः wellknown, नित्यपुष्पितकाननः  where the forest is always in full bloom.

##### आङ्ग्लानुवादः
Then climb the elevated ground not very far from the mountain. There is the wellknown Panchavati with forests, ever in full bloom.



#### श्लोकः
##### मूलम्
अगस्त्येनैवमुक्तस्तु रामस्सौमित्रिणा सह।  
सत्कृत्यामन्त्रयामास तमृषिं सत्यवादिनम्॥3.13.25॥

##### शब्दार्थः
अगस्त्येन by Agastya, एवम् thus, उक्तः was said, सौमित्रिणा सह with Lakshmana, रामः Rama, सत्यवादिनम्  to the truthful, तम् that, ऋषिम् sage, सत्कृत्य after worshipping with respect, आमन्त्रयामास took leave .

##### आङ्ग्लानुवादः
Thus addressed by Agastya,  Rama with Lakshmana paid respects to the sage wedded to truth and took leave of him.



#### श्लोकः
##### मूलम्
तौ तु तेनाभ्यनुज्ञातौ कृतपादाभिवन्दनौ।  
तदाश्रमात्पञ्चवटीं जग्मतुस्सीतया सह॥3.13.26॥

##### शब्दार्थः
तेन by him, अभ्यनुज्ञातौ permitted, तौ both, कृतपादाभिवन्दनौ worshipping his feet, सीतया सह along with Sita, तदाश्रमात् from that hermitage, पञ्चवटीम् to Panchavati, जग्मतुः proceeded.

##### आङ्ग्लानुवादः
Both of them worshipped the feet of sage Agastya, and proceeded to Panchavati with his permission.



#### श्लोकः
##### मूलम्
गृहीतचापौ तु नराधिपात्मजौ विषक्ततूणौ समरेष्वकातरौ।  
यथोपदिष्टेन पथा महर्षिणा प्रजग्मतुः पञ्चवटीं समाहितौ॥3.13.27॥

##### शब्दार्थः
समरेषु in wars, अकातरौ never frightened, नराधिपात्मजौ two princes, गृहीतचापौ holding bows, विषक्ततूणौ tying the quivers, समाहितौ made attentive, महर्षिणा by the great sage, यथोपदिष्टेन as per the directions, पथा by the path, पञ्चवटीम् to Panchavati, प्रजग्मतुः proceeded.

##### आङ्ग्लानुवादः
Both the princes, unafraid of battles, held their bows, tied the quivers and carefully proceeded towards Panchavati along the path suggested by the sage.  

#### समाप्तिः
 श्रीमद्रामायणे वाल्मीकीय आदिकाव्ये अरण्यकाण्डे त्रयोदशस्सर्गः॥  
Thus ends the thirteenth sarga of Aranyakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/3_araNyakANDam/02-panchavaTI-praveshaH/013_agastya-rAmasaMvAdaH.md">
<details><summary><h3>भूषणम् ...{Loading}...</h3></summary>



राम प्रीतो ऽस्मि भद्रं ते परितुष्टो ऽस्मि लक्ष्मण ।  

अभिवादयितुं यन्मां प्राप्तौ स्थः सह सीतया  ॥  ३।१३।१  ॥   

एतादृशस्थले सर्गविच्छित्तिर्नास्तीति प्रतीयते, कथाया अपर्यवसानात् । अथ
खरवधायागस्त्येनानुज्ञातस्य रामस्य पञ्चवटीं प्रति प्रयाणं त्रयोदशे
रामेत्यादि । ते इत्यस्य लक्ष्मणेत्यत्राप्यन्वयः  ॥  ३।१३।१  ॥   

  

अध्वश्रमेण वां खेदो बाधते प्रचुरश्रमः ।  

व्यक्तमुत्कण्ठते चापि मैथिली जनकात्मजा  ॥  ३।१३।२  ॥   

अध्वश्रमेण मार्गायासेन । प्रचुरः श्रमः श्रमजलं येन सः प्रचुरश्रमः । खेदः
वां बाधते । उत्कण्ठते विश्रान्तिमभिलषति । अनेनास्याः श्रमातिशय उच्यते ।
जनकात्मजेति सौकुमार्यातिशयोक्तिः  ॥  ३।१३।२  ॥   

  

एषा हि सुकुमारी च दुःखैश्च न विमानता ।  

प्राज्यदोषं वनं प्राप्ता भर्तृस्नेहप्रचोदिता  ॥  ३।१३।३  ॥   

एषा सुकुमार्यपि प्राज्यदोषं बहुदोषं वनं प्राप्ता दुःखैर्न विमानिता न
परिभूता च । तत्र हेतुः भर्तृस्नेहप्रचोदितेति  ॥  ३।१३।३  ॥   

  

यथैषा रमते राम इह सीता तथा कुरु ।  

दुष्करं कृतवत्येषा वने त्वामनुगच्छति  ॥  ३।१३।४  ॥   

इह आश्रमे  ॥  ३।१३।४  ॥   

  

एषा हि प्रकृतिः स्त्रीणामासृष्टे रघुनन्दन ।  

समस्थमनुरञ्जन्ति विषमस्थं त्यज्यन्ति च  ॥  ३।१३।५  ॥   

प्रकृतिः स्वभावः । आसृष्टेः जगत्सृष्टिमारभ्य । समस्थं सुस्थं प्रति ।
विषमस्थं दुर्दशापन्नम्  ॥  ३।१३।५  ॥   

  

शतह्रदानां लोलत्वं शस्त्राणां तीक्ष्णतां तथा ।  

गरुडानिलयोः शैघ्र्यमनुगच्छन्ति योषितः  ॥  ३।१३।६  ॥   

शतह्रदानां विद्युताम् । लोलत्वं चञ्चलत्वम् । अनुगच्छन्ति
चञ्चलचित्तत्त्वादिति भावः । शस्त्राणां तीक्ष्णतां क्रौर्यम् ।
अनुगच्छन्ति बहुकालागतस्नेहबन्धच्छेदनादिति भावः । गरुडानिलयोः शैघ्य्रम्
अनु गच्छन्ति, अविचारेण कार्यकरणादिति भावः  ॥  ३।१३।६  ॥   

  

इयं तु भवतो भार्या दोषैरेतैर्विवर्जिता ।  

श्लाध्या च व्यपदेश्या च यथा देवी ह्यरुन्धती  ॥  ३।१३।७  ॥   

एवं लौकिकस्त्रीणां दुष्टस्वभावमुक्त्वा सीतायास्तद्वैलक्षण्यमाह
इयन्त्विति । न केवलं दोषरहिता, श्लाध्या सद्भिः प्रशंसनीया च । व्यपदेश्या
पतिव्रतास्वग्रगण्या । एवं सीताप्रशंसनं वक्ष्यमाणदेवबन्दीमोचनोत्साहनाय  ॥ 
३।१३।७  ॥   

  

अलङ्कृतो ऽयं देशश्च यत्र सौमित्रिणा सह ।  

वैदेह्या चानया राम वत्स्यसि त्वमरिन्दम  ॥  ३।१३।८  ॥   

अयं देशः आश्रमप्रदेशः । यद्वा भूलोकः । वत्स्यसि दश वर्षसहस्राणि दश
वर्षशतानि च  ॥  ३।१३।८  ॥   

  

एवमुक्तः स मुनिना राघवः संयताञ्जलिः ।  

उवाच प्रश्रितं वाक्यमृषिं दीप्तमिवानलम्  ॥  ३।१३।९  ॥   

धन्योस्म्यनुगृहीतो ऽस्मि यस्य मे मुनिपुङ्गवः ।  

गुणैः सभ्रातृभार्यस्य वरदः परितुष्यति  ॥  ३।१३।१०  ॥   

संयताञ्जलिः बद्धाञ्जलिः  ॥  ३।१३।९,१०  ॥   

  

किन्तु व्यादिश मे देशं सोदकं बहुकाननम् ।  

यत्राश्रमपदं कृत्वा वसेयं निरतः सुखम्  ॥  ३।१३।११  ॥   

निरतः एकाग्रः  ॥  ३।१३।११  ॥   

  

ततो ऽब्रवीन्मुनिश्रेष्ठः श्रुत्वा रामस्य तद्वचः ।  

ध्यात्वा मुहूर्तं धर्मात्मा धीरो धीरतरं वचः  ॥  ३।१३।१२  ॥   

ध्यात्वा भाविकार्योचितदेशं ध्यात्वा । धीरः धीमान्, निश्चितकार्योचितदेश
इत्यर्थः । धीरतरम् अतिनिश्चितं वचः  ॥  ३।१३।१२  ॥   

  

इतो द्वियोजने तात बहुमूलफलोदकः ।  

देशो बहुमृगः श्रीमान् पञ्चवट्यभिविश्रुतः  ॥  ३।१३।१३  ॥   

तत्र गत्वाश्रमपदं कृत्वा सौमित्रिणा सह ।  

रंस्यसे त्वं पितुर्वाक्यं यथोक्तमनुपालयन्  ॥  ३।१३।१४  ॥   

कालो ऽयं गतभूयिष्ठो यः कालस्तव राघव ।  

समयो यो नरेन्द्रेण कृतो दशरथेन ते  ॥  ३।१३।१५  ॥   

तीर्णप्रतिज्ञः काकुत्स्थ सुखं राज्ये निवत्स्यसि ।  

धन्यस्ते जनको राम स राजा रघुनन्दन ।  

यस्त्वया ज्येष्ठपुत्रेण ययातिरिव तारितः  ॥  ३।१३।१६  ॥   

पञ्चानां वटानां समाहारः पञ्चवटी, तद्युक्तदेशो लक्षणया पञ्चवटीत्युच्यते ।
पञ्चवटीत्यभिविश्रुतो देश इत्यन्वयः  ॥  ३।१३।१३१६  ॥   

  

विदितो ह्येष वृत्तान्तो मम सर्वस्तवानघ ।  

तपसश्च प्रभावेन स्नेहाद्दशरथस्य च  ॥  ३।१३।१७  ॥   

मम पितृवाक्यपरिपालनप्रकारः कथं ज्ञात इत्यत्राह विदित इति । तपः प्रभावेन
पर्यालोचनकरणे निमित्तमाह स्नेहादिति  ॥  ३।१३।१७  ॥   

  

हृदयस्थश्च ते छन्दो विज्ञातस्तपसा मया ।  

इह वासं प्रतिज्ञाय मया सह तपोवने  ॥  ३।१३।१८  ॥   

\[वसन्तं त्वां जनाः सर्वे ज्ञास्यन्ति रघुनन्दन ।\]  

अतश्च त्वामहं ब्रूमि गच्छ पञ्चवटीमिति  ॥  ३।१३।१९  ॥   

स हि रम्यो वनोद्देशो मैथिली तत्र रंस्यते ।  

स देशः श्लाघनीयश्च नातिदूरे च राघव  ॥  ३।१३।२०  ॥   

छन्दः अभिप्रायः । "अभिप्रायवशौ छन्दौ" इत्यमरः । खरादिवधसङ्कल्प इत्यर्थः
। तपसा आलोचनेन तन्मूलत्वद्वचनभङ्ग्या चेत्यर्थः । अलङ्कृतो ऽयं देशश्चेति
ममेह वासे प्रस्तुते किन्तु व्यादिश मे देशमिति त्वदुक्त्या चेत्यर्थः ।
अभिप्रायवेदनकार्यमाह इहेति । यस्मात्त्वदभिप्रायो मया विदितः अतो हेतोः इह
तपोवने मया सह वासं प्रतिज्ञाय अनुज्ञाय तदनन्तरमेव त्वं पञ्चवटीं गच्छेति
ब्रूमि ब्रवीमि । अनित्यमागमशासनमिति ईडभावः  ॥  ३।१३।१८२०  ॥   

  

गोदावर्याः समीपे च मैथिली तत्र रंस्यते ।  

प्राज्यमूलफलश्चैव नानाद्विजगणायुतः ।  

विविक्तश्च महाबाहो पुण्यो रम्यस्तथैव च  ॥  ३।१३।२१  ॥   

आयुतः व्याप्तः । विविक्तः विजनः  ॥  ३।१३।२१  ॥   

  

भवानपि सदारश्च शक्तश्च परिरक्षणे ।  

अपि चात्र वसन् राम तापसान् पालयिष्यसि  ॥  ३।१३।२२  ॥   

परिरक्षणे तापसानामिति शेषः । अत्र प़ञ्चवट्याश्रमे  ॥  ३।१३।२२  ॥   

  

एतदालक्ष्यते वीर मधूकानां महद्वनम् ।  

उत्तरेणास्य गन्तव्यं न्यग्रोधमभिगच्छता  ॥  ३।१३।२३  ॥   

अस्य मधूकवनस्य । न्यग्रोधमभिगच्छता उत्तरेण मार्गेण गन्तव्यम् । इदं
मधूकवनं गत्वा तदुत्तरेण मार्गेण गन्तव्यम्, स मार्गो न्यग्रोधं
प्रापयतीत्यर्थः  ॥  ३।१३।२३  ॥   

  

ततः स्थलमुपारुह्य पर्वतस्याविदूरतः ।  

ख्यातः पञ्चवटीत्येव नित्यपुष्पितकाननः । ३।१३।२४  ॥   

ततो न्यग्रोधात्परतः । स्थलं निर्वणप्रदेशम् । किञ्चिदुन्नतमुपारुह्य गमने
कश्चित्पर्वतो दृश्यते तस्याविदूरतः पञ्चवटीति ख्यातः पञ्चवटत्वेन
प्रसिद्धः । नित्यपुष्पितकाननत्वेन ज्ञातुं योग्यश्चाश्रमो दृश्यत इत्यर्तः
 ॥  ३।१३।२४  ॥   

  

अगस्त्येनैवमुक्तस्तु रामः सौमित्रिणा सह ।  

सत्कृत्यामन्त्रयामास तमृषिं सत्यवादिनम्  ॥  ३।१३।२५  ॥   

तौ तु तेनाभ्यनुज्ञातौ कृतपादाभिवन्दनौ ।  

तदाश्रमात्पञ्चवटीं जग्मतुः सह सीतया  ॥  ३।१३।२६  ॥   

सत्कृत्य प्रदक्षिणनमस्काराभ्यामिति शेषः  ॥  ३।१३।२५,२६  ॥   

  

गृहीतचापौ तु नराधिपात्मजौ विषक्ततूणौ समरेष्वकातरौ ।  

यथोपदिष्टेन पथा महर्षिणा प्रजग्मतुः पञ्चवटीं समाहितौ  ॥  ३।१३।२७  ॥   

इत्यार्षे श्रीरामायणे वाल्मीकीये आदिकाव्ये श्रीमदारण्यकाण्डे त्रयोदशः
सर्गः  ॥  १३  ॥   

विषक्ततूणौ बद्धतूणीरौ । अकारान्तोपि तूणशब्दः । महार्षिणा यथोपदिष्टेन
पथेत्यन्वयः । समाहितौ एकाग्रौ । अस्मिन् सर्गे सार्धसप्तविंशतिः श्लोकाः
 ॥  ३।१३।२७  ॥   

इति श्रीगोविन्दराजविरचिते श्रीरामायणभूषणे रत्नमेखलाख्याने
आरण्यकाण्डव्याख्याने त्रयोदशः सर्गः  ॥  १३  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/3_araNyakANDam/02-panchavaTI-praveshaH/013_agastya-rAmasaMvAdaH.md">
<details><summary><h3>शिरोमणी ...{Loading}...</h3></summary>



अगस्त्यवचनाकारमाह--रामेत्यादिभिः । हे राम हे लक्ष्मण सीतया सह
मामभिवादयितुं यद्युवां प्राप्तौ स्थः तस्माद्धेतोः परितुष्टः
प्राप्तसंतोषो ऽस्मि अतः प्रीतः त्वद्विषयकप्रीतिमानस्मि  ॥  ३।१३।१  ॥   

  

अध्वेति । अध्वश्रमेण अध्वगमनेन प्रचुरः श्रमो यस्मिन्नधिकश्रमजनित
इत्यर्थः, खेदः वां युवां बाधते व्यक्तं स्फुटमेतत् । यदि युवामेव बाधते
तर्हि मैथिलीं बाधते इति किं वक्तव्यमिति काव्यार्थापत्तिरलङ्कारो ध्वनितः
। अत एव जनकात्मजा मैथिली उत्कण्ठते अतीच्छति श्रमनिवर्तनायेति शेषः  ॥ 
३।१३।२  ॥   

  

एषेति । दुःखैर्न विमानिता इतः पूर्वं दुःखकर्तृकाश्रयाभाववती सुकुमारी एषा
सीता भर्तृस्नेहप्रचोदिता सती प्राज्यदोषं विपुलदोषविशिष्टं वनं प्राप्ता
 ॥  ३।१३।३  ॥   

  

यथेति । राम वने त्वामभिगच्छती अत एव दुष्करं कर्तुमशक्यं कर्म कृतवती एषा
विश्रान्तिमिच्छती एषा सीता यथा इह रमते तथा कुरु  ॥  ३।१३।४  ॥   

  

सीतां प्राकृतविलक्षणां द्योतितुं प्राकृतस्त्रीणां लक्षणमाहएषेति । समस्थं
संपत्तिमन्तं पुरुषं स्ित्रयो अनुरज्यन्ति स्वानुरागविषयं कुर्वन्ति
विषमस्थं विपत्तिमन्तं त्यजन्ति च, आसृष्टेः सृष्टिमारभ्य स्त्रीणामेषा
प्रकृतिः  ॥  ३।१३।५  ॥   

  

शतह्रदानामिति । शतह्रदानां विद्युतां लोलत्वमतिचाञ्चल्यं शस्त्राणां
खड्गादीनां तीक्ष्णतां तैक्ष्ण्यं च गरुडानिलयोः शैघ्र्यं च योषितो
ऽनुगच्छन्ति  ॥  ३।१३।६  ॥   

  

इयमिति । इयं भवतो भार्या तु एतैः दोषैः विवर्जिता नित्यं रहिता अत एव
श्लाघ्या स्तोतुमर्हा अत एव व्यपदेश्या पतिव्रतानामग्रे गणनीया अत एव यथा
इयं तथा देवेषु अरुन्धती  ॥  ३।१३।७  ॥   

  

अलमिति । हे राम यत्र वैदेह्या सह निवत्स्यसि सो ऽयं देशः अलङ्कृतो
भविष्यतीति शेषः  ॥  ३।१३।८  ॥   

  

एवमिति । मुनिना एवमुक्तः संयताञ्जलिः राघवः प्रसृतम् अवनतविशिष्टं
वाक्यमुवाच  ॥  ३।१३।९  ॥   

  

तद्वाक्याकारमाह--धन्य इति । यस्य मे गुणैः नो अस्माकं गुरुर्भवान्
परितुष्यति सो ऽहमनुगृहीतो ऽस्मि भवतेति शेषः, अत एव धन्यो ऽस्मि  ॥ 
३।१३।१०  ॥   

  

किमिति । तत्र अश्रमपदं श्रमनिवर्तकं स्थानं कृत्वा निरतः सन् सुखं वसेयं
तं बहुकाननम् अधिकवनविशिष्टं सोदकं किं कंचिद्देशं व्यादिश कथय किमिति
सामान्ये नपुंसकम्  ॥  ३।१३।११  ॥   

  

तत इति । ततः रामकथनानन्तरं रामस्य भाषितं श्रुत्वा ततः तस्मिँस्थले
मुहूर्तं ध्यात्वा संचिन्त्य मुनिश्रेष्ठः शुभं वचः अब्रवीत्  ॥  ३।१३।१२
 ॥   

  

तद्वचनाकारमाहइत इति । हे तात बहुमूलफलोदकः बहुमृगः पञ्चवट्यभिविश्रुतः
पञ्चवटीति नाम्ना प्रसिद्धः श्रीमान् देशः इतो द्वियोजने अस्तीति शेषः  ॥ 
३।१३।१३  ॥   

  

तत्रेति । तत्र पञ्चवट्यभिधे देशे अश्रमपदं कृत्वा रमस्व, यथोक्तं
पितुर्वाक्यमनुपालय च  ॥  ३।१३।१४  ॥   

  

विदित इति । हे अनघ तव दशरथस्य च स्नेहाद्धेतोः सर्वो ह्येष वृत्तान्तः
सकारणं भवदागमनं मया तपःप्रभावेण विदितः ध्यानेन सर्वं ज्ञातमित्यर्थः  ॥ 
३।१३।१५  ॥   

  

ननु स्वसमीपदेशे एव मां कुतो न निवासयसीत्यत आह--हृदयस्थमिति ।  

यस्माद्राक्षसवधाभिप्रायात् मया सह तपोवने वासं प्रतिज्ञाय आगतो ऽसीति
शेषः, तद्धृदयस्थं ते छन्दो ऽभिप्रायो मया ज्ञातम्, अत एव पञ्चवटीं गच्छेति
त्वामहं ब्रूमि ब्रवीमि । सो ऽपि वनोद्देशो रम्यः अतस्तत्र मैथिली रंस्यते
एतेनात्र स्थितौ राक्षसवधरूपत्वादभिप्रेतस्य सिद्धिर्न भविष्यतीति सूचितं
तेन तत्र राक्षससंचाराभावो बोधितः । श्लोकद्वयमेकान्वयि  ॥  ३।१३।१६१७  ॥   

  

ननु तत्र गमने भवन्निकटवासाभावप्रयुक्तमत्प्रतिज्ञाहानिर्भविष्यतीत्यत
आह--स इति । स देशो नातिदूरे निकटे एवेत्यर्थः, श्लाघनीयश्च गोदावर्याः
समीपे ऽस्तीति शेषः, अतस्तत्र मैथिली रंस्यते । एतेन तत्र वासे सर्वस्य
प्रतिज्ञाविषयीभूतस्य सिद्धिर्भवितेति ध्वनितम्  ॥  ३।१३।१८  ॥   

  

प्राज्येति । यः प्राज्यमूलफलत्वादिगुणविशिष्टो ऽयं पञ्चवटीदेशः अत्र
निवसन् परिरक्षणे शक्तः सदाचारो भवान् तापसान् पालयिष्यति ।
श्लोकद्वयमेकान्वयि  ॥  ३।१३।१९२०  ॥   

  

तत्प्रापकमार्गं बोधयन्नाह--एतदिति । हे वीर न्यग्रोधं
मार्गचिह्नभूतवटवृक्षमपि गच्छता त्वया मधूकानामेतन्महावनं यदा लक्ष्यते
तस्यापि उत्तरेण गन्तव्यम्  ॥  ३।१३।२१  ॥   

  

तत इति । ततो ऽनन्तरं स्थलं समभूमिमुपारुह्य प्राप्य पर्वतस्य अदूरतो निकटे
पञ्चवटीत्येव नाम्ना ख्यातः अस्तीति शेषः  ॥  ३।१३।२२  ॥   

  

अगस्त्येनेति । एवमुक्तो रामः ऋषिं--सत्कृत्य आमन्त्रयामास गमनाय
प्रार्थयामास  ॥  ३।१३।२३  ॥   

  

ताविति । तेन ऋषिणा अभ्यनुज्ञातौ तौ रामलक्ष्मणौ पञ्चवटीमाश्रमं जग्मतुः  ॥ 
३।१३।२४  ॥   

  

गृहीतेति । गृहीते चापे धनुषी याभ्यां विषक्ततूणी विषक्ते संसक्ते तूणी
इषुधी ययोस्तौ समरेषु अकातरौ कातर्यविरोधिनौ समाहितौ रामलक्ष्मणौ महर्षिणा
यथोपदिष्ठेन पथा मार्गेण पञ्चवटीं प्रजग्मतुः  ॥  ३।१३।२५  ॥   

  

इति श्रीमद्वाल्मीकीयरामायणव्याख्याने रामायणशिरोमणावारण्यकाण्डे त्रयोदशः
सर्गः  ॥  ३।१३  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/3_araNyakANDam/02-panchavaTI-praveshaH/013_agastya-rAmasaMvAdaH.md">
<details><summary><h3>तिलकम् ...{Loading}...</h3></summary>



राम प्रीतो ऽस्मि, लक्ष्मण त्वयि च परितुष्टोस्मि । रामसेवातत्परत्वेन
परितोषः । भगवद्विषयप्रीतेरेव भक्तित्वेन त्वद्भक्तो ऽहमिति ध्वनितम् । स्थ
इति अस्तेर्लटि मध्यमपुरुषद्विवचनम्  ॥  ३।१३।१  ॥   

  

अध्वश्रमेणाध्वगमनादिप्रयुक्तखेदादिकार्यकारी श्रमः खेदो दुःखम्
प्रचुरश्रमस्तज्जं दुःखं बाधते मैथिलीमिति शेषः, अत एवेयं व्यक्तमुत्कण्ठते
। क्वचिद्विश्रान्तये इति शेषः  ॥  ३।१३।२  ॥   

  

न विमानिता इतः प्राक्कदापि न पीडिता खेदैः खेदजनकैः । "दुःखैः इति
पाठान्तरम् । प्राज्यदोषं प्रभूतदोषम्  ॥  ३।१३।३,४  ॥   

  

दुष्करकरणप्रतिपादनशेषतया लोकव्यवहारमाह-- एषेति । आ सृष्टेः सृष्टिमारभ्य
समस्थं धनधान्यादियुक्ततया सम्यगवस्थितं विषमस्थं दरिद्ररोगादिग्रस्तम्  ॥ 
३।१३।५  ॥   

  

एकत्रानवस्थानाद्विद्युतां चाञ्चल्यमनुगच्छन्ति ।
बहुकालागतस्नेहबन्धच्छेदेन शस्त्रतैक्ष्ण्यानुगमः । निन्द्यकार्यकरणे
वाय्वादिशैध्र्यानुगमः  ॥  ३।१३।६  ॥   

  

श्लाध्या दोषराहित्यपूर्वकं गुणसंपदा सद्भिः प्रशंसनीया व्यपदेश्या
पतिव्रतास्वग्रगण्या  ॥  ३।१३।७  ॥   

  

अयं देशो मदाश्रमरूप आगमनमात्रणालङ्कृतः । हे राम यत्र देश इतःपरं वत्स्यसि
सो ऽलङ्कृतो भविष्यतीति किं वक्तव्यमित्यर्थः  ॥  ३।१३।८१०  ॥   

  

किं तु किंचिद्वक्तव्यमस्तीत्यर्थः । व्यादिश बोधय आश्रमपदं वासस्थानम् ।
निरतः प्रीतः  ॥  ३।१३।११  ॥   

  

ध्यात्वा वासोचितं देशमिति शेषः । तत उवाचेत्यर्थे सन्धिरार्षः  ॥  ३।१३।१२
 ॥   

  

तत्र पञ्चवटसमूहसत्त्वात्पञ्चवटीति नाम्ना ऽभिविश्रुतः प्रसिद्धः  ॥ 
३।१३।१३,१४ ॥   

  

एष वृत्तान्तः पितृवचनपरिपालनाय वनवासरूपः तव स्नेहात्तपसः प्रभावेण च
विदितः नह्यस्निग्धवृत्तान्तं तपसा ज्ञातुं यतते कश्चित् । दशरथस्य च
वृत्तान्तः कैकेयीवशत्वप्राणत्यागादिरूपस्तत एव मे विदितः  ॥  ३।१३।१५  ॥   

  

यदिह वासं प्रतिज्ञाय "आराधयिष्याम्यत्राहमगस्त्यं तं महामुनिम् । शेषं च
वनवासस्य सौम्य वत्स्याम्यहं प्रभो  ॥ " इत्यनेन मम समीपे इह मदाश्रमे वासं
प्रतिज्ञाय पुनर्मां प्रति व्यादिश मे वासमित्येतद्वदसि तन्मूलं ते
हृदयस्थं छन्दोऽभिप्रायो मया ज्ञातम् । अत्रावस्थाने
प्रतिज्ञातराक्षसवधनिर्वाहो न भवति, अत्र राक्षसागमनाभावादित्येवंरूप इति
भावः  ॥   

३।१३।१६  ॥   

अतस्त्वदभिप्रायज्ञानात्त्वां पञ्चवटीं गच्छेति ब्रूमि ब्रमीमि । न तु
शिष्टव्यवहारोचितमपीह तिष्ठेति ब्रवीमीत्यर्थः । तद्वनार्थवादमाह-- स हीति
 ॥  ३।१३।१७,१८  ॥   

  

विविक्त एकान्तः पुण्यः पुण्यजनको रम्यो दृष्टिमनसोः  ॥  ३।१३।१९  ॥   

  

परिरक्षणे शक्तः तापसानामिति शेषः । भवानपीत्यनेन स्वस्यापि तापसरक्षणे
सामर्थ्यबोधनेन स्वाश्रमे रक्षसामपीडा सूचिता । अत्र पञ्चवट्याश्रमे
पालयिष्यसि प्रतिज्ञातपालननिर्वाहं करिष्यसि  ॥  ३।१३।२०  ॥   

  

अस्य मधूकवनस्योत्तरेणेत्यर्थः । न्यग्रोधं तदुपलक्षितमाश्रमं गच्छता  ॥ 
३।१३।२१ ॥   

  

स्थलं निर्वनं देशमुपारुह्य प्राप्य कस्यचित्पर्वतस्याविदूरतः समीपतः
पञ्चवटीत्येव ख्यातो देशः  ॥  ३।१३।२२  ॥   

  

सत्कृत्य प्रदक्षिणनमस्कारादिभिः  ॥  ३।१३।२३,२४  ॥   

  

विषक्ते तूणी ययोस्ते । पूर्वपदे पुंवत्त्वम्  ॥  ३।१३।२५  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽरण्यकाण्डे त्रयोदशः सर्गः  ॥  ३।१३  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/3_araNyakANDam/02-panchavaTI-praveshaH/013_agastya-rAmasaMvAdaH.md">
<details><summary><h3>द्राविडपाठः ...{Loading}...</h3></summary>


राम प्रीतोऽस्मि भद्रं ते परितुष्टोऽस्मि लक्ष्मण।  
अभिवादयितुं यन्मां प्राप्तौ स्थः सह सीतया ॥ 3.13.1 ॥   
अध्वश्रमेण वां खेदो बाधते प्रचुरश्रमः।  
व्यक्तमुत्कण्ठते चापि मैथिली जनकात्मजा ॥ 3.13.2 ॥   
एषा हि सुकुमारी च दुःखैश्च न विमानता।  
प्राज्यदोषं वनं प्राप्ता भर्तृस्नेहप्रचोदिता ॥ 3.13.3 ॥   
यथैषा रमते राम इह सीता तथा कुरु।  
दुष्करं कृतवत्येषा वने त्वामनुगच्छति ॥ 3.13.4 ॥   
एषा हि प्रकृतिः स्त्रीणामासृष्टे रघुनन्दन।  
समस्थमनुरञ्जन्ति विषमस्थं त्यज्यन्ति च ॥ 3.13.5 ॥   
शतह्रदानां लोलत्वं शस्त्राणां तीक्ष्णतां तथा।  
गरुडानिलयोः शैघ्र्यमनुगच्छन्ति योषितः ॥ 3.13.6 ॥   
इयं तु भवतो भार्या दोषैरेतैर्विवर्जिता।  
श्लाध्या च व्यपदेश्या च यथा देवी ह्यरुन्धती ॥ 3.13.7 ॥   
अलङ्कृतोऽयं देशश्च यत्र सौमित्रिणा सह।  
वैदेह्या चानया राम वत्स्यसि त्वमरिन्दम ॥ 3.13.8 ॥   
एवमुक्तः स मुनिना राघवः संयताञ्जलिः।  
उवाच प्रश्रितं वाक्यमृषिं दीप्तमिवानलम् ॥ 3.13.9 ॥   
धन्योस्म्यनुगृहीतोऽस्मि यस्य मे मुनिपुङ्गवः।  
गुणैः सभ्रातृभार्यस्य वरदः परितुष्यति ॥ 3.13.10 ॥   
किन्तु व्यादिश मे देशं सोदकं बहुकाननम्।  
यत्राश्रमपदं कृत्वा वसेयं निरतः सुखम् ॥ 3.13.11 ॥   
ततोऽब्रवीन्मुनिश्रेष्ठः श्रुत्वा रामस्य तद्वचः।  
ध्यात्वा मुहूर्तं धर्मात्मा धीरो धीरतरं वचः ॥ 3.13.12 ॥   
इतो द्वियोजने तात बहुमूलफलोदकः।  
देशो बहुमृगः श्रीमान् पञ्चवट्यभिविश्रुतः ॥ 3.13.13 ॥   
तत्र गत्वाश्रमपदं कृत्वा सौमित्रिणा सह।  
रंस्यसे त्वं पितुर्वाक्यं यथोक्तमनुपालयन् ॥ 3.13.14 ॥   
कालोऽयं गतभूयिष्ठो यः कालस्तव राघव।  
समयो यो नरेन्द्रेण कृतो दशरथेन ते ॥ 3.13.15 ॥   
धन्यस्ते जनको राम स राजा रघुनन्दन।  
यस्त्वया ज्येष्ठपुत्रेण ययातिरिव तारितः ॥ 3.13.16 ॥   
विदितो ह्येष वृत्तान्तो मम सर्वस्तवानघ।  
तपसश्च प्रभावेन स्नेहाद्दशरथस्य च ॥ 3.13.17 ॥   
हृदयस्थश्च ते छन्दो विज्ञातस्तपसा मया।  
इह वासं प्रतिज्ञाय मया सह तपोवने ॥ 3.13.18 ॥   
[वसन्तं त्वां जनाः सर्वे ज्ञास्यन्ति रघुनन्दन।] अतश्च त्वामहं ब्रूमि गच्छ पञ्चवटीमिति ॥ 3.13.19 ॥   
स हि रम्यो वनोद्देशो मैथिली तत्र रंस्यते।  
स देशः श्लाघनीयश्च नातिदूरे च राघव ॥ 3.13.20 ॥   
प्राज्यमूलफलश्चैव नानाद्विजगणायुतः।  
विविक्तश्च महाबाहो पुण्यो रम्यस्तथैव च ॥ 3.13.21 ॥   
भवानपि सदारश्च शक्तश्च परिरक्षणे।  
अपि चात्र वसन् राम तापसान् पालयिष्यसि ॥ 3.13.22 ॥   
एतदालक्ष्यते वीर मधूकानां महद्वनम्।  
उत्तरेणास्य गन्तव्यं न्यग्रोधमभिगच्छता ॥ 3.13.23 ॥   
ततः स्थलमुपारुह्य पर्वतस्याविदूरतः।  
ख्यातः पञ्चवटीत्येव नित्यपुष्पितकाननः ॥ 3.13.24 ॥   
अगस्त्येनैवमुक्तस्तु रामः सौमित्रिणा सह।  
सत्कृत्यामन्त्रयामास तमृषिं सत्यवादिनम् ॥ 3.13.25 ॥   
तौ तु तेनाभ्यनुज्ञातौ कृतपादाभिवन्दनौ।  
तदाश्रमात्पञ्चवटीं जग्मतुः सह सीतया ॥ 3.13.26 ॥   
गृहीतचापौ तु नराधिपात्मजौ विषक्ततूणौ समरेष्वकातरौ।  
यथोपदिष्टेन पथा महर्षिणा प्रजग्मतुः पञ्चवटीं समाहितौ ॥ 3.13.27 ॥   

</details>
</div>
