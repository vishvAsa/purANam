+++
title = "०२२ दैवप्रभावः"
title_english = "022 Rama tries to pacify Lakshmana further"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-022-Daiva_Prabhavaha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/03-nirgamaH/022_daivaprabhAvaH.md">
<details><summary><h3>IITK ...{Loading}...</h3></summary>

Rama convinces Lakshmana that destiny is allpowerful--cancels all
arrangements for his consecration ceremony.



#### श्लोकः
##### मूलम्
अथ तं व्यथया दीनं सविशेषममर्षितम्।  
श्वसन्तमिव नागेन्द्रं रोषविस्फारितेक्षणम्॥2.22.1॥  
आसाद्य रामस्सौमित्रिं सुहृदं भ्रातरं प्रियम्।  
उवाचेदं स धैर्येण धारयन्सत्त्वमात्मवान्॥2.22.2॥

##### शब्दार्थः
अथ thereafter, आत्मवान् selfpossessed, सः रामः that Rama, धैर्येण with fortitude, सत्त्वम् composure, धारयन् holding, व्यथया with mental agony, दीनम् miserable, सविशेषम्   especially, अमर्षितम् indignant, नागेन्द्रमिव like a king cobra, श्वसन्तम् hissing, रोषविस्फारितेक्षणम्  eyes widened with wrath, सुहृदम् to the intimate, प्रियं भ्रातरम् beloved brother, सौमित्रिम् to Lakshmana, आसाद्य having approached, इदम् these words, उवाच said.

##### आङ्ग्लानुवादः
The selfpossessed Rama held his composure and approached his beloved, intimate brother Lakshmana who was (looking) miserable with his mental agony. To him, who was hissing like a king cobra, he saidः



#### श्लोकः
##### मूलम्
अथ तं व्यथया दीनं सविशेषममर्षितम्।  
श्वसन्तमिव नागेन्द्रं रोषविस्फारितेक्षणम्॥2.22.1॥  
आसाद्य रामस्सौमित्रिं सुहृदं भ्रातरं प्रियम्।  
उवाचेदं स धैर्येण धारयन्सत्त्वमात्मवान्॥2.22.2॥

##### शब्दार्थः
अथ thereafter, आत्मवान् selfpossessed, सः रामः that Rama, धैर्येण with fortitude, सत्त्वम् composure, धारयन् holding, व्यथया with mental agony, दीनम् miserable, सविशेषम्   especially, अमर्षितम् indignant, नागेन्द्रमिव like a king cobra, श्वसन्तम् hissing, रोषविस्फारितेक्षणम्  eyes widened with wrath, सुहृदम् to the intimate, प्रियं भ्रातरम् beloved brother, सौमित्रिम् to Lakshmana, आसाद्य having approached, इदम् these words, उवाच said.

##### आङ्ग्लानुवादः
The selfpossessed Rama held his composure and approached his beloved, intimate brother Lakshmana who was (looking) miserable with his mental agony. To him, who was hissing like a king cobra, he saidः



#### श्लोकः
##### मूलम्
निगृह्य रोषं शोकं च धैर्यमाश्रित्य केवलम्।  
अवमानं निरस्येमं गृहीत्वा हर्षमुत्तमम्॥2.22.3॥  
उपक्लृप्तं हि यत्किञ्चिदभिषेकार्थमद्य मे  
सर्वं विसर्जय क्षिप्रं कुरु कार्यं निरत्ययम्॥2.22.4॥

##### शब्दार्थः
रोषम् anger, शोकं च also sorrow, निगृह्य after restraining, केवलम् only, धैर्यम् fortitude, आश्रित्य resorting to, इमम् this, अवमानम् insult, निरस्य after discarding, उत्तमम् great, हर्षम् happiness, गृहीत्वा after securing, अद्य today, मे my, अभिषेकार्थम् for the purpose of consecration, यत्किञ्चित् whatever, उपक्लुप्तम् is arranged, सर्वम् all that, विसर्जय you may  
discard, क्षिप्रम् quickly, निरत्ययम् safe, कार्यम् act, कुरु perform.

##### आङ्ग्लानुवादः
Restrain your anger and sorrow. Dismiss this humiliation (from the mind). Achieve great happiness through fortitude. Remove whatever preparations have been made for the purpose of (my) consecration today, and act quickly so that there is no obstacle.



#### श्लोकः
##### मूलम्
सौमित्रे योऽभिषेकार्थे मम सम्भार सम्भ्रमः।  
अभिषेकनिवृत्त्यर्थे सोऽस्तु संभारसम्भ्रमः॥2.22.5॥

##### शब्दार्थः
सौमित्रे O Lakshmana मम my, अभिषेकार्थे for (my) consecration, यः which, संभारसम्भ्रमः  perseverance with which preparations have been made, सः that, अभिषेकनिवृत्यर्थे for cessation of those arrangements, अस्तु let there be.

##### आङ्ग्लानुवादः
O Lakshmana the same enthusiasm with which preparations for my consecration were made be shown for the cessation of those arrangements.



#### श्लोकः
##### मूलम्
यस्या मदभिषेकार्थे मानसं परितप्यते।  
माता मे सा यथा न स्यात्सविशङ्का तथा कुरु॥2.22.6॥

##### शब्दार्थः
मदभिषेकार्थे in the matter of my consecration, यस्याः whose, मानसम् (heart), परितप्यते ached, सा मे माता that my mother (Kaikeyi), सविशङ्का with doubt, यथा how, न स्यात् will not entertain, तथा accordingly, कुरु act.

##### आङ्ग्लानुवादः
Act in such a way that our mother (Kaikeyi), whose heart ached due to my consecration should not entertain any doubt.



#### श्लोकः
##### मूलम्
तस्याश्शङ्कामयं दुःखं मुहूर्तमपि नोत्सहे।  
मनसि प्रतिसंजातं सौमित्रेऽहमुपेक्षितुम्॥2.22.7॥

##### शब्दार्थः
सौमित्रे O Lakshmana, अहम् I, तस्याः her, मनसि in mind, प्रतिसंजातम् arisen, शङ्कामयम्  apprehensive, दुःखम् sorrow, मुहूर्तमपि even for a moment, उपेक्षितुम् to neglect, नोत्सहे I am  
not inclined.

##### आङ्ग्लानुवादः
Even for a moment, O Lakshmana I am not inclined to ignore her sorrow caused by the apprehension in her mind (about the possibility of Rama's coronation).



#### श्लोकः
##### मूलम्
न बुद्धिपूर्वं नाबुद्धं स्मरामीह कदाचन।  
मातृ़णां वा पितुर्वाऽहं कृतमल्पं च विप्रियम्॥2.22.8॥

##### शब्दार्थः
अहम् I, मातृणां of mothers, पितुर्वा or of father, इह here, कदाचन at any time, बुद्धिपूर्वम् intentional, कृतम् done, अल्पम् little, विप्रियं च displeasure, न स्मरामि I do not remember, अबुद्धम् anything done for want of understanding, न not.

##### आङ्ग्लानुवादः
I do not remember to have done anything any time with a motive or without understanding which might have caused even a little displeasure to father or mothers.



#### श्लोकः
##### मूलम्
सत्यस्सत्याभिसन्धश्च नित्यं सत्यपराक्रमः।  
परलोकभयाद्भीतो निर्भयोऽस्तु पिता मम॥2.22.9॥

##### शब्दार्थः
सत्यः one who is truthful, सत्यपराक्रमः truly valiant, परलोकभयात् for fear of the other world, भीतः frightened, मम पिता my father, नित्यम् always, सत्याभिसन्धः a man striving for truth, निर्भयः fearless, अस्तु let him be.

##### आङ्ग्लानुवादः
Let my father who is always truthful, who is really valiant, who is always striving for truth and who is afraid of the next world, be fearless.



#### श्लोकः
##### मूलम्
तस्याऽपि हि भवेदस्मिन्कर्मण्यप्रतिसंहृते।  
सत्यं नेति मनस्तापस्तस्य तापस्तपेच्च माम्॥2.22.10॥

##### शब्दार्थः
अस्मिन् कर्मणि if this act (my consecration), अप्रतिसंहृते if not withdrawn, तस्यापि for him also, सत्यं न his word has not come true, इति thus, मनस्तापः mental agony, भवेत् he will experience, तस्य his, तापः pain, माम् me, तपेच्च will torment.

##### आङ्ग्लानुवादः
If the preparations for the consecration are not withdrawn, my father will suffer mental agony for the fear that his word has not come true and his agony will torment me.



#### श्लोकः
##### मूलम्
अभिषेकविधानं तु तस्मात्संहृत्य लक्ष्मण।  
अन्वगेवाहमिच्छामि वनं गन्तुमितःपुनः॥2.22.11॥

##### शब्दार्थः
लक्ष्मण O Lakshmana, तस्मात् therefore, अभिषेकविधानम् this arrangement for consecration, संहृत्य after withdrawing, अहम् I, अन्वगेव afterwards, इतः from here, वनम् to the forest, गन्तुम् to go, इच्छामि I am desiring.

##### आङ्ग्लानुवादः
Therefore, O Lakshmana I want the arrangement for coronation withdrawn before I proceed to the forest from here itself.



#### श्लोकः
##### मूलम्
मम प्रव्राजनादद्य कृतकृत्या नृपात्मजा।  
सुतं भरतमव्यग्रमभिषेचयिता ततः॥2.22.12॥

##### शब्दार्थः
नृपात्मजा king's daughter (Kaikeyi), अद्य now, मम my, प्रव्राजनात् departure, कृतकृत्या having accomplished her purpose, ततः afterwards, अव्यग्रम् without any distraction, सुतम् son, भरतम् Bharata, अभिषेचयिता will coronate.

##### आङ्ग्लानुवादः
Immediately after my departure to the forest, the king's (Kekaya's) daughter having accomplished her objective, will enthrone Bharata without any distraction.



#### श्लोकः
##### मूलम्
मयि चीराजिनधरे जटामण्डलधारिणि।  
गतेऽरण्यं च कैकेय्या भविष्यति मनस्सुखम्॥2.22.13॥

##### शब्दार्थः
मयि I, चीराजिनधरे wearing tattered clothes (bark) and antelope skin, जटामण्डलधारिणि wearing a crown of matted hair, अरण्यम् to the forest, गते when I leave, कैकेय्याः Kaikeyi, मनस्सुखम् peace of mind, भविष्यति will attain.

##### आङ्ग्लानुवादः
Kaikeyi will attain peace of mind only after my departure to the forest in tattered  
clothes, an antelope skin and a crown of matted locks.



#### श्लोकः
##### मूलम्
बुद्धिः प्रणीता येनेयं मनश्च सुसमाहितम्।  
तं तु नार्हामि संक्लेष्टुं प्रव्रजिष्यामि मा चिरम्॥2.22.14॥

##### शब्दार्थः
येन since, इयम् this, बुद्धिः intellect, प्रणीता is advanced, मनश्च mind also, सुसमाहितम् is wellcomposed, तम् him, संक्लेष्टुम् to inflict pain, नार्हामि I do not deserve, प्रव्रजिष्यामि I shall depart, चिरम् delay, मा not.

##### आङ्ग्लानुवादः
With wellcomposed mind this decision has been taken. I do not like to inflict pain (on Dasaratha or Kaikeyi). I shall, therefore, depart to the forest without delay.



#### श्लोकः
##### मूलम्
कृतान्तस्त्वेव सौमित्रे द्रष्टव्यो मत्प्रवासने।  
राज्यस्य च वितीर्णस्य पुनरेव निवर्तने॥2.22.15॥

##### शब्दार्थः
सौमित्रे O Lakshmana, मत्प्रवासने in my exile, वितीर्णस्य of the awarded, राज्यस्य  kingdom, पुनरेव again, निवर्तने च in revocation, कृतान्तस्त्वेव destiny (as cause), द्रष्टव्यः  should be seen.

##### आङ्ग्लानुवादः
If the award of the kingdom to me is revoked, O Lakshmana, and if I am banished in this manner, see, it is destiny.



#### श्लोकः
##### मूलम्
कैकेय्याः प्रतिपत्तिर्हि कथं स्यान्मम पीडने।  
यदि भावो न दैवोऽयं कृतान्तविहितो भवेत्॥2.22.16॥

##### शब्दार्थः
अयम् this, भावः thought, (तस्याः for her), कृतान्तविहितः is caused by destiny, दैवः misfortune, न भवेत् यदि if it were not to be so, कैकेय्याः for Kaikeyi, मम my, पीडने in inflicting pain, प्रतिपत्तिः determination, कथम् how, स्यात् will ever take place.

##### आङ्ग्लानुवादः
If this thought and my misfortune were not caused in Kaikeyi by destiny, how could she muster such determination to inflict pain on me?



#### श्लोकः
##### मूलम्
जानासि हि यथा सौम्य न मातृषु ममान्तरम्।  
भूतपूर्वं विशेषो वा तस्या मयि सुतेऽपि वा॥2.22.17॥

##### शब्दार्थः
सौम्य O gentle (Lakshmana), मातृषु amongst my mothers, मम to me, यथा how, अन्तरम्  feeling of distinction, न भूतपूर्वम् was never in the past, तस्याः for her, मयि in me, सुते पि वा or in her son Bharata, विशेषः difference, जानासि you know.

##### आङ्ग्लानुवादः
You know, O gentle Lakshmana that never in the past had I any feeling of  distinction amongst my mothers. And Kaikeyi never differentiated between me and her son.



#### श्लोकः
##### मूलम्
सोऽभिषेकनिवृत्त्यर्थैप्रवासार्थैश्च दुर्वचैः।  
उग्रैर्वाक्यैरहं तस्या नान्यद्दैवात्समर्थये॥2.22.18॥

##### शब्दार्थः
सः अहम् such me, अभिषेकनिवृर्त्त्थैः to prevent my consecration, प्रवासार्थैश्च for my banishment also, दुर्वचैः by the harsh words, उग्रैः cruel, तस्याः her, वाक्यैः with words, दैवात् other than destiny, अन्यत् any other, न समर्थये I will not propose.

##### आङ्ग्लानुवादः
I do not find any reason other than destiny for the cruel and brutal words spoken by Kaikeyi with the objective of preventing my coronation and exiling me.



#### श्लोकः
##### मूलम्
कथं प्रकृतिसम्पन्ना राजपुत्री तथागुणा।  
ब्रूयात्सा प्राकृतेव स्त्री मत्पीडां भर्तृसन्निधौ॥2.22.19॥

##### शब्दार्थः
प्रकृतिसम्पन्ना noble natured, तथागुणा having such virtues, राजपुत्री princess, सा she, प्राकृता ordianry, स्त्री इव like a woman, भर्तृ सन्निधौ in the presence of her husband, मत्पीडाम् words causing me pain, कथम् how, ब्रूयात् will say.

##### आङ्ग्लानुवादः
If destiny is not the cause behind this, how could Kaikeyi who is gifted with virtues and a noble nature speak such painful words to me before her husband, like an ordinary woman?



#### श्लोकः
##### मूलम्
यदचिन्त्यन्तु तद्दैवं भूतेष्वपि न विहन्यते।  
व्यक्तं मयि च तस्यां च पतितो हि विपर्ययः॥2.22.20॥

##### शब्दार्थः
अचिन्त्यम् inconceivable, यत् such, दैवम् destiny, तत् that one, भूतेष्वपि in all beings, न (वि)हन्यते cannot be averted, मयि च in me also, तस्यां च in her as well, विपर्ययः adversity, पतितः हि had fallen indeed, व्यक्तम् this is evident.

##### आङ्ग्लानुवादः
Inconceivable is the power of destiny. Its impact on all beings cannot be averted. That  an adversity has befallen me and Kaikeyi is (therefore) evident.



#### श्लोकः
##### मूलम्
कश्चिद्दैवेन सौमित्रे योद्धुमुत्सहते पुमान्।  
यस्य न ग्रहणं किञ्चित्कर्मणोऽन्यत्र दृश्यते॥2.22.21॥

##### शब्दार्थः
सौमित्रे O Lakshmana, पुमान् (कः) which man, दैवेन with destiny, योद्धुम् to fight, उत्सहते can attempt, यस्य destiny's, ग्रहणम् grip, कर्मणः by following it course, अन्यत्र any other, किञ्चित् nothing, न दृश्यते cannot be seen.

##### आङ्ग्लानुवादः
O Lakshmana which mortal has the power to fight with destiny the grip of which can be comprehended  by following its course only through its effect and nowhere else.



#### श्लोकः
##### मूलम्
सुखदुःखे भयक्रोधौ लाभालाभौ भवाभवौ।  
यच्च किञ्चित्तथाभूतं ननु दैवस्य कर्म तत्॥2.22.22॥

##### शब्दार्थः
सुखदुःखे happiness or misery, भयक्रोधौ fear or anger, लाभालाभौ gain or loss, भवाभवौ birth or death, तथाभूतम् that happens, यच्च किञ्चित् whatever is there, तत् that, दैवस्य destiny's, कर्म ननु is surely its act.

##### आङ्ग्लानुवादः
Happiness or misery, fear or anger, gain or loss, birth or death, and all such things  are surely the acts of destiny.



#### श्लोकः
##### मूलम्
ऋषयोऽप्युग्रतपसो दैवेनाभिप्रपीडिताः।  
उत्सृज्य नियमांस्तीव्रान्भ्रश्यन्ते काममन्युभिः॥2.22.23॥

##### शब्दार्थः
उग्रतपसः practising severe austerities, ऋषयोऽपि rishis also, दैवेन by destiny, अभिप्रपीडिताः tormented, तीव्रान् severe, नियमान् observances, उत्सृज्य setting aside, काममन्युभिः with anger and passion, भ्रश्यन्ते are fallen.

##### आङ्ग्लानुवादः
Even rishis with severe austerities are tormented by destiny and are swerved from  their observances because of anger and passion.



#### श्लोकः
##### मूलम्
असङ्कल्पितमेवेह यदकस्मात्प्रवर्तते।  
निवर्त्यारम्भमारब्धं ननु दैवस्य कर्म तत्॥2.22.24॥

##### शब्दार्थः
इह here, आरब्धम् undertaken, आरम्भम् initiation, निवर्त्य having stopped, असङ्कल्पितम् एव unanticipated, अकस्मात् suddenly, यत् such hindrance, प्रवर्तते takes place, तत् that one, दैवस्य destiny's, कर्म ननु is the result of action.

##### आङ्ग्लानुवादः
Any unanticipated and sudden hindrance to the action undertaken shall be deemed to be the act of destiny.



#### श्लोकः
##### मूलम्
एतया तत्त्वया बुद्ध्या संस्तभ्यात्मानमात्मना।  
व्याहतेऽप्यभिषेके मे परितापो न विद्यते॥2.22.25॥

##### शब्दार्थः
अभिषेके when my consecration, व्याहतेऽपि even though prevented, तत्त्वया in principle, एतया बुद्ध्या with the intellect, आत्मानम् my mind, आत्मना by myself, संस्तभ्य after controlling, मे my, परितापः sorrow, न विद्यते not there.

##### आङ्ग्लानुवादः
Even though my consecration was thwarted, there is no feeling of sadness in me. In fact I controlled my mind by my intellect.



#### श्लोकः
##### मूलम्
तस्मादपरितापस्संस्त्वमप्यनुविधाय माम्।  
प्रतिसंहारय क्षिप्रमाभिषेचनिकीं क्रियाम्॥2.22.26॥

##### शब्दार्थः
तस्मात् therefore, त्वमपि you also, माम् me, अनुविधाय having followed, अपरितापः bereft of grief, क्षिप्रम् immediately, अभिषेचनिकीम् relating to coronation, क्रियाम् acts, प्रतिसंहारय withdraw.

##### आङ्ग्लानुवादः
Therefore, be free from grief like me and revoke all the arrangements made for the consecration ceremony immediately.



#### श्लोकः
##### मूलम्
एभिरेव घटैस् सर्वैरभिषेचनसम्भृतैः।  
मम लक्ष्मण तापस्ये व्रतस्नानं भविष्यति॥2.22.27॥

##### शब्दार्थः
लक्ष्मण O Lakshmana, अभिषेचनसम्भृतैः brought for the consecration, एभिः by these, सर्वैः by all, घटैरेव with pots of water, मम my, तापस्ये fit for practising penance, व्रतस्नानम् bathing before the commencement of a vow, भविष्यति will be.

##### आङ्ग्लानुवादः
With these very pots (of holy water) brought for the purpose of consecration, O Lakshmana I shall take bath at the time of taking vow for practising penance.



#### श्लोकः
##### मूलम्
अथवा किं ममैतेन राजद्रव्यमयेन तु।  
उद्धृतं मे स्वयं तोयं व्रतादेशं करिष्यति॥2.22.28॥

##### शब्दार्थः
अथवा otherwise, राजद्रव्यमयेन with the royal property, एतेन with this, मम for me, किम् what is the use, स्वयम् myself, उद्धृतम् drawn, तोयम् water, मे for me, व्रतादेशम् direction for observance of vows, करिष्यति will be made.

##### आङ्ग्लानुवादः
Or else, for me what is the use of these pots of holy water which are the king's property? The water drawn with my own hands will be made use of for my religious bath.



#### श्लोकः
##### मूलम्
मा च लक्ष्मण सन्तापं कार्षीर्लक्ष्म्या विपर्यये।  
राज्यं वा वनवासो वा वनवासो महोदयः॥2.22.29॥

##### शब्दार्थः
लक्ष्मण Lakshmana, लक्ष्म्याः of kingdom, विपर्यये due  to its loss, सन्तापम् sorrow, मा कार्षीः do not experience, राज्यं वा either kingdom, वनवासो वा or exile, वनवासः dwelling in the forest, महोदयः is glorious.

##### आङ्ग्लानुवादः
Do not grieve, O Lakshmana, over the loss of the kingdom. Living in exile is more glorious than running the kingdom.



#### श्लोकः
##### मूलम्
न लक्ष्मणास्मिन्खलु कर्मविघ्ने  
माता यवीयस्यतिशङ्कनीया।  
दैवाभिपन्ना हि वदत्यनिष्टं  
जानासि दैवं च तथा प्रभावम्॥2.22.30॥

##### शब्दार्थः
लक्ष्मण O Lakshmana अस्मिन् in this matter, कर्मविघ्ने obstruction to my coronation, यवीयसी माता younger mother, न अतिशङ्कनीया खलु should not by apprehensive, दैवाभिपन्ना overpowered by destiny, अनिष्टम् unpleasant (words), वदति हि is speaking, दैवं च for destiny, तथा प्रभावम् has such influence, जानासि you know.

##### आङ्ग्लानुवादः
O Lakshmana our younger mother (Kaikeyi) cannot be blamed for her obstruction to my coronation. Overpowered by destiny, she is speaking such unpleasant words. This you know is the impact of destiny.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे द्वाविंशस्सर्गः॥  
Thus ends the twentysecond sarga of Ayodhyakanda of  the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/03-nirgamaH/022_daivaprabhAvaH.md">
<details><summary><h3>भूषणम् ...{Loading}...</h3></summary>



अथ तं व्यथया दीनं सविशेषममर्षितम् ।  

श्वसन्तमिव नागेन्द्रं रोषविस्फारितेक्षणम्  ॥  २।२२।१  ॥   

आसाद्य रामः सौमित्रिं सुहृदं भ्रातरं प्रियम् ।  

उवाचेदं स धैर्येण धारयन् सत्त्वमात्मवान्  ॥  २।२२।२  ॥   

अथ रामः सौमित्रेः कैकेयीविषयं रोषमुपशमयति--अथेत्यादिश्लोकद्वयमेकं
वाक्यम् । सविशेषमन्तरङ्गजनापेक्षया सातिशयम् । अमर्षितं प्राप्तासहनम् ।
रोषविस्फारितेक्षणं क्रोधविस्तारितनयनम् । आसाद्य अभिमुखीकृत्य ।
सुहृत्त्वादिविशेषणं कोपेप्यनुपेक्षणीयत्वाय । सत्त्वं सर्वविषयकं स्वं
बलम् । धैर्येण धारयन् अप्रकटयन् । आत्मवान् प्रशस्तमनाः, वश्यमनस्क
इत्यर्थः  ॥  २।२२।१२  ॥   

  

निगृह्य रोषं शोकं च धैर्यमाश्रित्य केवलम् ।  

अवमानं निरस्येमं गृहीत्वा हर्षमुत्तमम्  ॥  २।२२।३  ॥   

उपक्लृप्तं हि यत्किञ्चिदभिषेकार्थमद्य मे ।  

सर्वं विसर्जयक्षिप्रं पुरु कार्यं निरत्ययम्  ॥  २।२२।४  ॥   

निगृह्येत्युपक्लृप्तमिति च श्लोकद्वयमेकान्वयम् । रोषं पित्रादि विषयम् ।
शोकं मद्विषयम् । रोषशोकयोर्निग्रहे हेतुमाह धैर्ममाश्रित्येति । केवलमिति
धैर्यनैरन्तर्यमुच्यते । अवमानम् आरब्धाभिषेकत्यागपूर्वकवनगमनम् । निरस्य
निजदौर्बल्यकृतत्वाभावान्निवार्य । उत्तमं हर्षं सत्यपरिपालनेन पितरं
तारयिष्याम इति बुद्धिजन्यम् । मे ऽभिषेकार्थमुपक्लृप्तं सम्पादितं
यत्किञ्चिदलङ्कारादिकं तत्सर्वं विसर्ज्जय । निरत्ययं निरपायं,
सत्यपरिपालनोपयुक्तं । कार्यं वल्कलधारणादिकं कुरु  ॥  २।२२।३४  ॥   

  

सौमित्रे यो ऽभिषेकार्थे मम सम्भारसम्भ्रमः ।  

अभिषेकनिवृत्त्यर्थे सो ऽस्तु सम्भारसम्भ्रमः  ॥  २।२२।५  ॥   

सौमित्र इति । सम्भारसम्भ्रमः सम्भारसम्पादनविषयोत्साहः ।
अभिषेकनिवृत्त्यर्थे अभिषेकनिवृत्तिरूपवनवासार्थे । स सम्भारसम्भ्रमो ऽस्तु
वनवासोचितसाधनसम्पादनविषयो भवत्वित्यर्थः  ॥  २।२२।५  ॥   

  

यस्या मदभिषेकार्थे मानसं परितप्यते ।  

माता मे सा यथा न स्यात् सविशङ्का तथा कुरु  ॥  २।२२।६  ॥   

यस्या इति । मदभिषेकार्थे मदभिषेकप्रयोजनविषये । माता कैकेयी सविशङ्का
लक्ष्मणेन सम्मन्त्र्य राज्यं पुनः किं रामो ग्रहिष्यतीति शङ्कावती  ॥ 
२२।२२।६  ॥   

  

तस्याः शङ्कामयं दुःखं मुहूर्त्तमपि नोत्सहे ।  

मनसि प्रतिसञ्जातं सौमित्रे ऽहमुपेक्षितुम्  ॥  २।२२।७  ॥   

तस्याः कैकेय्याः । शङ्कामयं शङ्कारूपम् । स्वार्थे मयट् । प्राचुर्ये वा
 ॥  २।२२।७  ॥   

  

न बुद्धिपूर्वं नाबुद्धंस्मरामीह कदाचन ।  

मातृ़णां वा पितुर्वाहं कृतमल्पं च विप्रियम्  ॥  २।२२।८  ॥   

नेति । मातृ़णां पितुर्वा विषये कदाचन कृतं बुद्धिपूर्वमपि विप्रियं न
स्मरामि । अबुद्धम् अबुद्धिपूर्वकमपि विप्रियं न स्मरामि  ॥  २।२२।८  ॥   

  

सत्यः सत्याभिसन्धश्च नित्यं सत्यपराक्रमः ।  

परलोकभयाद्भीतो निर्भयो ऽस्तु पिता मम  ॥  २।२२।९  ॥   

सत्य इति । सत्यः सत्यवचनः । सत्याभिसन्धः सत्यप्रतिज्ञः । सत्यपराक्रमः
अमोघपराक्रमः । परलोकभयात् परलोकसम्बन्धिभयहेतोः, परलोकहानेरिति यावत् ।
निर्भयो ऽस्तु प्रतिष्ठितसत्यत्वादिति भावः  ॥  २।२२।९  ॥   

  

तस्यापि हि भवेदस्मिन् कर्मण्यप्रतिसंहृते ।  

सत्यं नेति मनस्तापस्तस्य तापस्तपेच्च माम्  ॥  २।२२।१०  ॥   

तस्येति । तस्य दशरथस्यापि । अस्मिन्नभिषेककर्मणि । अप्रतिसंहृते
अनिवर्तिते सति । सत्यं नेति मम वरदानविषयसत्यं नेति मनस्तापो भवेत्, तस्य
तापः मां तपेत् तापयेदित्यर्थः  ॥  २।२२।१०  ॥   

  

अभिषेकविधानं तु तस्मात् संहृत्य लक्ष्मण ।  

अन्वगेवाहमिच्छामि वनं गन्तुमितः पुनः  ॥  २।२२।११  ॥   

अभिषेकेति । अन्वक् अनुपदमेव । "अन्वगन्वक्षमनुगेनुपदम्" इत्यमरः । इतः
अस्मान्नगरात्  ॥  २।२२।११  ॥   

  

मम प्रव्राजनादद्य कृतकृत्या नृपात्मजा ।  

सुतं भरतमव्यग्रमभिषेचयिता ततः  ॥  २।२२।१२  ॥   

अभिषेचयिता । लुट्  ॥  २।२२।१२  ॥   

  

मयि चीराजिनधरे जटामण्डलधारिणि ।  

गते ऽरण्यं च कैकेय्या भविष्यति मनस्सुखम्  ॥  २।२२।१३  ॥   

मयीति । स्पष्टम्  ॥  २।२२।१३  ॥   

  

बुद्धिः प्रणीता येनेयं मनश्च सुसमाहितम् ।  

तं तु नार्हामि संक्लेष्टुं प्रव्रजिष्यामि माचिरम्  ॥  २।२२।१४  ॥   

बुद्धिरिति । येन मया इयं बुद्धिः वनवासबुद्धिः । प्रणीता शिक्षिता । मनश्च
सुसमाहितं स्थिरीकृतम् । तं मां संक्लेष्टुं क्लेशयितुं नार्हामि, अतः
प्रव्रजिष्यामि माचिरं मास्तु विलम्बः  ॥  २।२२।१४  ॥   

  

कृतान्तस्त्वेव सौमित्रे द्रष्टव्यो मत्प्रवासने ।  

राज्यस्य च वितीर्णस्य पुनरेव निवर्तने  ॥  २।२२।१५  ॥   

पूर्वसर्गे धर्मो ऽस्तीत्युक्तम्, अधुना प्रसङ्गाद्धर्मातिरिक्तं दैवं
किञ्चिदस्ति फलप्रदमिति दर्शयन् अस्मत्प्रवासे न कैकेयीनिमित्तम्, अतः सा न
निन्दितव्येत्याहकृतान्त इत्यादिना । कृतान्तः दैवम् । "कृतान्तो
यमसिद्धान्तदैवाकुशलकर्मसु" इति निघण्टुः । दैवं च प्राक्तनाहृष्टमित्येके
। ईश्वर एवेत्याचार्याः । द्रष्टव्यः कारणत्वेनेति शेषः । वितीर्णस्य
दत्तस्य  ॥  २।२२।१५  ॥   

  

कैकेय्याः प्रतिपत्तिर्हि कथं स्यान्मम पीडने ।  

यदि भावो न दैवो ऽयं कृतान्तविहितो भवेत्  ॥  २।२२।१६  ॥   

कृतान्त एवत्येव कारव्यवच्छेद्यमाह--कैकेय्या इति । दैवः देवीसम्बन्धी
कैकेयीसम्बन्धी । अयं भावः अयमभिप्रायः । कृतान्तविहितो यदि न भवेत् तदा मम
पीडने कैकेय्याः प्रतिपत्तिः बुद्धिः कथं स्यात् । पीडनमिति
लक्ष्मणबुद्ध्या  ॥  २।२२।१६  ॥   

  

जानासि हि यथा सौम्य न मातृषु ममान्तरम् ।  

भूतपूर्वं विशेषो वा तस्या मयि सुते ऽपि वा  ॥  २।२२।१७  ॥   

जानासीति । हे सौम्य अपि । मयि वा सुते भरते वा विशेषो यथा न भूतपूर्वः तथा
जानासि हि  ॥  २।२२।१७  ॥   

  

सोभिषेकनिवृत्त्यर्थैः प्रवासार्थैश्च दुर्वचैः ।  

उग्रैर्वाक्यैरहं तस्या नान्यद्दैवात्समर्थये  ॥  २।२२।१८  ॥   

स इति । सो ऽहम् एवमनुभूततद्वात्सल्यो ऽहम् । वाक्यैरिति हेतौ तृतीया ।
दैवादन्यत् बुद्धिभेदकारणं न समर्थये न निश्चिनोमि  ॥  २।२२।१८  ॥   

  

कथं प्रकृतिसंपन्ना राजपुत्री तथागुणा ।  

ब्रूयात् सा प्राकृतेव स्त्री मत्पीडां भर्तृसन्निधौ  ॥  २।२२।१९  ॥   

कथमिति । प्रकृतिः साधुस्वभावः । "प्रकृति पञ्चभूतेषु स्वभावे मूलकारणे"
इति निघण्टुः । प्रकृतिसम्पन्ना साधुस्वभावसम्पन्ना । राजपुत्री
महाकुलप्रसूता । तथागुणा पूर्वानुभूतदयादिसद्गुणा । सा कैकेयी प्राकृतेव
स्त्री दुष्प्रकृतिका दुष्कुला गुणलेशशून्या क्षुद्रा स्त्रीव ।
भर्तृसन्निधौ न तु यस्य कस्यचित् सन्निधौ, न तु दूत्यादिमुखेन । मत्पीडां
मम निरवधिकस्नेहपात्रस्य पीडां, न त्वप्रियमात्रं कथं ब्रूयात् व्यक्तं
वदेत् न तु सूचयेत्, तस्माद्दैवमेवात्र कारणमिति  ॥  २।२२।१९  ॥   

  

यदचिन्त्यं तु तद्दैवं भूतेष्वपि न हन्यते ।  

व्यक्तं मयि च तस्यां च पतितो हि विपर्ययः  ॥  २।२२।२०  ॥   

यदिति । यदचिन्त्यम् अचिन्त्यप्रभावं दैवं । तदेव सर्वेष्यपि भूतेषु न
हन्यते सर्वत्राप्यप्रतिहतफलप्रदानस्वभावं वर्तते व्यक्तम् अत्र संशयो
नास्ति । अत एव हि मयि तस्यांच विपर्ययः वैपरीत्यम् । मयि
हस्तगतराज्यभ्रंशरूपः, तस्यां पूर्वस्थितवात्सल्यापगमरूपः । पतितः प्राप्तः
 ॥  २।२२।२०  ॥   

  

कश्च दैनेव सौमित्रे योद्धुमुत्सहते पुमान् ।  

यस्य न ग्रहणं किञ्चित् कर्मणो ऽन्यत्र दृश्यते  ॥  २।२२।२१  ॥   

एवं प्रबलमपि दैवं पौरुषेण निवर्त्यतामित्यत्राह--क इति । क्रियत इति कर्म
कार्यम् । फलरूपकार्यतो ऽन्यत्र यस्य ग्रहणं ज्ञानसाधनम् । न दृश्यते
कार्यैकानुमेयं यस्य स्वरूपमित्यर्थः । तेन फलात्पूर्वमज्ञायमानेन दैवेन ।
कः पुमान् योद्धुमुत्सहते, कस्तं निवारयितुं समर्थ इत्यर्थः  ॥  २।२२।२१
 ॥   

  

सुखदुःखे भयक्रोधौ लाभालाभौ भवाभवौ ।  

यच्च किञ्चित्तथाभूतं ननु दैवस्य कर्म तत्  ॥  २।२२।२२  ॥   

ननु कर्मणो ऽन्यत्रेत्युक्तं किं तत्कर्म तत्राह--सुखदुःखे इति । अत्र
भयशब्देन शान्तिरुच्यते । भवाभवौ उत्पत्तिविनाशै । यच्च किञ्चित्तथाभूतम्
अचिन्त्यकारणकं लोके दृश्यते । तत्सर्वं दैवस्य कर्म कार्यम् ननु हीत्यर्थः
 ॥  २।२२।२२  ॥   

  

ऋषयोप्युग्रतपसो दैवेनाभिप्रपीडिताः ।  

उत्सृज्य नियमांस्तीव्रान् भ्रश्यन्ते काममन्युभिः  ॥  २।२२।२३  ॥   

दैवप्राबल्यमेव दृढयति--ऋषय इति । ऋषयः विश्वामित्रादयः । नियमान्
व्रतोपवासादीन् । काममन्युभिरिति व्यक्तिबहुत्वात् बहुवचनम् । भ्रश्यन्ते,
ऋषित्वादिति शेषः  ॥  २।२२।२३  ॥   

  

असङ्कल्पितमेवेह यदकस्मात् प्रवर्त्तते ।  

निवर्त्त्यारम्भमारब्धं ननु दैवस्य कर्म तत्  ॥  २।२२।२४  ॥   

यच्च किञ्चित्तथाभूतमित्येतद्विशदयति--असङ्कल्पितमिति । इह अस्मिन् लोके ।
आरब्धम् उपक्रान्तम् । आरम्भं कार्यं निवर्त्य असङ्कल्पितम् अचिन्तितमेव
यत्कार्यम् अकस्मात् झटिति प्रवर्त्तते तद्दैवस्य कर्म  ॥  २।२२।२४  ॥   

  

एतया तत्त्वया बुद्ध्या संस्तभ्यात्मानमात्मना ।  

व्याहते ऽप्यभिषेके मे परितापो न विद्यते  ॥  २।२२।२५  ॥   

तस्मादपरितापः संस्त्वमप्यनुविधाय माम् ।  

प्रतिसंहारय क्षिप्रमाभिषेचनिकीं क्रियाम्  ॥  २।२२।२६  ॥   

उपदेशफलमाह--एतयेत्यादिश्लोकद्वयेन । तत्त्वया अबाधितया एतया बुद्ध्या ।
आत्मानम् अन्तःकरणम् । आत्मना स्वयमेव उपदेशं विनेत्यर्थः । संस्तभ्य
निश्चलीकृत्य । स्थितस्य मे अभिषेके व्याहतेपि परितापो न विद्यते । तस्मात्
तत्त्वस्यैवंरूपत्वात् । अनुविधाय अनुसृत्य । आभिषेचनिकीम्
अभिषेकप्रयोजनिकां क्रियाम् अलङ्करणादि । प्रतिसंहारय निवर्त्तय  ॥ 
२।२२।२५२६  ॥   

  

एभिरेव घटैः सर्वैरभिषेचनसम्भृतैः ।  

मम लक्ष्मण तापस्ये व्रतस्नानं भविष्यति  ॥  २।२२।२७  ॥   

एभिरिति । तापस्ये तापसयोग्ये कर्मणीत्यर्थः । अभिषेचनसम्भृतैः अभिषेचनाय
सम्पादितैः  ॥  २।२२।२७  ॥   

  

अथवा किं ममैतेन राजद्रव्यमतेन तु ।  

उद्धृतं मे स्वयं तोयं व्रतादेशं करिष्यति  ॥  २।२२।२८  ॥   

घटस्थजलैः तापस्यव्रतस्नाने क्रियमाणेपि राज्यलिप्सया स्नानं कृतवानिति
कैकेय्याः शङ्का माभूदिति स्नानं निषेधति--अथवेति । राजद्रव्यमतेन
राजद्रव्यत्वेन सम्मतेन ।
राज्यद्रव्यमयेनेतिपाठे--राज्यार्थमङ्गलद्रव्यप्रचुरेणेत्यर्थः । व्रतादेशं
व्रतनियमम्  ॥  २।२२।२८  ॥   

  

मा च लक्ष्मण सन्तापं कार्षिर्लक्ष्म्या विपर्यये ।  

राज्यं वा वनवासो वा वनवासो महोदयः  ॥  २।२२।२९  ॥   

मा चेति । राज्यं वा वनवासो वा उभावपि तुल्यौ । विचार्यमाणे वनवास एव
महोदयः महाफलः, राज्यव्यापारक्लेशाभावात् अपूर्वदर्शनसौख्याच्चेति भावः  ॥ 
२।२२।२९  ॥   

  

न लक्ष्मणास्मिन् खलु कर्मविघ्ने माता यवीयस्यतिशङ्कनीया ।  

दैवाभिपन्ना हि वदत्यनिष्टं जानासि दैवं च तथा प्रभावम्  ॥  २।२२।३०  ॥   

महता प्रबन्धेनोक्तं संग्रहेण दर्शयति--नेति । यवीयसी कनिष्ठा । कानिष्ठ्यं
महिषीत्रयापेक्षया, न ते ऽम्बा मध्यमेत्यत्र मध्यमात्वं
सर्वराजपत्न्यपेक्षया । दैवाभिपन्ना दैवाविष्टा । तथाप्रभावं
तादृशप्रभावयुक्तम्, अप्रतिहतप्रभावमित्यर्थः  ॥  २।२२।३०  ॥   

  

इत्यार्षे श्रीरामायणे वाल्मीकीये आदिकाव्ये श्रीमदयोध्याकाण्डे द्वाविंशः
सर्गः  ॥  २२  ॥   

इति श्रीगोविन्दीराजविरचिते श्रीरामायणभूषणे पीताम्बराख्याने
अयोध्याकाण्डव्याख्याने द्वाविंशः सर्गः  ॥  २२  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/03-nirgamaH/022_daivaprabhAvaH.md">
<details><summary><h3>शिरोमणी ...{Loading}...</h3></summary>



अथेति । व्यथया भ्रातृवियोगश्रुत्या प्राप्तप्रकृतिविपर्यासेन दीनं
क्षीणत्वेन प्रतीयमानं सविशेषं रामातिप्रियत्वेन विशेषसंहितममर्षितं
रामवियोगासहनशीलं सरोषं नागेन्द्रमिव अत एव रोषविस्फारितेक्षणं रोषेण
विस्फारिते ईक्षणे यस्य तं सुहृदं सरलस्वभावं प्रियं स्वातिप्रीतिविषयीभूतं
भ्रातरं सौमित्रिमासाद्य हस्तग्रहेण स्वसमीपं प्रापय्य इदमुवाच ।
श्लोकद्वयमेकान्वयि  ॥  २।२२।१,२  ॥   

  

तद्वचनमेवाह-- निगृह्येति । रोषादिकं निगृह्य सन्त्यज्येत्यर्थः ।
धैर्यमाश्रित्य स्वीकृत्य अवमानं प्रव्राजनविषयकसंमतिग्रहणाभावमूलकानादरं
निरस्य परिहृत्य उपक्लृप्तं प्राप्तं सर्वमेतत्सामग्रीजातं क्षिप्रं
निवर्तय निरव्ययं विघ्नरहितं यथा स्यात्तथा कार्यं कर्तव्यं
गमनोद्योगमित्यर्थः कुरु । श्लोकद्वयमेकान्वयि  ॥  २।२२।३,४  ॥   

  

सौमित्रे य इति । संभारसंभ्रमः सामग्रीसंपादनविषयिणी त्वरा आदरो वा  ॥ 
२।२२।५  ॥   

  

यस्या इति । मदभिषेकार्थे अभिषेकरूपे वस्तुनि मानसं वर्तत इति शेषः । सा नः
माता कौशल्या सविशङ्का विगतवनवासक्लेशविषयकशङ्काविशिष्टा सती न परितप्यते
तथा कुरु  ॥  २।२२।६  ॥   

  

तस्या विशङ्काकरणे हेतुमाह-- तस्या इति । शङ्कामयं शङ्काहेतुकमित्यर्थः ।
मनस्यपि प्रतिसंजातं किं पुनर्बहिःप्रकटितमित्यर्थः । दुःखमुपेक्षितुं
तिष्ठत्विदमित्युपेक्षां कर्तुमहं नोत्सहे । "उदीक्षितुम्" इतिपाठे
द्रष्टुमित्यर्थ इति भट्टाः  ॥  २।२२।७  ॥   

  

स्वस्मिन्मात्रादेः स्नेहबोधकं लिङ्गमाह-- नेति । बुद्धिपूर्वं विप्रियं न
कृतमबुद्धमबुद्धिपूर्वकं वा न कृतमिति अहं स्मरामि  ॥  २।२२।८  ॥   

  

सत्य इति । सत्यः सत्यवादी अत एव सत्यसंधः सत्यप्रतिज्ञः अत एव परलोकभयादयं
सत्यात्प्रच्युतः इति शत्रुजनापवादाद्भीतः मम पिता निर्भयः लोकापवादभयरहितो
ऽस्तु  ॥  २।२२।९  ॥   

  

स निर्भयो ऽवश्यं कर्तव्य इत्यत्र हेतुं वदन्नाह-- तस्येति । कर्मणि
अभिषेकानुकूलव्यापारे अप्रतिसंहृते अनिवर्तिते सति मम वचः सत्यं नेति तस्य
पितुर्मनस्तापः भवेत्तस्य तापो मामपि तपेत्  ॥  २।२२।१०  ॥   

  

अभिषेकेति । हे लक्ष्मण तस्मादुक्तहेतोः अन्वक् शीघ्रमेव इतः अस्मात्पुरः
पुर्याः गन्तुमिच्छामि  ॥  २।२२।११  ॥   

  

ममेति । कृतकृत्या साधितमुनिप्रयोजना नृपात्मजा केकयी अव्यग्रमनवधानतारहितं
भरतमभिषेचयतामभिषेचमिव प्रापयताम् इवार्थान्तर्भावेण प्रापणरूपधात्वर्थे
णिच् । यद्वा यतः मम प्रव्राजनान्नृपात्मजा केकयी कृतकृत्या अतः अः
विष्णुरेव व्यग्रः विशेषेण अग्रः मत्प्रीतिपात्राग्रणीत्वं यस्मिन्स तं
भरतमभिषेचयतामभिषेचः अभिषेकः यतः निवर्तितो यया तामुपरमार्थकयमोरूपम् स
चान्तर्भावितणिजर्थः । केकयीमद्य दुर्वचनादिना न पीडय ।
निषेधार्थकमव्ययमिति  ॥  २।२२।१२  ॥   

  

मयीति । मनः सुखं मद्यशःप्राप्तिहेतुकानन्दः भविष्यति  ॥  २।२२।१३  ॥   

  

बुद्धिरिति । येन मद्विजयकालेन बुद्धिः विजयविषयकनिश्चयः प्रणिहिता
संपादिता अनु पश्चान्मनः केकयीसंकल्पः समाहितं प्रापितं कारितमित्यर्थः ।
तं कालं संक्लेष्टुमतिवर्तितुमित्यर्थः । नैवार्हामि अतः प्रव्रजिष्यामि
अतः मा चिरमस्मिन्विषये विलम्बो न कार्यः  ॥  २।२२।१४  ॥   

  

केकय्यादिविषये द्वेषाभावाय कालस्यैव प्रवर्तकत्वं बोधयति-- कृतान्त इति ।
कृतान्तः काल एव कारणमिति शेषः । वितीर्णस्य पित्रा दत्तस्य राज्यस्य
निवर्तने विलम्बने  ॥  २।२२।१५  ॥   

  

कालस्यैव प्रवर्तकत्वे हेतुमाह केकय्या इति । तस्याः केकय्याः भावो
ऽभिप्रायः यदि कृतान्तविहितः मद्विजयकालप्रेरितो न भवेत्तर्हि मम पीडने
मत्कर्मकप्रवासहेतुकपीडादाने प्रतिपतिः  

निश्चयः कथं स्यात् न स्यादित्यर्थः  ॥  २।२२।१६  ॥   

  

तस्याः स्वतः प्रवर्तिकात्वाभावे हेतुमाह-- जानासीति । हे सौम्य मातृषु
कौशल्यादिषु अन्तरं पूज्यत्वे भेदो मम मत्कृतमित्यर्थः । भूतपूर्वं न
तस्याः केकय्या मयि सुते भरते वा विशेषो भूतपूर्वो न इति त्वं यथा
यथावज्जानासि  ॥  २।२२।१७  ॥   

  

स इति । अभिषेकनिवृत्त्यर्थैः अभिषेकनिवृत्तिरर्थो येषां तैः प्रवासार्थैः
प्रवासबोधकैः अत एव उग्रैः अत एव दुर्वचैः वक्तुमनर्हैः तस्याः केकय्या
वाक्यैः वचनैः प्रव्राजने दैवाद्देवोदयकारककालादन्यत्कारणं न समर्थये
निश्चिनोमि  ॥  २।२२।१८  ॥   

  

कथमिति । तथागुणा मद्विषकातिवात्सल्यविशिष्टा प्रकृतिसंपन्ना
सुस्वभावसंयुक्ता विक्षेपादिरहितेत्यर्थः । राजपुत्री केकयी भर्तृसंनिधौ
मत्पीड्यं पीडाबोधकं प्राकृता स्त्रीव कथं ब्रूयान्न ब्रूयादित्यर्थः ।
एतेन मम हितमेव तयोक्तमिति सूचितम् इवेन तस्याः प्राकृतविलक्षणात्वं
ध्वनितम्  ॥  २।२२।१९  ॥   

  

अदृष्टस्य बलवत्त्वं बोधयन्नाह-- यदिति । यद्यस्माद्धेतोः
दैवमदृष्टमचिन्त्यम् इदानीमिदमिति निश्चेतुं न शक्यमित्यर्थः ।
तत्तस्माद्धेतोः भूतेषु हन्यमानेष्विति शेषः । न हन्यते अत एव मयि तस्यां
केकय्यां च व्यक्तं देवदृष्टप्रभावः प्रकटित इत्यर्थः । तत्प्रभावादेव
प्रव्रजने प्रव्राजने च द्वयोर्बुद्धिरासीदिति तात्पर्यम् अत एव विपर्ययः
अभिषेकविपरीतः पतितः प्राप्तः  ॥  २।२२।२०  ॥   

  

दैवनिवृत्त्यर्थं यत्नो न कर्तव्य इति बोधयन्नाह-- कश्चिदिति । यस्य दैवस्य
ग्रहणं बोधकं कर्मणः फलभोगादन्यन्न दृश्यते तेन दैवेन सह योद्धुं
कश्चित्पुमान्न उत्सहते नञ आवृत्योभयत्रान्वयः  ॥  २।२२।२१  ॥   

  

सुखेति । यस्य जनस्य सुखादयः स्वातन्त्र्येण दृश्यन्ते तथाभूतं
तत्सदृशमन्यदपि सुपुप्त्यादि तत्सर्वं दैवस्य कर्म कृतं भवाभवौ
उत्पत्तिविनाशौ एतेन स्वतन्त्रसुखादिरहितानां नादृष्टमिति सूचितम्  ॥ 
२।२२।२२  ॥   

  

दैवप्राबल्यं दृष्टान्तमुखेन द्रढयन्नाह-- ऋषय इति । तीव्रानतिप्रयत्नेन
संपादितान्  ॥  २।२२।२३  ॥   

  

दैवबोधकमसाधारणं लिङ्गमाह असङ्कल्पितमिति । आरम्भैः सामग्रीभिः आरब्धं
प्रारम्भविषयीभूतं निवर्त्य असङ्कल्पितं सङ्कल्परहितं यदकस्मात्प्रवर्तते
तद्दैवस्य कर्म  ॥  २।२२।२४  ॥   

  

प्रासङ्गिकादृष्टवर्णनं परिसमाप्य प्रकृतमाह-- एतयेति । अभिषेके व्याहते
ऽपि तत्त्वया स्वधर्मपालनरूपयाथार्थ्यविषयिण्या बुद्ध्या निश्चयेन आत्मना
मनसा सह आत्मानमन्तःकरणं संस्तभ्य स्थिरीकृत्य परितापो न विद्यते न
स्थाप्यते अन्तर्भावितणिजर्थो विद्यतिः  ॥  २।२२।२५  ॥   

  

तस्मादिति । तस्मादुक्तहेतोः मामनुविधाय अनुसृत्य अपरितापः परितापरहितः सन्
आभिषेचनिकीं क्रियां क्षिप्रं प्रतिसंहारय निवर्तय  ॥  २।२२।२६  ॥   

  

ननु सामग्रीणां का गतिरित्यत आह-- एभिरिति । अभिषेचनसंवृतैः
अभिषेकार्थमानीतैः एभिर्घटैः मम तापस्ये तपःकर्मणि व्रतस्नानं
व्रतोद्देश्यकस्नानं भविष्यति  ॥  २।२२।२७  ॥   

  

एतज्जलेन स्नाने अयं वनं न गमिष्यतीति देवादीनां शङ्कासंभवात्
शेषसामग्रीवैयर्थ्यस्यार्थतः सिद्धत्वाच्च पक्षान्तरमाह-- अथवेति । स्वयं
स्वहस्तेनेत्यर्थः । उद्धृतमानीतं व्रतादेशं व्रतस्नानं करिष्यति विधास्यति
 ॥  २।२२।२८  ॥   

  

मेति । हे लक्ष्मण लक्ष्म्याः राज्यश्रियः विपर्यये वनवासश्रियः
प्राप्तावित्यर्थः । संतापं मा  

कार्षीस्तत्र हेतुः लोके लक्ष्मीद्वयं राज्यं राज्यलक्ष्मीः वनवासो
वनवासलक्ष्मीः च तत्रैका प्राप्तैवेति तात्पर्यं प्रत्युत इयं
प्राप्तिर्हर्षावहेत्याह-- वनवासमहोदयः अतियशःसंपादकत्वेनातिहर्षहेतुरिति
तात्पर्यम्  ॥  २।२२।२९  ॥   

  

उपसंहरन्नाह-- नेति । हे लक्ष्मण अस्मिन् राज्यविघ्ने दैवाभिपन्ना
देवविजयादृष्टप्रेरिता यवीयसी कनिष्ठा मम माता केकयी न अभिशङ्कितव्या
किमाचरितमनयेति शङ्कितुमनर्हा, पितापि न शङ्कितव्यः शङ्कितव्येति
लिङ्गविपरिणामेन इहाप्यन्वेति त्वत्कर्तृकशङ्कितव्यत्वाभावे हेतुः
तथाप्रभावं मदुक्तप्रभावविशिष्टं दैवं त्वं जानासि  ॥  २।२२।३०  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे
द्वाविंशः सर्गः  ॥  २।२२  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/03-nirgamaH/022_daivaprabhAvaH.md">
<details><summary><h3>तिलकम् ...{Loading}...</h3></summary>



अथ रामः सौमित्रेः कैकेयीविषयं रोषं शमयतीत्याह अथेति । व्यथया रामस्य
राज्यहानिजन्यया । सविशेषं रामेष्टजनान्तरापेक्षयेति शेषः । अमर्षितं
प्राप्तासहनम् । विस्फारणं विस्तारः  ॥  २।२२।१  ॥   

  

आसाद्याभिमुखीकृत्य धैर्येण सत्त्वं चित्तमविकारितया धारयन्प्रकटयन्  ॥ 
२।२२।२ ॥   

  

किमुवाचेत्यत्राह निगृह्येति । रोषं पित्रादिवधहेतुम् । अवमानं
वनप्रवासनरूपं निरस्य शत्रुकृतत्वाभावात् । उत्तमं हर्षं सत्यपालनेन पितुः
पुण्यलोकसिद्धिजं हर्षम्  ॥  २।२२।३  ॥   

  

तादृशहर्षसिद्ध्यर्थमेव हे लक्ष्मण अभिषेकप्रयोजनकं निवर्तय । कार्यं
वनगमनोपयुक्तम्  ॥  २।२२।४  ॥   

  

तदेवाह सौमित्रे इति । संभारसंपादनाय यः संभ्रमस्त्वरा
साभिषेकनिवृत्त्यर्थे ऽस्तु । वनगमनपरिकरसंपादनायास्त्विति यावत्  ॥  २।२२।५
 ॥   

  

किंच यस्या मदभिषेकार्थे मदभिषेकनिवृत्तौ अर्थशब्दो निवृत्तिवचन इह "अर्थो
ऽभिधेयरैवस्तुप्रयोजननिवृत्तिषु" इत्यमरः । सविशङ्का कथमयं वने स्थास्यतीति
शङ्कया सदुःखा । तथा कुरु । अल्पेनैव कालेन रामं द्रष्टासि,
पित्राज्ञाभङ्गश्चातिनिन्द्य इत्यादिवाक्येरिति शेषः । यद्वा यस्याः
कैकेय्या नो माता कैकेयी सशङ्का अयं वनं न गमिष्यतीति शङ्कासहिता  ॥  २।२२।६
 ॥   

  

कुत एवं तत्राह तस्या इति । तस्या मनसि प्रतिसंजातं शङ्कामयं दुःखं
मुहूर्तमप्युपेक्षितुं नोत्सहे, "उदीक्षितुम्" इति पाठे द्रष्टुमित्यर्थः
 ॥  २।२२।७  ॥   

  

तदेवोपपादयति न बुद्धीति । अबुद्धम् अज्ञानपूर्वं वा । अल्पं चाल्पमपि
विप्रियं विप्रियकरं कदाचन कदापि कृतं न स्मरामीत्यन्वयः । "समारब्धम्" इति
पाठे नारब्धवानस्मीत्यर्थः  ॥  २।२२।८  ॥   

  

सत्यः सत्यवचनस्वभावः सत्याभिसंधः सत्यप्रतिज्ञः
परलोकभयात्परलोकभयहेतोरसत्याद्भीतः पिता निर्भयो ऽस्तु मया
तत्कृतसत्यपरिपालनात्  ॥  २।२२।९  ॥   

  

अस्मिन्कर्मण्यभिषेकविषये कर्मणि अप्रतिसंहृते ऽनिवर्तिते मम वचः सत्यं न
वृत्तमिति मनस्तापो भवेत् तस्य च मनस्तापो मामपि तपेत् पितृहितमकुर्वतो मम
जन्म व्यर्थमिति पीडयेत्  ॥  २।२२।१०  ॥   

  

यत एवमतः अभिषेकेति । संहृत्य त्यक्त्वा अन्वगेव शीघ्रमेव इतः पुरो
ऽस्मान्नगरात्  ॥  २।२२।११  ॥   

  

नृपात्मजा कैकेयी । अव्यग्रमव्याकुलम्  ॥  २।२२।१२  ॥   

  

गते गते एव  ॥  २।२२।१३  ॥   

  

कैकेय्या अत्र नापराधः अन्यप्रेरितत्वात् । तर्हि स एव दण्ड्यस्तत्राह
बुद्धिरिति । येनेश्वरेण विधात्रेयं बुद्धिः कैकेय्याः प्रणीता
मन्थराद्वारा दत्ता, मनश्च तद्बुद्दिविषये ऽर्थे सुसमाहितं स्थिरीकृतं तं
संक्लेष्टुं मत्कृतमन्यथा जातमिति क्लेशयितुं नार्हामि तस्य
मदधिकारित्वान्मद्रूपत्वाद्वेति गूढ आशयः मत्संकल्पकृतमेव तदिति गूडं
व्यङ्ग्यम् अशक्यत्वादित्यापाततो ऽर्थः । अतो वनं प्रव्रजिष्यामि । चिरं
विलम्बो मा मास्त्वित्यर्थः  ॥  २।२२।१४  ॥   

  

तत्प्रेरयितारमाह कृतान्त इत्यादि । मद्विवासने मद्विवासनप्रेरणायाम्
एवमभिषेकविवर्तनप्रेरणायां कृतान्तो दैवमेवेन्द्रादीनां
दुःखनिवर्तकादृष्टमेवेति गूढम् । मत्प्रजानां
मत्कृतपरिपालनलाभाभावजनकमदृष्टमिति स्फुटं द्रष्टव्यः कारणत्वेन द्रष्टव्यः
। यत्तु रामस्य  

प्राक्कृतदुरदृष्टं दैवमिति तन्न, भगवतस्तस्याभावात्  ॥  २।२२।१५  ॥   

  

तदुपपादयति कैकेय्या इति । प्रतिपत्तिरध्यवसायः । यदि
कृतान्तविहितस्तत्प्रेरितो ऽयं भावो ऽभिप्रायो न भवेत्  ॥  २।२२।१६  ॥   

  

ईदृशस्य कैकेय्या भावस्य दैवकारणकत्वसिद्धये तस्याः सहजभावमाह जानासीत्यादि
। अन्तरं वैषम्यम् । भूतपूर्वं तस्या वा मयि सुते भरते ऽपि वा न विशेषो
भूतपूर्वः तस्माद्दैवकृतमेव वैषम्यमिति भावः  ॥  २।२२।१७  ॥   

  

तस्मात् स इति । सो ऽहं रामो दुर्वचैः सामान्येनापि न वक्तुं शक्यैः किं
पुनर्वाच्यं दशरथपत्न्या केकयकन्यया, तादृशैर्वाक्यै राज्ञः कैकेय्या
प्रेरणे दैवादन्यत्कारणं सो ऽहं रामो न समर्थय इत्यन्वयः  ॥  २।२२।१८  ॥   

  

तदेव द्रढयति कथमिति । प्रकृतिसंपन्ना सत्त्वप्रकृतियुक्ता तथागुणा
प्रागनुभूततादृक्कल्याणगुणा तत्रापि भर्तृसंनिधौ मत्पीड्यं मत्पीडाजनकं
तदेव । "मदधम्" इति पाठे ऽप्ययमेवार्थः । वाक्यं ब्रूयात् यदि न
दैवप्रेरितेति भावः  ॥  २।२२।१९  ॥   

  

ननु तद्दैवं क्वास्ति, कीदृक्चेत्यत आह यदिति । देशकालवृत्तितया
यदचिन्त्यमीदृग्विधमिति चिन्तयितुमशक्यं तद्दैवं यद्भूतेषु भूताधिष्ठातृषु
ब्रह्मादिष्वपि न हन्यते न प्रतिहतं भवति हि अतस्तत्कृत एव तस्यां मयि च
विपर्ययः पूर्वस्थितवात्सल्यापगमरूपो हस्तगतराज्यभ्रंशरूपश्च पतितः  ॥ 
२।२२।२०  ॥   

  

ननु शौर्येण दैवं हनिष्यामीति चेत्तत्राह कश्चेति । यस्य दैवस्य ग्रहणं
ज्ञानं  

ज्ञानजनकं कर्मणः फलादन्यन्न दृस्यते । एवं च नित्यकार्यानुमेयतया
प्रागज्ञातत्वाद्योद्धुमशक्यं जाते तु फले विफलं युद्धम् फलेन तस्य
नाशाच्चेति भावः  ॥  २।२२।२१  ॥   

  

सर्वतो दैवमेव प्रबलं पौरुषं तु काकतालीयमित्याह सुखेत्यादि । भवाभवौ  

बन्धमोक्षौ एषां मध्ये यस्य यत्तथाभूतमचिन्त्यकारणकं किंचित्कार्यं तन्ननु
निश्चयेन दैवस्य कर्म फलम्  ॥  २।२२।२२  ॥   

  

दैवप्राबल्यमेव द्रढयति ऋषय इति । विश्वामित्रादयः मन्युः क्रोधः बहुवचनं
व्यक्तिबहुत्वात् तैर्भ्रश्यन्ते ऽभिभूयन्ते  ॥  २।२२।२३  ॥   

  

पुनरपि स्ववनवासस्य दैवजत्वं द्रढयितुं दैवकार्यलक्षणमाह असङ्कल्पितमिति ।
आरम्भैर्यत्नैरारब्धमुपक्रान्तं कार्यं निवर्त्य
यदसङ्कल्पितमेवाचिन्तितमेवाकस्माद्दृष्टहेतुं विना प्रवर्तते तद्दैवस्य
कर्म ननु  ॥  २।२२।२४  ॥   

  

उपसंहरति एतयेति । तत्त्वया यथार्थया बुद्ध्या
बुद्धियोगेनात्मनान्तःकरणस्थेनात्मानमन्तःकरणसंस्तभ्य यदि तिष्ठसीति शेषः ।
तदा मे ऽभिषेके व्याहते ऽपि तव परितापो न विद्यते न भवति  ॥  २।२२।२५  ॥   

  

अथ तत्कालकर्तव्यं नियुङ्क्ते तस्मादिति । उपदिष्टबुद्धियोगबलादित्यर्थः ।
अपरितापः परितापहीनः संस्त्वमपि मामनुविधाय मामनुसृत्याभिषेचनिकीं
तत्प्रयोजनिकां क्रियामलङ्कारं प्रतिसंहारय निवर्तय । अनेन गूढं
लक्ष्मणस्यापि वनगमनं सूचितम्  ॥  २।२२।२६  ॥   

  

तापस्ये तद्रूपव्रतस्य सङ्कल्पे व्रतस्नानं व्रतसङ्कल्पायापेक्षितं स्नानं
व्रतस्नानं तदेभिर्भविष्यतीति योजना  ॥  २।२२।२७  ॥   

  

तापस्यव्रतस्नाने ऽप्येभिः क्रियमाणे राज्यलिप्सया स्नानं कृतवानिति
कैकेय्याः शङ्का मा भूदिति तन्निषेधति-- अथवेति । राज्यद्रव्यमयेन
राज्याभिषेकसाधनमङ्गलद्रव्यप्रचुरेण । स्वयं  

स्वहस्तेनोद्धृतं तोयं मे व्रतादेशं व्रतसङ्कल्पाधिकारम्  ॥  २।२२।२८  ॥   

  

राज्यवनवासयोर्वनवासो महोदयो महाफलः । प्रजानां
कृत्याकृत्यचिन्ताव्यापारराहित्येन सततं तपःप्रवृत्त्या पितृवाक्यपरिपालनेन
चेति भावः  ॥  २।२२।२९  ॥   

  

उपदेशस्य परमप्रयोजनमाह नेति । न माताभिशङ्कितव्या, न पिताभिशङ्कितव्यः,
यतो दैवाभिपन्ना दैवग्रस्ता एवमभिशङ्कत इति शेषः । यद्वा दैवाभिपन्नत्वं
मातापित्रोर्विशेषणम् । त्वं च दैवं तथाप्रभावमिति जानासि, अतो
नातिशङ्कनीया  ॥  २।२२।३०  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकव्ये
ऽयोध्याकाण्डे द्वाविंशः सर्गः  ॥  २।२२  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/03-nirgamaH/022_daivaprabhAvaH.md">
<details><summary><h3>द्राविडपाठः ...{Loading}...</h3></summary>



  
अथ तं व्यथया दीनं सविशेषममर्षितम्।  
श्वसन्तमिव नागेन्द्रं रोषविस्फारितेक्षणम् ॥ 2.22.1 ॥   
आसाद्य रामः सौमित्रिं सुहृदं भ्रातरं प्रियम्।  
उवाचेदं स धैर्येण धारयन् सत्त्वमात्मवान् ॥ 2.22.2 ॥   
निगृह्य रोषं शोकं च धैर्यमाश्रित्य केवलम्।  
अवमानं निरस्येमं गृहीत्वा हर्षमुत्तमम् ॥ 2.22.3 ॥   
उपक्लृप्तं हि यत्किञ्चिदभिषेकार्थमद्य मे।  
सर्वं विसर्जयक्षिप्रं पुरु कार्यं निरत्ययम् ॥ 2.22.4 ॥   
सौमित्रे योऽभिषेकार्थे मम सम्भारसम्भ्रमः।  
अभिषेकनिवृत्त्यर्थे सोऽस्तु सम्भारसम्भ्रमः ॥ 2.22.5 ॥   
यस्या मदभिषेकार्थे मानसं परितप्यते।  
माता मे सा यथा न स्यात् सविशङ्का तथा कुरु ॥ 2.22.6 ॥   
तस्याः शङ्कामयं दुःखं मुहूर्त्तमपि नोत्सहे।  
मनसि प्रतिसञ्जातं सौमित्रेऽहमुपेक्षितुम् ॥ 2.22.7 ॥   
न बुद्धिपूर्वं नाबुद्धंस्मरामीह कदाचन।  
मातॄणां वा पितुर्वाहं कृतमल्पं च विप्रियम् ॥ 2.22.8 ॥   
सत्यः सत्याभिसन्धश्च नित्यं सत्यपराक्रमः।  
परलोकभयाद्भीतो निर्भयोऽस्तु पिता मम ॥ 2.22.9 ॥   
तस्यापि हि भवेदस्मिन् कर्मण्यप्रतिसंहृते।  
सत्यं नेति मनस्तापस्तस्य तापस्तपेच्च माम् ॥ 2.22.10 ॥   
अभिषेकविधानं तु तस्मात् संहृत्य लक्ष्मण।  
अन्वगेवाहमिच्छामि वनं गन्तुमितः पुनः ॥ 2.22.11 ॥   
मम प्रव्राजनादद्य कृतकृत्या नृपात्मजा।  
सुतं भरतमव्यग्रमभिषेचयिता ततः ॥ 2.22.12 ॥   
मयि चीराजिनधरे जटामण्डलधारिणि।  
गतेऽरण्यं च कैकेय्या भविष्यति मनस्सुखम् ॥ 2.22.13 ॥   
बुद्धिः प्रणीता येनेयं मनश्च सुसमाहितम्।  
तं तु नार्हामि सङ्क्लेष्टुं प्रव्रजिष्यामि माचिरम् ॥ 2.22.14 ॥   
कृतान्तस्त्वेव सौमित्रे द्रष्टव्यो मत्प्रवासने।  
राज्यस्य च वितीर्णस्य पुनरेव निवर्तने ॥ 2.22.15 ॥   
कैकेय्याः प्रतिपत्तिर्हि कथं स्यान्मम पीडने।  
यदि भावो न दैवोऽयं कृतान्तविहितो भवेत् ॥ 2.22.16 ॥   
जानासि हि यथा सौम्य न मातृषु ममान्तरम्।  
भूतपूर्वं विशेषो वा तस्या मयि सुतेऽपि वा ॥ 2.22.17 ॥   
सोभिषेकनिवृत्त्यर्थैः प्रवासार्थैश्च दुर्वचैः।  
उग्रैर्वाक्यैरहं तस्या नान्यद्दैवात्समर्थये ॥ 2.22.18 ॥   
कथं प्रकृतिसम्पन्ना राजपुत्री तथागुणा।  
ब्रूयात् सा प्राकृतेव स्त्री मत्पीडां भर्तृसन्निधौ ॥ 2.22.19 ॥   
यदचिन्त्यं तु तद्दैवं भूतेष्वपि न हन्यते।  
व्यक्तं मयि च तस्यां च पतितो हि विपर्ययः ॥ 2.22.20 ॥   
कश्च दैनेव सौमित्रे योद्धुमुत्सहते पुमान्।  
यस्य न ग्रहणं किञ्चित् कर्मणोऽन्यत्र दृश्यते ॥ 2.22.21 ॥   
सुखदुःखे भयक्रोधौ लाभालाभौ भवाभवौ।  
यच्च किञ्चित्तथाभूतं ननु दैवस्य कर्म तत् ॥ 2.22.22 ॥   
ऋषयोप्युग्रतपसो दैवेनाभिप्रपीडिताः।  
उत्सृज्य नियमांस्तीव्रान् भ्रश्यन्ते काममन्युभिः ॥ 2.22.23 ॥   
असङ्कल्पितमेवेह यदकस्मात् प्रवर्त्तते।  
निवर्त्त्यारम्भमारब्धं ननु दैवस्य कर्म तत् ॥ 2.22.24 ॥   
एतया तत्त्वया बुद्ध्या संस्तभ्यात्मानमात्मना।  
व्याहतेऽप्यभिषेके मे परितापो न विद्यते ॥ 2.22.25 ॥   
तस्मादपरितापः संस्त्वमप्यनुविधाय माम्।  
प्रतिसंहारय क्षिप्रमाभिषेचनिकीं क्रियाम् ॥ 2.22.26 ॥   
एभिरेव घटैः सर्वैरभिषेचनसम्भृतैः।  
मम लक्ष्मण तापस्ये व्रतस्नानं भविष्यति ॥ 2.22.27 ॥   
अथवा किं ममैतेन राजद्रव्यमतेन तु।  
उद्धृतं मे स्वयं तोयं व्रतादेशं करिष्यति ॥ 2.22.28 ॥   
मा च लक्ष्मण सन्तापं कार्षिर्लक्ष्म्या विपर्यये।  
राज्यं वा वनवासो वा वनवासो महोदयः ॥ 2.22.29 ॥   
न लक्ष्मणास्मिन् खलु कर्मविघ्ने माता यवीयस्यतिशङ्कनीया।  
दैवाभिपन्ना हि वदत्यनिष्टं जानासि दैवं च तथा प्रभावम् ॥ 2.22.30 ॥   

</details>
</div>
