<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;मार्कण्डेय-पुराणम् on पुराणे विश्वासटिप्पन्यः</title>
    <link>https://vishvAsa.github.io/purANam/mArkaNDeya-purANam/</link>
    <description>Recent content in &#43;मार्कण्डेय-पुराणम् on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <lastBuildDate>Mon, 01 Jan 0001 00:00:00 +0000</lastBuildDate>
    <atom:link href="https://vishvAsa.github.io/purANam/mArkaNDeya-purANam/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/purANam/mArkaNDeya-purANam/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/01/</guid>
      <description>&lt;p&gt;श्रीमन्महर्षिवेदव्यासप्रणीतं&lt;br&gt;&#xA;श्रीमार्कण्डेयपुराणम्&lt;br&gt;&#xA;प्रथमोऽध्यायः&lt;br&gt;&#xA;आरम्भमङ्गलम्&lt;br&gt;&#xA;यद्योगिभिर्भवभयार्तिविनाशयोग्यम्&lt;br&gt;&#xA;आसाद्य वन्दितमतीव विवक्तचित्तैः  ।&lt;br&gt;&#xA;तद्वः पुनातु हरिपादसरोजयुग्मम्&lt;br&gt;&#xA;अविर्भवत्क्रमविलङ्घितभूर्भुवः स्वः  ॥ म.१ ॥&lt;br&gt;&#xA;पायात्स वः सकलकल्मषभेददक्षः&lt;br&gt;&#xA;क्षीरोदकुक्षिफणिभोगनिविष्टमूर्तिः  ।&lt;br&gt;&#xA;श्वासावधूतसलिलोत्कणिकाकरालः&lt;br&gt;&#xA;सिन्धुः प्रनृत्यमिव यस्य करोति सङ्गात् ॥ म.२ ॥&lt;br&gt;&#xA;नारायणं समस्कृत्य नरं चैव नरोत्तमम्  ।&lt;br&gt;&#xA;देवीं सरस्वतीं व्यासं ततो जयमुदीरयेत् ॥ म.३ ॥&lt;/p&gt;&#xA;&lt;p&gt;तपः स्वाध्यायनिरतं मार्कण्डेयं महामुनिम्  ।&lt;br&gt;&#xA;व्यासशिष्यो महातेजा जैमिनिः पर्यपृच्छत  ॥ १.१ ॥&lt;br&gt;&#xA;भगवन् भारताख्यानं व्यासेनोक्तं महात्मना  ।&lt;br&gt;&#xA;पूर्णमस्तमलैः शुभ्रैर्नानाशास्त्रसमुच्चयैः  ॥ १.२ ॥&lt;br&gt;&#xA;जातिशुद्धिसमायुक्तं साधुशब्दोपशोभितम्  ।&lt;br&gt;&#xA;पूर्वपक्षोक्तिसिद्धान्तपरिनिष्ठासमन्वितम्  ॥ १.३ ॥&lt;br&gt;&#xA;त्रिदशानां यथा विष्णुर्द्विपदां ब्राह्मणो यथा  ।&lt;br&gt;&#xA;भूषणानाञ्च सर्वेषां यथा चूडामणिर्वरः  ॥ १.४ ॥&lt;br&gt;&#xA;यथायुधानां कुलिशमिन्द्रियाणां यथा मनः  ।&lt;br&gt;&#xA;तथेह सर्वशास्त्रणां महाभारतमुत्तमम्  ॥ १.५ ॥&lt;br&gt;&#xA;अत्रार्थश्चैव धर्मश्च कामो मोक्षश्च वर्ण्यते  ।&lt;br&gt;&#xA;परस्परानुबन्धाश्च सानुबन्धाश्च ते पृथक् ॥ १.६ ॥&lt;br&gt;&#xA;धर्मशास्त्रमिदं श्रेष्ठमर्थशास्त्रमिदं परम्  ।&lt;br&gt;&#xA;कामशास्त्रमिदं चाग्र्यं मोक्षशास्त्रं तथोत्तमम्  ॥ १.७ ॥&lt;br&gt;&#xA;चतुराश्रमधर्माणामाचारस्थितिसाधनम्  ।&lt;br&gt;&#xA;प्रोक्तमेतन्महाभाग वेदव्यासेन धीमता  ॥ १.८ ॥&lt;br&gt;&#xA;तथा तात कृतं ह्येतद्व्यासेनोदारकर्मणा  ।&lt;br&gt;&#xA;यथा व्याप्तं महाशास्त्रं विरोधैर्नाभिभूयते  ॥ १.९ ॥&lt;br&gt;&#xA;व्यासवाक्यजलौघेन कुतर्कतरुहारिणा  ।&lt;br&gt;&#xA;वेदशैलावतीर्णेन नीरजस्का मही कृता  ॥ १.१० ॥&lt;br&gt;&#xA;कलशब्दमहाहंसं माख्यानपराम्बुजम्  ।&lt;br&gt;&#xA;कथाविस्तीर्णसलिलं कार्ष्ण वेदमहाह्रदम्  ॥ १.११ ॥&lt;br&gt;&#xA;तदिदं भारताख्यानं बह्विर्थं श्रुतिविस्तरम्  ।&lt;br&gt;&#xA;तत्त्वतो ज्ञातुकामोऽहं भगवंस्त्वामुपस्थितः  ॥ १.१२ ॥&lt;br&gt;&#xA;कस्मान्मानुषतां प्राप्तो निर्गुणोऽपि जनार्दनः  ।&lt;br&gt;&#xA;वासुदेवो जगत्सूतिस्थितिसंयमकारणम्  ॥ १.१३ ॥&lt;br&gt;&#xA;कस्माच्च पाण्डुपुत्त्राणामेका सा द्रुपदात्मजा  ।&lt;br&gt;&#xA;पञ्चानां महीषी कृष्णा ह्यत्र नः संशयो महान्  ॥ १.१४ ॥&lt;br&gt;&#xA;भेषजं ब्रह्महत्याया बलदेवो महाबलः  ।&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/purANam/mArkaNDeya-purANam/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/02/</guid>
      <description>&lt;p&gt;द्वितीयोऽध्यायः&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;अरिष्टनेमिपुत्रोऽभूद्गरुडो नाम पक्षिराट् ।&lt;br&gt;&#xA;गरुडस्याभवत्पुत्रः सम्पातिरिति विश्रुतः  ॥ २.१ ॥&lt;br&gt;&#xA;तस्याप्यासीत्सुतः शूरः सुपार्श्वो वायुविक्रमः  ।&lt;br&gt;&#xA;सुपार्श्वतनयः कुन्तिः कुन्तिपुत्रः प्रलोलुपः  ॥ २.२ ॥&lt;br&gt;&#xA;तस्यापि तनयावास्तां कङ्कः कन्धर एव च  ॥ २.३ ॥&lt;br&gt;&#xA;कङ्कः कैलासशिखरे विद्युद्रूपेति विश्रुतम्  ।&lt;br&gt;&#xA;ददर्शाम्बुजपत्राक्षं राक्षसं धनदानुगम्  ॥ २.४ ॥&lt;br&gt;&#xA;आपानासक्तममलस्त्रग्दामाम्बरधारिणम्  ।&lt;br&gt;&#xA;भार्यासहायमासीनं शिलापट्टेऽमले शुभे  ॥ २.५ ॥&lt;br&gt;&#xA;तद्दृष्टमात्रं कङ्केन रक्षः क्रोधसमन्वितम्  ।&lt;br&gt;&#xA;प्रोवाच कस्मादायातस्त्वमितो ह्यण्डजाधम  ॥ २.६ ॥&lt;br&gt;&#xA;स्त्रीसन्निकर्षे तिष्ठन्तं कस्मान्मामुपसर्पसि  ।&lt;br&gt;&#xA;नैष धर्मः सुबुद्धीनां मिथोनिष्पाद्यवस्तुषु  ॥ २.७ ॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/purANam/mArkaNDeya-purANam/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/03/</guid>
      <description>&lt;p&gt;तृतीयोऽध्यायः&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;अहन्यहनि विप्रेन्द्र स तेषां मुनिसत्तमः  ।&lt;br&gt;&#xA;चकाराहारपयसा तथा गुप्त्या च पोषणम्  ॥ ३.१ ॥&lt;br&gt;&#xA;मासमात्रेण जग्मुस्ते भानोः स्यन्दनवर्त्मनि  ।&lt;br&gt;&#xA;कौतूहलविलोलाक्षैर्दृष्टा मुनिकुमारकैः  ॥ ३.२ ॥&lt;br&gt;&#xA;दृष्ट्वा महीं सनगरां साम्भोनिधिसरिद्वराम्  ।&lt;br&gt;&#xA;रथचक्रप्रमाणां ते पुनराश्रममागताः  ॥ ३.३ ॥&lt;br&gt;&#xA;श्रमक्लान्तान्तरात्मानो महात्मानो वियोनिजाः  ।&lt;br&gt;&#xA;ज्ञानञ्च प्रकटीभूतं तत्र तेषां प्रभावतः  ॥ ३.४ ॥&lt;br&gt;&#xA;ऋषेः शिष्यानुकम्पार्थं वदतो धर्मनिश्चयम्  ।&lt;br&gt;&#xA;कृत्वा प्रदक्षिणं सर्वे चरणावभ्यवादयन्  ॥ ३.५ ॥&lt;br&gt;&#xA;ऊचुश्च मरणाद्घोरान्मोक्षिताः स्मस्त्वया मुने  ।&lt;br&gt;&#xA;आवासभक्ष्यपयसां त्वं नो दाता पिता गुरुः  ॥ ३.६ ॥&lt;br&gt;&#xA;गर्भस्थानां मृता माता पित्रा नैवापि पालिताः  ।&lt;br&gt;&#xA;त्वया नो जीवितं दत्तं शिशवो येन रक्षिताः  ॥ ३.७ ॥&lt;br&gt;&#xA;क्षितावक्षततेजास्त्वं कृमीणामिव शुष्यताम्  ।&lt;br&gt;&#xA;गजघण्टां समुत्पाट्य कृतवान् दुः खरेचनम्  ॥ ३.८ ॥&lt;br&gt;&#xA;कथं वर्धेयुरबलाः खस्थान् द्रक्ष्याम्यहं कदा  ।&lt;br&gt;&#xA;कदा भूमेर्द्रुमं प्राप्तान् द्रक्ष्ये वृक्षान्तरं गतान्  ॥ ३.९ ॥&lt;br&gt;&#xA;कदा मे सहजा कान्तिः पांशुना नाशमेष्यति  ।&lt;br&gt;&#xA;एषां पक्षानिलोत्थेन मत्समीपविचारिणाम्  ॥ ३.१० ॥&lt;br&gt;&#xA;इति चिन्तयता तात भवता प्रतिपालिताः  ।&lt;br&gt;&#xA;ते साम्प्रतं प्रवृद्धाः स्मः प्रबुद्धाः करवाम किम्  ॥ ३.११ ॥&lt;br&gt;&#xA;इत्यृषिर्वचनं तेषां श्रुत्वा संस्कारवत्स्फुटम्  ।&lt;br&gt;&#xA;शिष्यैः परिवृतः सर्वैः सह पुत्रेण शृङ्गिणा  ॥ ३.१२ ॥&lt;br&gt;&#xA;कौतूहलपरो भूत्वा रोमाञ्चपटसंवृतः  ।&lt;br&gt;&#xA;उवाच तत्त्वतो ब्रूत प्रवृत्तेः कारणं गिरः  ॥ ३.१३ ॥&lt;br&gt;&#xA;कस्य शापादियं प्राप्ता भवद्भिर्विक्रिया परा  ।&lt;br&gt;&#xA;रूपस्य वचसश्चैव तन्मे वक्तुमीहार्हथ  ॥ ३.१४ ॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/purANam/mArkaNDeya-purANam/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/04/</guid>
      <description>&lt;p&gt;चतुर्थोऽध्यायः&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;एवं ते द्रोणतनयाः पक्षिणो ज्ञानिनोऽभवन्  ।&lt;br&gt;&#xA;वसन्ति ह्यचले विन्ध्ये तानुपास्व च पृच्छ च  ॥ ४.१ ॥&lt;br&gt;&#xA;इत्यृषेर्वचनं श्रुत्वा मार्कण्डेयस्य जैमिनिः  ।&lt;br&gt;&#xA;जगाम विन्ध्यशिखरं यत्र ते धर्मपक्षिणः  ॥ ४.२ ॥&lt;br&gt;&#xA;तन्नगासन्नभूतश्च शुश्राठ पठतां ध्वनिम्  ।&lt;br&gt;&#xA;श्रुत्वा च विस्मयाविष्टश्चिन्तयामास जैमिनिः  ॥ ४.३ ॥&lt;br&gt;&#xA;स्थानसौष्ठवसम्पन्नं जितश्वासमविश्रमम्  ।&lt;br&gt;&#xA;विस्पष्टमपदोषञ्च पठ्यते द्विजसत्तमैः  ॥ ४.४ ॥&lt;br&gt;&#xA;वियोनिमपि सम्प्राप्तानेतान्मुनिकुमारकान्  ।&lt;br&gt;&#xA;चित्रमेतदहं मन्ये न जहाति सरस्वती  ॥ ४.५ ॥&lt;br&gt;&#xA;बन्धुवर्गस्तथा मित्रं यच्चेष्टमपरं गृहे  ।&lt;br&gt;&#xA;त्यक्त्वा गच्छति तत्सर्वं न जहाति सरस्वती  ॥ ४.६ ॥&lt;br&gt;&#xA;इति सञ्चिन्तयन्नेव विवेश गिरिकन्दरम्  ।&lt;br&gt;&#xA;प्रविश्य च ददर्शासौ शिलापट्टगातान् द्विजान्  ॥ ४.७ ॥&lt;br&gt;&#xA;पठतस्तान् समालोक्य मुखदोषविवर्जितान्  ।&lt;br&gt;&#xA;सोऽथ शोकेन हर्षेण सर्वानेवाभ्यभाषत  ॥ ४.८ ॥&lt;br&gt;&#xA;स्वस्त्यस्तु वो द्विजश्रेष्ठा जैमिनिं मां निबोधत  ।&lt;br&gt;&#xA;व्यासशिष्यमनुप्राप्तं भवतां दर्शनोत्सुकम्  ॥ ४.९ ॥&lt;br&gt;&#xA;मन्युर्न खलु कर्तव्यो यत्पित्रातीव मन्युना  ।&lt;br&gt;&#xA;शप्ताः खगत्वमापन्नाः सर्वथा दिष्टमेव तत् ॥ ४.१० ॥&lt;br&gt;&#xA;स्फीतद्रव्ये कुले केचिज्जाताः किल मनस्विनः  ।&lt;br&gt;&#xA;द्रव्यनाशे द्विजेन्द्रास्ते शबरेण सुसान्त्विताः  ॥ ४.११ ॥&lt;br&gt;&#xA;दत्त्वा याचन्ति पुरुषा हत्वा वध्यन्ति चापरे  ।&lt;br&gt;&#xA;पातयित्वा च पात्यन्ते त एव तपसः क्षयात् ॥ ४.१२ ॥&lt;br&gt;&#xA;एतद्दृष्टं सुबहुशो विपरीतं तथा मया  ।&lt;br&gt;&#xA;भावाभावसमुच्छेदैरजस्त्रं व्याकुलं जगत् ॥ ४.१३ ॥&lt;br&gt;&#xA;इति सञ्चिन्त्य मनसा न शोकं कर्तुमर्हथ  ।&lt;br&gt;&#xA;ज्ञानस्य फलमेतावच्छोकहर्षैरधृष्यता  ॥ ४.१४ ॥&lt;br&gt;&#xA;ततस्ते जैमिनिं सर्वे पाद्यार्घ्याभ्यामपूजयन्  ।&lt;br&gt;&#xA;अनामयञ्च पप्रच्छुः प्रणिपत्य महामुनिम्  ॥ ४.१५ ॥&lt;br&gt;&#xA;अथोचुः खगमाः सर्वे व्यासशिष्यं तपोनिधिम्  ।&lt;br&gt;&#xA;सुखोपविष्टं विश्रान्तं पक्षानिलहतक्लमम्  ॥ ४.१६ ॥&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/purANam/mArkaNDeya-purANam/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/05/</guid>
      <description>&lt;p&gt;पञ्चमोऽध्यायः&lt;/p&gt;&#xA;&lt;p&gt;पक्षिण ऊचुः&lt;/p&gt;&#xA;&lt;p&gt;त्वष्टृपुत्रे हते पूर्वं ब्रह्मन्निन्द्रस्य तेजसः  ।&lt;br&gt;&#xA;ब्रह्महत्याभिभूतस्य परा हानिरजायत  ॥ ५.१ ॥&lt;br&gt;&#xA;तद्धमं प्रविवेशाथ शाक्रतेजोऽपचारतः  ।&lt;br&gt;&#xA;निस्तेजाश्चाभवच्छक्रो धर्मे तेजसि निर्गते  ॥ ५.२ ॥&lt;br&gt;&#xA;ततः पुत्रं हतं श्रुत्वा त्वष्टा क्रुद्धः प्रजापतिः  ।&lt;br&gt;&#xA;अवलुञ्च्य जटामेकामिदं वचनमब्रवीत् ॥ ५.३ ॥&lt;br&gt;&#xA;अद्य पश्यन्तु मे वीर्यं त्रयो लोकाः सदेवताः  ।&lt;br&gt;&#xA;स च पश्यतु दुर्बुद्धिर्ब्रह्महा पाकशासनः  ॥ ५.४ ॥&lt;br&gt;&#xA;स्वकर्माभिरतो येन मत्सुतो विनपातितः  ।&lt;br&gt;&#xA;इत्युक्त्वा कोपरक्ताक्षो जटामग्नौ जुहाव ताम्  ॥ ५.५ ॥&lt;br&gt;&#xA;ततो वृत्रः समुत्तस्थौ ज्वालामाली महासुरः  ।&lt;br&gt;&#xA;महाकायो महादंष्ट्रो भिन्नाञ्जनचयप्रभः  ॥ ५.६ ॥&lt;br&gt;&#xA;इन्द्रशत्रुरमेयात्मा त्वष्टृतेजोपबृंहितः  ।&lt;br&gt;&#xA;अहन्यहनि सोऽवर्धदिषुपातं महाबलः  ॥ ५.७ ॥&lt;br&gt;&#xA;वधाय चात्मनो दृष्ट्वा वृत्रं शक्रो महासुरम्  ।&lt;br&gt;&#xA;प्रेषयामास सप्तर्षोन् सन्धिमिच्छन् भयातुरः  ॥ ५.८ ॥&lt;br&gt;&#xA;सख्यञ्चक्रुस्ततस्तस्य वृत्रेण समयांस्तथा  ।&lt;br&gt;&#xA;ऋषयः प्रीतमनसः सर्वभूतहिते रताः  ॥ ५.९ ॥&lt;br&gt;&#xA;समयस्थितिमुल्लङ्घ्य यदा शक्रेण घातितः  ।&lt;br&gt;&#xA;वृत्रो हत्याभिभूतस्य तदा बलमशीर्यत  ॥ ५.१० ॥&lt;br&gt;&#xA;तच्छक्रदेहविभ्रष्टं बलं मारुतमाविशत् ।&lt;br&gt;&#xA;सर्वव्यापिनमव्यक्तं बलस्यैवाधिदैवतम्  ॥ ५.११ ॥&lt;br&gt;&#xA;अहल्याञ्च यदा शक्रो गौतमं रूपमास्थितः  ।&lt;br&gt;&#xA;धर्षयामास देवेन्द्रस्तदा रूपमहीयत  ॥ ५.१२ ॥&lt;br&gt;&#xA;अङ्गप्रत्यङ्गलावण्यं यदतीव मनोरम्  ।&lt;br&gt;&#xA;विहाय दुष्टं देवेन्द्रं नासत्यावगमत्ततः  ॥ ५.१३ ॥&lt;br&gt;&#xA;धर्मेण तेजसा त्यक्तं बलहीनमरूपिणम्  ।&lt;br&gt;&#xA;ज्ञात्वा सुरेशं दैतेयास्तज्जये चक्रुरुद्यमम्  ॥ ५.१४ ॥&lt;br&gt;&#xA;राज्ञामुद्रिक्तवीर्याणां देवेन्द्रं विजिगीषवः  ।&lt;br&gt;&#xA;कुलेष्वतिबला दैत्या अजायन्त महामुने  ॥ ५.१५ ॥&lt;br&gt;&#xA;कस्यचित्त्वथ कालस्य धरणी भारपीडिता  ।&lt;br&gt;&#xA;जगाम मेरुशिखरं सदो यत्र दिवौकसाम्  ॥ ५.१६ ॥&lt;br&gt;&#xA;तेषां सा कथयामास भूरिभारावपीडिता  ।&lt;br&gt;&#xA;दनुजात्मजदैत्योत्थं खेदकारणमात्मनः  ॥ ५.१७ ॥&lt;br&gt;&#xA;एते भवद्भिरसुरा निहताः पृथुलौजसः  ।&lt;br&gt;&#xA;ते सर्वे मानुषे लोके जाता गेहेषु भूभृताम्  ॥ ५.१८ ॥&lt;br&gt;&#xA;अक्षौहिण्यो हि बहुलास्तद्भारार्ता व्रजाम्यधः  ।&lt;br&gt;&#xA;तथा कुरुध्वं त्रिदशा यथा शान्तिर्भवेन्मम  ॥ ५.१९ ॥&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/purANam/mArkaNDeya-purANam/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/06/</guid>
      <description>&lt;p&gt;षष्ठोऽध्यायः&lt;/p&gt;&#xA;&lt;p&gt;पक्षिण ऊचुः&lt;/p&gt;&#xA;&lt;p&gt;रामः पार्थे परां प्रीतिं ज्ञात्वा कृष्णस्य लाङ्गली  ।&lt;br&gt;&#xA;चिन्तयामास बहुधा किं कृतं सुकृतं भवेत् ॥ ६.१ ॥&lt;br&gt;&#xA;कृष्णेन हि विना नाहं यास्ये दुर्योधनान्तिकम्  ।&lt;br&gt;&#xA;पाण्डवान् वा समाश्रित्य कथं दुर्योधनं नृपम्  ॥ ६.२ ॥&lt;br&gt;&#xA;जामातरं तथा शिष्यं घातयिष्ये नरेश्वरम्  ।&lt;br&gt;&#xA;तस्मान्न पार्थं यास्यामि नापि दुर्योधनं नृपम्  ॥ ६.३ ॥&lt;br&gt;&#xA;तीर्थेष्वाप्लावयिष्यामि तावदात्मानमात्मना  ।&lt;br&gt;&#xA;कुरूणां पाण्डवानां च यावदन्ताय कल्पते  ॥ ६.४ ॥&lt;br&gt;&#xA;इत्यामन्त्र्य हृषीकेशं पार्थदुर्योधनावपि  ।&lt;br&gt;&#xA;जगाम द्वारकां शौरिः स्वसैन्युपरिवारितः  ॥ ६.५ ॥&lt;br&gt;&#xA;गत्वा द्वारवतीं रामो हृष्टपुष्टजनाकुलाम्  ।&lt;br&gt;&#xA;श्वो गन्तव्येषु तीर्थेषु पपौ पानं हलायुधः  ॥ ६.६ ॥&lt;br&gt;&#xA;पीतपानो जगामाथ रैवतोद्यानमृद्धिमत् ।&lt;br&gt;&#xA;हस्ते गृहीत्वा समदां रेवतीमप्सरोपमाम्  ॥ ६.७ ॥&lt;br&gt;&#xA;स्त्रीकदम्बकमध्यस्थो ययौ मत्तः पदा स्खलन्  ।&lt;br&gt;&#xA;ददर्शच वनं वीरो रमणीयमनुत्तमम्  ॥ ६.८ ॥&lt;br&gt;&#xA;सर्वर्तुफलपुष्पाढ्यं शाखामृगगणाकुलम्  ।&lt;br&gt;&#xA;पुण्यं पद्मवनोपेतं सपल्वलमहावनम्  ॥ ६.९ ॥&lt;br&gt;&#xA;स शृण्वन् प्रीतिजननान् बहून्मदकलान् शुभान्  ।&lt;br&gt;&#xA;श्रोत्ररम्यान् सुमधुरान् शब्दान् खगमुखेरितान्  ॥ ६.१० ॥&lt;br&gt;&#xA;सर्वर्तुफलभाराढ्यान् सर्वर्तुकुसुमोज्ज्वलान्  ।&lt;br&gt;&#xA;अपश्यत्पादपांस्तत्र विहगैरनुनादितान्  ॥ ६.११ ॥&lt;br&gt;&#xA;आम्रानाम्रातकान् भव्यान्नारिकेलान् सतिन्दुकान्  ।&lt;br&gt;&#xA;आविल्वकांस्तथा जीरान् दाडिमान् बीजपूरकान्  ॥ ६.१२ ॥&lt;br&gt;&#xA;पनसान् लकुचान्मोचान्नीपांश्चातिमनोहरान्  ।&lt;br&gt;&#xA;पारावतांश्च कङ्कोलान्नलिनानम्लवेतसान्  ॥ ६.१३ ॥&lt;br&gt;&#xA;भल्लातकानामलकांस्तिन्दुकांश्च महाफलान्  ।&lt;br&gt;&#xA;इङ्गुदान् करमर्दांश्च हरीतकविभीतकान्  ॥ ६.१४ ॥&lt;br&gt;&#xA;एतानन्यांश्च स तरून् ददर्श यदुनन्दनः  ।&lt;br&gt;&#xA;तथैवाशोकपुन्नागकेतकीबकुलानथ  ॥ ६.१५ ॥&lt;br&gt;&#xA;चम्पकान् सप्तपर्णांश्च कर्णिकारान् समालतीन्  ।&lt;br&gt;&#xA;पारिजातान् कोविदारान्मन्दारान् बदरांस्तथा  ॥ ६.१६ ॥&lt;br&gt;&#xA;पाटलान् पुष्पितान् रम्यान् देवदारुद्रुमांस्तथा  ।&lt;br&gt;&#xA;सालांस्तालांस्तमालांश्च किंशौकान् वञ्जुलान् वरान्  ॥ ६.१७ ॥&lt;br&gt;&#xA;चकोरैः शातपत्रैश्च भृङ्गराजैस्तथा शुकैः  ।&lt;br&gt;&#xA;कोकिलैः कलविङ्कैश्च हारीतैर्जोवजीवकैः  ॥ ६.१८ ॥&lt;br&gt;&#xA;प्रियपुत्रैश्चातकैश्च तथान्यैर्विविधैः खगैः  ।&lt;br&gt;&#xA;श्रोत्ररम्यं सुमधुरं कूजद्भिश्चाप्यधिष्ठितम्  ॥ ६.१९ ॥&lt;br&gt;&#xA;सरांसि च मनोज्ञानि प्रसन्नसलिलानि च  ।&lt;br&gt;&#xA;कुमुदैः पुण्डरीकैश्च तथा नीलोत्पलैः शुभैः  ॥ ६.२० ॥&lt;br&gt;&#xA;कह्लारैः कमलैश्चापि आचितानि समन्ततः  ।&lt;br&gt;&#xA;कादम्बैश्चक्रवाकैश्च तथैव जलकुक्कुटैः  ॥ ६.२१ ॥&lt;br&gt;&#xA;कारण्डवैः प्लवैर्हंसैः कूर्मैर्मद्गुभिरेव च  ।&lt;br&gt;&#xA;एभिश्चान्यैश्च कीर्णानि समन्ताज्जलचारिभिः  ॥ ६.२२ ॥&lt;br&gt;&#xA;क्रमेणेत्थं वनं शौरिर्वोक्षमाणो मनोरमम्  ।&lt;br&gt;&#xA;जगामानुगतः स्त्रीभिर्लतागृहमनुत्तमम्  ॥ ६.२३ ॥&lt;br&gt;&#xA;स ददर्श द्विजांस्तत्र वेदवेदाङ्गपारगान्  ।&lt;br&gt;&#xA;कौशिकान् भार्गवांश्चैव भारद्वाजान् सगौतमान्  ॥ ६.२४ ॥&lt;br&gt;&#xA;विविधेषु च सम्भूतान् वंशेषु द्विजसत्तमान्  ।&lt;br&gt;&#xA;कथाश्रवणबद्धोत्कानुपविष्टान्महत्सु च  ॥ ६.२५ ॥&lt;br&gt;&#xA;कृष्णाजिनोत्तरीयेषु कुशेषु च वृषीषु च  ।&lt;br&gt;&#xA;सूतञ्च तेषां मध्यस्थं कथयानं कथाः शुभाः  ॥ ६.२६ ॥&lt;br&gt;&#xA;पौराणिकीः सुरर्षोणामाद्यानां चरिताश्रयाः  ।&lt;br&gt;&#xA;दृष्ट्वा रामं द्विजाः सर्वे मधुपानारुणेक्षणम्  ॥ ६.२७ ॥&lt;br&gt;&#xA;मत्तोऽयमिति मन्वानाः समुत्तस्थुस्त्वरान्विताः  ।&lt;br&gt;&#xA;पूजयन्तो हलधरमृते तं सूतवंशजम्  ॥ ६.२८ ॥&lt;br&gt;&#xA;ततः क्रोधसमाविष्टो हली सूतं महाबलः  ।&lt;br&gt;&#xA;निजघान विवृत्ताक्षः क्षोभिताशेषदानवः  ॥ ६.२९ ॥&lt;br&gt;&#xA;अध्यास्याति पदं ब्राह्मं तस्मिन् सूते निपातिते  ।&lt;br&gt;&#xA;निष्क्रान्तास्ते द्विजाः सर्वे वनात्कृष्णाजिनाम्बराः  ॥ ६.३० ॥&lt;br&gt;&#xA;अवधूतं तथात्मानं मन्यमानो हलायुधः  ।&lt;br&gt;&#xA;चिन्तयामास सुमहन्मया पापमिदं कृतम्  ॥ ६.३१ ॥&lt;br&gt;&#xA;ब्राह्मं स्थानं गतो ह्येष यद्सूतो विनिपातितः  ।&lt;br&gt;&#xA;तथा हीमे द्विजाः सर्वे मामवेक्ष्य विनिर्गताः  ॥ ६.३२ ॥&lt;br&gt;&#xA;शरीरस्य च मे गन्धो लोहस्येवासुखावहः  ।&lt;br&gt;&#xA;आत्मानञ्चावगच्छामि ब्रह्मघ्नमिव कुत्सितम्  ॥ ६.३३ ॥&lt;br&gt;&#xA;धिगमर्षं तथा मद्यमतिमानमभीरुताम्  ।&lt;br&gt;&#xA;यैराविष्टेन सुमहन्मया पापमिदं कृतम्  ॥ ६.३४ ॥&lt;br&gt;&#xA;तत्क्षयार्थं चरिष्यामि व्रतं द्वादशवार्षिकम्  ।&lt;br&gt;&#xA;स्वकर्मख्यापनं कुर्वन्न् प्रयश्चित्तमनुत्तमम्  ॥ ६.३५ ॥&lt;br&gt;&#xA;अथ येयं समारब्धा तीर्थयात्रा मयाधुना  ।&lt;br&gt;&#xA;एतामेव प्रयास्यामि प्रतिलोमां सरस्वतीम्  ॥ ६.३६ ॥&lt;br&gt;&#xA;अतो जगाम रामोऽसौ प्रतिलोमां सरस्वतीम्  ।&lt;br&gt;&#xA;ततः परं शृणुष्वेमं पाण्डवेयकथाश्रयम्  ॥ ६.३७ ॥&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/purANam/mArkaNDeya-purANam/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/07/</guid>
      <description>&lt;p&gt;सप्तमोऽध्यायः&lt;/p&gt;&#xA;&lt;p&gt;धर्मपक्षिण ऊचुः&lt;/p&gt;&#xA;&lt;p&gt;हरिश्चन्द्रेति राजर्षिरासीत्त्रेतायुगे पुरा  ।&lt;br&gt;&#xA;धर्मात्मा पृथिवीपालः प्रोल्लसत्कीर्तिरुत्तमः  ॥ ७.१ ॥&lt;br&gt;&#xA;न दुर्भिक्षं न च व्याधिर्नाकालमरणं नृणाम्  ।&lt;br&gt;&#xA;नाधर्मरुचयः पौरास्तस्मिन् शासति पार्थिवे  ॥ ७.२ ॥&lt;br&gt;&#xA;बभूवुर्न तथोन्मत्ता धनवीर्यतपोमदैः  ।&lt;br&gt;&#xA;नाजायन्त स्त्रियश्चैव काश्चिदप्राप्तयौवनाः  ॥ ७.३ ॥&lt;br&gt;&#xA;स कदाचिन्महाबाहुररण्येऽनुसरन्मृगम्  ।&lt;br&gt;&#xA;शुश्राव शब्दमसकृत्त्रायस्वेति च योषिताम्  ॥ ७.४ ॥&lt;br&gt;&#xA;स विहाय मृगं राजा मा भैषीरित्यभाषत  ।&lt;br&gt;&#xA;मयि शासति दुर्मेधाः कोऽयमन्यायवृत्तिमान्  ॥ ७.५ ॥&lt;br&gt;&#xA;तत्क्रन्दितानुसारी च सर्वारम्भविघातकृत् ।&lt;br&gt;&#xA;एकस्मिन्नन्तरे रौद्रो विघ्नराट्समचिन्तयत् ॥ ७.६ ॥&lt;br&gt;&#xA;विश्वामित्रोऽयमतुलं तप आस्थाय वीर्यवान्  ।&lt;br&gt;&#xA;प्रागसिद्धाभवादीनां विद्याः साध्यति व्रती  ॥ ७.७ ॥&lt;br&gt;&#xA;साध्यमानाः क्षमामौनचित्तसंयमिनामुना  ।&lt;br&gt;&#xA;ता वै भयार्ताः क्रन्दन्ति कथं कार्यमिदं मया  ॥ ७.८ ॥&lt;br&gt;&#xA;तेजस्वी कौशिकश्वेष्ठो वयमस्य सुदुर्बलाः  ।&lt;br&gt;&#xA;क्रोशन्त्येतास्तथा भीता दुष्पारं प्रतिभाति मे  ॥ ७.९ ॥&lt;br&gt;&#xA;अथवायं नृपः प्राप्तो मा भैरिति वदन्मुहुः  ।&lt;br&gt;&#xA;इममेव प्रविश्याशु साधयिष्ये यथेप्सितम्  ॥ ७.१० ॥&lt;br&gt;&#xA;इति सञ्चिन्त्य रौद्रेण विघ्नराजेन वै ततः  ।&lt;br&gt;&#xA;तेनाविष्टो नृपः कोपादिदं वचनमब्रवीत् ॥ ७.११ ॥&lt;br&gt;&#xA;कोऽयं बघ्नाति वस्त्रान्ते पावकं पापकृन्नरः  ।&lt;br&gt;&#xA;बलोष्णतेजसा दीप्ते मयि पत्यावुपस्थिते  ॥ ७.१२ ॥&lt;br&gt;&#xA;सोऽद्य मत्कार्मुकाक्षेपविदीपितदिगन्तरैः  ।&lt;br&gt;&#xA;शरैर्विभिन्नसर्वाङ्गो दीर्घनिद्रां प्रवेक्ष्यति  ॥ ७.१३ ॥&lt;br&gt;&#xA;विश्वामित्रस्ततः क्रुद्धः श्रुत्वा तन्नृपतेर्वचः  ।&lt;br&gt;&#xA;क्रुद्धे चर्षिवरे तस्मिन्नेशुर्विद्याः क्षणेन ताः  ॥ ७.१४ ॥&lt;br&gt;&#xA;स चापि राजा तं दृष्ट्वा विश्वामित्रं तपोनिधिम्  ।&lt;br&gt;&#xA;भीतः प्रावेपतात्यर्थं सहसाश्वत्थपर्णवत् ॥ ७.१५ ॥&lt;br&gt;&#xA;स दुरात्मन्निति यदा मुनिस्तिष्ठेति चाब्रवीत् ।&lt;br&gt;&#xA;ततः स राजा विनयात्प्रणिपत्याभ्यभाषत  ॥ ७.१६ ॥&lt;br&gt;&#xA;भगवन्नेष धर्मो मे नापराधो मम प्रभो  ।&lt;br&gt;&#xA;न क्रोद्धुमर्हसि मुने निजधर्मरतस्य मे  ॥ ७.१७ ॥&lt;br&gt;&#xA;दातव्यं रक्षितव्यं च धर्मज्ञेन महीक्षिता  ।&lt;br&gt;&#xA;चापं चोद्यम्य योद्धव्यं धर्मशास्त्रानुसारतः  ॥ ७.१८ ॥&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/purANam/mArkaNDeya-purANam/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/08/</guid>
      <description>&lt;p&gt;अष्टमोऽध्यायः&lt;/p&gt;&#xA;&lt;p&gt;जैमिनिरुवाच&lt;/p&gt;&#xA;&lt;p&gt;भवद्भिरिदमाख्यातं यथाप्रश्नमनुक्रमात् ।&lt;br&gt;&#xA;महत्कौतूहलं मेऽस्ति हरिश्चन्द्र कथां प्रति  ॥ ८.१ ॥&lt;br&gt;&#xA;अहो महात्मना तेन प्राप्तं कृच्छ्रमनुत्तमम्  ।&lt;br&gt;&#xA;कच्चित्सुखमनुप्राप्तं तादृगेव द्विजोत्तमाः  ॥ ८.२ ॥&lt;/p&gt;&#xA;&lt;p&gt;पक्षिण ऊचुः&lt;/p&gt;&#xA;&lt;p&gt;विश्वामित्रवचः श्रुत्वा स राजा प्रययौ शनैः  ।&lt;br&gt;&#xA;शैव्ययानुगतो दुः खी भार्यया बलापुत्रया  ॥ ८.३ ॥&lt;br&gt;&#xA;स गत्वा वसुधापालो दिव्यां वाराणसीं पुरीम्  ।&lt;br&gt;&#xA;नैषा मनुष्यभोग्येति शूलपाणेः परिग्रहः  ॥ ८.४ ॥&lt;br&gt;&#xA;जगाम पद्भ्यां दुः खार्तः सह पत्न्यानुकूलया  ।&lt;br&gt;&#xA;पुरीप्रवेशे ददृशे विश्वामित्रमुपस्थितम्  ॥ ८.५ ॥&lt;br&gt;&#xA;तं दृष्ट्वा समनुप्राप्तं विनयावनतोऽभवत् ।&lt;br&gt;&#xA;प्राह चैवाञ्जलिं कृत्वा हरिश्चन्द्रो महामुनिम्  ॥ ८.६ ॥&lt;br&gt;&#xA;इमे प्राणाः सुतश्चायमियं पत्नी मुने ! मम  ।&lt;br&gt;&#xA;येन ते कृत्यमस्त्याशु तद्गृहाणार्घ्यमुत्तमम्  ॥ ८.७ ॥&lt;br&gt;&#xA;यद्वान्यत्कार्यमस्माभिस्तदनुज्ञातुमर्हसि  ॥ ८.८ ॥&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/purANam/mArkaNDeya-purANam/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/09/</guid>
      <description>&lt;p&gt;नवमोऽध्यायः&lt;/p&gt;&#xA;&lt;p&gt;पक्षिण ऊचुः&lt;br&gt;&#xA;राज्यच्युते हरिश्चन्द्रे गते च त्रिदशालयम्  ।&lt;br&gt;&#xA;निश्चक्राम महातेजा जलवासात्पुरोहितः  ॥ ९.१ ॥&lt;br&gt;&#xA;वशिष्ठो द्वादशाब्दान्ते गङ्गापर्युषितो मुनिः  ।&lt;br&gt;&#xA;शुश्राव च समस्तन्तु विश्वामित्रविचेष्चितम्  ॥ ९.२ ॥&lt;br&gt;&#xA;हरिश्चन्द्रस्य नाशञ्च राज्ञश्चोदारकर्मणः  ।&lt;br&gt;&#xA;चण्डालसम्प्रयोगञ्च भार्यातनयविक्रयम्  ॥ ९.३ ॥&lt;br&gt;&#xA;स श्रुत्वा सुमाहभागः प्रीतिमानवनीपतौ  ।&lt;br&gt;&#xA;चकार कोपं तेजस्वी विश्वामित्रमृषिं प्रति  ॥ ९.४ ॥&lt;/p&gt;&#xA;&lt;p&gt;वशिष्ठ उवाच&lt;/p&gt;&#xA;&lt;p&gt;मम पुत्रशतं तेन विश्वामित्रेण घातितम्  ।&lt;br&gt;&#xA;तत्रापि नाभवत्क्रोधस्तादृशो यादृशोऽद्य मे  ॥ ९.५ ॥&lt;br&gt;&#xA;श्रुत्वा नराधिपमिमं स्वराज्यादवरीपितम्  ।&lt;br&gt;&#xA;महात्मानं महाभागं देवब्राह्मणपूजकम्  ॥ ९.६ ॥&lt;br&gt;&#xA;यस्मात्स सत्यवाक्शान्तः शत्रावपि विमत्सरः  ।&lt;br&gt;&#xA;अनागाश्चैव धर्मात्मा अप्रमत्तो मदाश्रयः  ॥ ९.७ ॥&lt;br&gt;&#xA;सपत्नीभृत्यपुत्रस्तु प्रापितोऽन्त्यां दशां नृपः  ।&lt;br&gt;&#xA;स राज्याच्च्यावितोऽनेन बहुशश्च खिलीकृतः  ॥ ९.८ ॥&lt;br&gt;&#xA;तस्माद्दुरात्मा ब्रह्मद्विट्प्राज्ञानामवरोपितः  ।&lt;br&gt;&#xA;मच्छापोपहतो मूढः स बकत्वमवाप्स्यति  ॥ ९.९ ॥&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/purANam/mArkaNDeya-purANam/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/10/</guid>
      <description>&lt;p&gt;दशमोऽध्यायः&lt;/p&gt;&#xA;&lt;p&gt;जैमिनिरुवाच&lt;/p&gt;&#xA;&lt;p&gt;संशयं द्विजशार्दूलाः प्रब्रूत मम पृच्छतः  ।&lt;br&gt;&#xA;आविर्भावतिरोभावौ भूतानां यत्र संस्थितौ  ॥ १०.१ ॥&lt;br&gt;&#xA;कथं सञ्जायते जन्तुः कथं वा सविवर्धते  ।&lt;br&gt;&#xA;कथं वोदरमध्यस्थस्तिष्ठत्यङ्गनिपीडितः  ॥ १०.२ ॥&lt;br&gt;&#xA;निष्क्रान्तिमुदरात्प्राप्य कथं वा वृद्धिमृच्छति  ।&lt;br&gt;&#xA;उत्क्रान्तिकाले च कथञ्चिद्भावेन वियुज्यते  ॥ १०.३ ॥&lt;br&gt;&#xA;कृत्स्नो मृतस्तथाश्नाति उभे सुकृतदुष्कृते  ।&lt;br&gt;&#xA;कथं ते च तथा तस्य फलं सम्पादयन्त्युत  ॥ १०.४ ॥&lt;br&gt;&#xA;कथं न जीर्यते तत्र पिण्डीकृत इवाशये  ।&lt;br&gt;&#xA;स्त्रीकोष्ठे यत्र जीर्यन्ते भुक्तानि सुगुरूण्यपि  ।&lt;br&gt;&#xA;भक्ष्याणि यत्र नो जन्तुर्जोर्यते कथमल्पकः  ॥ १०.५ ॥&lt;br&gt;&#xA;एतन्मे ब्रूत सकलं सन्देहोक्तिविवर्जितम्  ।&lt;br&gt;&#xA;तदेतत्परम गुह्यं यत्र मुह्यन्ति जन्तवः  ॥ १०.६ ॥&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/purANam/mArkaNDeya-purANam/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/11/</guid>
      <description>&lt;p&gt;एकादशोऽध्यायः&lt;br&gt;&#xA;पुत्र उवाच&lt;/p&gt;&#xA;&lt;p&gt;निषेकं मानवं स्त्रीणां बीजं प्राप्तं रजस्यथ  ।&lt;br&gt;&#xA;विमुक्तमात्रो नरकात्स्वर्गाद्वापि प्रपद्यते  ॥ ११.१ ॥&lt;br&gt;&#xA;तेनाभिभूतं तत्स्थैर्यं याति बीजद्वयं पितः  ।&lt;br&gt;&#xA;कललत्वं बुद्बुदत्वं ततः पेषित्वमेव च  ॥ ११.२ ॥&lt;br&gt;&#xA;पेष्यां यथाणुबीजं स्यादह्कुरस्तद्वदुच्यते  ।&lt;br&gt;&#xA;अङ्गानां च तथोत्पत्तिः पञ्चानामनुभागशः  ॥ ११.३ ॥&lt;br&gt;&#xA;उपाङ्गान्यङ्गुलीनेत्रनासास्यश्रवणानि च  ।&lt;br&gt;&#xA;प्ररोहं यान्ति चाङ्गेभ्यस्तद्वत्तेभ्यो नखादिकम्  ॥ ११.४ ॥&lt;br&gt;&#xA;त्वचि रोमाणि जायन्ते केशाश्चैव ततः परम्  ।&lt;br&gt;&#xA;समं समृद्धिमायाति तेनैवोद्भवकोषकम्  ॥ ११.५ ॥&lt;br&gt;&#xA;नारिकेलफलं यद्वत्सकोषं वृद्धिमृच्छति  ।&lt;br&gt;&#xA;तद्वत्प्रयात्यसौ वृद्धिं सकोषोऽधोमुखः स्थितः  ॥ ११.६ ॥&lt;br&gt;&#xA;तले तु जानुपार्श्वाभ्यां करौ न्यस्य स वर्धते  ।&lt;br&gt;&#xA;अङ्गुष्ठो चोपरि न्यस्तौ जान्वोरग्रे तथाङ्गुली  ॥ ११.७ ॥&lt;br&gt;&#xA;जानुपृष्ठे तथा नेत्रे जानुमध्ये च नासिका  ।&lt;br&gt;&#xA;स्फिचौ पार्ष्णिद्वयस्थे च बाहुजङ्घे बहिः स्थिते  ॥ ११.८ ॥&lt;br&gt;&#xA;एवं वृद्धिं क्रमाद्याति जन्तुः स्त्रीगर्भसंस्थितः  ।&lt;br&gt;&#xA;अन्यसत्त्वोदरे जन्तोर्यथा रूपं तथा स्थितिः  ॥ ११.९ ॥&lt;br&gt;&#xA;काठिन्यमग्निना याति भुक्तपीतेन जीवति  ।&lt;br&gt;&#xA;पुण्यापुण्याश्रयमयी स्थितिर्जन्तोस्तथोदरे  ॥ ११.१० ॥&lt;br&gt;&#xA;नाडी चाप्यायनी नाम नाभ्यां तस्य निबध्यते  ।&lt;br&gt;&#xA;स्त्रीणां तथान्त्रसुषिरे सा निबद्धोपजायते  ॥ ११.११ ॥&lt;br&gt;&#xA;क्रामन्ति भुक्तपीतानि स्त्रीणां गर्भोदरे यथा  ।&lt;br&gt;&#xA;तैराप्यायितदेहोऽसौ जन्तुर्वृद्धिमुपैति वै  ॥ ११.१२ ॥&lt;br&gt;&#xA;स्मृतीस्तस्य प्रयान्त्यस्य बह्व्यः संसारभूमयः  ।&lt;br&gt;&#xA;ततो निर्वेदमायाति पीड्यमान इतस्ततः  ॥ ११.१३ ॥&lt;br&gt;&#xA;पुनर्नैवं करिष्यामि मुक्तमात्र इहोदरात् ।&lt;br&gt;&#xA;तथा तथा यतिष्यामि गर्भं नाप्स्याम्यहं यथा  ॥ ११.१४ ॥&lt;br&gt;&#xA;इति चिन्तयते स्मृत्वा जन्मदुः खशतानि वै  ।&lt;br&gt;&#xA;यानि पूर्वानुभूतानि दैवभूतानि यानि वै  ॥ ११.१५ ॥&lt;br&gt;&#xA;ततः कालक्रमाज्जन्तुः परिवर्तत्यधोमुखः  ।&lt;br&gt;&#xA;नवमे दशमे वापि मासि सज्जयते यतः  ॥ ११.१६ ॥&lt;br&gt;&#xA;निष्क्रम्यमाणो वातेन प्राजापत्येन पीड्यते  ।&lt;br&gt;&#xA;निष्क्राम्यते च विलपन् हृदि दुः खनिपीडितः  ॥ ११.१७ ॥&lt;br&gt;&#xA;निष्क्रान्तश्चोदरान्मूर्च्छामसह्यां प्रतिपद्यते  ।&lt;br&gt;&#xA;प्राप्नोति चेतनां चासौ वायुस्पर्शसमन्वितः  ॥ ११.१८ ॥&lt;br&gt;&#xA;ततस्तं वैष्णवी माया समास्कन्दति मोहिनी  ।&lt;br&gt;&#xA;तया विमोहितात्मासौ ज्ञानभ्रंशमवाप्नुते  ॥ ११.१९ ॥&lt;br&gt;&#xA;भ्रष्टज्ञानो बालभावं ततो जन्तुः प्रपद्यते  ।&lt;br&gt;&#xA;ततः कौमारकावस्थां यौवनं वृद्धतामपि  ॥ ११.२० ॥&lt;br&gt;&#xA;पुनश्च मरणं तद्वज्जन्म चाप्नोति मानवः  ।&lt;br&gt;&#xA;ततः संसारचक्रेऽस्मिन् भ्राम्यते घटियन्त्रवत् ॥ ११.२१ ॥&lt;br&gt;&#xA;कदाचित्स्वर्गमाप्नोति कदाचिन्निरयं नरः  ।&lt;br&gt;&#xA;नरकं चैव स्वर्गं च कदाचिच्च मृतोऽश्नुते  ॥ ११.२२ ॥&lt;br&gt;&#xA;कदाचिदत्रैव पुनर्जातः स्वं कर्म सोऽश्नुते  ।&lt;br&gt;&#xA;कदाचिद्भुक्तकर्मा च मृतः स्वल्पेन गच्छति  ॥ ११.२३ ॥&lt;br&gt;&#xA;कदाचिदल्पैश्च ततो जायतेऽत्र शुभाशुभैः  ।&lt;br&gt;&#xA;स्वर्लोके नरके चैव भुक्तप्रायो द्विजोत्तम  ॥ ११.२४ ॥&lt;br&gt;&#xA;नरकेषु महद्दुः खमेतद्यत्स्वर्गवासिनः  ।&lt;br&gt;&#xA;दृश्यन्ते तात मोदन्ते पात्यमानाश्च नारकाः  ॥ ११.२५ ॥&lt;br&gt;&#xA;स्वर्गेऽपि दुः खमतुलं यदारोहणकालतः  ।&lt;br&gt;&#xA;प्रभृत्यहं पतिष्यामीत्येतन्मनसि वर्तते  ॥ ११.२६ ॥&lt;br&gt;&#xA;नारकांश्चैव सम्प्रेक्ष्य महद्दुः खमवाप्यते  ।&lt;br&gt;&#xA;एतां गतिमहं गन्तेत्यहर्निशमनिर्वृतः  ॥ ११.२७ ॥&lt;br&gt;&#xA;गर्भवासे महद्दुः खं जायमानस्य योनितः  ।&lt;br&gt;&#xA;जातस्य बलाभावे च वृद्धत्वे दुः खमेव च  ॥ ११.२८ ॥&lt;br&gt;&#xA;कामेर्ष्याक्रोधसम्बन्धं यौवने चातिदुः सहम्  ।&lt;br&gt;&#xA;दुः खप्राया वृद्धता च मरणे दुः खमुत्तमम्  ॥ ११.२९ ॥&lt;br&gt;&#xA;कृष्णमाणस्य याम्यैश्च नरकेषु च पात्यतः  ।&lt;br&gt;&#xA;पुनश्च गर्भो जन्माथ मरणं नरकस्तथा  ॥ ११.३० ॥&lt;br&gt;&#xA;एवं संसारचक्रेऽस्मिन् जन्तवो घटियन्त्रवत् ।&lt;br&gt;&#xA;भ्राम्यन्ते प्राकृतैर्बन्धैर्बद्ध्वा बाध्यन्ति चासकृत् ॥ ११.३१ ॥&lt;br&gt;&#xA;नास्ति तात ! सुखं किञ्चिदत्र दुः खशताकुले  ।&lt;br&gt;&#xA;तस्मान्मोक्षाय यतता कथं सेव्या मया त्रयी  ॥ ११.३२ ॥&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/purANam/mArkaNDeya-purANam/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/12/</guid>
      <description>&lt;p&gt;द्वादशोऽध्यायः&lt;/p&gt;&#xA;&lt;p&gt;पितोवाच&lt;br&gt;&#xA;साधु वत्स ! त्वयाख्यातं संसारगहनं परम्  ।&lt;br&gt;&#xA;ज्ञानप्रदानसम्भूतं समाश्रित्य महाफलम्  ॥ १२.१ ॥&lt;br&gt;&#xA;तत्र ते नरकाः सर्वे यथा वै रौरवस्तथा  ।&lt;br&gt;&#xA;वर्णितास्तान् समाचक्ष्व विस्तरेण महामते  ॥ १२.२ ॥&lt;/p&gt;&#xA;&lt;p&gt;पुत्र उवाच&lt;/p&gt;&#xA;&lt;p&gt;रौरवस्ते समाख्यातः प्रथमं नरको मया  ।&lt;br&gt;&#xA;महारौरवसञ्ज्ञं तु शृणुष्व नरकं पितः  ॥ १२.३ ॥&lt;br&gt;&#xA;योजनानां सहस्राणि सप्त पञ्च समन्ततः  ।&lt;br&gt;&#xA;तत्र ताम्रमयी भूमिरधस्तस्य हुताशनः  ॥ १२.४ ॥&lt;br&gt;&#xA;तत्तापतप्ता सर्वाशा प्रोद्यदिन्दुसमप्रभा  ।&lt;br&gt;&#xA;विभात्यतिमहारौद्रा दर्शनस्पर्शनादिषु  ॥ १२.५ ॥&lt;br&gt;&#xA;तस्यां बद्धः कराभ्याञ्च पद्भ्याञ्चैव यमानुगैः  ।&lt;br&gt;&#xA;मुच्यते पापकृन्मध्ये लुठमानः स गच्छति  ॥ १२.६ ॥&lt;br&gt;&#xA;काकैर्वकैर्वृकोलूकैर्वृश्चिकैर्मशकैस्तथा  ।&lt;br&gt;&#xA;भक्ष्यमाणस्तथा गृध्रैर्द्रुतं मार्गे विकृष्यते  ॥ १२.७ ॥&lt;br&gt;&#xA;दह्यमानः पितर्मातर्भ्रातस्तातेति चाकुलः  ।&lt;br&gt;&#xA;वदत्यसकृदुद्विग्नो न शान्तिमधिगच्छति  ॥ १२.८ ॥&lt;br&gt;&#xA;एवं तस्मान्नरैमर्मोक्षो ह्यतिक्रान्तैरवाप्यते  ।&lt;br&gt;&#xA;वर्षायुतायुतैः पापं यैः कृतं दुष्टबुद्धिभिः  ॥ १२.९ ॥&lt;br&gt;&#xA;तथान्यस्तु तमो नाम सोऽतिशीतः स्वभावतः  ।&lt;br&gt;&#xA;महारौरववद्दीर्घस्तथा स तमसा वृतः  ॥ १२.१० ॥&lt;br&gt;&#xA;शीतार्तास्तत्र धावन्तो नरास्तमसि दारुणे  ।&lt;br&gt;&#xA;परस्परं समासाद्य परिरभ्याश्रयन्ति च  ॥ १२.११ ॥&lt;br&gt;&#xA;दन्तास्तेषाञ्च भज्यन्ते शीतार्तिपरिकम्पिताः  ।&lt;br&gt;&#xA;क्षुत्तृष्णाप्रबलास्तत्र तथैवान्येऽप्युपद्रवाः  ॥ १२.१२ ॥&lt;br&gt;&#xA;हिमखण्डवहो वायुर्भिनत्त्यस्थीनि दारुणः  ।&lt;br&gt;&#xA;मज्जासृग्गलितं तस्मादश्नुवन्ति क्षुधान्विताः  ॥ १२.१३ ॥&lt;br&gt;&#xA;लेलिह्यमाना भ्राम्यन्ते परस्परसमागमे  ।&lt;br&gt;&#xA;एवं तत्रापि सुमहान् क्लेशस्तमसि मानवैः  ॥ १२.१४ ॥&lt;br&gt;&#xA;प्राप्यते ब्राह्मणश्रेष्ठ यावद्दुष्कृतसङ्क्षयः  ।&lt;br&gt;&#xA;निकृन्तन इति ख्यातस्ततोऽन्यो नरकोत्तमः  ॥ १२.१५ ॥&lt;br&gt;&#xA;तस्मिन् कुलालचक्राणि भ्राम्यन्त्यविरतं पितः  ।&lt;br&gt;&#xA;तेष्वारोप्य निकृत्यन्ते कालसूत्रेण मानवाः  ॥ १२.१६ ॥&lt;br&gt;&#xA;यमानुगाङ्गुलिस्थेन आपादतलमस्तकम्  ।&lt;br&gt;&#xA;न चैषां जीवितभ्रंशो जायते द्विजसत्तम  ॥ १२.१७ ॥&lt;br&gt;&#xA;छिन्नानि तेषां शतशः खण्डान्यैक्यं व्रजन्ति च  ।&lt;br&gt;&#xA;एवं वर्षसहस्राणि छिद्यन्ते पापकर्मिणः  ॥ १२.१८ ॥&lt;br&gt;&#xA;तावद्यावदशेषं वै तत्पापं हि क्षयं गतम्  ।&lt;br&gt;&#xA;अप्रतिष्ठञ्च नरकं शृणुष्व गदतो मम  ॥ १२.१९ ॥&lt;br&gt;&#xA;अत्रस्थैर्नारकैर्दुः खमसह्यमनुभूयते  ।&lt;br&gt;&#xA;तान्येव यत्र चक्राणि घटीयन्त्राणि चान्यतः  ॥ १२.२० ॥&lt;br&gt;&#xA;दुः खस्य हेतुभूतानि पापकर्मकृतां नृणाम्  ।&lt;br&gt;&#xA;चक्रेष्वारोपिताः केचिद्भ्राम्यन्ते तत्र मानवाः  ॥ १२.२१ ॥&lt;br&gt;&#xA;यावद्वर्षसहस्राणि न तेषां स्थितिरन्तरा  ।&lt;br&gt;&#xA;घटीयन्त्रेषु चैवान्यो बद्धस्तोये यथा घटी  ॥ १२.२२ ॥&lt;br&gt;&#xA;भ्राम्यन्ते मानवा रक्तमुदिगरन्तः पुनः पुनः  ।&lt;br&gt;&#xA;अस्त्रैर्मुखविनिष्क्रान्तैः नेत्रैरश्रुविलम्बिभिः  ॥ १२.२३ ॥&lt;br&gt;&#xA;दुः खानि ते प्राप्नुवन्ति यान्यसह्यानि जन्तुभिः  ।&lt;br&gt;&#xA;असिपत्रवनं नाम नरकं शृणु चापरम्  ॥ १२.२४ ॥&lt;br&gt;&#xA;योजनानां सहस्रं यो ज्वलदग्न्यास्तृतावनिः  ।&lt;br&gt;&#xA;तप्ताः सूर्यकरैश्चण्डैर्यत्रातीव सुदारुणैः  ॥ १२.२५ ॥&lt;br&gt;&#xA;प्रपतन्ति सदा तत्र प्राणिनो नरकौकसः  ।&lt;br&gt;&#xA;तन्मध्ये च वनं रम्यं स्निग्धपत्रं विभाव्यते  ॥ १२.२६ ॥&lt;br&gt;&#xA;पत्राणि तत्र खङ्गानां फलानि द्विजसत्तमम्  ।&lt;br&gt;&#xA;श्वानश्च तत्र सबलाः स्वनन्त्ययुतशोभिताः  ॥ १२.२७ ॥&lt;br&gt;&#xA;महावक्त्रा महादंष्ट्रा व्याघ्रा इव भयानकाः  ।&lt;br&gt;&#xA;ततस्तद्वनमालोक्य शिशिरच्छायमग्रतः  ॥ १२.२८ ॥&lt;br&gt;&#xA;प्रयान्ति प्राणिनस्तत्र तीव्रतृट्परिपीडिताः  ।&lt;br&gt;&#xA;हा मातर्हा तात ! इति क्रान्दन्तोऽतीव दुः खिता  ॥ १२.२९ ॥&lt;br&gt;&#xA;दह्यमानाङ्घ्रयुगला धरणीस्थेन वह्निना  ।&lt;br&gt;&#xA;तेषां गतानां तत्रासिपत्रपाती समीरणः  ॥ १२.३० ॥&lt;br&gt;&#xA;प्रवाति तेन पात्यन्ते तेषां खड्गान्यथोपरि  ।&lt;br&gt;&#xA;ततः पतन्ति ते भूमौ ज्वलत्पवकसञ्चये  ॥ १२.३१ ॥&lt;br&gt;&#xA;लेलिह्यमाने चान्यत्र व्याप्ताशेषमहीतले  ।&lt;br&gt;&#xA;सारमेयास्ततः शीघ्रं शातयन्ति शरीरतः  ॥ १२.३२ ॥&lt;br&gt;&#xA;तेषामङ्गानि रुदतामनेकान्यतिभीषणाः  ।&lt;br&gt;&#xA;असिपत्रवनं तात ! मयैतत्कीर्तितं तव  ॥ १२.३३ ॥&lt;br&gt;&#xA;अतः परं भीमतरं तप्तकुम्भं निबोध मे  ।&lt;br&gt;&#xA;समन्ततस्तप्तकुम्भा वह्निज्वालासमावृताः  ॥ १२.३४ ॥&lt;br&gt;&#xA;ज्वलदग्निचयोद्वृत्ततैलायश्चूर्णपूरिताः  ।&lt;br&gt;&#xA;तेषु दुष्कृतकर्माणो याम्यैः क्षिप्ता ह्यधोमुखाः  ॥ १२.३५ ॥&lt;br&gt;&#xA;क्वाथ्यन्ते विस्फुटद्गात्रगलन्मज्जजलाविलाः  ।&lt;br&gt;&#xA;स्फुरत्कपालनेत्रास्थिच्छिद्यमाना विभीषणैः  ॥ १२.३६ ॥&lt;br&gt;&#xA;गृध्रैरुत्पाट्य मुच्यन्ते पुनस्तेष्वेव वेगितैः  ।&lt;br&gt;&#xA;पुनः सिमसिमायन्ते तैलेनैक्यं व्रजन्ति च  ॥ १२.३७ ॥&lt;br&gt;&#xA;द्रवीभूतैः शिरोगात्रस्नायुमांसत्वगस्थिभिः  ।&lt;br&gt;&#xA;ततो याम्यैर्नरैराशु दर्व्या घट्टनघट्टिताः  ॥ १२.३८ ॥&lt;br&gt;&#xA;कृतावर्ते महातैले मथ्यन्ते पापकर्मिणः  ।&lt;br&gt;&#xA;एष ते विस्तरेणोक्तस्तप्तकुम्भो मया पितः  ॥ १२.३९ ॥&lt;/p&gt;</description>
    </item>
    <item>
      <title>१३</title>
      <link>https://vishvAsa.github.io/purANam/mArkaNDeya-purANam/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/13/</guid>
      <description>&lt;p&gt;त्रयोदशोऽध्यायः&lt;/p&gt;&#xA;&lt;p&gt;पुत्र उवाच&lt;/p&gt;&#xA;&lt;p&gt;अहं वैश्यकुले जातो जन्मन्यस्मात्तु सप्तमे  ।&lt;br&gt;&#xA;समतीते गवां रोधं निपाने कृतवान् पुरा  ॥ १३.१ ॥&lt;br&gt;&#xA;विपाकात्कर्मणस्तस्य नरकं भृशदारुणम्  ।&lt;br&gt;&#xA;सम्प्राप्तोऽग्निशिखाघोरमयोमुखखगाकुलम्  ॥ १३.२ ॥&lt;br&gt;&#xA;यन्त्रपीडनगात्रासृक्प्रवाहोद्भूतकर्दमम्  ।&lt;br&gt;&#xA;विशस्यमानदुष्कर्मितन्निपातरवाकुलम्  ॥ १३.३ ॥&lt;br&gt;&#xA;पात्यमानस्य मे तत्र साग्रं वर्षशतं गतम्  ।&lt;br&gt;&#xA;महातापार्तितप्तस्य तृष्णादाहान्वितस्य च  ॥ १३.४ ॥&lt;br&gt;&#xA;तत्राह्लादकरः सद्यः पवनः सुखशीतलः  ।&lt;br&gt;&#xA;करम्भबालुकाकुम्भमध्यस्थो मे समागतः  ॥ १३.५ ॥&lt;br&gt;&#xA;तत्सम्पर्कादशेषाणां नाभवद्यातना नृणाम्  ।&lt;br&gt;&#xA;मम चापि यथा स्वर्गे स्वर्गिणां निर्वृतिः परा  ॥ १३.६ ॥&lt;br&gt;&#xA;किमेतदिति चाह्लादविस्तारस्तिमितेक्षणैः  ।&lt;br&gt;&#xA;दृष्टमस्माभिरासन्नं नररत्नमनत्तमम्  ॥ १३.७ ॥&lt;br&gt;&#xA;याम्यश्च पुरुषो घोरो दण्डहस्तोऽशनिप्रभः  ।&lt;br&gt;&#xA;पुरतो दर्शयन्मार्गमिति एहीति वगथ  ॥ १३.८ ॥&lt;br&gt;&#xA;पुरुषः स तदा दृष्ट्वा यातनाशतसङ्कुलम्  ।&lt;br&gt;&#xA;नरकं प्राह तं याम्यं किङ्करं कृपयान्वितः  ॥ १३.९ ॥&lt;/p&gt;</description>
    </item>
    <item>
      <title>१४</title>
      <link>https://vishvAsa.github.io/purANam/mArkaNDeya-purANam/14/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/14/</guid>
      <description>&lt;p&gt;चतुर्दशोऽध्यायः&lt;/p&gt;&#xA;&lt;p&gt;पुत्र उवाच&lt;/p&gt;&#xA;&lt;p&gt;इति पृष्टस्तदा तेन शृण्वतां नो महात्मना  ।&lt;br&gt;&#xA;उवाच पुरुषो याम्यो घोरोऽपि प्रसृतं वचः  ॥ १४.१ ॥&lt;/p&gt;&#xA;&lt;p&gt;यमकिङ्कर उवाच&lt;/p&gt;&#xA;&lt;p&gt;महाराज ! यथात्थ त्वं तथैतन्नात्र संशयः  ।&lt;br&gt;&#xA;किन्तु स्वल्पं कृतं पापं भवता स्मारयामि तत् ॥ १४.२ ॥&lt;br&gt;&#xA;वैदर्भो तव या पत्नी पीवरी नाम नामतः  ।&lt;br&gt;&#xA;ऋतुमत्या ऋतुर्वन्ध्यस्त्वया तस्याः कृतः पुरा  ॥ १४.३ ॥&lt;br&gt;&#xA;शुशोभनायां कैकेय्यामासक्तेन ततो भवान्  ।&lt;br&gt;&#xA;ऋतुव्यतिक्रमात्प्राप्तो नरकं घोरमीदृशम्  ॥ १४.४ ॥&lt;br&gt;&#xA;होमकाले यथा वह्निराज्यपातमवेक्षते  ।&lt;br&gt;&#xA;ऋतौ प्रजापतिस्तद्वद्बीजपातमवेक्षते  ॥ १४.५ ॥&lt;br&gt;&#xA;यस्तमुल्लङ्घ्य धर्मात्मा कामेष्वासक्तिमान् भवेत् ।&lt;br&gt;&#xA;स तु पित्र्यादृणात्पापमवाप्य नरकं पतेत् ॥ १४.६ ॥&lt;br&gt;&#xA;एतावदेव ते पापं नान्यत्किञ्चन विद्यते  ।&lt;br&gt;&#xA;तदेहि गच्छ पुण्यानामुपभोगाय पार्थिव  ॥ १४.७ ॥&lt;/p&gt;</description>
    </item>
    <item>
      <title>१५</title>
      <link>https://vishvAsa.github.io/purANam/mArkaNDeya-purANam/15/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/15/</guid>
      <description>&lt;p&gt;पञ्चदशोऽध्यायः&lt;/p&gt;&#xA;&lt;p&gt;यमकिङ्कर उवाच&lt;/p&gt;&#xA;&lt;p&gt;पतितात्प्रतिगृह्यार्थं खरयोनिं व्रजेद्द्विजः  ।&lt;br&gt;&#xA;नरकात्प्रतिमुक्तस्तु कृमिः पतितयाजकः  ॥ १५.१ ॥&lt;br&gt;&#xA;उपाध्यायव्यलीकन्तु कृत्वा श्वा भवति द्विजः  ।&lt;br&gt;&#xA;तज्जायां मनसावाञ्छन् तद्द्रव्यञ्चाप्यसंशयम्  ॥ १५.२ ॥&lt;br&gt;&#xA;गर्दभो जायते जन्तुः पित्रोश्चाप्यवमानकः  ।&lt;br&gt;&#xA;मातापितरावाक्रुश्य शारिका सम्प्रजायते  ॥ १५.३ ॥&lt;br&gt;&#xA;भ्रातुः पत्न्यवमन्ता च कपोतत्वं प्रपद्यते  ।&lt;br&gt;&#xA;तामेव पीडयित्वा तु कच्छपत्वं प्रपद्यते  ॥ १५.४ ॥&lt;br&gt;&#xA;भर्तृपिण्डमुपाश्नन् यस्तदिष्टं न निषेवते  ।&lt;br&gt;&#xA;सोऽपि मोहसमापन्नो जायते वानरो मृतः  ॥ १५.५ ॥&lt;br&gt;&#xA;न्यासापहर्ता नरकाद्विमुक्तो जायते कृमिः  ।&lt;br&gt;&#xA;असूयकश्च नरकान्मुक्तो भवति राक्षसः  ॥ १५.६ ॥&lt;br&gt;&#xA;विश्वासहन्ता च नरो मीनयोनौ प्रजायते  ।&lt;br&gt;&#xA;धान्यं यवांस्तिलान्माषान् कुलत्थान् सर्षपांश्चणान्  ॥ १५.७ ॥&lt;br&gt;&#xA;कलायान कलमान्मुद्गान् गोधूमानतसीस्तथा  ।&lt;br&gt;&#xA;शस्यान्यन्यानि वा हृत्वा मोहाज्जन्तुरचेतनः  ॥ १५.८ ॥&lt;br&gt;&#xA;सञ्जायते महावक्त्रो मूषिको बभ्रुसन्निभः  ।&lt;br&gt;&#xA;परदाराभिमर्षात्तु वृको घोरोऽभिजायते  ॥ १५.९ ॥&lt;br&gt;&#xA;श्वा शृगालो वको गृध्रो व्याडः कङ्कस्तथा क्रमात् ।&lt;br&gt;&#xA;भ्रातृभार्याञ्च दुर्बुद्धिर्यो धर्षयति पापकृत् ॥ १५.१० ॥&lt;br&gt;&#xA;पुंस्कोकिलत्वमाप्नोति स चापि नरकाच्च्युतः  ।&lt;br&gt;&#xA;सखिभार्यां गुरोर्भार्यां राजभार्याञ्च पापकृत् ॥ १५.११ ॥&lt;br&gt;&#xA;प्रधर्षयित्वा कामात्मा शूकरो जायते नरः  ।&lt;br&gt;&#xA;यज्ञदानविवाहानां विघ्रकर्ता भवेत्कृमिः  ॥ १५.१२ ॥&lt;br&gt;&#xA;पुनर्दात्च कन्यायाः कृमिरेवोपजायते  ।&lt;br&gt;&#xA;देवतापितृविप्राणामदत्वा योऽन्नमश्नुते  ॥ १५.१३ ॥&lt;br&gt;&#xA;प्रमुक्तो नरकात्सोऽपि वायसः सम्प्रजायते  ।&lt;br&gt;&#xA;ज्येष्ठं पितृसमं वापि भ्रातरं योऽवमन्यते  ॥ १५.१४ ॥&lt;br&gt;&#xA;नरकात्सोऽपि विभ्रष्टः क्रौञ्चयोनौ प्रजायते  ।&lt;br&gt;&#xA;शूद्रश्च ब्राह्मणरिं गत्वा कृमियोनौ प्रजायते  ॥ १५.१५ ॥&lt;br&gt;&#xA;तस्यामपत्यमुत्पाद्य काष्ठान्तः कीटको भवेत् ।&lt;br&gt;&#xA;शूकरः कृमिको मद्गुश्चण्डालश्च प्रजायते  ॥ १५.१६ ॥&lt;br&gt;&#xA;अकृतज्ञोऽधमः पुंसां विमुक्तो नरकान्नरः  ।&lt;br&gt;&#xA;कृतघ्रः कृमिकः कीटः पतङ्गो वृश्चिकस्तथा  ॥ १५.१७ ॥&lt;br&gt;&#xA;मत्स्यस्तु वायसः कूर्मः पुक्कसो जायते ततः  ।&lt;br&gt;&#xA;अशस्त्रं पुरुषं हत्वा नरः सञ्जायते खरः  ॥ १५.१८ ॥&lt;br&gt;&#xA;कृमिः स्त्रीवधकर्ता च बालहन्ता च जायते  ।&lt;br&gt;&#xA;भोजनं चोरयित्वा तु मक्षिका जायते नरः  ॥ १५.१९ ॥&lt;br&gt;&#xA;तत्राप्यस्ति विशेषो वै भोजनस्य शृणुष्व तत् ।&lt;br&gt;&#xA;ह्त्वान्नन्तु स मार्जारो जायते नरकाच्च्युतः  ॥ १५.२० ॥&lt;br&gt;&#xA;तिलपिण्याकसम्मिश्रमन्नं हृत्वा तु मूषिकः  ।&lt;br&gt;&#xA;घृतं हृत्वा च नकुलः काको मद्गुरजामिषम्  ॥ १५.२१ ॥&lt;br&gt;&#xA;मत्स्यमांसापहृत्काकः श्येनो मार्गामिषापहृत् ।&lt;br&gt;&#xA;वीचीकाकस्त्वपहृते लवणे दधनि कृमिः  ॥ १५.२२ ॥&lt;br&gt;&#xA;चोरयित्वा पयश्चापि बलाका सम्प्रजायते  ।&lt;br&gt;&#xA;यस्तु चोरयते तैलं तैलपायी स जायते  ॥ १५.२३ ॥&lt;br&gt;&#xA;मधु हृत्वा नरो दंशः पूपं हृत्वा पिपीलिकः  ।&lt;br&gt;&#xA;चोरयित्वा तु निष्पावान् जायते गृहगोलकः  ॥ १५.२४ ॥&lt;br&gt;&#xA;आसवं चोरयित्वा तु तित्तिरित्वमवाप्नुयात् ।&lt;br&gt;&#xA;अयो हृत्वा तु पापात्मा वायसः सम्प्रजायते  ॥ १५.२५ ॥&lt;br&gt;&#xA;हृते कांस्ये च हारीतः कपोतो रुप्यभाजने  ।&lt;br&gt;&#xA;हृत्वा तु काञ्चनं भाण्डं कृमियोनौ प्रजायते  ॥ १५.२६ ॥&lt;br&gt;&#xA;पत्रोर्णं चोरयित्वा तु क्रकरत्वञ्च गच्छति  ।&lt;br&gt;&#xA;कोषकारश्च कौषेये हृते वस्त्रेऽभिजायते  ॥ १५.२७ ॥&lt;br&gt;&#xA;दुकूले शार्ङ्गकः पापो हृते चैवांशुके शुकः  ।&lt;br&gt;&#xA;तथैवाजाविकं हृत्वा वस्त्रं क्षौमं च जायते  ॥ १५.२८ ॥&lt;br&gt;&#xA;कार्पासिके हृते क्रौञ्चो वाल्कहर्ता बकस्तथा  ।&lt;br&gt;&#xA;मयूरो वर्णकान् हृत्वा शाकपत्रं च जायते  ॥ १५.२९ ॥&lt;br&gt;&#xA;जीवज्जीवकतां याति रक्तवस्त्रापहृन्नरः  ।&lt;br&gt;&#xA;छुच्छुन्दरिः शुभान् गन्धान् वासो हृत्वा शशो भवेत् ॥ १५.३० ॥&lt;br&gt;&#xA;षण्ढः फलापहरणात्काष्ठस्य घुणकीटकः  ।&lt;br&gt;&#xA;पुष्पापहृद्दरिद्रश्च पङ्गुर्यानापहृन्नरः  ॥ १५.३१ ॥&lt;br&gt;&#xA;शाकहर्ता च हारीतस्तोयहर्ता च चातकः  ।&lt;br&gt;&#xA;भूहर्ता नरकान् गत्वा रौरवादीन् सुदारुणान्  ॥ १५.३२ ॥&lt;br&gt;&#xA;तृणगुल्मलतावल्लित्वक्सारतरुतां क्रमात् ।&lt;br&gt;&#xA;प्राप्य क्षीणाल्पपापस्तु नरो भवति वै ततः  ॥ १५.३३ ॥&lt;br&gt;&#xA;कृमिः कीटः पतङ्गोऽथ पक्षी तोय चरो मृगः  ।&lt;br&gt;&#xA;गोत्वं प्राप्य च चण्डालपुक्कसादि जुगुप्सितम्  ॥ १५.३४ ॥&lt;br&gt;&#xA;पङ्ग्वन्धो वधिरः कुष्ठी यक्ष्मणा च प्रपीडितः  ।&lt;br&gt;&#xA;मुखरोगाक्षिरोगैश्च गुदरोगैश्च बाध्यते  ॥ १५.३५ ॥&lt;br&gt;&#xA;अपस्मारी च भवति शूद्रत्वं च स गच्छति  ।&lt;br&gt;&#xA;एष एव क्रमो दृष्टो गोसुवर्णापहारिणाम्  ॥ १५.३६ ॥&lt;br&gt;&#xA;विद्यापहारिणश्चोग्रा निष्क्रयभ्रंशिनो गुरोः  ।&lt;br&gt;&#xA;जायामन्यस्य पुरुषः पारख्यां प्रतिपादयन्  ॥ १५.३७ ॥&lt;br&gt;&#xA;प्राप्नोति षण्ढतां मूढो यातनाभ्यः परिच्युतः  ।&lt;br&gt;&#xA;यः करोति नरो होममसमिद्धे विभावसौ  ॥ १५.३८ ॥&lt;br&gt;&#xA;सोऽजिर्णव्याधिदुः खार्तो मन्दाग्निः सम्प्रजायते  ।&lt;br&gt;&#xA;परनिन्दा कृतघ्रत्वं परमर्मावघट्टनम्  ॥ १५.३९ ॥&lt;br&gt;&#xA;नैष्ठुर्यं निर्घृणत्वञ्च परदारोपसेवनम्  ।&lt;br&gt;&#xA;परस्वहरणाशौचं देवतानाञ्च कुत्सनम्  ॥ १५.४० ॥&lt;br&gt;&#xA;निकृत्या कञ्चनं नृणां कार्पण्यं च नृणां वधः  ।&lt;br&gt;&#xA;यानि च प्रतिषिद्धानि तत्प्रवृत्तिश्च सन्तता  ॥ १५.४१ ॥&lt;br&gt;&#xA;उपलक्ष्याणि जानीयान्मुक्तानां नरकादनु  ।&lt;br&gt;&#xA;दया भूतेषु संवादः परलोकप्रतिक्रिया  ॥ १५.४२ ॥&lt;br&gt;&#xA;सत्यं भूतहितार्थोक्तिर्वेदप्रामाण्यदर्शनम्  ।&lt;br&gt;&#xA;गुरुदेवर्षिसिद्धर्षिपूजनं साधुसङ्गमः  ॥ १५.४३ ॥&lt;br&gt;&#xA;सत्क्रियाभायसनं मैत्रीमिति बुध्यते पण्डितः  ।&lt;br&gt;&#xA;अन्यानि चैव सद्धर्मङ्क्रियाभूतानि यानि च  ॥ १५.४४ ॥&lt;br&gt;&#xA;स्वर्गच्युतानां लिङ्गानि पुरुषाणामपापिनाम्  ।&lt;br&gt;&#xA;एतदुद्देशतो राजन् भवतः कथितं मया  ॥ १५.४५ ॥&lt;br&gt;&#xA;स्वकर्मफलभोक्तॄणां पुण्यानां पापिनां तथा  ।&lt;br&gt;&#xA;तदेह्यन्यत्र गच्छामो दृष्टं सर्वं त्वयाधुना  ।&lt;br&gt;&#xA;त्वया दृष्टो हि नरकस्तदेह्यन्यत्र गम्यताम्  ॥ १५.४६ ॥&lt;/p&gt;</description>
    </item>
    <item>
      <title>१६</title>
      <link>https://vishvAsa.github.io/purANam/mArkaNDeya-purANam/16/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/16/</guid>
      <description>&lt;p&gt;षोडशोऽध्यायः&lt;/p&gt;&#xA;&lt;p&gt;पितावाच&lt;/p&gt;&#xA;&lt;p&gt;कथितं मे त्वया वत्स संसारस्य व्यवस्थितम्  ।&lt;br&gt;&#xA;स्वरूपमतिहेयस्य घटीयन्त्रवदव्ययम्  ॥ १६.१ ॥&lt;br&gt;&#xA;तदेवमेतदखिलं मयावगतमीदृशम्  ।&lt;br&gt;&#xA;किं मया वद कर्तव्यमेवस्मिन् व्यवस्थिते  ॥ १६.२ ॥&lt;br&gt;&#xA;पुत्र उवाच&lt;/p&gt;&#xA;&lt;p&gt;यदि मद्वचनं तात श्रद्दधास्यविशङ्कितः  ।&lt;br&gt;&#xA;तत्परित्यज्य गार्हस्थ्यं वानप्रस्थपरो भव  ॥ १६.३ ॥&lt;br&gt;&#xA;तमनुष्ठाय विधिवद्विहायाग्निपरिग्रहम्  ।&lt;br&gt;&#xA;आत्मन्यात्मानमाधया निर्द्वन्द्वो निष्परिग्रहः  ॥ १६.४ ॥&lt;br&gt;&#xA;एकान्तराशी वश्यात्मा भव भिक्षुरतन्द्रितः  ।&lt;br&gt;&#xA;तत्र योगापरो भूत्वा बाह्यस्पर्शविवर्जितः  ॥ १६.५ ॥&lt;br&gt;&#xA;ततः प्राप्स्यति तं योगं दुः शसंयोगभेषजम्  ।&lt;br&gt;&#xA;मुक्तिहेतुमनौपम्यमनाख्येयमसङ्गिनम्  ।&lt;br&gt;&#xA;यत्संयोगान्न ते योगो भूयो भूतैर्भविष्यति  ॥ १६.६ ॥&lt;/p&gt;</description>
    </item>
    <item>
      <title>१७</title>
      <link>https://vishvAsa.github.io/purANam/mArkaNDeya-purANam/17/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/17/</guid>
      <description>&lt;p&gt;सप्तदशोऽध्यायः&lt;/p&gt;&#xA;&lt;p&gt;पुत्र उवाच&lt;/p&gt;&#xA;&lt;p&gt;ततः काले बहुतिथे द्वितीयो ब्रह्मणः सुतः  ।&lt;br&gt;&#xA;स्वभार्यां भगवानत्रिरनसूयामपश्यत  ॥ १७.१ ॥&lt;br&gt;&#xA;ऋतुस्नातां सुचार्वङ्गीं लोभनीयोत्तमाकृतिम्  ।&lt;br&gt;&#xA;सकामो मनसा भेजे स मुनिस्तामनिन्दिताम्  ॥ १७.२ ॥&lt;br&gt;&#xA;तस्याभिध्यायतस्तान्तु विकारो योऽन्वजायत  ।&lt;br&gt;&#xA;तमेवोवाह पवनस्तिरश्चोर्ध्वञ्च वेगवान्  ॥ १७.३ ॥&lt;br&gt;&#xA;ब्रह्मरूपञ्च शुक्लाभं पतमानं समन्ततः  ।&lt;br&gt;&#xA;सोमरूपं रजोपेतं दिशस्तं जगृहुर्दश  ॥ १७.४ ॥&lt;br&gt;&#xA;स सोमो मानसो जज्ञे तस्यामत्रेः प्रजापतेः  ।&lt;br&gt;&#xA;पुत्रः समस्तसत्त्वानामायुराधार एव च  ॥ १७.५ ॥&lt;br&gt;&#xA;तुष्टेन विष्णुना जज्ञे दत्तात्रेयो महात्मना  ।&lt;br&gt;&#xA;स्वशरीरात्समुत्पाद्य सत्त्वोद्रिक्तो द्विजात्तमः  ॥ १७.६ ॥&lt;br&gt;&#xA;दत्तात्रेय इति ख्यातः सोऽनसूयास्तनं पपौ  ।&lt;br&gt;&#xA;विष्णुरेवावतीर्णोऽसौ द्वितीयोऽत्रेः सुतोऽभवत् ॥ १७.७ ॥&lt;br&gt;&#xA;सप्ताहात्प्रच्युतो मातुरुदरात्कुपितो यतः  ।&lt;br&gt;&#xA;हैहयेन्द्रमुपावृत्तमपराध्यन्तमुद्धतम्  ॥ १७.८ ॥&lt;br&gt;&#xA;दृष्ट्वात्रौ कुपितः सद्यो दग्धुकामः स हैहयम्  ।&lt;br&gt;&#xA;गर्भवासमहायासदुः खामर्षसमन्वितः  ॥ १७.९ ॥&lt;br&gt;&#xA;दुर्वासास्तमसोद्रिक्तो रुद्रांशः समजायत  ।&lt;br&gt;&#xA;इति पुत्रत्रयं तस्या जज्ञे ब्रह्मेशवैष्णवम्  ॥ १७.१० ॥&lt;br&gt;&#xA;सोमो ब्रह्मभवद्विष्णुर्दत्तात्रेयो व्यजायत  ।&lt;br&gt;&#xA;दुर्वासाः शङ्करो जज्ञे वरदानाद्दिवौकसाम्  ॥ १७.११ ॥&lt;br&gt;&#xA;सोमः स्वरश्मिभैः शीतैर्वोरुधौषधिमानवान्  ।&lt;br&gt;&#xA;आप्याययन् सदा स्वर्गे वर्तते स प्रजापतिः  ॥ १७.१२ ॥&lt;br&gt;&#xA;दत्तात्रेयः प्रजां पाति दुष्टदैत्यनिबर्हणात् ।&lt;br&gt;&#xA;शिष्टानुग्रहकृच्चेति ज्ञेयश्चांशः स वैष्णवः  ॥ १७.१३ ॥&lt;br&gt;&#xA;निर्दहत्यवमन्तारं दुर्वासा भगवानजः  ।&lt;br&gt;&#xA;रौद्रं समाश्रित्य वपुर्दृङ्मनोवाग्भिरुद्धतः  ॥ १७.१४ ॥&lt;br&gt;&#xA;सोमत्वं भगवानत्रैः पुनश्चक्रे प्रजापतिः  ।&lt;br&gt;&#xA;दत्तात्रेयोऽपि विषयान् योगास्थो बुभुजे हरिः  ॥ १७.१५ ॥&lt;br&gt;&#xA;दुर्वासाः पितरं हित्वा मातरञ्चोत्तम व्रतम्  ।&lt;br&gt;&#xA;उन्मत्ताख्यं समाश्रित्य परिबभ्राम मेदिनीम्  ॥ १७.१६ ॥&lt;br&gt;&#xA;मुनिपुत्रवृतो योगी दत्तात्रेयोऽप्यसङ्गिताम्  ।&lt;br&gt;&#xA;अभीप्स्यमानः सरसि निममज्ज चिरं प्रभुः  ॥ १७.१७ ॥&lt;br&gt;&#xA;तथापि तं महात्मानमतीव प्रियदर्शनम्  ।&lt;br&gt;&#xA;तत्यजुर्न कुमारास्ते सरसस्तीरमाश्रिताः  ॥ १७.१८ ॥&lt;br&gt;&#xA;दिव्ये वर्षशते पूर्णे यदा ते न त्यजन्ति तम्  ।&lt;br&gt;&#xA;तत्प्रीत्या सरसस्तीरं सर्वे मुनिकुमारकाः  ॥ १७.१९ ॥&lt;br&gt;&#xA;ततो दिव्याम्बरधरां चारुपीननितम्बिनीम्  ।&lt;br&gt;&#xA;नारीमादाय कल्याणीमुत्तितार जलान्मुनिः  ॥ १७.२० ॥&lt;br&gt;&#xA;स्त्रीसन्निकर्षाद्यद्येते परित्यक्ष्यन्ति मामिति  ।&lt;br&gt;&#xA;मुनिपुत्रास्ततोऽसङ्गी स्थास्यामीति विचिन्तयन्  ॥ १७.२१ ॥&lt;br&gt;&#xA;तथापि तं मुनिसुता न त्यजन्ति यदा मुनिम्  ।&lt;br&gt;&#xA;ततः सह तया नार्या मद्यपानमथापिबत् ॥ १७.२२ ॥&lt;br&gt;&#xA;सुरापानरतं ते न सभार्यं तत्यजुस्ततः  ।&lt;br&gt;&#xA;गीतवाद्यादिवनिताभोगसंसर्गदूषितम्  ॥ १७.२३ ॥&lt;br&gt;&#xA;मन्यमाना महात्मानं पीतासवसविक्रियम्  ।&lt;br&gt;&#xA;नावाप दोषं योगीशो वारुणीं स पिबन्नपि  ॥ १७.२४ ॥&lt;br&gt;&#xA;अन्तावसायिवेश्मान्तर्मातरिश्वा वसन्निव  ।&lt;br&gt;&#xA;सुरां पिबन् सपत्नीकस्तपस्तेपे स योगवित् ।&lt;br&gt;&#xA;योगीश्वारश्चिन्त्यमानो योगिभिर्मुक्तिकाङ्क्षिभिः  ॥ १७.२५ ॥&lt;/p&gt;</description>
    </item>
    <item>
      <title>१८</title>
      <link>https://vishvAsa.github.io/purANam/mArkaNDeya-purANam/18/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/18/</guid>
      <description>&lt;p&gt;अष्टादशोऽध्यायः&lt;/p&gt;&#xA;&lt;p&gt;पुत्र उवाच&lt;br&gt;&#xA;कस्यचित्त्वथ कालस्य कृतवीर्यात्मजोर्ऽजुनः  ।&lt;br&gt;&#xA;कृतवीर्ये दिवं याते मन्त्रिभिः सपुरोहितैः  ॥ १८.१ ॥&lt;br&gt;&#xA;पौरैश्चात्माभिषेकार्थं समाहूतोऽब्रवीदिदम्  ।&lt;br&gt;&#xA;नाहं राज्यं करिष्यामि मन्त्रिणो नरकोत्तरम्  ॥ १८.२ ॥&lt;br&gt;&#xA;यदर्थं गृह्यते शुल्कं तदनिष्पादयन् वृथा  ।&lt;br&gt;&#xA;पण्यानां द्वादशं भागं भूपालाय वणिग्जनः  ॥ १८.३ ॥&lt;br&gt;&#xA;दत्त्वार्थरक्षिभिर्मार्गे रक्षितो याति दस्युतः  ।&lt;br&gt;&#xA;गोपाश्च घृततक्रादेः षड्भागञ्च कृषीबलाः  ॥ १८.४ ॥&lt;br&gt;&#xA;दत्त्वान्यद्भूभुजे दद्युर्यदि भागं ततोऽधिकम्  ।&lt;br&gt;&#xA;पण्यादीनामशेषाणां वणिजो गृह्णतस्ततः  ॥ १८.५ ॥&lt;br&gt;&#xA;इष्टापूर्तविनाशाय तद्राज्ञश्चौरधर्मिणः  ।&lt;br&gt;&#xA;यद्यन्यैः पाल्यते लोकस्तद्वृत्तयन्तरसंश्रितैः  ॥ १८.६ ॥&lt;br&gt;&#xA;गृह्णतो बलिषड्भागं नृपतेर्नरको ध्रुवम्  ।&lt;br&gt;&#xA;निरूपितमिदं राज्ञः पूर्वै रक्षणवेतनम्  ॥ १८.७ ॥&lt;br&gt;&#xA;अरक्षंश्चौरतश्चौर्यं तदेनो नृपतेर्भवेत् ।&lt;br&gt;&#xA;तस्माद्यदि तपस्तप्त्वा प्राप्तो योगित्वमीप्सितम्  ॥ १८.८ ॥&lt;br&gt;&#xA;भुवः पालनसामर्थ्ययुक्त एको महीपतिः  ।&lt;br&gt;&#xA;पृथिव्यां शस्त्रधृङ्मान्यस्त्वहमेवर्धिसंयुतः  ।&lt;br&gt;&#xA;ततो भविष्ये नात्मानं करिष्ये पापभागिनम्  ॥ १८.९ ॥&lt;/p&gt;</description>
    </item>
    <item>
      <title>१९</title>
      <link>https://vishvAsa.github.io/purANam/mArkaNDeya-purANam/19/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/19/</guid>
      <description>&lt;p&gt;एकोनविंशोऽध्यायः&lt;/p&gt;&#xA;&lt;p&gt;पुत्र उवाच&lt;/p&gt;&#xA;&lt;p&gt;इत्यृषेर्वचनं श्रुत्वा कार्तवीर्यो नरेश्वरः  ।&lt;br&gt;&#xA;दत्तात्रेयाश्रमं गत्त्वा तं भक्त्या समपूजयत् ॥ १९.१ ॥&lt;br&gt;&#xA;पादसंवाहनाद्येन मध्वाद्याहरणेन च  ।&lt;br&gt;&#xA;स्त्रक्चन्दनादिगन्धाम्बुफलाद्यनयनेन च  ॥ १९.२ ॥&lt;br&gt;&#xA;तथान्नसाधनैस्तस्य उच्छिष्टापोहनेन च  ।&lt;br&gt;&#xA;परितुष्टो मुनिर्भूतं तमुवाच तथैव सः  ॥ १९.३ ॥&lt;br&gt;&#xA;यथैवोक्ताः पुरा देवा मद्यभोगादिकुत्सनम्  ।&lt;br&gt;&#xA;स्त्री चेयं मम पार्श्वस्थेत्येतद्भोगाच्च कुत्सितम्  ॥ १९.४ ॥&lt;br&gt;&#xA;सदैवाहं न मामेवमुपरोद्धुं त्वमर्हसि  ।&lt;br&gt;&#xA;अशक्तमुपकाराय शक्तमाराधयस्व भोः  ॥ १९.५ ॥&lt;/p&gt;&#xA;&lt;p&gt;जड उवाच&lt;br&gt;&#xA;तेनैवमुक्तो मुनिना स्मृत्वा गर्गवचश्च तत् ।&lt;br&gt;&#xA;प्रत्युवाच प्रणम्यैनं सार्तवीर्यार्जुनस्तदा  ॥ १९.६ ॥&lt;/p&gt;</description>
    </item>
    <item>
      <title>२०</title>
      <link>https://vishvAsa.github.io/purANam/mArkaNDeya-purANam/20/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/20/</guid>
      <description>&lt;p&gt;विंशोऽध्यायः&lt;/p&gt;&#xA;&lt;p&gt;जड उवाच&lt;/p&gt;&#xA;&lt;p&gt;प्राग्बभूव महावीर्यः शत्रुजिन्नाम पार्थिवः  ।&lt;br&gt;&#xA;तुतोष यस्य यज्ञेषु सोमावाप्त्या पुरन्दरः  ॥ २०.१ ॥&lt;br&gt;&#xA;तस्यात्मजो महावीर्यो बभूवारिविदारणः  ।&lt;br&gt;&#xA;बुद्धिविक्रमलावण्यैर्गुरुशक्राश्विभिः समः  ॥ २०.२ ॥&lt;br&gt;&#xA;स समानवयोबुद्धिसत्त्वविक्रमचेष्टितैः  ।&lt;br&gt;&#xA;नृपपुत्रो नृपसुतैर्नित्यमास्ते समावृतः  ॥ २०.३ ॥&lt;br&gt;&#xA;कदाचिच्छास्त्रसम्भारविवेककृतनिश्चयः  ।&lt;br&gt;&#xA;कदाचित्काव्यसंलापगीतनाटकसम्भवैः  ॥ २०.४ ॥&lt;br&gt;&#xA;तथैवाक्षविनोदैश्च शस्त्रास्त्रविनयेषु च  ।&lt;br&gt;&#xA;योग्यानि युद्धनागाश्वस्यन्दनाभ्यासतत्परः  ॥ २०.५ ॥&lt;br&gt;&#xA;रेमे नरेन्द्रपुत्रोऽसौ नरेन्द्रतनयैः सह  ।&lt;br&gt;&#xA;यथैव हि दिवा तद्वद्रात्रवपि मुदा युतः  ॥ २०.६ ॥&lt;br&gt;&#xA;तेषां तु क्रीडतां तत्र द्विजभूपविशां सुताः  ।&lt;br&gt;&#xA;समानवयसः प्रीत्या रन्तुमायान्त्यनेकशः  ॥ २०.७ ॥&lt;br&gt;&#xA;कस्यचित्त्वथ कालस्य नागलोकान्महीतलम्  ।&lt;br&gt;&#xA;कुमारावागतौ नागौ पुत्रावश्वतरस्य तु  ॥ २०.८ ॥&lt;br&gt;&#xA;ब्रह्मरूपप्रतिच्छन्नौ तरुणौ प्रियदर्शनौ  ।&lt;br&gt;&#xA;तौ तैर्नृपसुतैः सार्धं तथैवान्यैर्द्विजन्मभिः  ॥ २०.९ ॥&lt;br&gt;&#xA;विनोदैर्विविधैस्तत्र तस्थतुः प्रीतिसंयुतौ  ।&lt;br&gt;&#xA;सर्व च ते नृपसुतास्ते च ब्रह्मविशां सुताः  ॥ २०.१० ॥&lt;br&gt;&#xA;नागराजात्मजौ तौ च स्त्रानसंवाहनादिकम्  ।&lt;br&gt;&#xA;वस्त्रगन्धानुसयुक्तां चक्रुर्भागभुजिक्रियाम्  ॥ २०.११ ॥&lt;br&gt;&#xA;अहन्यहन्यनुप्राप्ते तौ च नागकुमारकौ  ।&lt;br&gt;&#xA;आजग्मतुर्मुदा युक्तौ प्रीत्या सूनोर्महीपतेः  ॥ २०.१२ ॥&lt;br&gt;&#xA;स च ताभ्यां नृपसुतः परं निर्वाणमाप्तवान्  ।&lt;br&gt;&#xA;विनोदैर्विविधैर्हास्यसंलापादिभिरेव च  ॥ २०.१३ ॥&lt;br&gt;&#xA;विना ताभ्यां न बुभुजे न सस्त्रौ न पपौ मधु  ।&lt;br&gt;&#xA;न रराम न जग्राह शास्त्राण्यात्मगुणर्धये  ॥ २०.१४ ॥&lt;br&gt;&#xA;रसातले च तौ रात्रिं विना तेन महात्मना  ।&lt;br&gt;&#xA;निश्वासपरमौ नीत्वा जग्मतुस्तं दिने दिने  ॥ २०.१५ ॥&lt;br&gt;&#xA;मर्त्यलोके परा प्रीतिर्भवतोः केन पुत्रकौ  ।&lt;br&gt;&#xA;सहेति पप्रच्छ पिता तावुभौ नागदारकौ  ॥ २०.१६ ॥&lt;br&gt;&#xA;दृष्टयोरत्र पाताले बहूनि दिवसानि मे  ।&lt;br&gt;&#xA;दिवा रजन्यामेवोभौ पश्यामि प्रियदर्शनौ  ॥ २०.१७ ॥&lt;/p&gt;</description>
    </item>
    <item>
      <title>२१</title>
      <link>https://vishvAsa.github.io/purANam/mArkaNDeya-purANam/21/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/21/</guid>
      <description>&lt;p&gt;एकविंशोऽध्यायः&lt;/p&gt;&#xA;&lt;p&gt;पितोवाच&lt;/p&gt;&#xA;&lt;p&gt;गालवेन समं गत्वा नृपपुत्रेण तेन यत् ।&lt;br&gt;&#xA;कृतं तत्कथ्यतां पुत्रौ विचित्रा युवयोः कथा  ॥ २१.१ ॥&lt;/p&gt;&#xA;&lt;p&gt;पुत्रावूचतुः&lt;/p&gt;&#xA;&lt;p&gt;स गालवाश्रमे रम्ये तिष्ठन् भूपालनन्दनः  ।&lt;br&gt;&#xA;सर्वविघ्रोपशमनं चकार ब्रह्मवादिनाम्  ॥ २१.२ ॥&lt;br&gt;&#xA;वीरं कुवलयाश्वं तं वसन्तं गालवाश्रमे  ।&lt;br&gt;&#xA;मदावलेपोपहतो नाजानाद्दानवाधमः  ॥ २१.३ ॥&lt;br&gt;&#xA;ततस्तं गालवं विप्रं सन्ध्योपासनतत्परम्  ।&lt;br&gt;&#xA;शौकरं रूपमास्थाय प्रधर्षयितुमागतम्  ॥ २१.४ ॥&lt;br&gt;&#xA;मुनिशिष्यैरथोत्क्रुष्टे शीघ्रमारुह्य तं हयम्  ।&lt;br&gt;&#xA;अन्वधावद्वराहं तं नृपपुत्रः शरासनी  ॥ २१.५ ॥&lt;br&gt;&#xA;आजघान च बाणेन चन्द्रार्धाकारवर्चसा  ।&lt;br&gt;&#xA;आकृष्य बलवच्चापं चारुचित्रोपशोभितम्  ॥ २१.६ ॥&lt;br&gt;&#xA;नाराचाभिहतः शीघ्रमात्मत्राणपरो मृगः  ।&lt;br&gt;&#xA;गिरिपादपसम्बाधां सोऽन्वक्रामन्महाटवीम्  ॥ २१.७ ॥&lt;br&gt;&#xA;तमन्वधावद्वेगेन तुरगोऽसौ मनोजवः  ।&lt;br&gt;&#xA;चोदितो राजपुत्रेण पितुरादेशकारिणा  ॥ २१.८ ॥&lt;br&gt;&#xA;अतिक्रम्याथ वेगेन योजनानि सहस्रशः  ।&lt;br&gt;&#xA;धरण्यां विवृते गर्ते निपपात लघुक्रमः  ॥ २१.९ ॥&lt;br&gt;&#xA;तस्यानन्तरमेवाशु सोऽप्यश्वी नृपतेः सुतः  ।&lt;br&gt;&#xA;निपपात महागर्ते तिमिरौघसमावृते  ॥ २१.१० ॥&lt;br&gt;&#xA;ततो नादृश्यत मृगः स तस्मिन् राजसूनुना  ।&lt;br&gt;&#xA;प्रकाशञ्च स पातालमपश्यत्तत्र नापि नम्  ॥ २१.११ ॥&lt;br&gt;&#xA;ततोऽपश्यत्स सौवर्णप्रासादशतसङ्कुलम्  ।&lt;br&gt;&#xA;पुरन्दरपुरप्रख्यं पुरं प्राकारशोभितम्  ॥ २१.१२ ॥&lt;br&gt;&#xA;तत्प्रविश्य स नापश्यत्तत्र कञ्चिन्नरं पुरे  ।&lt;br&gt;&#xA;भ्रमता च ततो दृष्टा तत्र योषित्त्वरान्विता  ॥ २१.१३ ॥&lt;br&gt;&#xA;सा पृष्टा तेन तन्वङ्गी प्रस्थिता केन कस्य वा  ।&lt;br&gt;&#xA;नोवाच किञ्चित्प्रासादमारुरोह च भामिनी  ॥ २१.१४ ॥&lt;br&gt;&#xA;सोऽप्यश्वमेकतो बद्ध्वा तामेवानुससार वै  ।&lt;br&gt;&#xA;विस्मयोत्फुल्लनयनो निः शङ्को नृपतेः सुतः  ॥ २१.१५ ॥&lt;br&gt;&#xA;ततोऽपश्यत्सुविस्तीर्णे पर्यङ्के सर्वकाञ्चने  ।&lt;br&gt;&#xA;निषण्णां कन्यकामेकां कामयुक्तां रतीमिव  ॥ २१.१६ ॥&lt;br&gt;&#xA;विस्पष्टेन्दुमुखीं सुभ्रूं पीनश्रोणिपयोधराम्  ।&lt;br&gt;&#xA;बिम्बाधरोष्ठीं नन्वङ्गीं नीलोत्पलविलोचनाम्  ॥ २१.१७ ॥&lt;br&gt;&#xA;रक्ततुङ्गनखीं श्यामां मृद्वीं ताम्रकराङ्घ्रिकाम्  ।&lt;br&gt;&#xA;करभोरुं सुदशनां नीलसूक्ष्मस्थिरालकाम्  ॥ २१.१८ ॥&lt;br&gt;&#xA;तां दृष्ट्वा चारुसर्वाङ्गीमनङ्गाङ्गलतामिव  ।&lt;br&gt;&#xA;सोऽमन्यत्पार्थिवसुतस्तां रसातलदेवताम्  ॥ २१.१९ ॥&lt;br&gt;&#xA;सा च दृष्ट्वैव तं बाला नीलकुञ्चितमूर्धजम्  ।&lt;br&gt;&#xA;पीनोरुस्कन्धबाहुं तममंस्त मदनं शुभा  ॥ २१.२० ॥&lt;br&gt;&#xA;उत्तस्थौ च महाभागा चित्तक्षोभमवाप्य सा  ।&lt;br&gt;&#xA;लज्जाविस्मयदैन्यानां सद्यस्तन्वी वशं गता  ॥ २१.२१ ॥&lt;br&gt;&#xA;कोऽयं देवो नु यक्षो वा गन्धर्वो वोरगोऽपि वा  ।&lt;br&gt;&#xA;विद्याधरो वा सम्प्राप्तः कृतपुण्यरतिर्नरः  ॥ २१.२२ ॥&lt;br&gt;&#xA;एवं विचिन्त्य वहुधा निश्वस्य च महीतले  ।&lt;br&gt;&#xA;उपविश्य ततो भेजे सा मूर्च्छां मदिरक्षणा  ॥ २१.२३ ॥&lt;br&gt;&#xA;सोऽपि कामशराघातमवाप्य नृपतेः सुतः  ।&lt;br&gt;&#xA;तां समाश्वासयामास न भेतव्यमिति ब्रुवन्  ॥ २१.२४ ॥&lt;br&gt;&#xA;सा च स्त्री या तदा दृष्टा पूर्वं तेन महात्मना  ।&lt;br&gt;&#xA;तालवृन्तमुपादाय पर्यवीजयदाकुला  ॥ २१.२५ ॥&lt;br&gt;&#xA;समाश्वास्य तदा पृष्टा तेन सम्मोहकारणम्  ।&lt;br&gt;&#xA;किञ्चिल्लज्जान्विता बाला तस्याः सख्युर्न्यवेदयत् ॥ २१.२६ ॥&lt;br&gt;&#xA;सा चास्मै कथयामास नृपपुत्राय विस्तरात् ।&lt;br&gt;&#xA;मोहस्य कारणं सर्वं तद्दर्शनसमुद्भवम्  ।&lt;br&gt;&#xA;यथा तया समाख्यातं तद्वृत्तान्तञ्च भामिनी  ॥ २१.२७ ॥&lt;/p&gt;</description>
    </item>
    <item>
      <title>२२</title>
      <link>https://vishvAsa.github.io/purANam/mArkaNDeya-purANam/22/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/22/</guid>
      <description>&lt;p&gt;द्वाविंशोऽध्यायः&lt;/p&gt;&#xA;&lt;p&gt;पुत्रावूचतुः&lt;/p&gt;&#xA;&lt;p&gt;ततः काले वहुतिथे गते राजा पुनः सुतम्  ।&lt;br&gt;&#xA;प्राह गच्छाशु विप्राणां त्राणाय चर मेदिनीम्  ॥ २२.१ ॥&lt;br&gt;&#xA;अश्वमेनं समारुह्य प्रातः प्रातर्दिने दिने  ।&lt;br&gt;&#xA;अबाधा द्विजमुख्यानामन्वेष्टव्या सदैव हि  ॥ २२.२ ॥&lt;br&gt;&#xA;दुर्वृत्ताः सन्ति शतशो दानवाः पापयोनयः  ।&lt;br&gt;&#xA;तेभ्यो न स्याद्यथा बाधा मुनीनां त्वं तथा कुरु  ॥ २२.३ ॥&lt;br&gt;&#xA;स यथोक्तस्ततः पित्रा तथा चक्रे नृपात्मजः  ।&lt;br&gt;&#xA;परिक्रम्य महीं सर्वां ववन्दे चरणौ पितुः  ॥ २२.४ ॥&lt;br&gt;&#xA;अहन्यहन्यनुप्राप्ते पूर्वाह्ने नृपनन्दनः  ।&lt;br&gt;&#xA;ततश्च शेषं दिवसं तया रेमे सुमध्यया  ॥ २२.५ ॥&lt;br&gt;&#xA;एकदा तु चारन् सोऽथ ददर्श यमुनातटे  ।&lt;br&gt;&#xA;पातालकेतोरनुजं तालकेतुं कृताश्रमम्  ॥ २२.६ ॥&lt;br&gt;&#xA;मायावी दानवः सोऽथ मुनिरूपं समास्थितः  ।&lt;br&gt;&#xA;स प्राह राजपुत्रं तं पूर्ववैरमनुस्मरन्  ॥ २२.७ ॥&lt;br&gt;&#xA;राजपुत्र ब्रीवीमि त्वां तत्कुरुष्व यदीच्छसि  ।&lt;br&gt;&#xA;न च ते प्रार्थनाभङ्गः कार्यः सत्यप्रतिश्रव  ॥ २२.८ ॥&lt;br&gt;&#xA;यक्ष्ये यज्ञेन धर्माय कर्तव्याश्च तथेष्टयः  ।&lt;br&gt;&#xA;चितयस्तत्र कर्तव्या नास्ति मे दक्षैणा यतः  ॥ २२.९ ॥&lt;br&gt;&#xA;अतः प्रयच्छ मे वीर हिरण्यार्थं स्वभूषणम्  ।&lt;br&gt;&#xA;यदेतत्कण्ठलग्नं ते रक्ष चेमं माश्रमम्  ॥ २२.१० ॥&lt;br&gt;&#xA;यावदन्तर्जले देवं वरुणं यादसां पतिम्  ।&lt;br&gt;&#xA;वैदिकैर्वारुणैर्मन्त्रैः प्रजानां पुष्टिहेतुकैः  ॥ २२.११ ॥&lt;br&gt;&#xA;अभिष्टूय त्वरायुक्तः समभ्येमीति वादिनम्  ।&lt;br&gt;&#xA;तं प्रणम्य ततः प्रादात्स तस्मै कण्ठभूषणम्  ॥ २२.१२ ॥&lt;br&gt;&#xA;प्राह यैनं भवान् यातु निर्व्यलीकेन चेतसा  ।&lt;br&gt;&#xA;स्थास्यामि तावदत्रैव तवाश्रमसमीपतः  ॥ २२.१३ ॥&lt;br&gt;&#xA;तवादेशान्महाभाग यावदागमनं तव  ।&lt;br&gt;&#xA;न तेऽत्र कश्चिदाबाधां करिष्यति मयि स्थिते  ।&lt;br&gt;&#xA;विश्रब्धश्चात्वरन् ब्रह्मन् कुरुष्व त्वं मनोगतम्  ॥ २२.१४ ॥&lt;/p&gt;</description>
    </item>
    <item>
      <title>२३</title>
      <link>https://vishvAsa.github.io/purANam/mArkaNDeya-purANam/23/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/23/</guid>
      <description>&lt;p&gt;त्रयोविंशोऽध्यायः&lt;/p&gt;&#xA;&lt;p&gt;पुत्रावूचतुः&lt;/p&gt;&#xA;&lt;p&gt;स राजपुत्रः सम्प्राप्य वेगादात्मपुरं ततः  ।&lt;br&gt;&#xA;पित्रोर्ववन्दिषुः पादौ दिदृक्षुश्च मदालसाम्  ॥ २३.१ ॥&lt;br&gt;&#xA;ददर्श जनमुद्विग्नमप्रहृष्टमुखं पुरः  ।&lt;br&gt;&#xA;पुनश्च विस्मिताकारं प्रहृष्टवदनं ततः  ॥ २३.२ ॥&lt;br&gt;&#xA;अन्यमुत्फुल्लनयनं दिष्ट्या दिष्ट्येतिवादिनम्  ।&lt;br&gt;&#xA;परिष्वजन्तमन्योन्यमतिकौतूहलान्वितम्  ॥ २३.३ ॥&lt;br&gt;&#xA;चिरं जीवोरुकल्याण ! हतास्ते परिपन्थिनः  ।&lt;br&gt;&#xA;पित्रोः प्रह्लादय मनस्तथास्माकमकण्टकम्  ॥ २३.४ ॥&lt;/p&gt;&#xA;&lt;p&gt;पुत्रावूचतुः&lt;/p&gt;&#xA;&lt;p&gt;इत्येवं वादिभिः पौरैः पुरः पृष्ठे च संवृतः  ।&lt;br&gt;&#xA;तत्क्षणप्रभवानन्दः प्रविवेश पितुर्गृहम्  ॥ २३.५ ॥&lt;br&gt;&#xA;पिता च तं परिष्वज्य माता चान्ये च बान्धवाः  ।&lt;br&gt;&#xA;चिरं जीवेति कल्याणीर्ददुस्तस्मै तदाशिषः  ॥ २३.६ ॥&lt;br&gt;&#xA;प्रणिपत्य ततः सोऽथ किमेतदिति विस्मितः  ।&lt;br&gt;&#xA;पप्रच्छ पितरं तात ! सोऽस्मै सम्यक्तदुक्तवान्  ॥ २३.७ ॥&lt;br&gt;&#xA;स भार्यां तां मृतां श्रुत्वा हृदयेष्टां मदालसाम्  ।&lt;br&gt;&#xA;पितरौ च पुरो दृष्ट्वा लज्जाशोकाब्धिमध्यगः  ॥ २३.८ ॥&lt;br&gt;&#xA;चिन्तयामास सा बाला मां श्रुत्वा निधनं गतम्  ।&lt;br&gt;&#xA;तत्याज जीवितं साध्वी धिङ्मां निष्ठुरमानसम्  ॥ २३.९ ॥&lt;br&gt;&#xA;नृशंसोऽहमनार्योऽहं विना तां मृगलोचनाम्  ।&lt;br&gt;&#xA;मत्कृते निधनं प्राप्तां यज्जीवाम्यतिनिर्घृणः  ॥ २३.१० ॥&lt;br&gt;&#xA;पुनः स चिन्तयामास परिसंस्तभ्य मानसम्  ।&lt;br&gt;&#xA;मोहोद्गममपास्याशु निः श्वस्योच्छवस्य चातरः  ॥ २३.११ ॥&lt;br&gt;&#xA;मृतेति सा मन्नमित्तं त्यजामि यदि जीवितम्  ।&lt;br&gt;&#xA;किं मयोपकृतं तस्याः श्लाघ्यमेतत्तु योषिताम्  ॥ २३.१२ ॥&lt;br&gt;&#xA;यदि रोदिमि वा दीनो हा प्रियेति ! वदन्मुहुः  ।&lt;br&gt;&#xA;तथाप्यश्लाघ्यमेतन्नो वयं हि पुरुषाः किल  ॥ २३.१३ ॥&lt;br&gt;&#xA;अथ शोकजडो दीनो स्त्रजा हीनो मलान्वितः  ।&lt;/p&gt;</description>
    </item>
    <item>
      <title>२४</title>
      <link>https://vishvAsa.github.io/purANam/mArkaNDeya-purANam/24/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/24/</guid>
      <description>&lt;p&gt;चतुर्विशोऽध्यायः&lt;/p&gt;&#xA;&lt;p&gt;जड उवाच&lt;/p&gt;&#xA;&lt;p&gt;कृताहारं महात्मनामधिपं पवनाशिनाम्  ।&lt;br&gt;&#xA;उपासाञ्चक्रिरे पुत्रौ भूपालतनयस्तथा  ॥ २४.१ ॥&lt;br&gt;&#xA;कथाभिरनुरूपाभिः स महात्मा भुजङ्गमः  ।&lt;br&gt;&#xA;प्रीतिं सञ्जनयामास पुत्रसख्युरुवाच च  ॥ २४.२ ॥&lt;br&gt;&#xA;तव भद्र ! सुखं ब्रूहि गेहमभ्यागतस्य यत् ।&lt;br&gt;&#xA;कर्तव्यमुत्सृजाशङ्कां पितरीव सुतो मयि  ॥ २४.३ ॥&lt;br&gt;&#xA;रजतं वा सुवर्णं वा वस्त्रं वाहनमासनम्  ।&lt;br&gt;&#xA;यद्वाभिमतमत्यर्थं दुर्लभं तद्वृणुष्व माम्  ॥ २४.४ ॥&lt;/p&gt;&#xA;&lt;p&gt;कुवलयाश्व उवाच&lt;/p&gt;&#xA;&lt;p&gt;तव प्रसादाद्भगवन् ! सुवर्णादि गृहे मम  ।&lt;br&gt;&#xA;पितुरस्ति ममाद्यापिन किञ्चित्कार्यमीदृशम्  ॥ २४.५ ॥&lt;br&gt;&#xA;ताते वर्षसहस्राणि शासतीमां वसुन्धराम्  ।&lt;br&gt;&#xA;तथैव त्वयि पातालं न मे याञ्चोन्मुकं मनः  ॥ २४.६ ॥&lt;br&gt;&#xA;ते स्वर्ग्याश्च सुपुण्याश्च येषां पितरि जीवति  ।&lt;br&gt;&#xA;तृणकोटिसमं वित्तं तारुण्याद्वित्तकोटिषु  ॥ २४.७ ॥&lt;br&gt;&#xA;मित्राणि तुल्यशिष्टानि तद्वद्देहमनामयम्  ।&lt;br&gt;&#xA;जनिता ध्रियते वित्तं यौवनं किन्नु नास्ति मे  ॥ २४.८ ॥&lt;br&gt;&#xA;असत्यर्थे नृणां याञ्चाप्रवणं जायते मनः  ।&lt;br&gt;&#xA;सत्यशेषे कथं याञ्चां मम जिह्वा करिष्यति  ॥ २४.९ ॥&lt;br&gt;&#xA;यैर्न चिन्त्यं धनं किञ्चिन्मम गेहेऽस्ति नास्ति वा  ।&lt;br&gt;&#xA;पितृबाहुतरुच्छायां संश्रिताः सुखिनो हि ते  ॥ २४.१० ॥&lt;br&gt;&#xA;ये तु बाल्यात्प्रभृत्येव विना पित्रा कुटुम्बिनः  ।&lt;br&gt;&#xA;ते सुखास्वादविभ्रंशान्मन्ये धात्रैव वञ्चिताः  ॥ २४.११ ॥&lt;br&gt;&#xA;तद्वयं त्वत्प्रसादेन धनरत्नादिसञ्चयान्  ।&lt;br&gt;&#xA;पितृमुक्तान् प्रयच्छामः कामतो नित्यमर्थिनाम्  ॥ २४.१२ ॥&lt;br&gt;&#xA;तत्सर्वमिह सम्प्राप्तं यदङ्घ्रियुगलं तव  ।&lt;br&gt;&#xA;मच्चूडामणिना स्पृष्टं यच्चाङ्गस्पर्शमाप्तवान्  ॥ २४.१३ ॥&lt;/p&gt;</description>
    </item>
    <item>
      <title>२५</title>
      <link>https://vishvAsa.github.io/purANam/mArkaNDeya-purANam/25/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/25/</guid>
      <description>&lt;p&gt;पञ्चविंशोऽध्यायः&lt;/p&gt;&#xA;&lt;p&gt;जड उवाच&lt;/p&gt;&#xA;&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;&lt;strong&gt;आगम्य&lt;/strong&gt; स्वपुरं सोऽथ&lt;br&gt;&#xA;पित्रोः सर्वम् अशेषतः  ।&lt;br&gt;&#xA;&lt;strong&gt;कथयाम् आस&lt;/strong&gt; तन्वङ्गी&lt;br&gt;&#xA;यथा प्राप्ता पुनर् मृता  ॥ २५.१ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;आगम्य स्वपुरं सोऽथ पित्रोः सर्वमशेषतः  ।&lt;br&gt;&#xA;कथयामास तन्वङ्गी यथा प्राप्ता पुनर्मृता  ॥ २५.१ ॥&lt;/p&gt;&#xA;&lt;/details&gt;&#xA;&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;&lt;strong&gt;ननाम&lt;/strong&gt; सा च चरणौ&lt;br&gt;&#xA;श्वश्रू-श्वशुरयोः शुभा  ।&lt;br&gt;&#xA;स्वजनञ् च यथा-पूर्वं&lt;br&gt;&#xA;वन्दनाश्लेषणादिभिः  ॥ २५.२ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम्&lt;/summary&gt;&#xA;&lt;p&gt;ननाम सा च चरणौ श्वश्रूश्वशुरयोः शुभा  ।&lt;br&gt;&#xA;स्वजनञ्च यथापूर्वं वन्दनाश्लेषणादिभिः  ॥ २५.२ ॥&lt;/p&gt;&#xA;&lt;/details&gt;&#xA;&lt;details open&gt;&lt;summary&gt;विश्वास-प्रस्तुतिः&lt;/summary&gt;&#xA;&lt;p&gt;&lt;strong&gt;पूजयाम् आस&lt;/strong&gt; तन्वङ्गी&lt;br&gt;&#xA;यथा-न्यायं यथा-वयः  ।&lt;br&gt;&#xA;ततो &lt;strong&gt;महोत्सवो जज्ञे&lt;/strong&gt;&lt;br&gt;&#xA;पौराणां तत्र वै पुरे  ॥ २५.३ ॥&lt;/p&gt;</description>
    </item>
    <item>
      <title>२६</title>
      <link>https://vishvAsa.github.io/purANam/mArkaNDeya-purANam/26/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/26/</guid>
      <description>&lt;p&gt;षड्विंशोऽध्यायः&lt;/p&gt;&#xA;&lt;p&gt;जड उवाच&lt;/p&gt;&#xA;&lt;p&gt;वर्धमानं सुतं सा तु राजपत्नी दिने दिने  ।&lt;br&gt;&#xA;तमुल्लापादिना बोधमनयन्निर्ममात्मकम्  ॥ २६.१ ॥&lt;br&gt;&#xA;यथायथं बलं लेभे यथा लेभे मतिं पितुः  ।&lt;br&gt;&#xA;तथा तथात्मबोधञ्च सोऽवापन्मातृभाषितैः  ॥ २६.२ ॥&lt;br&gt;&#xA;इत्थं तया स तनयो जन्मप्रभृति बोधितः  ।&lt;br&gt;&#xA;चकार न मतिं प्राज्ञो गार्हस्थ्यं प्रति निर्ममः  ॥ २६.३ ॥&lt;br&gt;&#xA;द्वितीयोऽस्याः सुतो जज्ञे तस्य नामाकरोत्पिता  ।&lt;br&gt;&#xA;सुबाहुरयमित्युक्ते सा जाहस मदालसा  ॥ २६.४ ॥&lt;br&gt;&#xA;तमप्येवं यथापूर्वं बालमुल्लापनादिना  ।&lt;br&gt;&#xA;प्राह बाल्यात्स च प्राप तथा बोधं माहमतिः  ॥ २६.५ ॥&lt;br&gt;&#xA;तृतीयं तनयं जातं स राजा शत्रुमर्दनम्  ।&lt;br&gt;&#xA;यदाह तेन सा सुभ्रुर्जहासातिचिरं पुनः  ॥ २६.६ ॥&lt;br&gt;&#xA;तथैव सोऽपि तन्वङ्ग्या बालत्वादवबोधितः  ।&lt;br&gt;&#xA;क्रियाश्चकार निष्कामो न किञ्चिदुपकारकम्  ॥ २६.७ ॥&lt;br&gt;&#xA;चतुर्थस्य सुतस्याथ चिकीर्षुर्नाम भूमिपः  ।&lt;br&gt;&#xA;ददर्श तां शुभाचारामीषद्धासां मदालसाम्  ।&lt;br&gt;&#xA;तामाह राजा हसतीं किञ्चित्कौतूहलान्वितः  ॥ २६.८ ॥&lt;br&gt;&#xA;राजोवाच&lt;/p&gt;</description>
    </item>
    <item>
      <title>२७</title>
      <link>https://vishvAsa.github.io/purANam/mArkaNDeya-purANam/27/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/27/</guid>
      <description>&lt;p&gt;सप्तविंशोऽध्यायः&lt;/p&gt;&#xA;&lt;p&gt;जड उवाच&lt;/p&gt;&#xA;&lt;p&gt;एवमुल्लाप्यमानस्तु स तु मात्रा दिने दिने  ।&lt;br&gt;&#xA;ववृधे वयसा बालो बुद्ध्या चालर्कसञ्ज्ञितः  ॥ २७.१ ॥&lt;br&gt;&#xA;स कौमारकमासाद्य ऋतध्वजसुतस्ततः  ।&lt;br&gt;&#xA;कृतोपनयनः प्राज्ञः प्रणिपत्याह मातरम्  ॥ २७.२ ॥&lt;br&gt;&#xA;मया यदत्र कर्तव्यमैहिकामुष्मिकाय वै  ।&lt;br&gt;&#xA;सुखाय वद तत्सर्वं प्रश्रयावनतस्य मे  ॥ २७.३ ॥&lt;/p&gt;&#xA;&lt;p&gt;मदालसोवाच&lt;/p&gt;&#xA;&lt;p&gt;वत्स ! राज्येऽभिषिक्तेन प्रजारञ्जनमादितः  ।&lt;br&gt;&#xA;कर्तव्यमविरोधेन स्वधर्मस्य महीभृता  ॥ २७.४ ॥&lt;br&gt;&#xA;व्यसनानि परित्यज्य सप्त मूलहराणि वै  ।&lt;br&gt;&#xA;आत्मा रिपुभ्यः संरक्ष्यो बहिर्मन्त्रविनिर्गमात् ॥ २७.५ ॥&lt;br&gt;&#xA;अष्टधा नाशमाप्नोति सुचक्रात्स्यन्दनाद्यथा  ।&lt;br&gt;&#xA;तथा राजाप्यसन्दिग्धं बहिर्मन्त्रविनिर्गमात् ॥ २७.६ ॥&lt;br&gt;&#xA;दुष्टादुष्टांश्च जानीयादमात्यानरिदोषतः  ।&lt;br&gt;&#xA;चरैश्चरास्तथा शत्रोरन्वेष्टव्याः प्रयत्नतः  ॥ २७.७ ॥&lt;br&gt;&#xA;विश्वासो न तु कर्तव्यो राज्ञा मित्राप्तबन्धुषु  ।&lt;br&gt;&#xA;कार्ययोगादमित्रेऽपि विश्वसीत नराधिपः  ॥ २७.८ ॥&lt;br&gt;&#xA;स्थानवृद्धिक्षयज्ञेन षाड्गुण्यगुणितात्माना  ।&lt;br&gt;&#xA;भवितव्यं नरेन्द्रेण न कामवशवर्तिना  ॥ २७.९ ॥&lt;br&gt;&#xA;प्रागात्मा मन्त्रिणश्चैव ततो भृत्या महीभृता  ।&lt;br&gt;&#xA;जेयाश्चानन्तरं पौरा विरुध्येत ततोऽरिभिः  ॥ २७.१० ॥&lt;br&gt;&#xA;यस्त्वेतानविजित्यैव वैरिणो विजिगीषते  ।&lt;br&gt;&#xA;सोऽजितात्मा जितामात्यः शत्रुवर्गेण बाध्यते  ॥ २७.११ ॥&lt;br&gt;&#xA;तस्मात्कामादयः पूर्वं जेयाः पुत्र ! महीभुजा  ।&lt;br&gt;&#xA;तज्जये हि जयोऽवश्यं राजा नश्यति तैर्जितः  ॥ २७.१२ ॥&lt;br&gt;&#xA;कामः क्रोधश्च लोभश्च मदो मानस्तथैव च  ।&lt;br&gt;&#xA;हर्षश्च शत्रवो ह्येते विनाशाय महीभृताम्  ॥ २७.१३ ॥&lt;br&gt;&#xA;कामप्रसक्तमात्मानं स्मृत्वा पाण्डुं निपातितम्  ।&lt;br&gt;&#xA;निवर्तयेत्तथा क्रोधादनुह्रादं हतात्मजम्  ॥ २७.१४ ॥&lt;br&gt;&#xA;हतमैलं तथा लोभान्मदाद्वेनं द्विजैर्हतम्  ।&lt;br&gt;&#xA;मानादनायुषापुत्रं बलिं हर्षात्पुरञ्जयम्  ॥ २७.१५ ॥&lt;br&gt;&#xA;एभिर्जितैर्जितं सर्वं मरुत्तेन महात्मना  ।&lt;br&gt;&#xA;स्मृत्वा विवर्जयेदेतान् दोषान् स्वीयान्महीपतिः  ॥ २७.१६ ॥&lt;br&gt;&#xA;काककोकिलभृङ्गाणां मृगव्यालशिखण्डिनाम्  ।&lt;br&gt;&#xA;हंसकुक्कुटलोहानां शिक्षेत चरित नृपः  ॥ २७.१७ ॥&lt;br&gt;&#xA;कीटकस्य क्रियां कुर्यात्विपक्षे मनुजेश्वरः  ।&lt;br&gt;&#xA;चेष्टां पिपीलिकानाञ्च काले भूपः प्रदर्शयेत् ॥ २७.१८ ॥&lt;br&gt;&#xA;ज्ञेयाग्निविस्फुलिङ्गानां बीजचेष्टा च शाल्मलेः  ।&lt;br&gt;&#xA;चन्द्रसूर्यस्वरूपेण नीत्यर्थे पृथिवीक्षिता  ॥ २७.१९ ॥&lt;br&gt;&#xA;बन्धकीपद्मशरभशूलिकागुर्विणीस्तनात् ।&lt;br&gt;&#xA;प्रज्ञा नृपेण चादेया तथा गोपालयोषितः  ॥ २७.२० ॥&lt;br&gt;&#xA;शक्रार्कयमसोमानां तद्वद्वायोर्महीपतिः  ।&lt;br&gt;&#xA;रूपाणि पञ्च कुर्वोत महीपालनकर्मणि  ॥ २७.२१ ॥&lt;br&gt;&#xA;यथेन्द्रश्चतुरो मासान् तोयोत्सर्गेण भूगतम्  ।&lt;br&gt;&#xA;आप्याययेत्तथा लोकं परिहारैर्महीपतिः  ॥ २७.२२ ॥&lt;br&gt;&#xA;मासानष्टौ यथा सूर्यस्तोयं हरति रश्मिभिः  ।&lt;br&gt;&#xA;सूक्ष्मेणैवाभ्युपायेन तथा शुल्कादिकं नृपः  ॥ २७.२३ ॥&lt;br&gt;&#xA;यथा यमः प्रियद्वेष्ये प्राप्तकाले नियच्छति  ।&lt;br&gt;&#xA;तथा प्रियाप्रिये राजा दुष्टादुष्टे समो भवेत् ॥ २७.२४ ॥&lt;br&gt;&#xA;पूर्णेन्दुमालोक्य यथा प्रीतिमान् जायते नरः  ।&lt;br&gt;&#xA;एवं यत्र प्रजाः सर्वा निर्वत्तास्तच्छशिव्रतम्  ॥ २७.२५ ॥&lt;br&gt;&#xA;मारुतः सर्वभूतेषु निगूढश्चरते यथा  ।&lt;br&gt;&#xA;एवं नृपश्चरेच्चारैः पौरामात्यादिबन्धुषु  ॥ २७.२६ ॥&lt;br&gt;&#xA;न लोभाद्वा न कामाद्वा नार्थाद्वा यस्य मानसम्  ।&lt;br&gt;&#xA;यथान्यैः कृष्यते वत्स ! स राजा स्वर्गमृच्छति  ॥ २७.२७ ॥&lt;br&gt;&#xA;उत्पथग्राहिणो मूढान् स्वधर्माच्चलतो नरान्  ।&lt;br&gt;&#xA;यः करोति निजे धर्मे स राजा स्वर्गमृच्छति  ॥ २७.२८ ॥&lt;br&gt;&#xA;वर्णधर्मा न सीदन्ति यस्य राज्ये तथाश्रमाः  ।&lt;br&gt;&#xA;वत्स ! तस्य सुखं प्रेत्य परत्रेह च शाश्वतम्  ॥ २७.२९ ॥&lt;br&gt;&#xA;एतद्राज्ञः परं कृत्यं तथैतत्सिद्धिकारकम्  ।&lt;br&gt;&#xA;स्वधर्मस्थापनं नृणां चाल्यन्ते ये कुबुद्धिभिः  ॥ २७.३० ॥&lt;br&gt;&#xA;पालनेनैव भूतानां कृतकृत्यो महीपतिः  ।&lt;br&gt;&#xA;सम्यक्पालयिता भागं धर्मस्याप्नोति यत्नतः  ॥ २७.३१ ॥&lt;/p&gt;</description>
    </item>
    <item>
      <title>२८</title>
      <link>https://vishvAsa.github.io/purANam/mArkaNDeya-purANam/28/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/28/</guid>
      <description>&lt;p&gt;अष्टाविंशोऽध्यायः&lt;/p&gt;&#xA;&lt;p&gt;जड उवाच&lt;/p&gt;&#xA;&lt;p&gt;तन्मातुर्वचनं श्रुत्वा सोऽलर्को मातरं पुनः  ।&lt;br&gt;&#xA;पप्रच्छ वर्णधर्मांश्च धर्मा ये चाश्रमेषु च  ॥ २८.१ ॥&lt;/p&gt;&#xA;&lt;p&gt;अलर्क उवाच&lt;/p&gt;&#xA;&lt;p&gt;कथितोऽयं महाभागे ! राज्यतन्त्राश्रितस्त्वया  ।&lt;br&gt;&#xA;धर्मं तमहमिच्छामि श्रोतुं वर्णाश्रमात्मकम्  ॥ २८.२ ॥&lt;/p&gt;&#xA;&lt;p&gt;मदालसोवाच&lt;/p&gt;&#xA;&lt;p&gt;दानमध्ययनं यज्ञो ब्राह्मणस्य त्रिधा मतः  ।&lt;br&gt;&#xA;नान्यश्चतुर्थो धर्मोऽस्ति धर्मस्तस्यापदं विना  ॥ २८.३ ॥&lt;br&gt;&#xA;याजनाध्यापने शुद्धे तथा पूतप्रतिग्रहः  ।&lt;br&gt;&#xA;एषा सम्यक्समाख्यता त्रिविधा चास्य जीविका  ॥ २८.४ ॥&lt;br&gt;&#xA;दानमध्ययनं यज्ञः क्षत्रियस्याप्ययं त्रिधा  ।&lt;br&gt;&#xA;धर्मः प्रोक्तः क्षिते रक्षा शस्त्राजीवञ्च जीविका  ॥ २८.५ ॥&lt;br&gt;&#xA;दानमध्ययनं यज्ञो वैश्यस्यापि त्रिधैव सः  ।&lt;br&gt;&#xA;वाणिज्यं पाशुपाल्यञ्च कृषिश्चैवास्य जीविका  ॥ २८.६ ॥&lt;br&gt;&#xA;दानं यज्ञोऽथ शुश्रूषा द्विजातीनां त्रिधा मया  ।&lt;br&gt;&#xA;व्याख्यातः शूद्रधर्मोऽपि जीविका कारुकर्म च  ॥ २८.७ ॥&lt;br&gt;&#xA;तद्वद्द्विजातिशुश्रूषा पोषणं क्रयविक्रयौ  ।&lt;br&gt;&#xA;वर्णधर्मास्त्विमे प्रोक्ताः श्रूयन्तां चाश्रमाश्रयाः  ॥ २८.८ ॥&lt;br&gt;&#xA;स्ववर्णधर्मात्संसिद्धिं नरः प्राप्नोति न च्युतः  ।&lt;br&gt;&#xA;प्रयाति नरकं प्रेत्य प्रतिषिद्धनिषेवणात् ॥ २८.९ ॥&lt;br&gt;&#xA;यावत्तु नोपनयनं क्रियते वै द्विजन्मनः  ।&lt;br&gt;&#xA;कामचेष्टोक्तिभक्ष्यश्च तावद्भवति पुत्रक  ॥ २८.१० ॥&lt;br&gt;&#xA;कृतोपनयनः सम्यग्ब्रह्मचारी गुरुर्गृहे  ।&lt;br&gt;&#xA;वसेत्तत्र च धर्मोऽस्य कथ्यते तं निबोध मे  ॥ २८.११ ॥&lt;br&gt;&#xA;स्वाध्यायोऽथाग्रिशुश्रूषा स्नानं भिक्षाटनं तथा  ।&lt;br&gt;&#xA;गुरोर्निवेद्य तच्चान्नमनुज्ञातेन सर्वदा  ॥ २८.१२ ॥&lt;br&gt;&#xA;गुरोः कर्मणि सोद्योगः सम्यक्प्रीत्युपपादनम्  ।&lt;br&gt;&#xA;तेनाहूतः पठेच्चैव तत्परो नान्यमानसः  ॥ २८.१३ ॥&lt;br&gt;&#xA;एकं द्वौ सकलान् वापि वेदान् प्राप्य गुरोर्मुखात् ।&lt;br&gt;&#xA;अनुज्ञातोऽथ वन्दित्वा दक्षिणां गुरवे ततः  ॥ २८.१४ ॥&lt;br&gt;&#xA;गार्हस्थ्याश्रमकामस्तु गृहस्थाश्रममावसेत् ।&lt;br&gt;&#xA;वानप्रस्थाश्रमं वापि चतुर्थं चेच्छयात्मनः  ॥ २८.१५ ॥&lt;br&gt;&#xA;तत्रैव वा गुरोर्गेहे द्विजो निष्ठामवाप्नुयात् ।&lt;br&gt;&#xA;गुरोरभावे तत्पुत्रे तच्छिष्ये तत्सुतं विना  ॥ २८.१६ ॥&lt;br&gt;&#xA;शुश्रूषुर्निरभिमानो ब्रह्मचार्याश्रमं वसेत् ।&lt;br&gt;&#xA;उपावृत्तस्ततस्तस्मात्गृहस्थाश्रमकाम्यया  ॥ २८.१७ ॥&lt;br&gt;&#xA;ततोऽसमानर्षिकुलां तुल्यां भार्यामरोगिणीम्  ।&lt;br&gt;&#xA;उद्वहेन्न्यायतोऽव्यङ्गां गृहस्थाश्रमकारणात् ॥ २८.१८ ॥&lt;br&gt;&#xA;स्वकर्मणा धनं लब्ध्वा पितृदेवातिथींस्तथा  ।&lt;br&gt;&#xA;सम्यक्सम्प्रीणयन् भक्त्या पोषयेच्चाश्रितांस्तथा  ॥ २८.१९ ॥&lt;br&gt;&#xA;भृत्यात्मजान् जामयोऽथ दीनान्धपतितानपि  ।&lt;br&gt;&#xA;यथाशक्त्यान्नदानेन वयांसि पशवस्तथा  ॥ २८.२० ॥&lt;br&gt;&#xA;एष धर्मो गृहस्थस्य ऋतावभिगमस्तथा  ।&lt;br&gt;&#xA;पञ्चयज्ञविधानन्तु यथाशक्त्या न हापयेत् ॥ २८.२१ ॥&lt;br&gt;&#xA;पितृदेवातिथिज्ञातिभुक्तशेषं स्वयं नरः  ।&lt;br&gt;&#xA;भुञ्जीत च समं भृत्यैर्यथाविभवमादृतः  ॥ २८.२२ ॥&lt;br&gt;&#xA;एष तूद्देशतः प्रोक्तो गृहस्थस्याश्रमो मया  ।&lt;br&gt;&#xA;वानप्रस्थस्य धर्मं ते कथयाम्यवधार्यताम्  ॥ २८.२३ ॥&lt;/p&gt;</description>
    </item>
    <item>
      <title>२९</title>
      <link>https://vishvAsa.github.io/purANam/mArkaNDeya-purANam/29/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/29/</guid>
      <description>&lt;p&gt;॰१&lt;/p&gt;&#xA;&lt;p&gt;ऊनत्रिंशोऽध्यायः&lt;/p&gt;&#xA;&lt;p&gt;अलर्क उवाच&lt;/p&gt;&#xA;&lt;p&gt;यत्कार्यं पुरुषाणाञ्च गार्हस्थ्यमनुवर्तताम्  ।&lt;br&gt;&#xA;बन्धश्च स्यादकरणे क्रियाया यस्य चोच्छ्रितिः  ॥ २९.१ ॥&lt;br&gt;&#xA;उपकाराय यन्नृणां यच्च वर्ज्यं गृहे सता  ।&lt;br&gt;&#xA;यथा च क्रियते तन्मे यथावत्पृच्छतो वद  ॥ २९.२ ॥&lt;/p&gt;&#xA;&lt;p&gt;मदालसोवाच&lt;/p&gt;&#xA;&lt;p&gt;वत्स ! गार्हस्थ्यमादाय नरः सर्वमिदं जगत् ।&lt;br&gt;&#xA;पुष्णाति तेन लोकांश्च स जयत्यभिवाञ्छितान्  ॥ २९.३ ॥&lt;br&gt;&#xA;पितरो मुनयो देवा भूतानि मनुजास्तथा  ।&lt;br&gt;&#xA;कृमिकीटपतङ्गाश्च वयांसि पशवोऽसुराः  ॥ २९.४ ॥&lt;br&gt;&#xA;गृहस्थमुपजीवन्ति ततस्तृप्तिं प्रयान्ति च  ।&lt;br&gt;&#xA;मुखं चास्य निरीक्षन्ते अपि नो दास्यतीति वै  ॥ २९.५ ॥&lt;br&gt;&#xA;सर्वस्याधारभूतेयं वत्स ! धेनुस्त्रयीमयी  ।&lt;br&gt;&#xA;यस्यां प्रतिष्ठितं विश्वं विश्वहेतुश्च या मता  ॥ २९.६ ॥&lt;br&gt;&#xA;ऋक्पृष्ठासौ यजुर्मध्या सामवक्त्रशिरोधरा  ।&lt;br&gt;&#xA;इष्टापूर्तविषाणा च साधुसूक्ततनूरुहा  ॥ २९.७ ॥&lt;br&gt;&#xA;शान्तिपुष्टिशकृन्मूत्रा वर्णपादप्रतिष्ठिता  ।&lt;br&gt;&#xA;आजीव्यमाना जगतां साक्षया नापचीयते  ॥ २९.८ ॥&lt;br&gt;&#xA;स्वाहाकारस्वधाकारौ वषट्कारश्च पुत्रक !  ।&lt;br&gt;&#xA;हन्तकारस्तथा चान्यस्तस्याःस्तनचतुष्टयम्  ॥ २९.९ ॥&lt;br&gt;&#xA;स्वाहाकारं स्तनं देवाः पितरश्च स्वधामयम्  ।&lt;br&gt;&#xA;मुनयश्च वषट्कारं देवभूतसुरेतराः  ॥ २९.१० ॥&lt;br&gt;&#xA;हन्तकारं मनुष्याश्च पिबन्ति सततं स्तनम्  ।&lt;br&gt;&#xA;एवमाप्याययत्येषा वत्स ! धेनुस्त्रयीमयी  ॥ २९.११ ॥&lt;br&gt;&#xA;तेषामुच्छेदकर्ता च यो नरोऽत्यन्तपापकृत् ।&lt;br&gt;&#xA;स तमस्यान्धतामिस्त्रे तामिस्त्रे च निमज्जति  ॥ २९.१२ ॥&lt;br&gt;&#xA;यश्चेमां मानवो धेनुं स्वैर्वत्सैरमरादिभिः  ।&lt;br&gt;&#xA;पाययत्युचिते काले स स्वर्गायोपपद्यते  ॥ २९.१३ ॥&lt;br&gt;&#xA;तस्मात्पुत्र ! मनुष्येण देवर्षिपितृमानवाः  ।&lt;br&gt;&#xA;भूतानि चानुदिवसं पोष्याणि स्वतनुर्यथा  ॥ २९.१४ ॥&lt;br&gt;&#xA;तस्मात्स्त्रातः शुचिर्भूत्वा देवर्षिपितृतर्पणम्  ।&lt;br&gt;&#xA;प्रजापतेस्तथैवादिभः काले कुर्यात्समाहितः  ॥ २९.१५ ॥&lt;br&gt;&#xA;सुमनोगन्धपुष्पैश्च देवानभ्यर्च्य मानवः  ।&lt;br&gt;&#xA;ततोऽग्नेस्तर्पणं कुर्याद्देयाश्च बलयस्तथा  ॥ २९.१६ ॥&lt;br&gt;&#xA;ब्रह्मणे गृहमध्ये तु विश्वेदेवेभ्य एव च  ।&lt;br&gt;&#xA;धन्वन्तरिं समुद्दिश्य प्रागुदीच्यां बलिं क्षिपेत् ॥ २९.१७ ॥&lt;/p&gt;</description>
    </item>
    <item>
      <title>३०</title>
      <link>https://vishvAsa.github.io/purANam/mArkaNDeya-purANam/30/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/30/</guid>
      <description>&lt;p&gt;त्रिंशोऽध्यायः&lt;/p&gt;&#xA;&lt;p&gt;मदालसोवाच&lt;/p&gt;&#xA;&lt;p&gt;नित्यं नैमित्तकञ्चैव नित्यनैमित्तिकं तथा  ।&lt;br&gt;&#xA;गृहस्थस्य तु यत्कर्म तन्निशामय पुत्रक !  ॥ ३०.१ ॥&lt;br&gt;&#xA;पञ्चयज्ञाश्रितं नित्यं यदेतत्कथितं तव  ।&lt;br&gt;&#xA;नैमित्तिकं तथैवान्यत्पुत्रजन्मक्रियादिकम्  ॥ ३०.२ ॥&lt;br&gt;&#xA;नित्यनैमित्तिकं ज्ञेयं पर्वश्राद्धादि पण्डितैः  ।&lt;br&gt;&#xA;तत्र नैमित्तिकं वक्ष्ये श्राद्धमभ्युदयं तव  ॥ ३०.३ ॥&lt;br&gt;&#xA;पुत्रजन्मनि यत्कार्यं जातकर्मसमं नरैः  ।&lt;br&gt;&#xA;विवाहादौ च कर्तव्यं सर्वं सम्यक्क्रिमोदितम्  ॥ ३०.४ ॥&lt;br&gt;&#xA;पितरश्चात्र सम्पूज्याः ख्याता नान्दीमुखास्तु ये  ।&lt;br&gt;&#xA;पिण्डांश्च दधिसम्मिश्रान् दद्याद्यवसमन्वितान्  ॥ ३०.५ ॥&lt;br&gt;&#xA;उदङ्मुखः प्राङ्मुखो वा यजमानः समाहितः  ।&lt;br&gt;&#xA;वैश्वदेवविहीनं तत्केचिदिच्छन्ति मानवाः  ॥ ३०.६ ॥&lt;br&gt;&#xA;युग्माश्चात्र द्विजाः कार्यास्ते च पूज्याः प्रदक्षिणम्  ।&lt;/p&gt;</description>
    </item>
    <item>
      <title>३१</title>
      <link>https://vishvAsa.github.io/purANam/mArkaNDeya-purANam/31/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/31/</guid>
      <description>&lt;p&gt;एकत्रिंशोऽध्यायः&lt;/p&gt;&#xA;&lt;p&gt;मदालसोवाच&lt;/p&gt;&#xA;&lt;p&gt;सपिण्डीकरणादूर्ध्वं पितुर्यः प्रपितामहः  ।&lt;br&gt;&#xA;स तु लेपभुजो याति प्रलुप्तः पितृपिण्डतः  ॥ ३१.१ ॥&lt;br&gt;&#xA;तेषामन्यश्चतुर्थो यः पुत्रलेपभुजान्नभुक् ।&lt;br&gt;&#xA;सोऽपि सम्बन्धतो हीनमुपभोगं प्रपद्यते  ॥ ३१.२ ॥&lt;br&gt;&#xA;पिता पितामहश्चैव तथैव प्रपितामहः  ।&lt;br&gt;&#xA;पिण्डसम्बन्धिनो ह्येते विज्ञेयाः पुरुषास्त्रयः  ॥ ३१.३ ॥&lt;br&gt;&#xA;तेपसम्बन्धिनश्चान्ये पितामहपितामहात् ।&lt;br&gt;&#xA;प्रभृत्युक्तास्त्रयस्तेषां यजमानश्च सप्तमः  ॥ ३१.४ ॥&lt;br&gt;&#xA;इत्येष मु नभिः प्रोक्तः सम्बन्धः साप्तपौरुषः  ।&lt;br&gt;&#xA;यजमानात्प्रभृत्यूर्ध्वमनुलेपभुजस्तथा  ॥ ३१.५ ॥&lt;br&gt;&#xA;ततोऽन्ये पूर्वजाः सर्वे ये चान्ये नरकौकसः  ।&lt;br&gt;&#xA;ये च तिर्यक्त्वमापन्ना ये च भूतादिसंस्थिताः  ॥ ३१.६ ॥&lt;br&gt;&#xA;तान् सर्वान् यजमानो वै श्राद्धं कुर्वन् यथाविधि  ।&lt;br&gt;&#xA;समाप्याययते वत्स ! येन येन शृणुष्व तत् ॥ ३१.७ ॥&lt;br&gt;&#xA;अन्नप्रकिरणं यत्तु मनुष्यैः क्रियते भुवि  ।&lt;br&gt;&#xA;तेन तृत्पिमुपायान्ति ये पिशाचत्वमागताः  ॥ ३१.८ ॥&lt;br&gt;&#xA;यदम्बु स्त्रानवस्त्रोत्थं भूमौ पतति पुत्रक !  ।&lt;br&gt;&#xA;तेन ये तरुतां प्राप्तास्तेषां तृप्तिः प्रजायते  ॥ ३१.९ ॥&lt;br&gt;&#xA;यास्तु गात्राम्बुकणिकाः पतन्ति धरणीतले  ।&lt;br&gt;&#xA;ताभिराप्यायनं तेषां ये देवत्वं कुले गताः  ॥ ३१.१० ॥&lt;br&gt;&#xA;उद्धृतेष्वथ पिण्डेषु याश्चान्नकणिका भुवि  ।&lt;br&gt;&#xA;ताभिराप्यायनं प्राप्ता ये तिर्यकत्वं कुले गताः  ॥ ३१.११ ॥&lt;br&gt;&#xA;ये वादग्धाः कुले बालाः क्रियायोग्या ह्यसंस्कृताः  ।&lt;br&gt;&#xA;विपन्नास्तेऽन्नविकिरसम्मार्जनजलाशिनः  ॥ ३१.१२ ॥&lt;br&gt;&#xA;भुक्त्वा चाचामतां यच्च जलं यच्चाङ्घ्रिसेचने  ।&lt;br&gt;&#xA;ब्राह्मणानां तथैवान्ये तेन तृप्तिं प्रयान्ति वै  ॥ ३१.१३ ॥&lt;br&gt;&#xA;एवं यो यजमानस्य यश्च तेषां द्विजन्मनाम्  ।&lt;br&gt;&#xA;कश्चिज्जलान्नविक्षेपः शुचिरुच्छिष्ट एव वा  ॥ ३१.१४ ॥&lt;br&gt;&#xA;तेनान्ये तत्कुले तत्र तत्तद्योन्यन्तरं गताः  ।&lt;br&gt;&#xA;प्रयान्त्याप्यायनं वत्स ! सम्यक्श्राद्धक्रियावताम्  ॥ ३१.१५ ॥&lt;br&gt;&#xA;अन्यायोपार्जितैरर्थैर्यच्छ्राद्धं क्रियते नरैः  ।&lt;br&gt;&#xA;तृप्यन्ते तेन चाण्डालपुक्कसाद्यासु योनिषु  ॥ ३१.१६ ॥&lt;br&gt;&#xA;एवमाप्यायनं वत्स ! बहूनामिह बान्धवैः  ।&lt;br&gt;&#xA;श्राद्धं कुर्वदिभरन्नाम्बुबिन्दुक्षेपेण जायते  ॥ ३१.१७ ॥&lt;br&gt;&#xA;तस्माच्छ्राद्धं नरो भक्त्या शाकैरपि यथाविधि  ।&lt;br&gt;&#xA;कुर्वोत कुर्वतः श्राद्धं कुले कश्चिन्न सीदति  ॥ ३१.१८ ॥&lt;br&gt;&#xA;तस्य कालानहं वक्ष्ये नित्यनैमित्तिकात्मकान्  ।&lt;br&gt;&#xA;विधिना येन च नरैः क्रियते तन्निबोध मे  ॥ ३१.१९ ॥&lt;br&gt;&#xA;कार्यं श्राद्धममावास्यां मासि मास्युडुपक्षये  ।&lt;br&gt;&#xA;तथाष्टकास्वप्यवश्यमिच्छाकालं निबोध मे  ॥ ३१.२० ॥&lt;br&gt;&#xA;विशिष्टब्राह्मणप्राप्तौ सूर्येन्दुग्रहणेऽयने  ।&lt;br&gt;&#xA;विषुवे रविसङ्क्रान्तौ व्यतिपाते च पुत्रक  ॥ ३१.२१ ॥&lt;br&gt;&#xA;श्राद्धार्हद्रव्यसम्प्राप्तौ तथा दुःस्वप्नदर्शने  ।&lt;br&gt;&#xA;जन्मर्क्षग्रहपीडासु श्राद्धं कुर्वोत चेच्छया  ॥ ३१.२२ ॥&lt;br&gt;&#xA;विशिष्टः श्रोत्रियो योगी वेदविज्ज्येष्ठसामगः  ।&lt;br&gt;&#xA;त्रिणाचिकेतस्त्रिमधुस्त्रिसुपर्णः षडङ्गवित् ॥ ३१.२३ ॥&lt;br&gt;&#xA;दौहित्रऋत्विग्जामातृस्वस्त्रीयाः श्वशुरस्तथा  ।&lt;br&gt;&#xA;पञ्चाग्निकर्मनिष्ठश्च तपोनिष्ठोऽथ मातुलः  ॥ ३१.२४ ॥&lt;br&gt;&#xA;मातापितृपराश्चैव शिष्यसम्बन्धिबान्धवाः  ।&lt;br&gt;&#xA;एते द्विजोत्तमाः श्राद्धे समस्ताः केतनक्षमाः  ॥ ३१.२५ ॥&lt;br&gt;&#xA;अवकीर्णो तथा रोगी न्यूने चाङ्गे तथाधिके  ।&lt;br&gt;&#xA;पौनर्भवस्तथा काणः कुण्डो गोलोऽथ पुत्रक  ॥ ३१.२६ ॥&lt;br&gt;&#xA;मित्रध्रुक्कुनखी क्लीबः श्यावदन्तो निराकृतिः  ।&lt;br&gt;&#xA;अबिशस्तस्तु तातेन पिशुनः सोमविक्रयी  ॥ ३१.२७ ॥&lt;br&gt;&#xA;कन्यादूषयिता वैद्यो गुरुपित्रोस्तथोज्झकः  ।&lt;br&gt;&#xA;भृतकाध्यापकोऽमित्रः परपूर्वापतिस्तथा  ॥ ३१.२८ ॥&lt;br&gt;&#xA;वेदोज्झोऽथाग्निसन्त्यागी वृषलीपतिदूषितः  ।&lt;br&gt;&#xA;तथान्ये च विकर्मस्था वर्ज्याः पित्र्येषु वै द्विजाः  ॥ ३१.२९ ॥&lt;br&gt;&#xA;निमन्त्रयेत पूर्वेद्युः पूर्वोक्तान् द्विजसत्तमान्  ।&lt;br&gt;&#xA;दैवे नियोगे पित्र्ये च तांस्तथैवोपकल्पयेत् ॥ ३१.३० ॥&lt;br&gt;&#xA;तैश्च संयतिभिर्भाव्यं यश्च श्राद्धं करिष्यति  ।&lt;br&gt;&#xA;श्राद्धं दत्त्वा च भुक्त्वा च मैथुनं योऽनुगच्छति  ॥ ३१.३१ ॥&lt;br&gt;&#xA;पितरस्तु तयोर्मासं तस्मिन रेतसि शेरते  ।&lt;br&gt;&#xA;गत्वा च योषितं श्राद्धे यो भुङ्क्ते यश्च गच्छति  ॥ ३१.३२ ॥&lt;br&gt;&#xA;रेतोमूत्रकृताहारास्तन्मासं पितरस्तयोः  ।&lt;br&gt;&#xA;तस्मात्तु प्रथमं कार्यं प्राज्ञेनोपनिमन्त्रणम्  ॥ ३१.३३ ॥&lt;br&gt;&#xA;अप्राप्तौ तद्दिने चापि वर्ज्या योषित्प्रसङ्गिनः  ।&lt;br&gt;&#xA;भिक्षार्थमागतान् वापि काले संयमिनो यतीन्  ॥ ३१.३४ ॥&lt;br&gt;&#xA;भोजयेत्प्रणिपाताद्यैः प्रासाद्य यतमानसः  ।&lt;br&gt;&#xA;यथैव शुक्लपक्षाद्वै पितॄणामसितः प्रियः  ॥ ३१.३५ ॥&lt;br&gt;&#xA;तथापराह्नः पूर्वाह्नात्पितॄणामतिरित्यते  ।&lt;br&gt;&#xA;सम्पूज्य स्वागतेनैतानभ्युपेतान् गृहे द्विजान्  ॥ ३१.३६ ॥&lt;br&gt;&#xA;पवित्रपाणिराचान्तानासनेषूपवेशयेत् ।&lt;br&gt;&#xA;पितॄणामयुजः कामं युग्मान् दैवे द्विजोत्तमान्  ॥ ३१.३७ ॥&lt;br&gt;&#xA;एकैकं वा पितॄणाञ्च देवानाञ्च स्वशक्तितः  ।&lt;br&gt;&#xA;तथा मातामहानाञ्च तुल्यं वा वैश्वदेविकम्  ॥ ३१.३८ ॥&lt;br&gt;&#xA;पृथक्तयोस्तथा चान्ये केचिदिच्छन्ति मानवाः  ।&lt;br&gt;&#xA;प्राङ्मुखान्दैवसङ्कल्पान् पैत्र्यान् कुर्यादुदङ्मुखान्  ॥ ३१.३९ ॥&lt;br&gt;&#xA;तथैव मातामहानां विधिरुक्तो मनीषिभिः  ।&lt;br&gt;&#xA;विष्टरार्थे कुशान् दत्त्वा पूज्य चार्घ्यादिना बुधः  ॥ ३१.४० ॥&lt;br&gt;&#xA;पवित्रकादि वै दत्त्वा तेभ्योऽनुज्ञामवाप्य च  ।&lt;br&gt;&#xA;कुर्यादावाहनं प्राज्ञो देवानां मन्त्रतो द्विजः  ॥ ३१.४१ ॥&lt;br&gt;&#xA;यवाम्भोभिस्तथा चार्घ्यं दत्त्वा वै वैश्वदेविकम्  ।&lt;br&gt;&#xA;गन्धमाल्याम्बुधूपञ्च दत्त्वा सम्यक्सदिपकम्  ॥ ३१.४२ ॥&lt;br&gt;&#xA;अपसव्यं पितॄणाञ्च सर्वमेवोपकल्पयेत् ।&lt;br&gt;&#xA;दर्भांश्च द्विगुणान् दत्त्वा तेभ्योऽनुज्ञामवाप्य च  ॥ ३१.४३ ॥&lt;br&gt;&#xA;मन्त्रपूर्वं पितॄणाञ्च कुर्यादावाहनं बुधः  ।&lt;br&gt;&#xA;अपसव्यं तथा चार्घ्यं यवार्थञ्च तथा तिलैः  ॥ ३१.४४ ॥&lt;br&gt;&#xA;निष्पादयेन्महाभाग ! पितॄणं प्रीणने रतः  ।&lt;br&gt;&#xA;अग्नौ कार्यमनुज्ञातः कुरुष्वेति ततो द्विजैः  ॥ ३१.४५ ॥&lt;br&gt;&#xA;जुहुयाद्व्यञ्जनक्षारवर्ज्यमन्नं यथाविधि  ।&lt;br&gt;&#xA;अग्नये कव्यवाहाय स्वहेति प्रथमाहुतिः  ॥ ३१.४६ ॥&lt;br&gt;&#xA;सोमाय वै पितृमते स्वाहेत्यन्या तथा भवेत् ।&lt;br&gt;&#xA;यमाय प्रेतपतये स्वाहेति त्रितयाहुतिः  ॥ ३१.४७ ॥&lt;br&gt;&#xA;हुतावशिष्टं दद्याच्च भाजनेषु द्विजन्मनाम्  ।&lt;br&gt;&#xA;भाजनालम्भनं कृत्वा दद्याच्चान्नं यथाविधि  ॥ ३१.४८ ॥&lt;br&gt;&#xA;यथा सुखं जुषध्वं भो इति वाच्यमनिष्ठुरम्  ।&lt;br&gt;&#xA;भुञ्जीरंश्च ततस्तेऽपि तच्चित्ता मौनिनः सुखम्  ॥ ३१.४९ ॥&lt;br&gt;&#xA;यद्यदिष्टचतमं तेषां तत्तदन्नमसत्वरम्  ।&lt;br&gt;&#xA;अक्रुध्यंश्च नरो दद्यात्सम्भवेन प्रलोभयन्  ॥ ३१.५० ॥&lt;br&gt;&#xA;रक्षोघ्रांश्च जपेन्मन्त्रांस्तिलैश्च विकिरेन्महीम्  ।&lt;br&gt;&#xA;सिद्धार्थकैश्च रक्षार्थं श्राद्धं हि प्रचुरच्छलम्  ॥ ३१.५१ ॥&lt;br&gt;&#xA;पृष्टैस्तृप्तैश्च तृप्ताः स्थ तृप्ताः स्म इति वादिभिः  ।&lt;br&gt;&#xA;अनुज्ञातो नरस्त्वन्नं प्रकिरेत्भुवि सर्वतः  ॥ ३१.५२ ॥&lt;br&gt;&#xA;तद्वदाचमनार्थाय दद्यादापः सकृत्सकृत् ।&lt;br&gt;&#xA;अनुज्ञाञ्च ततः प्राप्य यतवाक्कायमानसः  ॥ ३१.५३ ॥&lt;br&gt;&#xA;सतिलेन ततोऽन्नेन पिण्डान् सव्येन पुत्रक !  ।&lt;br&gt;&#xA;पितनुद्दिश्य दर्भेषु दद्यादुच्छिष्टसन्निधौ  ॥ ३१.५४ ॥&lt;br&gt;&#xA;पितृतीर्थेन तोयञ्च दद्यात्तेभ्यः समाहितः  ।&lt;br&gt;&#xA;पितॄनिद्दिश्य यद्भक्त्या यजमानो नृपात्मज  ॥ ३१.५५ ॥&lt;br&gt;&#xA;तद्वन्मातामहानाञ्च दत्त्वा पिण्डान् यथाविधि  ।&lt;br&gt;&#xA;गन्धमाल्यादिसंयुक्तं दद्यादाचमनं ततः  ॥ ३१.५६ ॥&lt;br&gt;&#xA;दत्त्वा च तक्षिणां शक्त्या सुस्वधास्त्विति तान् वदेत् ।&lt;br&gt;&#xA;तैश्च तुष्टैस्तथेत्युक्त्वा वाचयेद्वैश्वदेविकान्  ॥ ३१.५७ ॥&lt;br&gt;&#xA;प्रीयन्तामिति भद्रं वो विश्वेदेवा इतीरयेन्  ।&lt;br&gt;&#xA;तथेति चोक्ते तैर्विप्रैः प्रार्थनीयास्तदाशिषः  ॥ ३१.५८ ॥&lt;br&gt;&#xA;विसर्जयेत्प्रियाण्युक्त्वा प्रणिपत्य च भक्तितः  ।&lt;br&gt;&#xA;आद्वारमनुगच्छेच्चागच्छेच्चानुप्रमोदितः  ॥ ३१.५९ ॥&lt;br&gt;&#xA;ततो नित्यक्रियां कुर्याद्भोजयेच्च तथातिथीन्  ।&lt;br&gt;&#xA;नित्यक्रियां पितॄणाञ्च केचिदिच्छन्ति सत्तमाः  ॥ ३१.६० ॥&lt;br&gt;&#xA;न पितॄणान्तथैवान्ये शेषं पूर्ववदाचरेत् ।&lt;br&gt;&#xA;पृथक्पाकेन नेत्यन्ये केचित्पूर्वञ्च पूर्ववत् ॥ ३१.६१ ॥&lt;br&gt;&#xA;ततस्तदन्नं भुञ्जीत सह भृत्यादिभिर्नरः  ।&lt;br&gt;&#xA;एवं कुर्वोत धर्मज्ञः श्राद्धं पित्र्यं समाहितः  ॥ ३१.६२ ॥&lt;br&gt;&#xA;यथा वा द्विजमुख्यानां परितोषोऽभिजायते  ।&lt;br&gt;&#xA;त्रीणि श्राद्धे पवित्राणि दौहित्रं कुतपस्तिलाः  ॥ ३१.६३ ॥&lt;br&gt;&#xA;वर्ज्यानि चाहुर्विप्रेन्द्र ! कोपोऽध्वगमनं त्वरा  ।&lt;br&gt;&#xA;राजतञ्च तथा पात्रं शस्तं श्राद्धेषु पुत्रक !  ॥ ३१.६४ ॥&lt;br&gt;&#xA;रजतस्य तथा कार्यं दर्शनं दानमेव वा  ।&lt;br&gt;&#xA;राजते हि स्वधा दुग्धा पितृभिः श्रूयते मही  ।&lt;br&gt;&#xA;तस्मात्पितॄणां रजतमभीष्टं प्रीतिवर्धनम्  ॥ ३१.६५ ॥&lt;/p&gt;</description>
    </item>
    <item>
      <title>३२</title>
      <link>https://vishvAsa.github.io/purANam/mArkaNDeya-purANam/32/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/32/</guid>
      <description>&lt;p&gt;द्वात्रिंशोऽध्यायः&lt;/p&gt;&#xA;&lt;p&gt;मदालसोवाच&lt;/p&gt;&#xA;&lt;p&gt;अतः परं शृणुष्वेमं पुत्र ! भक्त्या यदाहृतम्  ।&lt;br&gt;&#xA;पितॄणां प्रीतये यद्वा वर्ज्यं वा प्रीतिकारकम्  ॥ ३२.१ ॥&lt;br&gt;&#xA;मासं पितॄणां तृप्तिश्च हविष्यान्नेन जायते  ।&lt;br&gt;&#xA;मासद्वयं मत्स्यमांसैस्तृप्तिं यान्ति पितामहाः  ॥ ३२.२ ॥&lt;br&gt;&#xA;त्रीन्मासान् हारिणां मांसं विज्ञेयं पितृतृप्तये  ।&lt;br&gt;&#xA;चतुर्मासांस्तु पुष्णाति शशस्य पिशितं पितॄन्  ॥ ३२.३ ॥&lt;br&gt;&#xA;शाकुनं पञ्च वै मासान् षण्मासान् शूकरामिषम्  ।&lt;br&gt;&#xA;छागलं सप्त वै मासानैणेयञ्चाष्टमासिकीम्  ॥ ३२.४ ॥&lt;br&gt;&#xA;करोति तृप्तिं नव वै रुरोर्मांसं न संशयः  ।&lt;br&gt;&#xA;गवयस्यामिषं तृप्तिं करोति दशमासिकीम्  ॥ ३२.५ ॥&lt;br&gt;&#xA;तथैकादशमासंस्तु औरभ्रं पितृतृप्तिदम्  ।&lt;br&gt;&#xA;संवत्सरं तथा गव्यं पयः पायसमेव वा  ॥ ३२.६ ॥&lt;br&gt;&#xA;वाध्रीणसामिषं लौहं कालशाकन्तथा मधु  ।&lt;br&gt;&#xA;दौहित्रामिषमन्यच्च यच्चान्यत्स्वकुलोद्भवैः  ॥ ३२.७ ॥&lt;br&gt;&#xA;अनन्तां वै प्रयच्छन्ति तृप्तिं गौरीसुतस्तथा  ।&lt;br&gt;&#xA;पितॄणां नात्र सन्देहो गायाश्राद्धञ्च पुत्रक  ॥ ३२.८ ॥&lt;br&gt;&#xA;श्यामाकराजश्यामाकौ तद्वच्चैव प्रसातिकाः  ।&lt;br&gt;&#xA;नीवाराः पौष्कलाश्चैव धान्यानां पितृतृप्तये  ॥ ३२.९ ॥&lt;br&gt;&#xA;यवव्रीहिसगोधूमतिला मुद्गाः ससर्षपाः  ।&lt;br&gt;&#xA;प्रियङ्गवः कोविदारा निष्पावाश्चातिशोभनाः  ॥ ३२.१० ॥&lt;br&gt;&#xA;वर्ज्या मर्कटकाः श्राद्धे राजमाषास्तथाणवः  ।&lt;br&gt;&#xA;विप्राषिका मसूराश्च श्राद्धकर्मणि गर्हिताः  ॥ ३२.११ ॥&lt;br&gt;&#xA;लशुनं गृञ्जनञ्चैव पलाण्डं,पिण्डमूलकम्  ।&lt;br&gt;&#xA;करम्भं यानि चान्यानि हीनानि रसवर्णतः  ॥ ३२.१२ ॥&lt;br&gt;&#xA;गान्धारिकामलाबूनि लवणान्यूषराणि च  ।&lt;br&gt;&#xA;आरक्ता ये च निर्यासाः प्रत्यक्षलवणानि च  ॥ ३२.१३ ॥&lt;br&gt;&#xA;वर्ज्यान्येतानि वै श्राद्धे यच्च वाचा न शस्यते  ।&lt;br&gt;&#xA;यच्चोत्कोचादिना प्राप्तं पतिताद्यदुपार्जितम्  ॥ ३२.१४ ॥&lt;br&gt;&#xA;अन्यायकन्याशुल्कोत्थं द्रव्यञ्चात्र विगर्हितम्  ।&lt;br&gt;&#xA;दुर्गन्धि फेनिलञ्चाम्बु तथैवाल्पतरोदकम्  ॥ ३२.१५ ॥&lt;br&gt;&#xA;न लभेद्यत्र गौस्तृप्तिं नक्तं यच्चाप्युपाहृतम्  ।&lt;br&gt;&#xA;यन्न सर्वापचोत्सृष्टं यच्चाभोज्यं निपानजम्  ॥ ३२.१६ ॥&lt;br&gt;&#xA;तद्वर्ज्यं सलिलं तात ! सदैव पितृकर्मणि  ।&lt;br&gt;&#xA;मार्गमाविकमौष्ट्रञ्च सर्वमैकशफञ्च यत् ॥ ३२.१७ ॥&lt;br&gt;&#xA;माहिषञ्चामरञ्चैव धेन्वा गोश्चाप्यनिर्दशम्  ।&lt;br&gt;&#xA;पित्रर्थं मे प्रयच्छस्वेत्युक्त्वा यच्चाप्युपाहृतम्  ॥ ३२.१८ ॥&lt;br&gt;&#xA;वर्जनीयं सदा सदिभस्तत्पयः श्राद्धकर्मणि  ।&lt;br&gt;&#xA;वर्ज्या जन्तुमती रूक्षा क्षितिः प्लुष्टा तथाग्निना  ॥ ३२.१९ ॥&lt;br&gt;&#xA;अनिष्टदुष्टशब्दोग्रदुर्गन्धा चात्र कर्मणि  ।&lt;br&gt;&#xA;कुलापमानकाः श्राद्धे व्यायुज्य कुलहिंसकाः  ॥ ३२.२० ॥&lt;br&gt;&#xA;नग्नाः पातकिनश्चैव हन्युर्दृष्ट्या पितृक्रियाम्  ।&lt;br&gt;&#xA;अपुमानपविद्धश्च कुक्कुटो ग्रामशूकरः  ॥ ३२.२१ ॥&lt;br&gt;&#xA;श्वा चैव हन्ति श्राद्धानि यातुधानाश्च दर्शनात् ।&lt;br&gt;&#xA;तस्मात्सुसंवृतो दद्यात्तिलैश्चावकिरन्महीम्  ॥ ३२.२२ ॥&lt;br&gt;&#xA;एवं रक्षा भवेच्छ्राद्धे कृता तातोभयोरपि  ।&lt;br&gt;&#xA;शावसूतकसंस्पृष्टं दीर्घरोगिभिरेव च  ॥ ३२.२३ ॥&lt;br&gt;&#xA;पतितैर्मलिनैश्चैव न पुष्णाति पितामहान्  ।&lt;br&gt;&#xA;वर्जनीयं तथा श्राद्धे तथोदक्याश्च दर्शनम्  ॥ ३२.२४ ॥&lt;br&gt;&#xA;मुण्डशौण्डसमाभ्यासो यजमानेन यादरात् ।&lt;br&gt;&#xA;केशकीटावपन्नञ्च तथाश्वभिरवेक्षितम्  ॥ ३२.२५ ॥&lt;br&gt;&#xA;पूति पर्युषितञ्चैव वार्ताक्यभिषवांस्तथा  ।&lt;br&gt;&#xA;वर्जनीयानि वै श्राद्धे यच्च वस्त्रानिलाहतम्  ॥ ३२.२६ ॥&lt;br&gt;&#xA;श्रद्धया परया दत्तं पितॄणां नामगोत्रतः  ।&lt;br&gt;&#xA;यदाहारास्तु ते जातास्तदाहारत्वमेति तत् ॥ ३२.२७ ॥&lt;br&gt;&#xA;तस्मात्श्रद्धावता पात्रे यच्छस्तं पितृकर्मणि  ।&lt;br&gt;&#xA;यथावच्चैव दातव्यं पितॄणां तृप्तिमिच्छता  ॥ ३२.२८ ॥&lt;br&gt;&#xA;योगिनश्च सदा श्राद्धे भोजनीया विपश्चिता  ।&lt;br&gt;&#xA;योगाधारा हि पिररस्तस्मात्तान् पूजयेत्सदा  ॥ ३२.२९ ॥&lt;br&gt;&#xA;ब्राह्मणानां सहस्रेभ्यो योगी त्वग्राशनी यदि  ।&lt;br&gt;&#xA;यजमानञ्च भोक्तॄंश्च नौरिवाम्भसि तारयेत् ॥ ३२.३० ॥&lt;br&gt;&#xA;पितृगाथास्तथवात्र गीयन्ते ब्रह्मवादिभिः  ।&lt;br&gt;&#xA;या गीताः पितृभिः पूर्वमैलस्यासीन्महीपतेः  ॥ ३२.३१ ॥&lt;br&gt;&#xA;कदा नः सन्ततावग्र्यः कस्यचिद्भविता सुतः  ।&lt;br&gt;&#xA;यो योगिभुक्तशोषान्नो भुवि पिण्डं प्रदास्यति  ॥ ३२.३२ ॥&lt;br&gt;&#xA;गयायामथवा पिण्डं खड्गमांसं महाहविः  ।&lt;br&gt;&#xA;कालशाकं तिलाढ्यं वा कृसरं मासतृप्तये  ॥ ३२.३३ ॥&lt;br&gt;&#xA;वैश्वदेवञ्च सौम्यञ्च खड्गमांसं परं हविः  ।&lt;br&gt;&#xA;विषाणवर्ज्यखड्गाप्त्या आसूर्यञ्चाश्नुवामहे  ॥ ३२.३४ ॥&lt;br&gt;&#xA;दद्यात्श्राद्धं त्रयोदश्यां मघासु च यथाविधि  ।&lt;br&gt;&#xA;मधुसर्पिः समायुक्तं पायसं दक्षिणायने  ॥ ३२.३५ ॥&lt;br&gt;&#xA;तस्मात्सम्पूजयेत्भक्त्या स्वपितॄन् पुत्र मानवः  ।&lt;br&gt;&#xA;कामानभीप्सन् सकलान् पापाच्चात्मविमोचनम्  ॥ ३२.३६ ॥&lt;br&gt;&#xA;वसून् रुद्रांस्तथादित्यान्नक्षत्रग्रहतारकाः  ।&lt;br&gt;&#xA;प्रीणयन्ति मनुष्याणां पितरः श्राद्धतर्पिताः  ॥ ३२.३७ ॥&lt;br&gt;&#xA;आयुः प्रज्ञां धनं विद्यां स्वर्गं मोक्षं सुखानि च  ।&lt;br&gt;&#xA;प्रयच्छन्ति तथा राज्यं पितरः श्राद्धतर्पिताः  ॥ ३२.३८ ॥&lt;br&gt;&#xA;एतत्ते पुत्र ! कथितं श्राद्धकर्म यथोदितम्  ।&lt;br&gt;&#xA;काम्यानां श्रूयतां वत्स ! श्राद्धानां तिथिकीर्तनम्  ॥ ३२.३९ ॥&lt;/p&gt;</description>
    </item>
    <item>
      <title>३३</title>
      <link>https://vishvAsa.github.io/purANam/mArkaNDeya-purANam/33/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/33/</guid>
      <description>&lt;p&gt;त्रयस्त्रिंशोऽध्यायः&lt;/p&gt;&#xA;&lt;p&gt;मदालसोवाच&lt;/p&gt;&#xA;&lt;p&gt;प्रतिपद्धनलाभाय द्वितीया द्विपदप्रदा  ।&lt;br&gt;&#xA;वरार्थिनी तृतीया तु चतुर्थो शत्रुनाशिनी  ॥ ३३.१ ॥&lt;br&gt;&#xA;श्रियं प्राप्रोति पञ्चम्यां षष्ठ्यां पूज्यो भवेन्नरः  ।&lt;br&gt;&#xA;गणाधिपत्यं सप्तम्यामष्टम्यां वृद्धिमुत्तमाम्  ॥ ३३.२ ॥&lt;br&gt;&#xA;स्त्रियो नवम्यां प्राप्रोति दशम्यां पूर्णकामताम्  ।&lt;br&gt;&#xA;वेदांस्तथाप्नुयात्सर्वानेकादश्यां क्रियापरः  ॥ ३३.३ ॥&lt;br&gt;&#xA;द्वादश्यां जयलाभञ्च प्राप्रोति पितृपूजकः  ।&lt;br&gt;&#xA;प्रजां मेधां पशुं वृद्धिं स्वतन्त्र्यं पुष्टमुत्तमाम्  ॥ ३३.४ ॥&lt;br&gt;&#xA;दीर्घमायुरथैश्वर्यं कुर्वाणस्तु त्रयोदशीम्  ।&lt;br&gt;&#xA;अवाप्रोति न सन्देहः श्राद्धं श्रद्धापरो नरः  ॥ ३३.५ ॥&lt;br&gt;&#xA;यथासम्भावितान्नेन श्राद्धसम्पत्समन्वितः  ।&lt;br&gt;&#xA;युवानः पितरो यस्य मृताः शस्त्रेण वा हताः  ॥ ३३.६ ॥&lt;br&gt;&#xA;तेन कार्यं चतुर्दश्यां तेषां प्रीतिमभीप्सता  ।&lt;br&gt;&#xA;श्राद्धं कुर्वन्नमावास्यां यत्नेन पुरुषः शुचिः  ॥ ३३.७ ॥&lt;br&gt;&#xA;सर्वान् कामानवाप्रोति स्वर्गञ्चानन्तमश्नुते  ।&lt;br&gt;&#xA;कुत्तिकासु पितॄनर्च्य स्वर्गमाप्रोति मानवः  ॥ ३३.८ ॥&lt;br&gt;&#xA;अपत्यकामो रोहिण्यां सौम्ये चौजस्वितां लभेत् ।&lt;br&gt;&#xA;शौर्यमार्द्रासु चाप्रोति क्षेत्रादि च पुनर्वसौ  ॥ ३३.९ ॥&lt;br&gt;&#xA;पुष्टिं पुष्ये सदाभ्यर्च्य आश्लेषासु वरान् सुतान्  ।&lt;br&gt;&#xA;मघासु स्वजनश्रैष्ठ्यं सौभाग्यं फाल्गुनीषु च  ॥ ३३.१० ॥&lt;br&gt;&#xA;प्रदानशीलो भवति सापत्यश्चोत्तरासु च  ।&lt;br&gt;&#xA;प्रयाति श्रेष्ठतां सत्यं हस्ते श्राद्धप्रदो नरः  ॥ ३३.११ ॥&lt;br&gt;&#xA;रूपयुक्तश्च चित्रासु तथापत्यान्यवाप्नुयात् ।&lt;br&gt;&#xA;वाणिज्यलाभदा स्वातिर्विशाखा पुत्रकामदा  ॥ ३३.१२ ॥&lt;br&gt;&#xA;कुर्वन्तश्चानुराधासु लभन्ते चक्रावर्तिताम्  ।&lt;br&gt;&#xA;आधिपत्यञ्च ज्येष्ठासु मूले चारोग्यमुत्तमम्  ॥ ३३.१३ ॥&lt;br&gt;&#xA;आषाढासु यशः प्राप्तिरुत्तरासु विशोकता  ।&lt;br&gt;&#xA;श्रवणे च शुभान् लोकान् धनिष्ठासु धनं महत् ॥ ३३.१४ ॥&lt;br&gt;&#xA;वेदवित्त्वमभिजिति भिषक्सिद्धन्तु वारुणे  ।&lt;br&gt;&#xA;अजाविकं प्रौष्ठपदे विन्देद्गास्तु तथोत्तरे  ॥ ३३.१५ ॥&lt;br&gt;&#xA;रेवतीषु तथा कुप्यमश्विनीषु तुरङ्गमान्  ।&lt;br&gt;&#xA;श्राद्धं कुर्वंस्तथाप्रोति भरणीष्वायुरुत्तमम्  ।&lt;br&gt;&#xA;तस्मात्काम्यानि कुर्वोत ऋक्षेष्वेतेषु तत्त्ववित् ॥ ३३.१६ ॥&lt;/p&gt;</description>
    </item>
    <item>
      <title>३४</title>
      <link>https://vishvAsa.github.io/purANam/mArkaNDeya-purANam/34/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/34/</guid>
      <description>&lt;p&gt;चतुस्त्रिंशोऽध्यायः&lt;/p&gt;&#xA;&lt;p&gt;मदालसोवाच&lt;/p&gt;&#xA;&lt;p&gt;एवं पुत्र ! गृहस्थेन देवताः पितरस्तथा  ।&lt;br&gt;&#xA;सम्पूज्या हव्यकव्याभ्यामन्नेनातिथिबान्धवाः  ॥ ३४.१ ॥&lt;br&gt;&#xA;भूतानि भृत्याः सकलाः पशुपक्षिपिपीलिकाः  ।&lt;br&gt;&#xA;भिक्षवो याचमानाश्च ये चान्ये वसता गृहे  ॥ ३४.२ ॥&lt;br&gt;&#xA;सदाचारवता तात ! साधुना गृहमेधिना  ।&lt;br&gt;&#xA;पापं भुङ्क्ते समुल्लङ्घ्य नित्यनैमित्तिकीः क्रियाः  ॥ ३४.३ ॥&lt;/p&gt;&#xA;&lt;p&gt;अलर्क उवाच&lt;/p&gt;&#xA;&lt;p&gt;कथितं मे त्वया मातर्नित्य नैमित्तिकञ्च यत् ।&lt;br&gt;&#xA;नित्यनैमित्तिकञ्चैव त्रिविधं कर्म पौरुषम्  ॥ ३४.४ ॥&lt;br&gt;&#xA;सदाचारमहं श्रोतुमिच्छामि कुलनन्दिनि  ।&lt;br&gt;&#xA;यत्कुर्वन् सुखमाप्रोति परत्रेह च मानवः  ॥ ३४.५ ॥&lt;/p&gt;&#xA;&lt;p&gt;मदालसोवाच&lt;/p&gt;&#xA;&lt;p&gt;गृहस्थेन सदा कार्यमाचारपरिपालनम्  ।&lt;br&gt;&#xA;न ह्याचारविहीनस्य सुखमत्र परत्र वा  ॥ ३४.६ ॥&lt;br&gt;&#xA;यज्ञदानतपांसीह पुरुषस्य च भूतये  ।&lt;br&gt;&#xA;भवन्ति यः सदाचारं समुल्लङ्घ्य प्रवर्तते  ॥ ३४.७ ॥&lt;br&gt;&#xA;दुराचारो हि पुरुषो नेहायुर्विन्दते महत् ।&lt;br&gt;&#xA;कार्यो यत्नः सदाचारे आचारो हन्त्यलक्षणम्  ॥ ३४.८ ॥&lt;br&gt;&#xA;तस्य स्वरूपं वक्ष्यामि सदाचारस्य पुत्रक  ।&lt;br&gt;&#xA;तन्ममैकमनाः श्रुत्वा तथैव परिपालय  ॥ ३४.९ ॥&lt;br&gt;&#xA;त्रिवर्गसाधने यत्नः कर्तव्यो गृहमेधिना  ।&lt;br&gt;&#xA;तत्संसिद्धो गृहस्थस्य सिद्धिरत्र परत्र च  ॥ ३४.१० ॥&lt;br&gt;&#xA;पादेनार्थस्य पारत्र्यं कुर्यात्सञ्चयमात्मवान्  ।&lt;br&gt;&#xA;अर्धेन चात्मभरणन्नित्यनैमित्तिकान्वितम्  ॥ ३४.११ ॥&lt;br&gt;&#xA;पादञ्चात्मार्थमायस्य मूलभूतं विवर्धयेत् ।&lt;br&gt;&#xA;एवमाचरतः पुत्र ! अर्थः साफल्यमर्हति  ॥ ३४.१२ ॥&lt;br&gt;&#xA;तद्वत्पापनिषेधार्थं धर्मः कार्यो विपश्चिता  ।&lt;br&gt;&#xA;परत्रार्थं तथैवान्यः काम्योऽत्रैव फलप्रदः  ॥ ३४.१३ ॥&lt;br&gt;&#xA;प्रत्यवायभयात्काम्यस्तथान्यश्चाविरोधवान्  ।&lt;/p&gt;</description>
    </item>
    <item>
      <title>३५</title>
      <link>https://vishvAsa.github.io/purANam/mArkaNDeya-purANam/35/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/35/</guid>
      <description>&lt;p&gt;पञ्चत्रिंशोऽध्यायः&lt;/p&gt;&#xA;&lt;p&gt;मदालसोवाच&lt;/p&gt;&#xA;&lt;p&gt;अतः परं शृणुष्व त्वं वर्ज्यावर्ज्यप्रतिक्रियाम्  ।&lt;br&gt;&#xA;भोज्यमन्नं पर्युषितं स्नेहाक्तं चिरसम्भृतम्  ॥ ३५.१ ॥&lt;br&gt;&#xA;अस्नेहाश्चापि गोधूमयवगोरसविक्रियाः  ।&lt;/p&gt;&#xA;&lt;p&gt;शशकः कच्छपो गोधा श्वावित्खड्गोऽथ पुत्रक  ॥ ३५.२ ॥&lt;br&gt;&#xA;भक्ष्या ह्येते तथा वर्ज्यौ ग्रामशूकरकुक्कुटौ  ।&lt;br&gt;&#xA;पितृदेवादिशेषश्च श्राद्धे ब्राह्मणकाम्यया  ॥ ३५.३ ॥&lt;br&gt;&#xA;प्रोक्षितञ्चौषधार्थञ्च खादन्मांसं न दुष्यति  ।&lt;br&gt;&#xA;शङ्खाश्मस्वर्णरूप्याणां रज्जूनामथ वाससाम्  ॥ ३५.४ ॥&lt;br&gt;&#xA;शाकमूलफलानाञ्च तथा विदलचर्मणाम्  ।&lt;br&gt;&#xA;मणिवज्रप्रवालानान्तथा मुक्ताफलस्य च  ॥ ३५.५ ॥&lt;br&gt;&#xA;गात्राणाञ्च मनुष्याणामम्बुना शौचमिष्यते  ।&lt;br&gt;&#xA;यथायसानां तोयेन ग्राव्णः सङ्घर्षणेन च  ॥ ३५.६ ॥&lt;br&gt;&#xA;सस्त्रेहानाञ्च भाण्डानां शुद्धिरुष्णेन वारिणा  ।&lt;br&gt;&#xA;शूर्पधान्याजिनानाञ्च मुषलोलूखलस्य च  ॥ ३५.७ ॥&lt;br&gt;&#xA;संहतानाञ्च वस्त्राणां प्रोक्षणात्सञ्चयस्य च  ।&lt;br&gt;&#xA;वल्कलानामशेषाणामम्बुमृच्छौचमिष्यते  ॥ ३५.८ ॥&lt;br&gt;&#xA;तृणकाष्ठौषधीनाञ्च प्रोक्षणात्शुद्धिरिष्यते  ।&lt;br&gt;&#xA;आविकानां समस्तानां केशानाञ्चापि मेध्यता  ॥ ३५.९ ॥&lt;br&gt;&#xA;सिद्धार्थकानां कल्केन तिलकल्केन वा पुनः  ।&lt;br&gt;&#xA;साम्बुना तात ! भवति उपघातवतां सदा  ॥ ३५.१० ॥&lt;br&gt;&#xA;तथा कार्पासिकानाञ्च विशुद्धिर्जलभस्मना  ।&lt;br&gt;&#xA;दारुदन्तास्थिशृङ्गाणां तक्षणाच्छुद्धिरिष्यते  ॥ ३५.११ ॥&lt;br&gt;&#xA;पुनः पाकेन भाण्डानां पार्थिवानाञ्च मेध्यता  ।&lt;br&gt;&#xA;शुचिर्भैक्षं कारुहस्तः पण्यं योषिन्मुखं तथा  ॥ ३५.१२ ॥&lt;br&gt;&#xA;रथ्यागतमविज्ञातं दासवर्गादिनाहृतम्  ।&lt;br&gt;&#xA;वाक्रप्रशास्तं चिरातीतमनेकान्तरितं लघु  ॥ ३५.१३ ॥&lt;br&gt;&#xA;अतिप्रभूतं बालञ्च वृद्धातुरविचेष्टितम्  ।&lt;br&gt;&#xA;कर्मान्ताङ्गाराशालाश्च स्तनन्धयसुताः स्त्रियः  ॥ ३५.१४ ॥&lt;br&gt;&#xA;शुचिन्यश्च तथैवापः स्त्रन्त्योऽगन्धबुद्बुदाः  ।&lt;br&gt;&#xA;भूमिर्विशुध्यते कालाद्दाहमार्जनगोक्रमैः  ॥ ३५.१५ ॥&lt;br&gt;&#xA;लेपादुल्लेखनात्सेकाद्वेश्मसम्मार्जनार्चनात् ।&lt;br&gt;&#xA;केशकीटावपन्ने च गोघ्राते मक्षिकान्विते  ॥ ३५.१६ ॥&lt;br&gt;&#xA;मृदम्बुभस्मना तात ! प्रोक्षितव्यं विशुद्धये  ।&lt;br&gt;&#xA;औदुम्बराणामम्लेन क्षारेण त्रपुसीसयोः  ॥ ३५.१७ ॥&lt;br&gt;&#xA;भस्माम्बुभिश्च कांस्यानां शुद्धिः प्लावाद्द्रवस्य च  ।&lt;br&gt;&#xA;अमेध्याक्तस्य मृत्तोयैर्गन्धापहरणेन च  ॥ ३५.१८ ॥&lt;br&gt;&#xA;अन्येषाञ्चैव तद्द्रव्यैर्वर्णगन्धापहारतः  ।&lt;br&gt;&#xA;शुचि गोतृप्तिकृत्तोयं प्रकृतिस्थं महीगतम्  ॥ ३५.१९ ॥&lt;br&gt;&#xA;तथा मांसञ्च चण्डालक्राव्यादादिनिपातितम्  ।&lt;br&gt;&#xA;रथ्यागतञ्च चेलादि तात ! वातात्शुचि स्मृतम्  ॥ ३५.२० ॥&lt;br&gt;&#xA;रजोऽग्निरश्वो गौश्छाया रश्मयः पवनो मही  ।&lt;br&gt;&#xA;विप्रुषो मक्षिकाद्याश्च दुष्टसङ्गाददोषिणः  ॥ ३५.२१ ॥&lt;br&gt;&#xA;अजाश्वौ मुखतो मेध्यौ न गोर्वत्सस्य चाननम्  ।&lt;br&gt;&#xA;मातुः प्रस्त्रवणं मेध्यं शकुनिः फलपातने  ॥ ३५.२२ ॥&lt;br&gt;&#xA;आसनं शयनं यानं नावः पथि तृणानि च  ।&lt;br&gt;&#xA;सोमसूर्यांशुपवनैः शुध्यन्ते तानि पण्यवत् ॥ ३५.२३ ॥&lt;br&gt;&#xA;रथ्यावसर्पणस्त्रानक्षुत्पानम्लानकर्मसु  ।&lt;br&gt;&#xA;आचामेत यथान्यायं वासो विपरिधाय च  ॥ ३५.२४ ॥&lt;br&gt;&#xA;स्पृष्टानामप्यसंसर्गैर्विरथ्याकर्दमाम्भसाम्  ।&lt;br&gt;&#xA;पक्वेष्टरचितानाञ्च मेध्यता वायुसङ्गमात् ॥ ३५.२५ ॥&lt;br&gt;&#xA;प्रभूतोपहतादन्नादग्रमुद्धृत्य सन्त्यजेत् ।&lt;br&gt;&#xA;शेषस्य प्रोक्षणं कुर्यादाचम्यादिभस्तथा मृदा  ॥ ३५.२६ ॥&lt;br&gt;&#xA;उपवासस्त्रिरात्रन्तु दुष्टभक्ताशिनो भवेत् ।&lt;br&gt;&#xA;अज्ञाते ज्ञानपूर्वन्तु तद्दोषोपशमेन तु  ॥ ३५.२७ ॥&lt;br&gt;&#xA;उदक्याश्वशृगालादीन् सूतिकान्त्यावसायिनः  ।&lt;br&gt;&#xA;स्पृष्ट्वा स्नायीत शौचार्थं तथैव मृतहारिणः  ॥ ३५.२८ ॥&lt;br&gt;&#xA;नारं स्पृष्ट्वास्थि सस्त्रेहं स्त्रातः शुध्यति मानवः  ।&lt;br&gt;&#xA;आचम्यैव तु निः स्त्रेहं गामालभ्यार्कमीक्ष्य वा  ॥ ३५.२९ ॥&lt;br&gt;&#xA;न लङ्घयेत्तथैवासृक्ष्ठीवनोद्वर्तनानि च  ।&lt;br&gt;&#xA;नोद्यानादौ विकालेषु प्राज्ञस्तिष्ठेत्कदाचन  ॥ ३५.३० ॥&lt;br&gt;&#xA;न चालपेज्जनद्विष्टां वीरहीनान्तथा स्त्रियम्  ।&lt;br&gt;&#xA;गृहादुच्छिष्टविण्मूत्रपादाम्भांसि क्षिपेद्वहिः  ॥ ३५.३१ ॥&lt;br&gt;&#xA;पञ्च पिण्डाननुधृत्य न स्त्रायात्परवारिणि  ।&lt;br&gt;&#xA;स्त्रायीत देवखातेषु गङ्गाह्रदृसरित्सु च  ॥ ३५.३२ ॥&lt;br&gt;&#xA;देवतापितृसच्छास्त्रयज्ञमन्त्रादिनिन्दकैः  ।&lt;br&gt;&#xA;कृत्वा तु स्पर्शनालापं शुध्येतार्कावलोकनात् ॥ ३५.३३ ॥&lt;br&gt;&#xA;अवलोक्य तथोदक्यामन्त्यजं पतितं शवम्  ।&lt;br&gt;&#xA;विधर्मिसूतिकाषण्डविवस्त्रान्त्यावसायिनः  ॥ ३५.३४ ॥&lt;br&gt;&#xA;सूतनिर्यातकांश्चैव परदाररताश्च ये  ।&lt;br&gt;&#xA;एतदेव हि कर्तव्यं प्राज्ञैः शोधनमात्मनः  ॥ ३५.३५ ॥&lt;br&gt;&#xA;अभोज्यं सूतिकाषण्डमार्जाराखुश्वकुक्कुटान्  ।&lt;br&gt;&#xA;पतिताविद्धचण्डालमृतहारांश्च धर्मवित् ॥ ३५.३६ ॥&lt;br&gt;&#xA;संस्पृश्य शुध्यते स्त्रानादुदक्या ग्रामशूकरौ  ।&lt;br&gt;&#xA;तद्वच्च सूतिकाशौचदूषितौ पुरुषावपि  ॥ ३५.३७ ॥&lt;br&gt;&#xA;यस्य चानुदिनं हानिर्गृहे नित्यस्य कर्मणः  ।&lt;br&gt;&#xA;यश्च ब्राह्मणसन्त्यक्तः किल्विषी स नराधमः  ॥ ३५.३८ ॥&lt;br&gt;&#xA;नित्यस्य कर्मणो हानिं न कुर्वोत कदाचन  ।&lt;br&gt;&#xA;तस्य त्वकरणे बन्धः केवलं मृतजन्मसु  ॥ ३५.३९ ॥&lt;br&gt;&#xA;दशाहं ब्राह्मणस्तिष्ठेद्दानहोमादिवर्जितः  ।&lt;br&gt;&#xA;क्षत्रियो द्वादशाहञ्च वैश्यो मासार्धमेव च  ॥ ३५.४० ॥&lt;br&gt;&#xA;शूद्रस्तु मासमासीत निजकर्मविवर्जितः  ।&lt;br&gt;&#xA;ततः परं निजं कर्म कुर्युः सर्वे यथोदितम्  ॥ ३५.४१ ॥&lt;br&gt;&#xA;प्रोताय सलिलं देयं बहिर्दग्ध्वा तु गोत्रिकैः  ।&lt;br&gt;&#xA;प्रथमेऽह्नि चतुर्थे च सप्तमे नवमे तथा  ॥ ३५.४२ ॥&lt;br&gt;&#xA;भस्मास्थिचयनं कार्यं चतुर्थे गोत्रिकैर्दिने  ।&lt;br&gt;&#xA;उर्ध्वं सञ्चयनात्तेषामङ्गस्पर्शो विधीयते  ॥ ३५.४३ ॥&lt;br&gt;&#xA;सोदकैस्तु क्रियाः सर्वाः कार्याः सञ्चयनात्परम्  ।&lt;br&gt;&#xA;स्पर्श एव सपिण्डानां मृताहनि तथोभयोः  ॥ ३५.४४ ॥&lt;br&gt;&#xA;अन्वेकमृक्षमाशस्त्रतोयोद्बन्धनवह्निषु  ।&lt;br&gt;&#xA;विषप्रपातादिमृते प्रायोनाशकयोरपि  ॥ ३५.४५ ॥&lt;br&gt;&#xA;बाले देशान्तरस्थे च तथा प्रव्रजिते मृते  ।&lt;br&gt;&#xA;सद्यः शौचमथान्यैश्च त्र्यहमुक्तमशौचकम्  ॥ ३५.४६ ॥&lt;br&gt;&#xA;सपिण्डानां सपिण्डस्तु मृतेऽन्यस्मिन्मृतो यदि  ।&lt;br&gt;&#xA;पूर्वाशौचसमाख्यातैः कार्यास्त्वत्र दिनैः क्रियाः  ॥ ३५.४७ ॥&lt;br&gt;&#xA;एष एव विधिर्दृष्टो जन्मन्यपि हि सूतके  ।&lt;br&gt;&#xA;सपिण्डानां सपिण्डेषु यथावत्सोदकेषु च  ॥ ३५.४८ ॥&lt;br&gt;&#xA;जाते पुत्रे पितुः स्त्रानं सचेलन्तु विधीयते  ।&lt;br&gt;&#xA;तत्रापि यदि चान्यस्मिन् जाते जायेत चापरः  ॥ ३५.४९ ॥&lt;br&gt;&#xA;तत्रापि शुद्धिरुद्दिष्टा पूर्वजन्मवतो दिनैः  ।&lt;br&gt;&#xA;दशद्वादशमासार्धमाससङ्ख्यैर्दिनैर्गतैः  ॥ ३५.५० ॥&lt;br&gt;&#xA;स्वाः स्वाः कर्मक्रियाः कुर्युः सर्वे वर्णा यथाविधि  ।&lt;br&gt;&#xA;प्रेतमुद्दिश्य कर्तव्यमेकोद्दिष्टं ततः परम्  ॥ ३५.५१ ॥&lt;br&gt;&#xA;दाननि चैव देयानि ब्राह्मणेभ्यो मनीषिभिः  ।&lt;br&gt;&#xA;यद्यदिष्टतमं लोके यच्चापि ययितं गृहे  ॥ ३५.५२ ॥&lt;br&gt;&#xA;तत्तद्गुणवते देयं तदेवाक्षयमिच्छता  ।&lt;br&gt;&#xA;पूर्णैस्तु दिवसैः स्पृष्ट्वा सलिलं वाहनायुधम्  ॥ ३५.५३ ॥&lt;br&gt;&#xA;प्रतोददण्डौ च तथा सम्यग्वर्णाः कृतक्रियाः  ।&lt;br&gt;&#xA;स्ववर्णधर्मनिर्दिष्टमुपादानं तथा क्रियाः  ॥ ३५.५४ ॥&lt;br&gt;&#xA;कुर्युः समस्ताः शुचिनः परत्रेह च भूतिदाः  ।&lt;br&gt;&#xA;अध्येतव्या त्रयी नित्यं भवितव्यं विपश्चिता  ॥ ३५.५५ ॥&lt;br&gt;&#xA;धर्मतो धनमाहार्यं यष्टव्यञ्चापि यत्नतः  ।&lt;br&gt;&#xA;यच्चापि कुर्वतो नात्मा जुगुप्सामेति पुत्रक !  ॥ ३५.५६ ॥&lt;br&gt;&#xA;तत्कर्तव्यमशङ्केन यन्न गोप्यं महाजने  ।&lt;br&gt;&#xA;एवमाचरतो वत्स ! पुरुषस्य गृहे सतः  ।&lt;br&gt;&#xA;धर्मार्थकामसम्प्राप्त्या परत्रेह च शोभनम्  ॥ ३५.५७ ॥&lt;/p&gt;</description>
    </item>
    <item>
      <title>३६</title>
      <link>https://vishvAsa.github.io/purANam/mArkaNDeya-purANam/36/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/36/</guid>
      <description>&lt;p&gt;षट्त्रिंशोऽध्यायः&lt;/p&gt;&#xA;&lt;p&gt;जड उवाच&lt;/p&gt;&#xA;&lt;p&gt;स एवमनुशिष्टः सन्मात्रा सम्प्राप्य यौवनम्  ।&lt;br&gt;&#xA;ऋतध्वजसुतश्चक्रे सम्यग्दारपरिग्रहम्  ॥ ३६.१ ॥&lt;br&gt;&#xA;पुत्रांश्चोत्पादयामास यज्ञैश्चाप्ययजद्विभुः  ।&lt;br&gt;&#xA;पितुश्च सर्वकालेषु चकाराज्ञानुपालनम्  ॥ ३६.२ ॥&lt;br&gt;&#xA;ततः कालेन महता सम्प्राप्य चरमं वयः  ।&lt;br&gt;&#xA;चक्रेऽभिषेकं पुत्रस्य तस्य रज्ये ऋतध्वजः  ॥ ३६.३ ॥&lt;br&gt;&#xA;भार्यया सह धर्मात्मा यियासुस्तपसे वनम्  ।&lt;br&gt;&#xA;अवतीर्णो महारक्षो महाभागो महीपतिः  ॥ ३६.४ ॥&lt;br&gt;&#xA;मदालसा च तनयं प्राहेदं पश्चिमं वच  ।&lt;br&gt;&#xA;कामोपभोगसंसर्गप्रहाणाय सुतस्य वै  ॥ ३६.५ ॥&lt;/p&gt;&#xA;&lt;p&gt;मदालसोवाच&lt;/p&gt;&#xA;&lt;p&gt;यदा दुः खमसह्यं ते प्रियबन्धुवियोगजम्  ।&lt;br&gt;&#xA;शत्रुबाधोद्भवं वापि वित्तनाशात्मसम्भवम्  ॥ ३६.६ ॥&lt;br&gt;&#xA;भवेत्तत्कुर्वतो राज्यं गृहधर्मावलम्बिनः  ।&lt;br&gt;&#xA;दुः खायतनभूतो हि ममत्वालम्बनो गृही  ॥ ३६.७ ॥&lt;br&gt;&#xA;तदास्मात्पुत्र ! निष्कृष्य मद्दत्तादङ्गुलीयकात् ।&lt;br&gt;&#xA;वाच्यं ते शासनं पट्टे सूक्ष्माक्षरनिवेशितम्  ॥ ३६.८ ॥&lt;/p&gt;</description>
    </item>
    <item>
      <title>३७</title>
      <link>https://vishvAsa.github.io/purANam/mArkaNDeya-purANam/37/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/37/</guid>
      <description>&lt;p&gt;सप्तत्रिंशोऽध्यायः&lt;/p&gt;&#xA;&lt;p&gt;जड उवाच&lt;/p&gt;&#xA;&lt;p&gt;सोऽप्यलर्को यथान्यायं पुत्रवन्मुदिताः प्रजाः  ।&lt;br&gt;&#xA;पालयामास धर्मात्मा स्वे स्वे कर्मण्यवस्थिताः  ॥ ३७.१ ॥&lt;br&gt;&#xA;दुष्टैषु दण्डं शिष्टेषु सम्यक्च परिपालनम्  ।&lt;br&gt;&#xA;कुर्वन् परां मुदं लेभे इयाज च महामखैः  ॥ ३७.२ ॥&lt;br&gt;&#xA;अजायन्त सुताश्चास्य महाबलपराक्रमाः  ।&lt;br&gt;&#xA;धर्मात्मानो माहत्मानो विमार्गपरिपन्थिनः  ॥ ३७.३ ॥&lt;br&gt;&#xA;चकार सोर्ऽथं धर्मेण धर्ममर्थेन वा पुनः  ।&lt;br&gt;&#xA;तयोश्चैवाविरोधेन बुभुजे विषयानपि  ॥ ३७.४ ॥&lt;br&gt;&#xA;एवं बहूनि वर्षाणि तस्य पालयतो महीम्  ।&lt;br&gt;&#xA;धर्मार्थकामसक्तस्य जग्मुरेकमहर्यथा  ॥ ३७.५ ॥&lt;br&gt;&#xA;वैराग्यं नास्य सञ्जज्ञे भुञ्जतो विषयान् प्रियान्  ।&lt;br&gt;&#xA;न चाप्यलमभूत्तस्य धर्मार्थोपार्जनं प्रति  ॥ ३७.६ ॥&lt;br&gt;&#xA;तं तथा भोगसंसर्गप्रमत्तमजितेन्द्रियम्  ।&lt;/p&gt;</description>
    </item>
    <item>
      <title>३८</title>
      <link>https://vishvAsa.github.io/purANam/mArkaNDeya-purANam/38/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/38/</guid>
      <description>&lt;p&gt;अष्टत्रिंशोऽध्यायः&lt;/p&gt;&#xA;&lt;p&gt;जड उवाच&lt;/p&gt;&#xA;&lt;p&gt;दत्तात्रेयं ततो विप्रं प्रणिपत्य स पार्थिवः  ।&lt;br&gt;&#xA;प्रत्युवाच महात्मानं प्रश्रयावनतो वचः  ॥ ३८.१ ॥&lt;br&gt;&#xA;सम्यक्प्रपश्यतो ब्रह्मन् ! मम दुः खं न किञ्चन  ।&lt;br&gt;&#xA;असम्यग्दर्शिना मग्नाः सर्वदैवासुखार्णवे  ॥ ३८.२ ॥&lt;br&gt;&#xA;यस्मिन् यस्मिन्ममासक्ता बुद्धिः पुंसः प्रजायते  ।&lt;br&gt;&#xA;ततस्ततः समादाय दुः खान्येव प्रयच्छति  ॥ ३८.३ ॥&lt;br&gt;&#xA;मार्जारभक्षिते दुः खं यादृशं गृहकुक्कुटे  ।&lt;br&gt;&#xA;न तादृङ्ममताशून्ये कलविङ्केऽथ मूषिके  ॥ ३८.४ ॥&lt;br&gt;&#xA;सोऽहं न दुः खी न सुखी यतोऽहं प्रकृतेः परः  ।&lt;br&gt;&#xA;यो भूताभिभवो भूतैः सुखदुः खात्मको हि सः  ॥ ३८.५ ॥&lt;/p&gt;</description>
    </item>
    <item>
      <title>३९</title>
      <link>https://vishvAsa.github.io/purANam/mArkaNDeya-purANam/39/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/39/</guid>
      <description>&lt;p&gt;áञ् ।&lt;br&gt;&#xA;युञ्जतश्च सदा योगं यादृग्विहितमासनम्  ॥ ३९.२७ ॥&lt;br&gt;&#xA;पद्ममर्धासनञ्चापि तथा स्वस्तिकमासनम्  ।&lt;br&gt;&#xA;आस्थाय योगं युञ्जीत कृत्वा च प्रणवं हृदि  ॥ ३९.२८ ॥&lt;br&gt;&#xA;समः समासनो भूत्वा संहृत्य चरणावुभौ  ।&lt;br&gt;&#xA;संवृतास्यस्तथैवोरू सम्यग्विष्टभ्य चाग्रतः  ॥ ३९.२९ ॥&lt;br&gt;&#xA;पार्ष्णिभ्यां लिङ्गवृषणावस्पृशन् प्रयतः स्थितः  ।&lt;br&gt;&#xA;किञ्चिदुन्नामितशिरा दन्तैर्दन्तान्न संस्पृशेत् ॥ ३९.३० ॥&lt;br&gt;&#xA;सम्पश्यन्नासिकाग्रं स्वं दिशश्चानवलोकयन्  ।&lt;br&gt;&#xA;रजसा तमसो वृत्तिं सत्त्वेन रजसस्तथा  ॥ ३९.३१ ॥&lt;br&gt;&#xA;सञ्छाद्य निर्मले सत्त्वे स्थितो युञ्जीत योगवित् ।&lt;br&gt;&#xA;इन्द्रियाणीन्द्रियार्थेभ्यः प्राणादीन्मन एव च  ॥ ३९.३२ ॥&lt;br&gt;&#xA;निगृह्य समवायेन प्रत्याहारमुपक्रमेत् ।&lt;br&gt;&#xA;यस्तु प्रत्याहरेत्कामान सर्वाङ्गानीव कच्छपः  ॥ ३९.३३ ॥&lt;br&gt;&#xA;सदात्मरतिरेकस्थः वश्यत्यात्मानमात्मनि  ।&lt;br&gt;&#xA;स बाह्याभ्यन्तरं शौचं निष्पाद्याकण्ठनाभितः  ॥ ३९.३४ ॥&lt;br&gt;&#xA;पूरयित्वा बुधो देहं प्रत्याहारमुपक्रमेत् ।&lt;br&gt;&#xA;प्राणायामा दश द्वौ च धारणा साभिधीयते  ॥ ३९.३५ ॥&lt;br&gt;&#xA;द्वे धारणे स्मृते योगे योगिभिस्तत्त्वदृष्टिभिः  ।&lt;br&gt;&#xA;तथा वै योगयुक्तस्य योगिनो नियतात्मनः  ॥ ३९.३६ ॥&lt;br&gt;&#xA;सर्वे दोषाः प्रणश्यन्ति स्वस्थश्चैवोपजायते  ।&lt;br&gt;&#xA;वीक्षते च परं ब्रह्म प्राकृतांश्च गुणान् पृथक् ॥ ३९.३७ ॥&lt;br&gt;&#xA;व्योमादिपरमाणूंश्च तथात्मानमकल्मषम्  ।&lt;br&gt;&#xA;इत्थं योगी यताहारः प्राणायामपरायणः  ॥ ३९.३८ ॥&lt;br&gt;&#xA;जितां जितां शनैर्भूमिमारोहेत यथा गृहम्  ।&lt;br&gt;&#xA;दोषान् व्याधींस्तथा मोहमाक्रान्ता भूरनिर्जिता  ॥ ३९.३९ ॥&lt;br&gt;&#xA;विवर्धयति नारोहेत्तस्माद्भूमिमनिर्जिताम्  ।&lt;br&gt;&#xA;प्राणानामुपसंरोधात्प्राणायाम इति स्मृतः  ॥ ३९.४० ॥&lt;br&gt;&#xA;धारणेत्युच्यते चेयं धार्यते यन्मनो यथा  ।&lt;br&gt;&#xA;शब्दादिभ्यः प्रवृत्तानि यदक्षाणि यतात्मभिः  ॥ ३९.४१ ॥&lt;br&gt;&#xA;प्रत्याह्रियन्ते योगेन प्रत्याहारस्ततः स्मृतः  ।&lt;br&gt;&#xA;उपायश्चात्र कथितो योगिभिः परमर्षिभिः  ॥ ३९.४२ ॥&lt;br&gt;&#xA;येन व्याध्यादयो दोषा न जायन्ते हि योगिनः  ।&lt;br&gt;&#xA;यथा तोयार्थिनस्तोयं यन्त्रनालादिभिः शनैः  ॥ ३९.४३ ॥&lt;br&gt;&#xA;आपिबेयुस्तथा वायुं पिबेद्योगी जितश्रमः  ।&lt;br&gt;&#xA;प्राङ्नाभ्यां हृदये चात्र तृतीये च तथोरसि  ॥ ३९.४४ ॥&lt;br&gt;&#xA;कण्ठे मुखे नासिकाग्रे नेत्रभ्रूमध्यमूर्धसु  ।&lt;br&gt;&#xA;किञ्च तस्मात्परस्मिंश्च धारणा परमा स्मृता  ॥ ३९.४५ ॥&lt;br&gt;&#xA;दशैता धारणा प्राप्य प्राप्रोत्यक्षरसाम्यताम्  ।&lt;br&gt;&#xA;नाध्मातः क्षुधितः श्रान्तो न च व्याकुलचेतनः  ॥ ३९.४६ ॥&lt;br&gt;&#xA;युञ्जीत योगं राजेन्द्र ! योगी सिद्ध्यर्थमादृतः  ।&lt;br&gt;&#xA;नातिशीते न चोष्णे वै न द्वन्द्वे नानिलात्मके  ॥ ३९.४७ ॥&lt;br&gt;&#xA;कालेष्वेतेषु युञ्जीत न योगं ध्यानतत्परः  ।&lt;br&gt;&#xA;सशब्दाग्निजालभ्यासे जीर्णगोष्ठे चतुष्पथे  ॥ ३९.४८ ॥&lt;br&gt;&#xA;शुष्कपर्णचये नद्यां श्मशाने ससरीसृपे  ।&lt;br&gt;&#xA;सभये कूपतीरे वा चैत्यवल्मीकसञ्चये  ॥ ३९.४९ ॥&lt;br&gt;&#xA;देशेष्वेतेषु तत्त्वज्ञो योगाभ्यासं विवर्जयेत् ।&lt;br&gt;&#xA;सत्त्वस्यानुपपत्तौ च देशकालं विवर्जयेत् ॥ ३९.५० ॥&lt;br&gt;&#xA;नासतो दर्शनं योगे तस्मात्तत्परिवर्जयेत् ।&lt;br&gt;&#xA;देशानेताननादृत्य मूढत्वाद्यो युनक्ति वै  ॥ ३९.५१ ॥&lt;br&gt;&#xA;विघ्राय तस्य वै दोषा जायन्ते तन्निबोध मे  ।&lt;br&gt;&#xA;बाधिर्यं जडता लोपः स्मृतेर्मूकत्वमन्धता  ॥ ३९.५२ ॥&lt;br&gt;&#xA;ज्वरश्च जायते सद्यस्तत्तदज्ञानयोगिनः  ।&lt;br&gt;&#xA;प्रमादाद्योगिनो दोषा यद्येते स्युश्चिकित्सितम्  ॥ ३९.५३ ॥&lt;br&gt;&#xA;तेषां नाशाय कर्तव्यं योगिनां तन्निबोध मे  ।&lt;br&gt;&#xA;स्त्रिग्धां यवागूमत्युष्णां भुक्त्वा तत्रैव धारयेत् ॥ ३९.५४ ॥&lt;br&gt;&#xA;वातगुल्मप्रशान्त्यर्थमुदावर्ते तथोदरे  ।&lt;/p&gt;</description>
    </item>
    <item>
      <title>४०</title>
      <link>https://vishvAsa.github.io/purANam/mArkaNDeya-purANam/40/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/40/</guid>
      <description>&lt;p&gt;चत्वारिंशोऽध्यायः&lt;/p&gt;&#xA;&lt;p&gt;दत्तात्रेय उवाच&lt;/p&gt;&#xA;&lt;p&gt;उपसर्गाः प्रवर्तन्ते दृष्टे ह्यात्मनि योगिनः  ।&lt;br&gt;&#xA;ये तांस्ते सम्प्रवक्ष्यामि समासेन निबोध मे  ॥ ४०.१ ॥&lt;br&gt;&#xA;काम्याः क्रियास्तथा कामान्मानुषानभिवाञ्छति  ।&lt;br&gt;&#xA;स्त्रियो दानफलं विद्यां मायां कुप्यं धनं दिवम्  ॥ ४०.२ ॥&lt;br&gt;&#xA;देवत्वममरेशत्वं रसायनचयाः क्रियाः  ।&lt;br&gt;&#xA;मरुत्प्रपतनं यज्ञं जलग्न्यावेशनन्तथा  ॥ ४०.३ ॥&lt;br&gt;&#xA;श्राद्धानां सर्वदानानां फलानि नियमांस्तथा  ।&lt;br&gt;&#xA;तथोपवासात्पूर्ताच्च देवताभ्यर्च्चनादपि  ॥ ४०.४ ॥&lt;br&gt;&#xA;तेभ्यस्तेभ्यश्च कर्मभ्य उपसृष्टोऽभिवाञ्छति  ।&lt;br&gt;&#xA;चित्तमित्थं वर्तमानं यत्नाद्योगी निवर्तयेत् ॥ ४०.५ ॥&lt;br&gt;&#xA;ब्रह्मसङ्गिमनः कुर्वन्नुपसर्गात्प्रमुच्यते  ।&lt;br&gt;&#xA;उपसर्गैर्जितैरेभिरुपसर्गास्ततः पुनः  ॥ ४०.६ ॥&lt;br&gt;&#xA;योगिनः सम्प्रवर्तन्ते सात्त्वराजसतामसाः  ।&lt;br&gt;&#xA;प्रातिभिः श्रावणो दैवो भ्रमावत्तौ तथापरौ  ॥ ४०.७ ॥&lt;br&gt;&#xA;पञ्चैते योगिनां योगविघ्राय कटुकोदयाः  ।&lt;br&gt;&#xA;वेदार्थाः काव्यशास्त्रार्था विद्याशिल्पान्यशेषतः  ॥ ४०.८ ॥&lt;br&gt;&#xA;प्रतिभान्ति यदस्येति प्रातिभः स तु योगिनः  ।&lt;br&gt;&#xA;शब्दार्थानाखिलान् वेत्ति शब्दं गृह्णाति चैव यत् ॥ ४०.९ ॥&lt;br&gt;&#xA;योजनानां सहस्रेभ्यः श्रावणः सोऽभिधीयते  ।&lt;br&gt;&#xA;ममन्ताद्वीक्षते चाष्टौ स यदा देवतोपमः  ॥ ४०.१० ॥&lt;br&gt;&#xA;उपसर्गन्तमप्याहुर्दैवमुन्मत्तवद्बुधाः  ।&lt;br&gt;&#xA;भ्राम्यते यन्निरालम्बं मनो दोषेण योगिनः  ॥ ४०.११ ॥&lt;br&gt;&#xA;समस्ताचारविभ्रांशाद्भ्रमः स परिकीर्तितः  ।&lt;br&gt;&#xA;आवर्त इव तोयस्य ज्ञानावर्तो यदाकुलः  ॥ ४०.१२ ॥&lt;br&gt;&#xA;नाशयेच्चित्तमावर्त उपसर्गः स उच्यते  ।&lt;br&gt;&#xA;एतैर्नाशितयोगास्तु सकला देवयोनयः  ॥ ४०.१३ ॥&lt;br&gt;&#xA;उपसर्गैर्महाघोरैरावर्तन्ते पुनः पुनः  ।&lt;br&gt;&#xA;प्रावृत्य कम्बलं शुक्लं योगी तस्मान्मनोमयम्  ॥ ४०.१४ ॥&lt;br&gt;&#xA;चिन्तयेत्परमं ब्रह्म कृत्वा तत्प्रवणं मनः  ।&lt;br&gt;&#xA;योगयुक्तः सदा योगी लघ्वाहारो जितेन्द्रियः  ॥ ४०.१५ ॥&lt;br&gt;&#xA;सूक्ष्मास्तु धारणाः सप्त भूराद्या मूर्घ्नि धारयेत् ।&lt;br&gt;&#xA;धरित्रीं धारयेद्योगी तत्सौक्ष्म्यं प्रतिपद्यते  ॥ ४०.१६ ॥&lt;br&gt;&#xA;आत्मानं मन्यते चोर्वों तद्गन्धञ्च जहाति सः  ।&lt;br&gt;&#xA;यथैवाप्सु रसं सूक्ष्मं तद्वद्रूपञ्च तेजसि  ॥ ४०.१७ ॥&lt;br&gt;&#xA;स्पर्शं वायो तथा तद्वद्विभ्रतस्तस्य धारणाम्  ।&lt;br&gt;&#xA;व्योम्रः सूक्ष्मां प्रवृत्तिञ्च शब्दं तद्वज्जहाति सः  ॥ ४०.१८ ॥&lt;br&gt;&#xA;मनसा सर्वभूतानां मनस्याविशते यदा  ।&lt;br&gt;&#xA;मानसीं धारणां बिभ्रन्मनः सूक्ष्मञ्च जायते  ॥ ४०.१९ ॥&lt;br&gt;&#xA;तद्वद्बुद्धिमशेषाणां सत्त्वानामेत्य योगवित् ।&lt;br&gt;&#xA;परित्यजति सम्प्राप्य बुद्धिसौक्ष्म्यमनुत्तमम्  ॥ ४०.२० ॥&lt;br&gt;&#xA;परित्यजति सूक्ष्माणि सप्त त्वेतानि योगवित् ।&lt;br&gt;&#xA;सम्यग्विज्ञाय योऽलर्क ! तस्यावृत्तिर्न विद्यते  ॥ ४०.२१ ॥&lt;br&gt;&#xA;एतासां धारणानान्तु सप्तानां सौक्ष्म्यमात्मवान्  ।&lt;br&gt;&#xA;दृष्ट्वा दृष्ट्वा ततः सिद्धिं त्यक्त्वा त्यक्त्वा परां व्रजेत् ॥ ४०.२२ ॥&lt;br&gt;&#xA;यस्मिन् यस्मिंश्च कुरुते भूते रागं महीपते  ।&lt;br&gt;&#xA;तस्मिंस्तस्मिन् समासक्तिं सम्प्राप्य स विनश्यति  ॥ ४०.२३ ॥&lt;br&gt;&#xA;तस्माद्विदित्वा सूक्ष्माणि संसक्तानि परस्परम्  ।&lt;br&gt;&#xA;परित्यजति यो देही स परं प्राप्नुयात्पदम्  ॥ ४०.२४ ॥&lt;br&gt;&#xA;एतान्येव तु सन्धाय सप्त सूक्ष्माणि पार्थिव !  ।&lt;br&gt;&#xA;भूतादीनां विरागोऽत्र सद्भावज्ञस्य मुक्तये  ॥ ४०.२५ ॥&lt;br&gt;&#xA;गन्धादिषु समासक्तिं सम्प्राप्य स विनश्यति  ।&lt;br&gt;&#xA;पुनरावर्तते भूप ! स ब्रह्मापरमानुषम्  ॥ ४०.२६ ॥&lt;br&gt;&#xA;सप्तैता धारणा योगी समतीत्य यदिच्छति  ।&lt;br&gt;&#xA;तस्मिंस्तस्मिंल्लयं सूक्ष्मे भूते याति नरेश्वर !  ॥ ४०.२७ ॥&lt;br&gt;&#xA;देवानामसुराणां वा गन्धर्वोरगरक्षसाम्  ।&lt;br&gt;&#xA;देहेषु लयमायाति सङ्गं नाप्रोति च क्वचित् ॥ ४०.२८ ॥&lt;br&gt;&#xA;अणिमा लघिमा चैव महिमा प्राप्तिरेव च  ।&lt;br&gt;&#xA;प्राकाम्यं च तथेशित्वं वशित्वञ्च तथापरम्  ॥ ४०.२९ ॥&lt;br&gt;&#xA;यत्रकामावसायित्वं गुणानेतांस्तथैश्वरान्  ।&lt;br&gt;&#xA;प्राप्नोत्यष्टौ नरव्याघ्र ! परं निर्वाणसूचकान्  ॥ ४०.३० ॥&lt;br&gt;&#xA;सूक्ष्मात्सूक्ष्मतमोऽणीयान् शीघ्रत्वं लघिमा गुणः  ।&lt;br&gt;&#xA;महिमाशेषपूज्यत्वात्प्राप्तिर्नाप्राप्यमस्य यत् ॥ ४०.३१ ॥&lt;br&gt;&#xA;प्राकाम्यमस्य व्यापित्वादीशित्वञ्चेश्वरो यतः  ।&lt;br&gt;&#xA;वखित्वाद्वशिमा नाम योगिनः सप्तमो गुणः  ॥ ४०.३२ ॥&lt;br&gt;&#xA;यत्रेच्छास्थानमप्युक्तं यत्रकामावसायिता  ।&lt;br&gt;&#xA;ऐश्वर्यकारणैरेभिर्योगिनः प्रोक्तमष्टधा  ॥ ४०.३३ ॥&lt;br&gt;&#xA;मुक्तिसंसूचकं भूप ! परं निर्वाणमात्मनः  ।&lt;br&gt;&#xA;ततो न जायते नैव वर्धते न विनश्यति  ॥ ४०.३४ ॥&lt;br&gt;&#xA;नापि क्षयमवाप्रोति परिणामं न गच्छति  ।&lt;br&gt;&#xA;छेदं क्लेदं तथा दाहं शोषं भूरादितो न च  ॥ ४०.३५ ॥&lt;br&gt;&#xA;भूतवर्गादवाप्नोति शब्दाद्यैः ह्रियते न च  ।&lt;br&gt;&#xA;न चास्य सन्ति शब्दाद्यास्तद्भोक्ता तैर्न युज्यते  ॥ ४०.३६ ॥&lt;br&gt;&#xA;यथाहि कनकं खण्डमपद्रव्यवदग्निना  ।&lt;br&gt;&#xA;दग्धदोषं द्वितीयेन खण्डेनैक्यं व्रजेन्नृप  ॥ ४०.३७ ॥&lt;br&gt;&#xA;न विशेषमवाप्रोति तद्वद्योगाग्निना यतिः  ।&lt;br&gt;&#xA;निर्दग्धदोषस्तेनैक्यं प्रयाति ब्रह्मणा सह  ॥ ४०.३८ ॥&lt;br&gt;&#xA;यथाग्निरग्नौ सङ्क्षिप्तः समानत्वमनुव्रजेत् ।&lt;br&gt;&#xA;तदाख्यस्तन्मयो भूतो न गृह्येत विशेषतः  ॥ ४०.३९ ॥&lt;br&gt;&#xA;परेण ब्रह्मणा तद्वत्प्राप्यैक्यं दग्धकिल्विषः  ।&lt;br&gt;&#xA;योगी याति पृथग्भावं न कदाचिन्महीपते !  ॥ ४०.४० ॥&lt;br&gt;&#xA;यथा जलं जलेनैक्यं निक्षिप्तमुपगच्छति  ।&lt;br&gt;&#xA;तथात्मा साम्यमभ्येति योगिनः परमात्मनि  ॥ ४०.४१ ॥&lt;/p&gt;</description>
    </item>
    <item>
      <title>४१</title>
      <link>https://vishvAsa.github.io/purANam/mArkaNDeya-purANam/41/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/41/</guid>
      <description>&lt;p&gt;एकचत्वारिशोऽध्यायः&lt;/p&gt;&#xA;&lt;p&gt;अलर्क उवाच&lt;/p&gt;&#xA;&lt;p&gt;भगवन् ! योगिनश्चर्यां श्रोतुमिच्छामि तत्त्वतः  ।&lt;br&gt;&#xA;ब्रह्मवर्त्मन्यनुसरन् यथा योगी न सीदति  ॥ ४१.१ ॥&lt;/p&gt;&#xA;&lt;p&gt;दत्तात्रेय उवाच&lt;/p&gt;&#xA;&lt;p&gt;मानापमानौ यावेतौ प्रत्युद्वेगकरौ नृणाम्  ।&lt;br&gt;&#xA;तावेव विपरीतार्थौ योगिनः सिद्धिकारकौ  ॥ ४१.२ ॥&lt;br&gt;&#xA;मानापमानौ यावेतौ तावेवाहुर्विषामृते  ।&lt;br&gt;&#xA;अपमानोऽमृतं तत्र मानस्तु विषमं विषम्  ॥ ४१.३ ॥&lt;br&gt;&#xA;चक्षुः पूतं न्यसेत्पादं वस्त्रपूतं जलं पिबेत् ।&lt;br&gt;&#xA;सत्यपूतां वदेद्वाणीं बुद्धिपूतञ्च चिन्तयेत् ॥ ४१.४ ॥&lt;br&gt;&#xA;आतिथ्यश्राद्धयज्ञेषु देवयात्रोत्सवेषु च  ।&lt;br&gt;&#xA;महाजनञ्च सिद्ध्यर्थं न गच्छेद्योगवित्क्वचित् ॥ ४१.५ ॥&lt;br&gt;&#xA;व्यस्ते विधूमे व्यङ्गारे सर्वस्मिन् भुक्तवज्जने  ।&lt;br&gt;&#xA;अटेत योगविद्भैक्ष्यं न तु त्रिष्वेव नित्यशः  ॥ ४१.६ ॥&lt;br&gt;&#xA;यथैवमवमन्यन्ते जनाः परिभवन्ति च  ।&lt;br&gt;&#xA;तथा युक्तश्चरेद्योगी सतां वर्त्म न दूषयन्  ॥ ४१.७ ॥&lt;br&gt;&#xA;भैक्ष्यञ्चरेद्गृहस्थेषु यायावरगृहेषु च  ।&lt;br&gt;&#xA;श्रेष्ठा तु प्रथमा चेति वृत्तिरस्योपदिश्यते  ॥ ४१.८ ॥&lt;br&gt;&#xA;अथ नित्यं गृहस्थेषु शालीनेषु चरेद्यतिः  ।&lt;br&gt;&#xA;श्रद्दधानेषु दान्तेषु श्रोत्रियेषु महात्मसु  ॥ ४१.९ ॥&lt;br&gt;&#xA;अत ऊर्ध्वं पुश्चापि अदुष्टापतितेषु च  ।&lt;br&gt;&#xA;भैक्ष्यचर्या विवर्णेषु जघन्या वृत्तिरिष्यते  ॥ ४१.१० ॥&lt;br&gt;&#xA;भैक्ष्यं यवागूं तक्रं वा पयो यावकमेव वा  ।&lt;br&gt;&#xA;फलं मूलं प्रियङ्गुं वा कणपिण्याकसक्तवः  ॥ ४१.११ ॥&lt;br&gt;&#xA;इत्येते च शुभाहारा योगिनः सिद्धिकारकाः  ।&lt;br&gt;&#xA;तत्प्रयुञ्ज्यान्मुनिर्भक्त्या परमेण समाधिना  ॥ ४१.१२ ॥&lt;br&gt;&#xA;अपः पूर्वं सकृत्प्राश्य तूष्णीं भूत्वा समाहितः  ।&lt;br&gt;&#xA;प्राणायेति ततस्तस्य प्रथमा ह्याहुतिः स्मृता  ॥ ४१.१३ ॥&lt;br&gt;&#xA;अपानाय द्वितीया तु समानायते चापरा  ।&lt;br&gt;&#xA;उदानाय चतुर्थो स्याद्व्यानायेति च पञ्चमी  ॥ ४१.१४ ॥&lt;br&gt;&#xA;प्राणायामैः पृथक्कृत्वा शेषं भुञ्जीत कामतः  ।&lt;br&gt;&#xA;अपः पुनः सकृत्प्रश्य आचम्य हृदयं स्पृशेत् ॥ ४१.१५ ॥&lt;br&gt;&#xA;अस्तेयं ब्रह्मचर्यञ्च त्यागोऽलोभस्तथैव च  ।&lt;br&gt;&#xA;व्रतानि पञ्च भिक्षूणामहिंसापरमाणि वै  ॥ ४१.१६ ॥&lt;br&gt;&#xA;अक्रोधो गुरुशुश्रूषा शौचमाहारलाघवम्  ।&lt;br&gt;&#xA;नित्यस्वाध्याय इत्येते नियमाः पञ्च कीर्तिताः  ॥ ४१.१७ ॥&lt;br&gt;&#xA;सारभूतमुपासीत ज्ञानं यत्कार्यसाधकम्  ।&lt;br&gt;&#xA;ज्ञानानां बहुता येयं योगविघ्रकरा हि सा  ॥ ४१.१८ ॥&lt;br&gt;&#xA;इदं ज्ञेयमिदं ज्ञेयमिति यस्तृषितश्चरेत् ।&lt;br&gt;&#xA;अपि कल्पसहस्रेषु नैव ज्ञेयमवाप्नुयात् ॥ ४१.१९ ॥&lt;br&gt;&#xA;त्यक्तसङ्गो जितक्रोधो लघ्वाहारो जितेन्द्रियः  ।&lt;/p&gt;</description>
    </item>
    <item>
      <title>४२</title>
      <link>https://vishvAsa.github.io/purANam/mArkaNDeya-purANam/42/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/42/</guid>
      <description>&lt;p&gt;द्विचत्वारिंशोऽध्यायः&lt;/p&gt;&#xA;&lt;p&gt;दत्तात्रेय उवाच&lt;/p&gt;&#xA;&lt;p&gt;एवं यो वर्तते योगी सम्यग्योगव्यवस्थितः  ।&lt;br&gt;&#xA;न स व्यावर्तितुं शक्यो जन्मान्तरशतैरपि  ॥ ४२.१ ॥&lt;br&gt;&#xA;दृष्ट्वा च परमात्मानं प्रत्यक्षं विश्वरूपिणम्  ।&lt;br&gt;&#xA;विश्वपादशिरोग्रीवं विश्वेशं विश्वभावनम्  ॥ ४२.२ ॥&lt;br&gt;&#xA;तत्प्राप्तये महत्पुण्यमोमित्येकाक्षरं जपेत् ।&lt;br&gt;&#xA;तदेवाध्ययनं तस्य स्वरूपं शृण्वतः परम्  ॥ ४२.३ ॥&lt;br&gt;&#xA;अकारश्च तथोकारो मकारश्चाक्षरत्रयम्  ।&lt;br&gt;&#xA;एता एव त्रयो मात्राः सात्त्वराजसतामसाः  ॥ ४२.४ ॥&lt;br&gt;&#xA;निर्गुणा योगिगम्यान्या चार्धमात्रोर्ध्वसंस्थिता  ।&lt;br&gt;&#xA;गान्धारीति च विज्ञेया गान्धारस्वरसंश्रया  ॥ ४२.५ ॥&lt;br&gt;&#xA;पिपीलिकागतिस्पर्शा प्रयुक्ता मूर्ध्नि लक्ष्यते  ।&lt;br&gt;&#xA;यथा प्रयुक्त ओङ्गारः प्रतिनिर्याति मूर्धनि  ॥ ४२.६ ॥&lt;br&gt;&#xA;तथोङ्कारमयो योगी त्वक्षरे त्वक्षरो भवेत् ।&lt;br&gt;&#xA;प्राणो धनुः शरो ह्यात्मा ब्रह्म वेध्यमनुत्तमम्  ॥ ४२.७ ॥&lt;br&gt;&#xA;अप्रमत्तेन वेद्धव्यं शरवत्तन्मयो भवेत् ।&lt;br&gt;&#xA;ओमित्येतत्त्रयो वेदास्त्रयो लोकास्त्रयोऽग्नयः  ॥ ४२.८ ॥&lt;br&gt;&#xA;विष्णुर्ब्रह्माहरश्चैव ऋक्सामानि यजूंषि च  ।&lt;br&gt;&#xA;मात्राः सार्धाश्च तिस्त्रश्च विज्ञेयाः परमार्थतः  ॥ ४२.९ ॥&lt;br&gt;&#xA;तत्र युक्तस्तु यो योगी स तल्लयमवाप्नुयात् ।&lt;br&gt;&#xA;अकारस्त्वथ भूर्लोक उकारश्चोच्यते भुवः  ॥ ४२.१० ॥&lt;br&gt;&#xA;सव्यञ्जनो मकारश्च स्वर्लोकः परिकल्प्यते  ।&lt;br&gt;&#xA;व्यक्ता तु प्रथमा मात्रा द्वितीयाव्यक्तसञ्ज्ञिता  ॥ ४२.११ ॥&lt;br&gt;&#xA;मात्रा तृतीया चिच्छक्तिरर्धमात्रा परं पदम्  ।&lt;br&gt;&#xA;अनेनैव क्रमेणैता विज्ञेया योगभूमयः  ॥ ४२.१२ ॥&lt;br&gt;&#xA;ओमित्युच्चारणात्सर्वं गृहीतं सदसद्भवेत् ।&lt;br&gt;&#xA;ह्रस्वा तु प्रथमा मात्रा द्वितीया दैर्घ्यसंयुता  ॥ ४२.१३ ॥&lt;br&gt;&#xA;तृतीया च प्लुतार्धाख्या वचसः सा न गोचरा  ।&lt;br&gt;&#xA;इत्येतदक्षरं ब्रह्म परमोङ्कारसञ्ज्ञितम्  ॥ ४२.१४ ॥&lt;br&gt;&#xA;यस्तु वेद नरः सम्यक्तथा ध्यायति वा पुनः  ।&lt;br&gt;&#xA;संसारचक्रमुत्सृज्य त्यक्तत्रिविधबन्धनः  ॥ ४२.१५ ॥&lt;br&gt;&#xA;प्राप्रोति ब्रह्मणि लयं परमे परमात्मनि  ।&lt;br&gt;&#xA;अक्षीणकर्मबन्धश्च ज्ञात्वा मृत्युमरिष्टतः  ॥ ४२.१६ ॥&lt;br&gt;&#xA;उत्क्रान्तिकाले संस्मृत्य पुनर्योगित्वमृच्छति  ।&lt;br&gt;&#xA;तस्मादसिद्धयोगेन सिद्धयोगेन वा पुनः  ।&lt;br&gt;&#xA;ज्ञेयन्यरिष्टानि सदा येनोत्क्रान्तौ न सीदति  ॥ ४२.१७ ॥&lt;/p&gt;</description>
    </item>
    <item>
      <title>४३</title>
      <link>https://vishvAsa.github.io/purANam/mArkaNDeya-purANam/43/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/43/</guid>
      <description>&lt;p&gt;त्रिचत्वारिंशोऽध्यायः&lt;/p&gt;&#xA;&lt;p&gt;दत्तात्रेय उवाच&lt;/p&gt;&#xA;&lt;p&gt;अरिष्टानि महाराज ! शृणु वक्ष्यामि तानि ते  ।&lt;br&gt;&#xA;येषामालोकनान्मृत्युं निजं जानाति योगवित् ॥ ४३.१ ॥&lt;br&gt;&#xA;देवमार्गं ध्रुवं शुक्रं सोमच्छायामरुन्धतीम्  ।&lt;br&gt;&#xA;यो न पश्येन्न जीवेत्स नरः संवत्सरात्परम्  ॥ ४३.२ ॥&lt;br&gt;&#xA;अरश्मिबिम्बं सूर्यस्य वह्निं चैवांशुमालिनम्  ।&lt;br&gt;&#xA;दृष्ट्वै कादशमासात्तु नरो नोर्धन्तु जीवति  ॥ ४३.३ ॥&lt;br&gt;&#xA;वान्ते मूत्रपूरीषे च यः स्वर्णं रजतं तथा  ।&lt;br&gt;&#xA;प्रत्यक्षं कुरुते स्वप्ने जीवेत्स दशमासिकम्  ॥ ४३.४ ॥&lt;br&gt;&#xA;दृष्ट्वा प्रेतपिशाचादीन् गन्धर्वनगराणि च  ।&lt;br&gt;&#xA;सुवर्णवर्णान् वृक्षांश्च नव मासान् स जीवति  ॥ ४३.५ ॥&lt;br&gt;&#xA;स्थूलः कृशः कृशः स्थूलो योऽकस्मादेव जायते  ।&lt;br&gt;&#xA;प्रकृतेश्च निवर्तेत तस्यायुश्चाष्टमासिकम्  ॥ ४३.६ ॥&lt;br&gt;&#xA;खण्डं यस्य पदं पार्ष्णयां पादस्याग्रे च वा भवेत् ।&lt;br&gt;&#xA;पांशुकर्दमयोर्मध्ये सप्त मासान् स जीवति  ॥ ४३.७ ॥&lt;br&gt;&#xA;गृध्रः कपोतः काकालो वायसो वापि मूर्धनि  ।&lt;br&gt;&#xA;क्रव्यादो वा खगो नीलः षण्मासायुः प्रदर्शकः  ॥ ४३.८ ॥&lt;br&gt;&#xA;हन्यते काकपङ्क्तीभिः पांशुवर्षेण वा नरः  ।&lt;br&gt;&#xA;स्वां च्छायामन्यथा दृष्ट्वा चतुः पञ्च स जीवति  ॥ ४३.९ ॥&lt;br&gt;&#xA;अनभ्रे विद्युतं दृष्ट्वा दक्षिणां दिशमाश्रिताम्  ।&lt;br&gt;&#xA;रात्राविन्द्रधनुश्चापि जीवितं द्वित्रिमासिकम्  ॥ ४३.१० ॥&lt;br&gt;&#xA;घृते तैले तथादर्शे तोये वा नात्मनस्तनुम्  ।&lt;br&gt;&#xA;यः पश्येदशिरस्कां वा मासादूर्ध्वं न जीवति  ॥ ४३.११ ॥&lt;br&gt;&#xA;यस्य वस्तसमो गन्धो गात्रे शवसमोऽपि वा  ।&lt;br&gt;&#xA;तस्यार्धमासिकं ज्ञेयं योगिनो नृप ! जीवितम्  ॥ ४३.१२ ॥&lt;br&gt;&#xA;यस्य वै स्त्रमात्रस्य हृत्पादमवशुष्यते  ।&lt;br&gt;&#xA;पिबतश्च जलं शोषो दशाहं सोऽपि जीवति  ॥ ४३.१३ ॥&lt;br&gt;&#xA;सम्भिन्नो मारुतो यस्य मर्मस्थानानि कृन्तति  ।&lt;br&gt;&#xA;हृष्यते नाम्बुसंस्पर्शात्तस्य मृत्युरुपस्थितः  ॥ ४३.१४ ॥&lt;br&gt;&#xA;ऋक्षवानरयानस्थो गायन् यो दक्षिणां दिशम्  ।&lt;br&gt;&#xA;स्वप्ने प्रयाति तस्यापि न मृत्युः कालमिच्छति  ॥ ४३.१५ ॥&lt;br&gt;&#xA;रक्तकृष्णाम्बरधरा गायन्ती हसती च यम्  ।&lt;br&gt;&#xA;दक्षिणाशान्नयेन्नारी स्वप्ने सोऽपि न जीवति  ॥ ४३.१६ ॥&lt;br&gt;&#xA;नग्नं क्षपणकं स्वप्ने हसमानं महाबलम्  ।&lt;br&gt;&#xA;एकं संवीक्ष्य वल्गन्तं विद्यान्मृत्युमुपस्थितम्  ॥ ४३.१७ ॥&lt;br&gt;&#xA;आमस्तकतलाद्यस्तु निमग्नं पङ्कसागरे  ।&lt;br&gt;&#xA;स्वप्ने पश्यत्यथात्मानं स सद्यो म्रियते नरः  ॥ ४३.१८ ॥&lt;br&gt;&#xA;केशाङ्गारांस्तथा भस्म भुजङ्गान्निर्जलां नदीम्  ।&lt;br&gt;&#xA;दृष्ट्वा स्वप्ने दशाहात्तु मृत्युरेकादशे दिने  ॥ ४३.१९ ॥&lt;br&gt;&#xA;करालैर्विकटैः कृष्णैः पुरुषैरुद्यतायुधैः  ।&lt;br&gt;&#xA;पाषाणैस्ताडितः स्वप्ने सद्यो मृत्युं लभेन्नरः  ॥ ४३.२० ॥&lt;br&gt;&#xA;सूर्योदये यस्य शिवा क्रोशन्ती याति सम्मुखम्  ।&lt;br&gt;&#xA;विपरीतं परीतं वा स सद्यो मृत्युमृच्छति  ॥ ४३.२१ ॥&lt;br&gt;&#xA;यस्य वै भुक्तमात्रस्य हृदयं बाधते क्षुधा  ।&lt;br&gt;&#xA;जायते दन्तघर्षश्च स गतायुर्न संशयम्  ॥ ४३.२२ ॥&lt;br&gt;&#xA;दीपगन्धं न यो वेत्ति त्रस्यत्यह्नि तथा निशि  ।&lt;br&gt;&#xA;नात्मानं परनेत्रस्थं वीक्षते न स जीवति  ॥ ४३.२३ ॥&lt;br&gt;&#xA;शक्रायुधं चार्धरात्रे दिवा ग्रहगणन्तथा  ।&lt;br&gt;&#xA;दृष्ट्वा मन्येत सङ्क्षीणमात्मजीवितमात्मवित् ॥ ४३.२४ ॥&lt;br&gt;&#xA;नासिका वक्रतामेति कर्णयोर्नमनोन्नती  ।&lt;br&gt;&#xA;नेत्रञ्च वामं स्त्रवति यस्य तस्यायुरुद्गतम्  ॥ ४३.२५ ॥&lt;br&gt;&#xA;आरक्ततामेति मुखं जिह्वा वा श्यामतां यदा  ।&lt;br&gt;&#xA;तदा प्राज्ञो विजानीयान्मृत्युमासन्नमात्मनः  ॥ ४३.२६ ॥&lt;br&gt;&#xA;उष्ट्ररासभयानेन यः स्वप्ने दक्षिणां दिशम्  ।&lt;br&gt;&#xA;प्रयाति तञ्च जानीयात्सद्योमृत्युं न संशयः  ॥ ४३.२७ ॥&lt;br&gt;&#xA;पिधाय कर्णौ निर्घोषं न शृणोत्यात्मसम्भवम्  ।&lt;br&gt;&#xA;नश्यते चक्षुषोर्ज्योतिर्यस्य सोऽपि न जीवति  ॥ ४३.२८ ॥&lt;br&gt;&#xA;पततो यस्य वै गर्ते स्वप्ने द्वारं पिधीयते  ।&lt;br&gt;&#xA;न चोत्तिष्ठति यः श्वभ्रात्तदन्तं तस्य जीवितम्  ॥ ४३.२९ ॥&lt;br&gt;&#xA;ऊर्ध्वा च दृष्टिर्न च सम्प्रतिष्ठा&lt;br&gt;&#xA;रक्ता पुनः सम्परिवर्तमाना  ।&lt;br&gt;&#xA;मुखस्य चोष्मा शुषिरञ्च नाभेः&lt;br&gt;&#xA;शंसन्ति पुंसामपरं शरीरम्  ॥ ४३.३० ॥&lt;br&gt;&#xA;स्वप्नेऽग्निं प्रविशेद्यस्तु न च निष्क्रमते पुनः  ।&lt;br&gt;&#xA;जलप्रवेशादपि वा तदन्तं तस्य जीवितम्  ॥ ४३.३१ ॥&lt;br&gt;&#xA;यश्चाभिहन्यते दुष्टैर्भूतै रात्रावथो दिवा  ।&lt;br&gt;&#xA;स मृत्युं सप्तरात्र्यन्ते नरः प्राप्रोत्यसंशयम्  ॥ ४३.३२ ॥&lt;br&gt;&#xA;स्ववस्त्रममलं शुक्लं रक्तं पश्यत्यथासितम्  ।&lt;br&gt;&#xA;यः पुमान्मृत्युमासन्नं तस्यापि हि विनिर्दिशेत् ॥ ४३.३३ ॥&lt;br&gt;&#xA;स्वभाववैपरीत्यन्तु प्रकृतेश्च विपर्ययः  ।&lt;br&gt;&#xA;कथयन्ति मनुष्याणां सदासन्नौ यमान्तकौ  ॥ ४३.३४ ॥&lt;br&gt;&#xA;येषां विनीतः सततं येऽस्य पूज्यतमा मताः  ।&lt;br&gt;&#xA;तानेव चावजानाति तानेव च विनिन्दति  ॥ ४३.३५ ॥&lt;br&gt;&#xA;देवान्नार्चयते वृद्धान् गुरून् विप्रांश्च निन्दति  ।&lt;br&gt;&#xA;मातापित्रोर्न सत्कारं जामातॄणां करोति च  ॥ ४३.३६ ॥&lt;br&gt;&#xA;योगिनां ज्ञानविदुषामन्येषाञ्च महात्मनाम्  ।&lt;br&gt;&#xA;प्राप्ते तु काले पुरुषस्तद्विज्ञेयं विचक्षणैः  ॥ ४३.३७ ॥&lt;br&gt;&#xA;योगिनां सततं यत्नादरिष्टान्यवनीपते  ।&lt;br&gt;&#xA;संवत्सरान्ते तज्ज्ञेयं फलदानि दिवानिशम्  ॥ ४३.३८ ॥&lt;br&gt;&#xA;विलोक्या विशदा चैषां फलपङ्क्तिः सुभीषणा  ।&lt;br&gt;&#xA;विज्ञाय कार्यो मनसि स च कालो नरेश्वर  ॥ ४३.३९ ॥&lt;br&gt;&#xA;ज्ञात्व कालञ्च तं सम्यगभयस्थानमाश्रितः  ।&lt;br&gt;&#xA;युञ्जीत योगी कालोऽसौ यथा नास्याफलो भवेत् ॥ ४३.४० ॥&lt;br&gt;&#xA;दृष्ट्वारिष्टं तथा योगी त्यक्त्वा मरणजं भयम्  ।&lt;br&gt;&#xA;तत्स्वभावं तदालोक्य काले यावत्युपागतम्  ॥ ४३.४१ ॥&lt;br&gt;&#xA;तस्य भागे तथैवाह्नो योगं युञ्जीत योगवित् ।&lt;br&gt;&#xA;पूर्वाह्ने चापराह्ने च मध्याह्ने चापि तद्दिने  ॥ ४३.४२ ॥&lt;br&gt;&#xA;यत्र वा रजनीभागे तदरिष्टं निरीक्षितम्  ।&lt;br&gt;&#xA;तत्रैव तावद्युञ्जीत यावत्प्राप्तं हि तद्दिनम्  ॥ ४३.४३ ॥&lt;br&gt;&#xA;ततस्त्यक्त्वा भयं सर्वं जित्वा तं कालमात्मवान्  ।&lt;br&gt;&#xA;तत्रैवावसथे स्थित्वा यत्र वा स्थैर्यमात्मनः  ॥ ४३.४४ ॥&lt;br&gt;&#xA;युञ्जीत योगं निर्जित्य त्रीन् गुणान् परमात्मनि  ।&lt;br&gt;&#xA;तन्मयश्चात्मना भूत्वा चिद्वृत्तिमपि सन्त्यजेत् ॥ ४३.४५ ॥&lt;br&gt;&#xA;ततः परमनिर्वाणमतीन्द्रियमगोचरम्  ।&lt;br&gt;&#xA;यद्बुद्धेर्यन्न चाख्यातुं शक्यते तत्समश्नुते  ॥ ४३.४६ ॥&lt;br&gt;&#xA;एतत्सर्वं समाख्यातं तवालर्क ! यथार्थवत् ।&lt;br&gt;&#xA;प्राप्स्यसे येन तद्ब्रह्म सङ्क्षेपात्तन्निबोध मे  ॥ ४३.४७ ॥&lt;br&gt;&#xA;शशाङ्करश्मिसंयोगाच्छन्द्रकान्तमणिः पयः  ।&lt;br&gt;&#xA;समुत्सृजति नायुक्तः सोपमा योगिनः स्मृता  ॥ ४३.४८ ॥&lt;br&gt;&#xA;यच्चार्करश्मिसंयोगादर्ककान्तो हुताशनम्  ।&lt;br&gt;&#xA;आविष्करोति नैकः सन्नुपमा सापि योगिनः  ॥ ४३.४९ ॥&lt;br&gt;&#xA;पिपीलिकाखुनकुलगृहगोधाकपिञ्जलाः  ।&lt;br&gt;&#xA;वसन्ति स्वामिवद्गेहे ध्वस्ते यान्ति ततोऽन्यतः  ॥ ४३.५० ॥&lt;br&gt;&#xA;दुः खन्तु स्वामिनो ध्वंसे तस्य तेषां न किञ्चन  ।&lt;br&gt;&#xA;वेश्मनो यत्र राजेन्द्र ! सोपमा योगसिद्धये  ॥ ४३.५१ ॥&lt;br&gt;&#xA;मृद्वाहिकाल्पदेहापि मुखाग्रेणाप्यणीयसा  ।&lt;br&gt;&#xA;करोति मृद्भारचयमुपदेशः स योगिनः  ॥ ४३.५२ ॥&lt;br&gt;&#xA;पशुपक्षिमनुष्याद्यैः पत्रपुष्पफलान्वितम्  ।&lt;br&gt;&#xA;वृक्षं विलुप्यमानन्तु दृष्ट्वा सिध्यन्ति योगिनः  ॥ ४३.५३ ॥&lt;br&gt;&#xA;रुरुशावविषाणाग्रमालक्ष्य तिलकाकृतिम्  ।&lt;br&gt;&#xA;सह तेन विवर्धन्तं योगी सिद्धिमवाप्नुयात् ॥ ४३.५४ ॥&lt;br&gt;&#xA;द्रवपूर्णमुपादाय पात्रमारोहतो भुवः  ।&lt;br&gt;&#xA;तुङ्गमार्गं विलोक्योच्चैर्विज्ञातं किं न योगिना  ॥ ४३.५५ ॥&lt;br&gt;&#xA;सर्वस्वे जीवनायालं निखाते पुरुषस्य या  ।&lt;br&gt;&#xA;चेष्टा तां तत्त्वतो ज्ञात्वा योगिनः कृतकृत्यता  ॥ ४३.५६ ॥&lt;br&gt;&#xA;तद्गृहं यत्र वसतिः तद्भोज्यं येन जीवति  ।&lt;br&gt;&#xA;येन सम्पद्यते चार्थस्तत्सुखं ममतात्र का  ॥ ४३.५७ ॥&lt;br&gt;&#xA;अभ्यर्थितोऽपि तैः कार्यं करोति करणैर्यथा  ।&lt;br&gt;&#xA;तथा बुध्यादिभिर्योगी पारक्यैः साधयेत्परम्  ॥ ४३.५८ ॥&lt;/p&gt;</description>
    </item>
    <item>
      <title>४४</title>
      <link>https://vishvAsa.github.io/purANam/mArkaNDeya-purANam/44/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/44/</guid>
      <description>&lt;p&gt;चतुश्चत्वारिंशोऽध्यायः&lt;/p&gt;&#xA;&lt;p&gt;सुबाहुरुवाच&lt;/p&gt;&#xA;&lt;p&gt;यदर्थं नृपशार्दूल ! त्वामहं शरणं गतः  ।&lt;br&gt;&#xA;तन्मया सकलं प्राप्तं यास्यामि त्वं सुखी भव  ॥ ४४.१ ॥&lt;/p&gt;&#xA;&lt;p&gt;काखिराज उवाच&lt;/p&gt;&#xA;&lt;p&gt;किं निमित्तं भवान् प्राप्तो निष्पन्नोर्ऽथश्च कस्तव  ।&lt;br&gt;&#xA;सुबाहो ! तन्ममाचक्ष्व परं कौतूहलं हि मे  ॥ ४४.२ ॥&lt;br&gt;&#xA;समाक्रान्तमलर्केण पितृपैतामहं महत् ।&lt;br&gt;&#xA;राज्यं देहीति निर्जित्य त्वयाहमभिचोदितः  ॥ ४४.३ ॥&lt;br&gt;&#xA;ततो मया समाक्रम्य राज्यमस्यानुजस्य ते  ।&lt;br&gt;&#xA;एतत्ते बलमानीतं तद्भुङ्क्ष्वस्वकुलोचितम्  ॥ ४४.४ ॥&lt;/p&gt;&#xA;&lt;p&gt;सुबाहुरुवाच&lt;/p&gt;&#xA;&lt;p&gt;काशिराज ! निबोध त्वं यदर्थमयमुद्यमः  ।&lt;br&gt;&#xA;कृतो मया भवांश्चैव कारितोऽत्यन्तमुद्यमम्  ॥ ४४.५ ॥&lt;br&gt;&#xA;भ्राता ममायं ग्राम्येषु सक्तो भोगेषु तत्त्ववित् ।&lt;br&gt;&#xA;विमूढौ बोधवन्तौ च भ्रातरावग्रजौ मम  ॥ ४४.६ ॥&lt;br&gt;&#xA;तयोर्मम च यन्मात्रा बाल्ये स्तन्यं यथा मुखे  ।&lt;br&gt;&#xA;तथावबोधो विन्यस्तः कर्णयोरवनीपते  ॥ ४४.७ ॥&lt;br&gt;&#xA;तयोर्मम च विज्ञेयाः पदार्था ये मता नृभिः  ।&lt;br&gt;&#xA;प्राकाश्यं मनसो नीतास्ते मात्रा नास्य पार्थिव  ॥ ४४.८ ॥&lt;br&gt;&#xA;यथैकमर्थे यातानामेकस्मिन्नवसीदति  ।&lt;br&gt;&#xA;दुः खं भवति साधूनां ततास्माकं महीपते  ॥ ४४.९ ॥&lt;br&gt;&#xA;गार्हस्थ्यमोहमापन्ने सीदत्यस्मिन्नरेश्वर  ।&lt;br&gt;&#xA;सम्बन्धिन्यस्य देहस्य बिभ्रति भ्रातृकल्पनाम्  ॥ ४४.१० ॥&lt;br&gt;&#xA;ततो मया विनिश्चित्य दुः खाद्वैराग्यभावना  ।&lt;br&gt;&#xA;भविष्यतीत्यस्य भवानित्युद्योगाय संश्रितः  ॥ ४४.११ ॥&lt;br&gt;&#xA;तदस्य दुः खाद्वैराग्यं सम्बोधादवनीपते  ।&lt;br&gt;&#xA;समुद्भूतं कृतं कार्यं भद्रं तेऽस्तु व्रजाम्यहम्  ॥ ४४.१२ ॥&lt;br&gt;&#xA;उष्ट्वा मदालसागर्भे पीत्वा सत्सास्तथा स्तनम्  ।&lt;br&gt;&#xA;नान्यनारीसुतैर्यातं वर्त्म यात्विति पार्थिव  ॥ ४४.१३ ॥&lt;br&gt;&#xA;विचार्य तन्मया सर्वं युष्मत्संश्रयपूर्वकम्  ।&lt;br&gt;&#xA;कृतं तच्चापि निष्पन्नं प्रयास्ये सिद्धये पुनः  ॥ ४४.१४ ॥&lt;br&gt;&#xA;उपेक्ष्यते सीदमानः स्वजनो बान्धवः सुहृत् ।&lt;br&gt;&#xA;यैर्नरेन्द्र ! न तान्मन्ये सेन्द्रिया विकला हि ते  ॥ ४४.१५ ॥&lt;br&gt;&#xA;सुहृदि स्वजने बन्धौ समर्थे योऽवसीदति  ।&lt;br&gt;&#xA;धर्मार्थकाममोक्षेभ्यो वाच्यास्ते तत्र न त्वसौ  ॥ ४४.१६ ॥&lt;br&gt;&#xA;एतत्त्वत्सङ्गमाद्भूप ! मया कार्यं महत्कृतम्  ।&lt;br&gt;&#xA;स्वस्ति तेऽस्तु गमिष्यामि ज्ञानभाग्भव सत्तम  ॥ ४४.१७ ॥&lt;/p&gt;</description>
    </item>
    <item>
      <title>४५</title>
      <link>https://vishvAsa.github.io/purANam/mArkaNDeya-purANam/45/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/45/</guid>
      <description>&lt;p&gt;पञ्चचत्वारिम्भोऽध्यायः&lt;/p&gt;&#xA;&lt;p&gt;जैमिनिरुवाच&lt;/p&gt;&#xA;&lt;p&gt;सम्यगेतन्ममाख्यातं भवदिभर्द्विजसत्तमाः  ।&lt;br&gt;&#xA;प्रवृत्तं च निवृत्तं च द्विविधं कर्म वैदिकम्  ॥ ४५.१ ॥&lt;br&gt;&#xA;अहो पितृप्रसादेन भवतां ज्ञानमीदृशम्  ।&lt;br&gt;&#xA;येन तिर्यक्त्वमप्येतत्प्राप्य मोहस्तिरस्कृतः  ॥ ४५.२ ॥&lt;br&gt;&#xA;धन्या भवन्तः संसिद्ध्यै प्रागवस्थास्थितं यतः  ।&lt;br&gt;&#xA;भवतां विषयोद्भूतैर्न मोहैश्चाल्यते मनः  ॥ ४५.३ ॥&lt;br&gt;&#xA;दिष्ट्या भगवता तेन मार्कण्डेयेन धीमता  ।&lt;br&gt;&#xA;भवन्तो वै समाख्याताः सर्वसन्देहहृत्तमाः  ॥ ४५.४ ॥&lt;br&gt;&#xA;संसारेऽस्मिन्मनुष्याणां भ्रमतामतिसङ्कटे  ।&lt;br&gt;&#xA;भवद्विधैः समं सङ्गो जायते नातपस्विनाम्  ॥ ४५.५ ॥&lt;br&gt;&#xA;यद्यहं सङ्गमासाद्य भवदिभर्ज्ञानदृष्टिभिः  ।&lt;br&gt;&#xA;न स्यां कृतार्थस्तन्नूनं न मेऽन्यत्र कृतार्थता  ॥ ४५.६ ॥&lt;br&gt;&#xA;प्रवृते च निवृत्ते च भवतां ज्ञानकर्मणि  ।&lt;br&gt;&#xA;मतिमस्तमलां मन्ये यथा नान्यस्य कस्यचित् ॥ ४५.७ ॥&lt;br&gt;&#xA;यदि त्वनुग्रहवती मयी बुद्धिर्द्विजोत्तमाः  ।&lt;br&gt;&#xA;भवतां तत्समाख्यातुमर्हतेदमशेषतः  ॥ ४५.८ ॥&lt;br&gt;&#xA;कथमेतत्समुद्भूतं जगत्स्थावरजङ्गमम्  ।&lt;br&gt;&#xA;कथञ्च प्रलयङ्काले पुनर्यास्यति सत्तमाः  ॥ ४५.९ ॥&lt;br&gt;&#xA;कथञ्च वंशाः देवर्षिपितृभूतादिसम्भवाः  ।&lt;br&gt;&#xA;मन्वन्तराणि च कथं वंशानुचरितञ्च यत् ॥ ४५.१० ॥&lt;br&gt;&#xA;यावत्यः सृष्टयश्चैव यावन्तः प्रलयास्तथा  ।&lt;br&gt;&#xA;यथा कल्पविभागश्च या च मन्वन्तरस्थितिः  ॥ ४५.११ ॥&lt;br&gt;&#xA;यथा च क्षितिसंस्थानं यत्प्रमाणञ्च वै भुवः  ।&lt;br&gt;&#xA;यथास्थिति समुद्राद्रिनिम्नगाः काननानि च  ॥ ४५.१२ ॥&lt;br&gt;&#xA;भूर्लोकादिस्वर्लोकानां गणः पातालसंश्रयः  ।&lt;br&gt;&#xA;गतिस्तथार्कसोमादिग्रहर्क्षज्योतिषामपि  ॥ ४५.१३ ॥&lt;br&gt;&#xA;श्रोतुमिच्छाम्यहं सर्वमेतदाहूतसम्प्लवम्  ।&lt;br&gt;&#xA;उपसंहृते च यच्छेषं जगत्यस्मिन् भविष्यति  ॥ ४५.१४ ॥&lt;/p&gt;</description>
    </item>
    <item>
      <title>४६</title>
      <link>https://vishvAsa.github.io/purANam/mArkaNDeya-purANam/46/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/46/</guid>
      <description>&lt;p&gt;श्रीमन्महर्षिवेदव्यासप्रणीतं&lt;/p&gt;&#xA;&lt;p&gt;श्रीमार्कण्डेयपुराणम्  ।&lt;/p&gt;&#xA;&lt;p&gt;(द्वितीयो भागः )&lt;/p&gt;&#xA;&lt;p&gt;षट्चत्वारिंशोऽध्यायः&lt;/p&gt;&#xA;&lt;p&gt;क्रौष्टुकिरुवाच&lt;br&gt;&#xA;भगवंस्त्वण्डसम्भूतिर्यथावत्कथिता मम  ।&lt;br&gt;&#xA;ब्रह्माण्डे ब्रह्मणो जन्म तथा चोक्तं महात्मनः  ॥ ४६.१ ॥&lt;br&gt;&#xA;एतदिच्छाम्यहं श्रोतुं त्वत्तो भृगुकुलोद्भव  ।&lt;br&gt;&#xA;यदान सृष्टिर्भूतानामस्ति किन्नु न चास्ति वा  ।&lt;br&gt;&#xA;काले वै प्रलयस्यान्ते सर्वस्मिन्नुपसंहृते  ॥ ४६.२ ॥&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;यदा तु प्रकृतौ याति लयं विश्वमिदं जगत् ।&lt;br&gt;&#xA;तदोच्यते प्राकृतोऽयं विद्वद्भिः प्रतिसञ्चरः  ॥ ४६.३ ॥&lt;br&gt;&#xA;स्वात्मन्यवस्थितेव्यक्ते विकारे प्रतिसंहृते  ।&lt;br&gt;&#xA;प्रकृतिः पुरुषश्चैव साधर्म्येणावतिष्ठतः  ॥ ४६.४ ॥&lt;br&gt;&#xA;तदा तमश्च सत्त्वञ्च समत्वेन व्यवस्थितौ  ।&lt;br&gt;&#xA;अनुद्रिक्तावनूनौ च तत्प्रोतौ च परस्परम्  ॥ ४६.५ ॥&lt;br&gt;&#xA;तिलेषु वा यथा तैलं घृतं पयसि वा स्थितम्  ।&lt;br&gt;&#xA;तथा तमसि सत्त्वे च रजोऽप्यनुसृतं स्थितम्  ॥ ४६.६ ॥&lt;br&gt;&#xA;उत्पत्तिर्ब्रह्मणो यावदायुषो द्विपरार्धिकम्  ।&lt;br&gt;&#xA;तावद्दिनं परेशस्य तत्समा संयमे निशा  ॥ ४६.७ ॥&lt;br&gt;&#xA;अहर्मुखे प्रबुद्धस्तु जगदादिरनादिमान्  ।&lt;br&gt;&#xA;सर्वहेतुरचिन्त्यात्मा परः कोऽप्यपरक्रियः  ॥ ४६.८ ॥&lt;br&gt;&#xA;प्रकृतिं पुरुषञ्चैव प्राविश्याशु जगत्पतिः  ।&lt;br&gt;&#xA;क्षोभयामास योगेन परेण परमेश्वरः  ॥ ४६.९ ॥&lt;br&gt;&#xA;यथा मदो नवस्त्रीणां यथा वा माधवानिलः  ।&lt;br&gt;&#xA;अनुप्रविष्टः क्षोभाय तथासौ योगमूर्तिमान्  ॥ ४६.१० ॥&lt;br&gt;&#xA;प्रधाने क्षोभ्यमाने तु स देवो ब्रह्मसञ्ज्ञितः  ।&lt;br&gt;&#xA;समुत्पन्नोऽण्डकोषस्थो यथा ते कथितं मया  ॥ ४६.११ ॥&lt;br&gt;&#xA;स एव क्षोभकः पूर्वं स क्षोभ्यः प्रकृतेः पतिः  ।&lt;br&gt;&#xA;स सङ्कोचविकाशाभ्यां प्रधानत्वेऽपि च स्थितः  ॥ ४६.१२ ॥&lt;br&gt;&#xA;अत्पन्नः स जगद्योनिरगुणोऽपि रजोगुणम्  ।&lt;br&gt;&#xA;भुञ्जन् प्रवर्तते सर्गे ब्रह्मत्वं समुपाश्रितः  ॥ ४६.१३ ॥&lt;br&gt;&#xA;ब्रह्मत्वे स प्रजाः सृष्ट्वा ततः सत्त्वातिरेकवान्  ।&lt;br&gt;&#xA;विष्णुत्वमेत्य धर्मेण कुरुते परिपालनम्  ॥ ४६.१४ ॥&lt;br&gt;&#xA;ततस्तमोगुणोद्रिक्तो रुद्रत्वे चाखिलं जगत् ।&lt;br&gt;&#xA;उपसंहृत्य वै शेते त्रैलोक्यं त्रिगुणोऽगुणः  ॥ ४६.१५ ॥&lt;br&gt;&#xA;यथा प्राग्व्यापकः क्षेत्री पालको लावकस्तथा  ।&lt;br&gt;&#xA;यथा स सञ्ज्ञामायाति ब्रह्मविष्ण्वीशकारिणीम्  ॥ ४६.१६ ॥&lt;br&gt;&#xA;ब्रह्मत्वे सृजते लोकान् रुद्रत्वे संहरत्यपि  ।&lt;/p&gt;</description>
    </item>
    <item>
      <title>४७</title>
      <link>https://vishvAsa.github.io/purANam/mArkaNDeya-purANam/47/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/47/</guid>
      <description>&lt;p&gt;सप्तचत्वारिशोऽध्यायः ४७&lt;/p&gt;&#xA;&lt;p&gt;क्रौष्टुकिरुवाच&lt;/p&gt;&#xA;&lt;p&gt;यथा ससर्ज वै ब्रह्मा भगवानादिकृत्प्रजाः  ।&lt;br&gt;&#xA;प्रजापतिः पतिर्देवस्तन्मे विस्तरतो वद  ॥ ४७.१ ॥&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;कथयाम्येष ते ब्रह्मन् ससर्ज भगवान् यथा  ।&lt;br&gt;&#xA;लोककृच्छाश्वतः कृत्स्नं जगत्स्थावरजङ्गमम्  ॥ ४७.२ ॥&lt;br&gt;&#xA;पद्मावसाने प्रलये निशासुत्पोत्थितः प्रभुः  ।&lt;br&gt;&#xA;सत्त्वोद्रिक्तस्तदा ब्रह्मा शून्यं लोकमवैक्षत  ॥ ४७.३ ॥&lt;br&gt;&#xA;इमञ्चोदाहरन्त्यत्र श्लोकं नारायणं प्रति  ।&lt;br&gt;&#xA;ब्रह्मस्वरूपिणं देवं जगतः प्रभवाप्ययम्  ॥ ४७.४ ॥&lt;br&gt;&#xA;आपो नारा वै तनव इत्यपां नाम शुश्रुम  ।&lt;br&gt;&#xA;तासु शेते स यस्माच्च तेन नारायणः स्मृतः  ॥ ४७.५ ॥&lt;br&gt;&#xA;विबुद्धः सलिले तस्मिन् विज्ञायान्तर्गतां महीम्  ।&lt;br&gt;&#xA;अनुमानात्समुद्धारं कर्तुकामस्तदा क्षिते  ॥ ४७.६ ॥&lt;br&gt;&#xA;अकरोत्स तनूरन्याः कल्पादिषु यथा पुरा  ।&lt;br&gt;&#xA;मत्स्यकूर्मादिकास्तद्वद्वाराहं वपुरास्थितः  ॥ ४७.७ ॥&lt;br&gt;&#xA;वेदयज्ञमयं दिव्यं वेदयज्ञमयो विभुः  ।&lt;br&gt;&#xA;रूपं कृत्वा विवेशाप्सु सर्वगः सर्वसम्भवः  ॥ ४७.८ ॥&lt;br&gt;&#xA;समुद्धृकत्य च पातालान्मुमोच सलिले भुवम्  ।&lt;br&gt;&#xA;जनलोकस्थितैः सिद्धैश्चिन्त्यमानो जगत्पतिः  ॥ ४७.९ ॥&lt;br&gt;&#xA;तस्योपरि जलौघस्य महती नैरिव स्थिता  ।&lt;br&gt;&#xA;विततत्वात्तु देहस्य न मही याति सम्प्लवम्  ॥ ४७.१० ॥&lt;br&gt;&#xA;ततः क्षितिं समीकृत्य पृथिव्यां सोऽसृजद्गिरीन्  ।&lt;br&gt;&#xA;प्राक्सर्गे दह्यमाने तु तदा संवर्तकाग्निना  ॥ ४७.११ ॥&lt;br&gt;&#xA;तेनाग्निना विशीर्णास्ते पर्वता भुवि सर्वशः  ।&lt;br&gt;&#xA;शैला एकार्णवे मग्ना वायुनापस्तु संहताः  ॥ ४७.१२ ॥&lt;br&gt;&#xA;निषक्ता यत्र यत्रासंस्तत्र तत्राचलाभवन्  ।&lt;br&gt;&#xA;भूविभागन्ततः कृत्वा सप्तद्वीपोपशोभितम्  ॥ ४७.१३ ॥&lt;br&gt;&#xA;भूराद्यांश्चतुरो लोकान् पूर्वंवत्समकल्पयत् ।&lt;br&gt;&#xA;सृष्टिञ्चिन्तयतस्तस्य कल्पादिषु यथा पुरा  ॥ ४७.१४ ॥&lt;br&gt;&#xA;अबुद्धिपूर्वकस्तस्मात्प्रादुर्भूतस्तमोमयः  ।&lt;br&gt;&#xA;तमो मोहो महामोहस्तामिस्त्रो ह्यन्धसञ्ज्ञितः  ॥ ४७.१५ ॥&lt;br&gt;&#xA;अविद्या पञ्चपर्वैषा प्रादुर्भूता महात्मनः  ।&lt;br&gt;&#xA;पञ्चधावस्थितः सर्गो ध्यायतोऽप्रतिबोधवान्  ॥ ४७.१६ ॥&lt;br&gt;&#xA;बहिरन्तश्चाप्रकाशः संवृतात्मा नगात्मकः  ।&lt;br&gt;&#xA;मुख्या नगा यतश्चोक्ता मुख्यसर्गस्ततस्त्वयम्  ॥ ४७.१७ ॥&lt;br&gt;&#xA;तं दृष्ट्वासाधकं सर्गममन्यदपरं पुनः  ।&lt;br&gt;&#xA;तस्याभिध्यायतः सर्गं तिर्यक्स्त्रोतो ह्यवर्तत  ॥ ४७.१८ ॥&lt;br&gt;&#xA;यस्मात्तिर्यक्प्रवृत्तिः सा तिर्यक्स्त्रोतस्ततः स्मृतः  ।&lt;br&gt;&#xA;पश्वादयस्ते विख्यातास्तमः प्रायो ह्यवेदिनः  ॥ ४७.१९ ॥&lt;br&gt;&#xA;अत्पथग्राहिनश्चैव तेऽज्ञाने ज्ञानमानिनः  ।&lt;/p&gt;</description>
    </item>
    <item>
      <title>४८</title>
      <link>https://vishvAsa.github.io/purANam/mArkaNDeya-purANam/48/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/48/</guid>
      <description>&lt;p&gt;अष्टचत्वारिंशोऽध्यायः ४८&lt;/p&gt;&#xA;&lt;p&gt;क्रौष्टुकिरुवाच&lt;/p&gt;&#xA;&lt;p&gt;समासात्कथिता सृष्टिः सम्यग्भगवता मम  ।&lt;br&gt;&#xA;देवादीनां भवं ब्रह्मन् विस्तरात्तु ब्रवीहि मे  ॥ ४८.१ ॥&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;कुशलाकुशलैर्ब्रह्मन् ! भाविता पूर्वकमर्मभिः  ।&lt;br&gt;&#xA;ख्याता तथा ह्यनिर्मुक्ताः प्रलये ह्यु पसंहृताः  ॥ ४८.२ ॥&lt;br&gt;&#xA;देवाद्याः स्थावरान्ताश्च प्रजा ब्रह्मंश्चतुर्विधाः  ।&lt;br&gt;&#xA;ब्रह्मणः कुर्वतः सृष्टिं जज्ञिरे मानसास्तदा  ॥ ४८.३ ॥&lt;br&gt;&#xA;ततो देवासुरान् पितॄन्मानुषांश्च चतुष्टयम्  ।&lt;br&gt;&#xA;सिसृक्षुरम्भांस्येतानि स्वमात्मानमयूयुजत् ॥ ४८.४ ॥&lt;br&gt;&#xA;युक्तात्मनस्तमोमात्रा उद्रिक्ताभूत्प्रजापतेः  ।&lt;br&gt;&#xA;सिसृक्षोर्जघनात्पूर्वमसुरा जज्ञिरे ततः  ॥ ४८.५ ॥&lt;br&gt;&#xA;उत्ससर्ज ततस्तान्तु तमोमात्रात्मिकां तनुम्  ।&lt;br&gt;&#xA;सापविद्धा तनुस्तेन सद्यो रात्रिरजायत  ॥ ४८.६ ॥&lt;br&gt;&#xA;अन्यां तनुमुपादाय सिसृक्षुः प्रीतिमाप सः  ।&lt;br&gt;&#xA;सत्त्वोद्रेकास्ततो देवा मुखतस्तस्य जज्ञिरे  ॥ ४८.७ ॥&lt;br&gt;&#xA;उत्ससर्ज च भूतेशस्तनुं तामप्यसौ विभुः  ।&lt;br&gt;&#xA;सा चापविद्धा दिवसं सत्त्वप्रायमजायत् ॥ ४८.८ ॥&lt;br&gt;&#xA;सत्त्वमात्रात्मिकामेव ततोऽन्यां जगृहे तनुम्  ।&lt;br&gt;&#xA;पितृवन्मन्यमानस्य पितरस्तस्य जज्ञिरे  ॥ ४८.९ ॥&lt;br&gt;&#xA;सृष्ट्वा पितॄनुत्ससर्ज तनुं तामपि स प्रभुः  ।&lt;br&gt;&#xA;सा चोत्सृष्टाभवत्सन्ध्या दिवननक्तान्तरस्थिता  ॥ ४८.१० ॥&lt;br&gt;&#xA;रजोमात्रात्मिकामन्यां तनुं भेजेऽथ स प्रभुः  ।&lt;br&gt;&#xA;ततो मनुष्याः सम्भूता रजोमात्रासमुद्भवाः  ॥ ४८.११ ॥&lt;br&gt;&#xA;सृष्ट्वा मनुष्यान् स विभुरुत्ससर्ज तनुं ततः  ।&lt;br&gt;&#xA;ज्योत्स्ना समभवत्सा च नक्तान्तेऽहर्मुखे च या  ॥ ४८.१२ ॥&lt;br&gt;&#xA;इत्येतास्तनवस्तस्य देवदेवस्य धीमतः  ।&lt;br&gt;&#xA;ख्याता रात्र्यहनी चैव सन्ध्या ज्योत्स्ना च वै द्विज  ॥ ४८.१३ ॥&lt;br&gt;&#xA;ज्योत्स्तना सन्ध्या तथैवाहसत्त्वमात्रात्मकं त्रयम्  ।&lt;br&gt;&#xA;तमोमात्रात्मिका रात्रिः सा वै तस्मात्त्रियामिका  ॥ ४८.१४ ॥&lt;br&gt;&#xA;तस्माद्देवा दिवा रात्रावसुरास्तु बलान्विताः  ।&lt;br&gt;&#xA;ज्योत्स्नागमे च मनुजाः सन्ध्यायां पितरस्तथा  ॥ ४८.१५ ॥&lt;br&gt;&#xA;भवन्ति बलिनोऽधृष्या विपक्षाणां न संशयः  ।&lt;br&gt;&#xA;तद्विपर्ययमासाद्य प्रयान्ति च विपर्ययम्  ॥ ४८.१६ ॥&lt;br&gt;&#xA;ज्योत्स्नो रात्र्यहनी सन्ध्या चत्वार्येतानि वै प्रभोः  ।&lt;br&gt;&#xA;ब्रह्मणस्तु शरीराणि त्रिगुणोपश्रितानि तु  ॥ ४८.१७ ॥&lt;br&gt;&#xA;चत्वार्येतान्यथोत्पाद्य तनुमन्यां प्रजापतिः  ।&lt;br&gt;&#xA;रजस्तमोमयीं रात्रौ जगृहे क्षुत्तृडन्वितः  ॥ ४८.१८ ॥&lt;br&gt;&#xA;तदन्धकारे क्षुत्क्षामानसृजद्भगवानजः  ।&lt;br&gt;&#xA;विरूपान् श्मश्रुलानत्तुमारब्धास्ते च तां तनुम्  ॥ ४८.१९ ॥&lt;br&gt;&#xA;रक्षाम इति तेभ्योऽन्ये य ऊचुस्ते तु राक्षसाः  ।&lt;br&gt;&#xA;खादाम इति ये चोचुस्ते यक्षा यक्षणात्द्विज  ॥ ४८.२० ॥&lt;br&gt;&#xA;तान् दृष्ट्वा ह्यप्रियेणास्य केशाः शीर्यन्त वेधसः  ।&lt;br&gt;&#xA;समारोहणहीनाश्च शिरसो ब्रह्मणस्तु ते  ॥ ४८.२१ ॥&lt;br&gt;&#xA;सर्पणात्तेऽभवन् सर्पा हीनत्वादहयः स्मृताः  ।&lt;br&gt;&#xA;सर्पान् दृष्ट्वा ततः क्रोधात्क्रोधात्मानो विनिर्ममे  ॥ ४८.२२ ॥&lt;br&gt;&#xA;वर्णेन कपिलेनोग्रास्ते भूताः पिशिताशनाः  ।&lt;br&gt;&#xA;ध्यायतो गां ततस्तस्य गन्धर्वा जज्ञिरे सुताः  ॥ ४८.२३ ॥&lt;br&gt;&#xA;जज्ञिरे पिबतो वाचं गन्धर्वास्तेन ते स्मृताः  ।&lt;br&gt;&#xA;अष्टास्वेतासु सृष्टासु देवयोनिषु स प्रभुः  ॥ ४८.२४ ॥&lt;br&gt;&#xA;ततः स्वदेहतोऽन्यानि वयांसि पशवोऽसृजत् ।&lt;br&gt;&#xA;मुखतोऽजाः ससर्जाथ वक्षसश्चावयोऽसृजत् ॥ ४८.२५ ॥&lt;br&gt;&#xA;गावश्चैवोदराद्ब्रह्मा पार्श्वाभ्याञ्च विनिर्ममे  ।&lt;br&gt;&#xA;पद्भ्याञ्चाश्वान् स मातङ्गान् रासबान् शशकान्मृगान्  ॥ ४८.२६ ॥&lt;br&gt;&#xA;उष्ट्रानश्वतरांश्चैव नानारूपाश्च जातयः  ।&lt;br&gt;&#xA;ओषध्यः फलमूलिन्यो रोमभ्यस्तस्य जज्ञिरे  ॥ ४८.२७ ॥&lt;br&gt;&#xA;एवं पश्वोषधीः सृष्ट्वा ह्ययजच्चाध्वरे विभुः  ।&lt;br&gt;&#xA;तस्मादादौ तु कल्पस्य त्रेतायुगमुखे तदा  ॥ ४८.२८ ॥&lt;br&gt;&#xA;गौरजः पुरुषो मेषो अश्वाश्वतरगर्दभाः  ।&lt;br&gt;&#xA;एतान् ग्राम्यान् पशूनाहुरारण्यांश्च निबोध मे  ॥ ४८.२९ ॥&lt;br&gt;&#xA;श्वापदं द्विखुरं हस्ती वानराः पक्षिपञ्चमाः  ।&lt;br&gt;&#xA;औदकाः पशवः षष्ठाः सप्तमास्तु सरीसृपाः  ॥ ४८.३० ॥&lt;br&gt;&#xA;गायत्रीञ्च ऋचञ्चैव त्रिवृत्सोमं रथन्तरम्  ।&lt;br&gt;&#xA;अग्निष्टोमञ्च यज्ञानां निर्ममे प्रथमान्मुखात् ॥ ४८.३१ ॥&lt;br&gt;&#xA;यजूंषि त्रैष्टुभं धन्दः स्तोमं पञ्चदशन्तथा  ।&lt;br&gt;&#xA;बृहत्साम तथोकथञ्च दक्षिणादसृजन्मुखात् ॥ ४८.३२ ॥&lt;br&gt;&#xA;सामानि जगतीच्छन्दः स्तोमं पञ्चदशन्तथा  ।&lt;br&gt;&#xA;वैरूपमतिरात्रञ्च निर्ममे पश्चिमान्मुखात् ॥ ४८.३३ ॥&lt;br&gt;&#xA;एकविशमथर्वाणमाप्तोर्यामाणमेव च  ।&lt;br&gt;&#xA;अनुष्टुभं सवैराजमुत्तरादसृजन्मुखात् ॥ ४८.३४ ॥&lt;br&gt;&#xA;विद्युतोऽशनिमेघाश्च रोहितेन्द्रधनूंषि च  ।&lt;br&gt;&#xA;वयांसि च ससर्जादौ कल्पस्य भगवान् विभुः  ॥ ४८.३५ ॥&lt;br&gt;&#xA;उच्चावचानि भूतानि गात्रेभ्यस्तलस्य जज्ञिरे  ।&lt;br&gt;&#xA;सृष्ट्वा चतुष्टयं पूर्वं देवासुरपितॄन् प्रजाः  ॥ ४८.३६ ॥&lt;br&gt;&#xA;ततोऽसृजत्स भूतानि स्थावराणि चराणि च  ।&lt;br&gt;&#xA;यक्षान् पिशाचान् गन्धर्वांस्तथैवाप्सरसाङ्गणान्  ॥ ४८.३७ ॥&lt;br&gt;&#xA;नरकिन्नररक्षांसि वयः पशुमृगोरगान्  ।&lt;br&gt;&#xA;अव्ययञ्च व्ययञ्चैव यदिदं स्थाणुजङ्गमम्  ॥ ४८.३८ ॥&lt;br&gt;&#xA;तेषां ये यानि कर्माणि प्राक्सृष्टेः प्रतिपेदिरे  ।&lt;br&gt;&#xA;तान्येव प्रतिपद्यन्ते सृज्यमानाः पुनः पुनः  ॥ ४८.३९ ॥&lt;br&gt;&#xA;हिंस्त्राहिंस्त्रे मृदुक्रूरे धर्माधर्मावृतानृते  ।&lt;br&gt;&#xA;तद्भाविताः प्रपद्यन्ते तस्मात्तत्तस्य रोचते  ॥ ४८.४० ॥&lt;br&gt;&#xA;इन्द्रियार्थेषु भूतेषु शरीरेषु च स प्रभुः  ।&lt;br&gt;&#xA;नानात्वं विनियोगञ्च धातैव व्यदधात्स्वयम्  ॥ ४८.४१ ॥&lt;br&gt;&#xA;नाम रूपञ्च भूतानां कृत्यानाञ्च प्रपञ्चनम्  ।&lt;br&gt;&#xA;वेदशब्देभ्य एवादौ देवादीनाञ्चकार सः  ॥ ४८.४२ ॥&lt;br&gt;&#xA;ऋषीणां नामधेयानि याश्च देवेषु सृष्टयः  ।&lt;br&gt;&#xA;शर्वर्यन्ते प्रसूतानामन्येषाञ्च ददाति सः  ॥ ४८.४३ ॥&lt;br&gt;&#xA;यथर्तावृतुलिङ्गानि नानारूपाणि पर्यये  ।&lt;br&gt;&#xA;दृश्यन्ते तानि तान्येव तथा भावा युगादिषु  ॥ ४८.४४ ॥&lt;br&gt;&#xA;एवंविधाः सृष्टयस्तु ब्रह्मणोऽव्यक्तजन्मनः  ।&lt;br&gt;&#xA;शर्वर्यन्ते प्रबुद्धस्य कल्पे कल्पे भवन्ति वै  ॥ ४८.४५ ॥&lt;/p&gt;</description>
    </item>
    <item>
      <title>४९</title>
      <link>https://vishvAsa.github.io/purANam/mArkaNDeya-purANam/49/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/49/</guid>
      <description>&lt;p&gt;ऊनपञ्चाशोऽध्यायः ४९&lt;/p&gt;&#xA;&lt;p&gt;क्रौष्टुकिरुवाच&lt;/p&gt;&#xA;&lt;p&gt;अर्वाक्स्त्रोतस्तु कथितो भवता यस्तु मानुषः  ।&lt;br&gt;&#xA;ब्रह्मन् ! विस्तरतो ब्रूहि ब्रह्मा समसृजद्यथा  ॥ ४९.१ ॥&lt;br&gt;&#xA;यथा च वर्णानसृजद्यद्गुणाश्च महामते  ।&lt;br&gt;&#xA;यच्च येषां स्मृतं कर्म विप्रादीनां वदस्व तत् ॥ ४९.२ ॥&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;ब्रह्मणः सृजतः पूर्वं सत्याभिध्यायिनस्तथा  ।&lt;br&gt;&#xA;मिथुनानां सहस्रन्तु मुखात्सोऽथासृजन्मुने  ॥ ४९.३ ॥&lt;br&gt;&#xA;जातास्ते ह्यु पपद्यन्ते सत्त्वोद्रिक्ताः स्वतेजसः  ।&lt;br&gt;&#xA;सहस्रमन्यद्वक्षस्तो मिथुनानां ससर्ज ह  ॥ ४९.४ ॥&lt;br&gt;&#xA;ते सर्वे रजसोद्रिक्ताः शुष्मिणश्चाप्यमर्षिणः  ।&lt;br&gt;&#xA;ससर्जान्यते सहस्रन्तु द्वन्द्वानामूरुतः पुनः  ॥ ४९.५ ॥&lt;br&gt;&#xA;रजस्तमोभ्यामुद्रिक्ता ईहाशीलास्तु ते स्मृताः  ।&lt;br&gt;&#xA;पद्भ्यां सहस्रमन्यच्च मिथुनानां ससर्ज ह  ॥ ४९.६ ॥&lt;br&gt;&#xA;उद्रिक्तास्तमसा सर्वे निः श्रीका ह्यल्पचेतसः  ।&lt;br&gt;&#xA;ततः संहर्षमाणास्ते द्वन्द्वोत्पन्नास्तु प्राणिनः  ॥ ४९.७ ॥&lt;br&gt;&#xA;अन्योन्यहृर्च्छ्याविष्टा मैथुनायोपचक्रमुः  ।&lt;br&gt;&#xA;ततः प्रभृति कल्पेऽस्मिन्मिथुनानां हि सम्भवः  ॥ ४९.८ ॥&lt;br&gt;&#xA;मासि मास्यार्तवं यत्तु न तदासीत्तु योषिताम्  ।&lt;br&gt;&#xA;तस्मात्तदा न सुषुवुः सेवितैरपि मैथुनैः  ॥ ४९.९ ॥&lt;br&gt;&#xA;आयुषोऽन्ते प्रसूयन्ते मिथुनान्येव ताः सकृत् ।&lt;br&gt;&#xA;ततः प्रभृति कल्पेऽस्मिन्मिथुनानां हि सम्भवः  ॥ ४९.१० ॥&lt;br&gt;&#xA;ध्यानेन मनसा तासां प्रजानां जायते सकृत् ।&lt;br&gt;&#xA;शब्दादिर्विषयः शुद्धः प्रत्येकं पञ्चलक्षणः  ॥ ४९.११ ॥&lt;br&gt;&#xA;इत्येषा मानुषी सृष्टिर्या पूर्वं वै प्रजापतेः  ।&lt;br&gt;&#xA;तस्यान्ववायसम्भूता यैरिदं पूरितं जगत् ॥ ४९.१२ ॥&lt;br&gt;&#xA;सरित्सरः समुद्रांश्च सेवन्ते पर्वतानपि  ।&lt;br&gt;&#xA;तास्तदा ह्यल्पशीतोष्णा युगे तस्मिंश्चरन्ति वै  ॥ ४९.१३ ॥&lt;br&gt;&#xA;तृप्तिं स्वाभाविकीं प्राप्ता विषयेषु महामते  ।&lt;br&gt;&#xA;न तासां प्रतिघातोऽस्ति न द्वेषो नापि मत्सरः  ॥ ४९.१४ ॥&lt;br&gt;&#xA;पर्वतोदधिसेविन्यो ह्यनिकेतास्तु सर्वशः  ।&lt;br&gt;&#xA;ता वै निष्कामचारिण्यो नित्यं मुदितमानसाः  ॥ ४९.१५ ॥&lt;br&gt;&#xA;पिशाचोरगरक्षांसि तथा मत्सरिणो जनाः  ।&lt;br&gt;&#xA;पशवः पक्षिणश्चैव नक्रा मत्स्याः सरीसृपाः  ॥ ४९.१६ ॥&lt;br&gt;&#xA;अवारका ह्यण्डजा वा ते ह्यधर्मप्रसूतयः  ।&lt;br&gt;&#xA;न मूलफलपुष्पाणि नार्तवा वत्सराणि च  ॥ ४९.१७ ॥&lt;br&gt;&#xA;सर्वकालसुखः कालो नात्यर्थं घर्मशीतता  ।&lt;br&gt;&#xA;कालेन गच्छता तेषां चित्रा सिद्धिरजायत  ॥ ४९.१८ ॥&lt;br&gt;&#xA;ततश्च तेषां पूर्वाह्ने मध्याह्ने च वितृप्तता  ।&lt;br&gt;&#xA;पुनस्तथेच्छतां तृप्तिरनायासेन साभवत् ॥ ४९.१९ ॥&lt;br&gt;&#xA;इच्छताञ्च तथायासो मनसः समजायत  ।&lt;br&gt;&#xA;अपां सौक्ष्म्यं ततस्तासां सिद्धिर्नानारसोल्लसा  ॥ ४९.२० ॥&lt;br&gt;&#xA;समजायत चैवान्या सर्वकामप्रदायिनी  ।&lt;br&gt;&#xA;असंस्कार्यैः शरीरैश्च प्रजास्ताः स्थिरयौवनाः  ॥ ४९.२१ ॥&lt;br&gt;&#xA;तासां विना तु सङ्कल्पं जायन्ते मिथुनाः प्रजाः  ।&lt;br&gt;&#xA;समं जन्म च रूपञ्च म्रियन्ते चैव ताः समम्  ॥ ४९.२२ ॥&lt;br&gt;&#xA;अनिच्छाद्वेषसंयुक्ता वर्तन्ते तु परस्परम्  ।&lt;br&gt;&#xA;तुल्यरूपायुषः सर्वा अधमोत्तमतां विना  ॥ ४९.२३ ॥&lt;br&gt;&#xA;तत्वारि तु सहस्राणि वर्षाणां मानुषाणि तु  ।&lt;br&gt;&#xA;आयुः प्रमाणं जीवन्ति न च क्लेशाद्विपत्तयः  ॥ ४९.२४ ॥&lt;br&gt;&#xA;क्वचित्क्वचित्पुनः साभूत्क्षितिर्भाग्येन सर्वशः  ।&lt;br&gt;&#xA;कालेन गच्छता नाशमुपयान्ति यथा प्रजाः  ॥ ४९.२५ ॥&lt;br&gt;&#xA;तथा ताः क्रमशो नाशं जग्मुः सर्वत्र सिद्धयः  ।&lt;br&gt;&#xA;तासु सर्वासु नष्टासु नभसः प्रच्युता नराः  ॥ ४९.२६ ॥&lt;br&gt;&#xA;प्रायशः कल्पवृक्षास्ते सम्भूता गृहसञ्ज्ञिताः  ।&lt;br&gt;&#xA;सर्वे प्रत्युपभोगाश्च तासं तेभ्यः प्रजायते  ॥ ४९.२७ ॥&lt;br&gt;&#xA;वर्तयन्ति स्म तेभ्यस्तास्त्रेतायुगमुखे तदा  ।&lt;br&gt;&#xA;ततः कालेन वै रागस्तासामाकस्मिकोऽभवत् ॥ ४९.२८ ॥&lt;br&gt;&#xA;मासि मास्यार्तवोत्पत्त्या गर्भोत्पत्तिः पुनः पुनः  ।&lt;br&gt;&#xA;रागोत्पत्त्या ततस्तासां वृक्षास्ते गृहसञ्ज्ञिताः  ॥ ४९.२९ ॥&lt;br&gt;&#xA;ब्रह्मन्नन्वपरेषान्तु पेतुः शाखा महीरुहाम्  ।&lt;br&gt;&#xA;वस्त्राणि च प्रसूयन्ते फलेष्वाभरणानि च  ॥ ४९.३० ॥&lt;br&gt;&#xA;तेष्वेव जायते तेषां गन्धवर्णरसान्वितम्  ।&lt;br&gt;&#xA;अमाक्षिकं माहवीर्यं पुटके पुटके मधु  ॥ ४९.३१ ॥&lt;br&gt;&#xA;तेन वा वर्तयन्ति स्म मुखे त्रेयायुगस्य वै  ।&lt;br&gt;&#xA;ततः कालान्तरेणैव पुनर्लोभान्वितास्तु ताः  ॥ ४९.३२ ॥&lt;br&gt;&#xA;वृक्षांस्ताः पर्यगृह्णन्त ममत्वाविष्टचेतसः  ।&lt;br&gt;&#xA;नेशुस्तेनापचारेण तेऽपि तासां महीरुहाः  ॥ ४९.३३ ॥&lt;br&gt;&#xA;ततो द्वन्द्वान्यजायन्ते शीतोष्णक्षुन्मुखानि वै  ।&lt;br&gt;&#xA;तास्तद्द्वन्द्वोपघातार्थं चक्रुः पूर्वं पुराणि तु  ॥ ४९.३४ ॥&lt;br&gt;&#xA;मरुधन्वषु दुर्गेषु पर्वतेषु दरीषु च  ।&lt;br&gt;&#xA;संश्रयन्ति च दुर्गाणि वार्क्षं पार्वतमौदकम्  ॥ ४९.३५ ॥&lt;br&gt;&#xA;कृत्रिमञ्च तथा दुर्गं मित्वा मित्वात्मनो।ङ्गुलैः  ।&lt;br&gt;&#xA;मानार्थानि प्रमाणानि तास्तु पूर्वं प्रचक्रिरे  ॥ ४९.३६ ॥&lt;br&gt;&#xA;परमाणुः परं सूक्ष्मं त्रषरेणुर्महीरजः  ।&lt;br&gt;&#xA;बालाग्रञ्चैव लिक्षां च यूकां चाथ यवोदरम्  ॥ ४९.३७ ॥&lt;br&gt;&#xA;क्रमादष्टगुणान्याहुर्यवानष्टौ तथाङ्गुलम्  ।&lt;br&gt;&#xA;षडङ्गुलं पदं तच्च वितस्तिर्द्विगुणं स्मृतम्  ॥ ४९.३८ ॥&lt;br&gt;&#xA;द्वे वितस्ती तथा हस्तो ब्राह्म्यतीर्थादिवेष्टनः  ।&lt;br&gt;&#xA;चतुर्हस्तं धनुर्दण्डो नाडिकार्युगमेव च  ॥ ४९.३९ ॥&lt;br&gt;&#xA;धनुषां द्वे सहस्रे तु गव्यूतिस्तच्चतुर्गुणम्  ।&lt;br&gt;&#xA;प्रोक्तञ्च योजवनं प्राज्ञैः सङ्ख्यानार्थमिदं परम्  ॥ ४९.४० ॥&lt;br&gt;&#xA;चतुर्णामथ दुर्गाणां स्वसमुत्थानि त्रीणि तु  ।&lt;br&gt;&#xA;चतुर्थं कृत्रिमं दुर्गं ते चक्रुर्यत्नतस्तु वै  ॥ ४९.४१ ॥&lt;br&gt;&#xA;पुरञ्च खेटकञ्चैव तद्वद्द्रोणीमुखं द्विज  ।&lt;br&gt;&#xA;शाखानगरकञ्चापि तथा कर्वटकं द्रमी  ॥ ४९.४२ ॥&lt;br&gt;&#xA;ग्रामं सघोषविन्यासं तेषु चावसथान् पृथक् ।&lt;br&gt;&#xA;सोत्सेधवप्रकारञ्च सर्वतः परिखावृतम्  ॥ ४९.४३ ॥&lt;br&gt;&#xA;योजनार्धार्धविष्कम्भमष्टभागायतं पुरम्  ।&lt;br&gt;&#xA;प्रागुदक्प्रवणं शस्तं शुद्धवंशबहिर्गमम्  ॥ ४९.४४ ॥&lt;br&gt;&#xA;तदर्धेन तथा खेटं तत्पादेन च कर्वटम्  ।&lt;br&gt;&#xA;न्यूनं द्रोणीमुखं तस्मादन्तभागेन चोच्यते  ॥ ४९.४५ ॥&lt;br&gt;&#xA;प्राकारपरिखाहीनां पुरं खर्वटमुच्यते  ।&lt;br&gt;&#xA;शाखानगरकञ्चान्यन्मन्त्रिसामन्तभुक्तिमत् ॥ ४९.४६ ॥&lt;br&gt;&#xA;तथा शूद्रजनप्रायाः स्वसमृद्धिकृषीबलाः  ।&lt;br&gt;&#xA;क्षेत्रोपभोग्यभूमध्ये वसतिर्ग्रामसञ्ज्ञिता  ॥ ४९.४७ ॥&lt;br&gt;&#xA;अन्यस्मान्नगरादेर्या कार्यमुद्दिश्य मानवैः  ।&lt;br&gt;&#xA;क्रियते वसतिः सा वै विज्ञेया वसतिर्नरैः  ॥ ४९.४८ ॥&lt;br&gt;&#xA;दुष्टप्रायो विना क्षेत्रैः परभूमिचरो बली  ।&lt;br&gt;&#xA;ग्राम एव द्रमीसञ्ज्ञो राजवल्लभसंश्रयः  ॥ ४९.४९ ॥&lt;br&gt;&#xA;शकटारूढभाण्डैश्च गोपालैर्विपणं विना  ।&lt;br&gt;&#xA;गोसमूहैस्तथा घोषो यत्रेच्छाभूमिकेतनः  ॥ ४९.५० ॥&lt;br&gt;&#xA;त एवं नगरादींस्तु कृत्वा वासार्थमात्मनः  ।&lt;br&gt;&#xA;निकेतनानि द्वन्द्वानां चक्रुरावसथाय वै  ॥ ४९.५१ ॥&lt;br&gt;&#xA;गृहाकारा यथा पूर्वं तेषामासन्नहीरुहाः  ।&lt;br&gt;&#xA;तथा संस्मृत्य तत्सर्वं चक्रुर्वेश्मानि ताः प्रजाः  ॥ ४९.५२ ॥&lt;br&gt;&#xA;वृक्षस्यैवङ्गताः शाखास्तथैवञ्चापरी गताः  ।&lt;br&gt;&#xA;नताश्चैवोन्नताश्चैव तद्वच्छाखाः प्रचक्रिरे  ॥ ४९.५३ ॥&lt;br&gt;&#xA;याः शाखाः कल्पवृक्षाणां पूर्वमासन् द्विजोत्तम  ।&lt;br&gt;&#xA;ता एव शाखा गेहानां शालात्वं तेन तासु तत् ॥ ४९.५४ ॥&lt;br&gt;&#xA;कृत्वा द्वन्द्वोपघातन्ते वार्तोपायमचिन्तयन्  ।&lt;br&gt;&#xA;नष्टेषु मधुना सार्धं कल्पवृक्षेष्वशेषतः  ॥ ४९.५५ ॥&lt;br&gt;&#xA;विषादव्याकुलास्ता वै प्रजास्तृष्णाक्षुधार्दिताः  ।&lt;br&gt;&#xA;ततः प्रादुर्बभौ तासां सिद्धिस्त्रेतामुखे तदा  ॥ ४९.५६ ॥&lt;br&gt;&#xA;वार्तास्वसाधिता ह्यन्या वृष्टिस्तासां निकामतः  ।&lt;br&gt;&#xA;तासां वृष्ट्युदकानीह यानि निम्नगतानि वै  ॥ ४९.५७ ॥&lt;br&gt;&#xA;वृष्ट्यावरुद्धैरभवत्स्त्रोतः खातानि निम्नगाः  ।&lt;br&gt;&#xA;ये पुरस्तादपां स्तोका आपन्नाः पृथिवीतले  ॥ ४९.५८ ॥&lt;br&gt;&#xA;ततो भूमेश्च संयोगादोषध्यस्तास्तदा भवन्  ।&lt;br&gt;&#xA;अफालकृष्टाश्चानुप्ता ग्राम्यारण्याश्चतुर्दश  ॥ ४९.५९ ॥&lt;br&gt;&#xA;ऋतुपुष्पफलाश्चैव वृक्षा गुल्माश्च जज्ञिरे  ।&lt;br&gt;&#xA;प्रादुर्भावस्तु त्रेतायामाद्योऽयमौषधस्य तु  ॥ ४९.६० ॥&lt;br&gt;&#xA;तेनौषधेन वर्तन्ते प्रजास्त्रेतायुगे मुने  ।&lt;br&gt;&#xA;रागलोभौ समासाद्य प्रजाश्चाकस्मिकौ तदा  ॥ ४९.६१ ॥&lt;br&gt;&#xA;ततस्ताः पर्यग्वह्णन्त नदीक्षेत्राणि पर्वतान्  ।&lt;br&gt;&#xA;वृक्षगुल्मौषधीश्चैवमात्मन्यायाद्यथाबलम्  ॥ ४९.६२ ॥&lt;br&gt;&#xA;तेन दोषेण ता नेशुरौषध्यो मिषतां द्विज  ।&lt;br&gt;&#xA;अग्रसद्भूर्युगपत्तास्तदौषध्यो महामते  ॥ ४९.६३ ॥&lt;br&gt;&#xA;पुनस्तासु प्रणष्टासु विभ्रान्तास्ताः पुनः प्रजाः  ।&lt;br&gt;&#xA;ब्रह्माणं शरणं जग्मुः क्षुधार्ताः परमेष्ठिनम्  ॥ ४९.६४ ॥&lt;br&gt;&#xA;स चापि तत्त्वतो ज्ञात्वा तदा ग्रस्तां वसुन्धराम्  ।&lt;br&gt;&#xA;वत्सं कृत्वा सुमेरुन्तु दुदोह भगवान् विभुः  ॥ ४९.६५ ॥&lt;br&gt;&#xA;दुग्धेयं गौस्तदा तेन शस्यानि पृथिवीतले  ।&lt;br&gt;&#xA;जज्ञिरे तानि बीजानि ग्राम्यारण्यास्तु ताः पुनः  ॥ ४९.६६ ॥&lt;br&gt;&#xA;ओषध्यः फलपाकान्ता गणाः सप्तदशा स्मृताः  ।&lt;br&gt;&#xA;व्रीहयश्च यवाश्चैव गोधूमा अणवस्तिलाः  ॥ ४९.६७ ॥&lt;br&gt;&#xA;प्रियङ्गवो ह्युदाराश्च कोरदूषाः सचीनकाः  ।&lt;br&gt;&#xA;माषा मुद्गा मसूराश्च निष्पावाः सकुलत्थकाः  ॥ ४९.६८ ॥&lt;br&gt;&#xA;आढकाश्चणकाश्चैव गणाः सप्तदश स्मृताः  ।&lt;br&gt;&#xA;इत्येता ओषधीनान्तु ग्राम्याणां जातयः पुरा  ॥ ४९.६९ ॥&lt;br&gt;&#xA;ओषध्यो जज्ञियाश्चैव ग्राम्यारण्याश्चतुर्दश  ।&lt;br&gt;&#xA;व्रीहयश्च यवाश्चैव गोधूमा अणवस्तिलाः  ॥ ४९.७० ॥&lt;br&gt;&#xA;प्रियङ्गुसप्तमा ह्येते अष्टमास्तु कुलत्थकाः  ।&lt;br&gt;&#xA;श्यामाकास्त्वथ नीवारा यत्तिला सगवेधुकाः  ॥ ४९.७१ ॥&lt;br&gt;&#xA;कुरुविन्दा मर्कटकास्तथा वेणुयवाश्च ये  ।&lt;br&gt;&#xA;ग्राम्यारण्याः स्मृता ह्येता ओषध्यश्च चतुर्दश  ॥ ४९.७२ ॥&lt;br&gt;&#xA;यदा प्रसृष्टा ओषध्यो न प्ररोहन्ति ताः पुनः  ।&lt;br&gt;&#xA;ततः स तासां वृद्ध्यर्थं वार्तोपायञ्चकार ह  ॥ ४९.७३ ॥&lt;br&gt;&#xA;ब्रह्मा स्वयम्भूर्भगवान् हस्तसिद्धिञ्च कर्मजाम्  ।&lt;br&gt;&#xA;ततः प्रभृत्यथौषध्यः कृष्टपच्यास्तु जज्ञिरे  ॥ ४९.७४ ॥&lt;br&gt;&#xA;संसिद्धायान्तु वार्तायां ततस्तासां स्वयं प्रभुः  ।&lt;br&gt;&#xA;मर्यादां स्थापयामास यथान्यायं यथागुणम्  ॥ ४९.७५ ॥&lt;br&gt;&#xA;वर्णानामाश्रमाणाञ्च धर्मान् धर्मभृतांवर  ।&lt;br&gt;&#xA;लोकानां सर्ववर्णानां सम्यग्धर्मार्थपालिनाम्  ॥ ४९.७६ ॥&lt;br&gt;&#xA;प्राजापत्यं ब्राह्मणानां स्मृतं स्थानं क्रियावताम्  ।&lt;br&gt;&#xA;स्थानमैन्द्रं क्षत्रियाणां सङ्ग्रामेष्वपलायिनाम्  ॥ ४९.७७ ॥&lt;br&gt;&#xA;वैश्यानां मारुतं स्थानं स्वधर्ममनुवर्तताम्  ।&lt;br&gt;&#xA;गान्धर्वं शूद्रजातीनां परिचर्यानुवर्तताम्  ॥ ४९.७८ ॥&lt;br&gt;&#xA;अष्टाशीतिसहस्राणामृषीणामूर्ध्वरेतसाम्  ।&lt;br&gt;&#xA;स्मृतं तेषान्तु यत्स्थानं तदेव गुरुवासिनाम्  ॥ ४९.७९ ॥&lt;br&gt;&#xA;सप्तर्षोणान्तु यत्स्थानं स्मृतं तद्वै वनौकसाम्  ।&lt;br&gt;&#xA;प्राजापत्यं गृहस्थानां न्यासिनां ब्रह्मणः क्षयम्  ।&lt;br&gt;&#xA;योगिनाममृतं स्थानमिति वै स्थानकल्पना  ॥ ४९.८० ॥&lt;/p&gt;</description>
    </item>
    <item>
      <title>५०</title>
      <link>https://vishvAsa.github.io/purANam/mArkaNDeya-purANam/50/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/50/</guid>
      <description>&lt;p&gt;पञ्याशोऽध्यायः ५०&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;ततोऽभिद्यायतस्तस्य जज्ञिरे मानसीः प्रजाः  ।&lt;br&gt;&#xA;तच्छरीरसमुत्पन्नैः कार्यैस्तैः कारणैः सह  ॥ ५०.१ ॥&lt;br&gt;&#xA;क्षेत्रज्ञाः समवर्तन्त गात्रेब्यस्तस्य धीमतः  ।&lt;br&gt;&#xA;ते सर्वे समवर्तन्त ये मया प्रगुदाहृताः  ॥ ५०.२ ॥&lt;br&gt;&#xA;देवाद्याः स्थावरान्ताश्च त्रैगुण्यविषयाः स्मृताः  ।&lt;br&gt;&#xA;एवम्भूतानि सृष्टानि स्थावराणि चराणि च  ॥ ५०.३ ॥&lt;br&gt;&#xA;यदास्य ताः प्रजाः सर्वा न व्यवर्धन्त धीमतः  ।&lt;br&gt;&#xA;अथान्यान्मानसान् पुत्रानु सदृशानात्मनोऽसृजत् ॥ ५०.४ ॥&lt;br&gt;&#xA;भृगुं पुलस्त्यं पुलहं क्रतुमङ्गिरसन्तथा  ।&lt;br&gt;&#xA;मरीचिं दक्षमत्रिञ्च वसिष्टञ्चैव मानसम्  ॥ ५०.५ ॥&lt;br&gt;&#xA;नव ब्रह्माण इत्येते पुराणे निश्चयङ्गताः  ।&lt;br&gt;&#xA;ततोऽसृजत्पुनर्ब्रह्मा रुद्रं क्रोधात्मसम्भवम्  ॥ ५०.६ ॥&lt;br&gt;&#xA;सङ्कल्पञ्चैव धर्मञ्च पूर्वेषामपि पूर्वजम्  ।&lt;br&gt;&#xA;सनन्दनादयो ये च पूर्वं सृष्टाः स्वयम्भुवा  ॥ ५०.७ ॥&lt;br&gt;&#xA;न ते लोकेषु सज्जन्तो निरपेक्षाः समाहिताः  ।&lt;br&gt;&#xA;सर्वे तेऽनागतज्ञाना वीतरागा विमत्सराः  ॥ ५०.८ ॥&lt;br&gt;&#xA;तेष्वेवं निरपेक्षेषु लोकसृष्टौ महात्मनः  ।&lt;br&gt;&#xA;ब्रह्मणोऽबून्महाक्रोधस्तत्रोत्पन्नोर्ऽकसन्निभः  ॥ ५०.९ ॥&lt;br&gt;&#xA;अर्धनारीनरवपुः पुरुषोऽतिशरीरवान्  ।&lt;br&gt;&#xA;विभजात्मानमित्युक्त्वा स तदान्तर्दधे ततः  ॥ ५०.१० ॥&lt;br&gt;&#xA;स चोक्तो वै पृथक्स्त्रीत्वं पुरुषत्वं तथाकरोत् ।&lt;br&gt;&#xA;बिभेद पुरुषत्वञ्च दशधा चैकधा तु सः  ॥ ५०.११ ॥&lt;br&gt;&#xA;सौम्यासौम्यैस्तथा शान्तैः पुंस्त्वं स्त्रीत्वञ्च स प्रभुः  ।&lt;br&gt;&#xA;बिभेद बहुधा देवः पुरुषैरसितैः सितैः  ॥ ५०.१२ ॥&lt;br&gt;&#xA;ततो ब्रह्मात्मसम्भूतं पूर्वं स्वायम्भुवं प्रभुः  ।&lt;br&gt;&#xA;आत्मनः सदृशं कृत्वा प्रजापालो मनुं द्विज  ॥ ५०.१३ ॥&lt;br&gt;&#xA;शतरूपाञ्च तां नारीं तपोनिर्धूतकल्मषाम्  ।&lt;br&gt;&#xA;स्वायम्भुवो मनुर्देवः पत्नीत्वे जगृहे विभुः  ॥ ५०.१४ ॥&lt;br&gt;&#xA;तस्माच्च पुरुषात्पुत्रौ शतरूपा व्यजायत  ।&lt;br&gt;&#xA;प्रियव्रतोत्तानपादौ प्रख्यातावात्मकर्मभिः  ॥ ५०.१५ ॥&lt;br&gt;&#xA;कन्ये द्वे च तथा ऋद्धिं प्रसूतिञ्च ततः पिता  ।&lt;br&gt;&#xA;ददौ पुर्सूतिं दक्षाय तथा ऋद्धिं रुचेः पुरा  ॥ ५०.१६ ॥&lt;br&gt;&#xA;प्रजापतिः स जग्राह तयोर्यज्ञः सदक्षिणः  ।&lt;br&gt;&#xA;पुत्रो जज्ञे महाभाग ! दम्पतीमिथुनं ततः  ॥ ५०.१७ ॥&lt;br&gt;&#xA;यज्ञस्य दक्षिणायान्तु पुत्रा द्वादश जज्ञिरे  ।&lt;br&gt;&#xA;यामा इति समाख्याता देवाः स्वायम्भुवोऽन्तरे  ॥ ५०.१८ ॥&lt;br&gt;&#xA;तस्य पुत्रास्तु यज्ञस्य दक्षिणायां सभास्वराः  ।&lt;br&gt;&#xA;प्रसूत्याञ्च तथा दक्षश्चतस्त्रो विंशतिस्तथा  ॥ ५०.१९ ॥&lt;br&gt;&#xA;ससर्ज कन्यास्तासाञ्च सम्यङ्नामानि मे शृणु  ।&lt;br&gt;&#xA;श्रद्धा लक्ष्मीर्धृतिस्तुष्टिः पुष्टिर्मेधा क्रिया तथा  ॥ ५०.२० ॥&lt;br&gt;&#xA;बुद्धिर्लज्जा वपुः शान्तिः सिद्धिः कीर्तिस्त्रयोदशी  ।&lt;br&gt;&#xA;पत्न्यर्थे प्रतिजग्राह धर्मो दाक्षायणीः प्रभुः  ॥ ५०.२१ ॥&lt;br&gt;&#xA;ताभ्यः शिष्टा यवीयस्य एकादश सुलोचनाः  ।&lt;br&gt;&#xA;ख्यातिः सत्यथ सम्भूतिः स्मृतिः प्रीतिस्तथा क्षमा  ॥ ५०.२२ ॥&lt;br&gt;&#xA;सन्ततिश्चानसूया च ऊर्जा स्वाहा स्वधा तथा  ।&lt;br&gt;&#xA;भृगुर्भवो मरीचिश्च तथा चैवाङ्गिरा मुनिः  ॥ ५०.२३ ॥&lt;br&gt;&#xA;पुलस्त्यः पुलहश्चैव क्रतुश्च ऋषयस्तथा  ।&lt;br&gt;&#xA;वसिष्ठोऽत्रिस्तथा वह्निः पितरश्च यथाक्रमम्  ॥ ५०.२४ ॥&lt;br&gt;&#xA;ख्यात्याद्या जगृहुः कन्या मुनयो मुनिसत्तमाः  ।&lt;br&gt;&#xA;श्रद्धा कामं श्रीश्च दर्पं नियमं धृतिरात्मजम्  ॥ ५०.२५ ॥&lt;br&gt;&#xA;सन्तोषञ्च तथा तुष्टिर्लोभं पुष्टिरजायत  ।&lt;br&gt;&#xA;मेधा श्रुतं क्रिया दण्डं नयं विनयमेव च  ॥ ५०.२६ ॥&lt;br&gt;&#xA;बोधं बुद्धिस्तथा लज्जा विनयं वपुरात्मजम्  ।&lt;br&gt;&#xA;व्यवसायं प्रजज्ञे वै क्षेमं शान्तिरसूयत  ॥ ५०.२७ ॥&lt;br&gt;&#xA;सुखं सिद्धिर्यशः कीर्तिरित्येते धर्मयोनयः  ।&lt;br&gt;&#xA;कामादतिमुदं हर्षं धर्मपौत्रमसूयत  ॥ ५०.२८ ॥&lt;br&gt;&#xA;हिंसा भार्या त्वधर्मस्य तस्यां जज्ञे तथानृतम्  ।&lt;br&gt;&#xA;कन्या च निरृतिस्तस्यां सुतौ द्वौ नरकं भयम्  ॥ ५०.२९ ॥&lt;br&gt;&#xA;माया च वेदना चैव मिथुनं द्वयमेतयोः  ।&lt;br&gt;&#xA;तयोर्जज्ञेऽथ वै माया मृत्युं भूतापहारिणम्  ॥ ५०.३० ॥&lt;br&gt;&#xA;वेदनात्मसुतञ्चापि दुःखं जज्ञेऽथ रौरवात् ।&lt;br&gt;&#xA;मृत्योर्व्याधिजराशोकतृष्णाक्रोधाश्च जज्ञिरे  ॥ ५०.३१ ॥&lt;br&gt;&#xA;दुः खोद्भवाः स्मृता ह्येते सर्वे वाधर्मलक्षणाः  ।&lt;br&gt;&#xA;नैषां भार्यास्ति पुत्रो वा सर्वे ते ह्यूर्ध्वरेतसः  ॥ ५०. ३२ ॥&lt;br&gt;&#xA;निरृतिश्च तथा चान्या मृत्योर्भार्याभवन्मुने  ।&lt;br&gt;&#xA;अलक्ष्मीर्नाम तस्याञ्च मृत्योः पुत्राश्चतुर्दश  ॥ ५०.३३ ॥&lt;br&gt;&#xA;अलक्ष्मीपुत्रका ह्येते मृत्योरादेशकारिणः  ।&lt;br&gt;&#xA;विनाशकालेषु नरान् भजन्त्येते शृणुष्व तान्  ॥ ५०.३४ ॥&lt;br&gt;&#xA;इन्द्रियेषु दशस्वेते तथा मनसि च स्थिताः  ।&lt;br&gt;&#xA;स्वे स्वे नरं स्त्रियं वापि विषये योजयन्ति हि  ॥ ५०.३५ ॥&lt;br&gt;&#xA;अथेन्द्रियाणि चाक्रम्य रागक्रोधादिभिर्नरान्  ।&lt;br&gt;&#xA;योजयन्ति यथा हानिं यान्त्यधर्मादिभिर्द्विज  ॥ ५०.३६ ॥&lt;br&gt;&#xA;अहङ्कारगतश्चान्यस्तथान्यो बुद्धिसंस्थितः  ।&lt;br&gt;&#xA;विनाशाय नराः स्त्रीणां यतन्ते महोसंश्रिताः  ॥ ५०.३७ ॥&lt;br&gt;&#xA;तथैवान्यो गृहे पुंसां दुः सहो नाम विश्रुतः  ।&lt;br&gt;&#xA;क्षुत्क्षामोऽधोमुखो नग्रश्चीरी काकसमस्वनः  ॥ ५०.३८ ॥&lt;br&gt;&#xA;स सर्वान् खादितुं सृष्टो ब्रह्मणा तमसो निधिः  ।&lt;br&gt;&#xA;दंष्ट्राकरालमत्यर्थं विवृतास्यं सुभैरवम्  ॥ ५०.३९ ॥&lt;br&gt;&#xA;तमत्तुकाममाहेदं ब्रह्मा लोकपितामहः  ।&lt;br&gt;&#xA;सर्वब्रह्ममयः शुद्धः कारणं जगतोऽव्ययः  ॥ ५०.४० ॥&lt;/p&gt;</description>
    </item>
    <item>
      <title>५१</title>
      <link>https://vishvAsa.github.io/purANam/mArkaNDeya-purANam/51/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/51/</guid>
      <description>&lt;p&gt;एकपञ्चाशोऽध्यायः ५१&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;दुः सहस्याभवद्भार्या निर्माष्टिर्नाम नामतः  ।&lt;br&gt;&#xA;जाता कलेस्तु भार्यायामृतौ चाण्डालदर्शनात् ॥ ५१.१ ॥&lt;br&gt;&#xA;तयोरपत्यान्यभवने जगद्व्यापीनि षोडश  ।&lt;br&gt;&#xA;अष्टौ कुमाराः कन्याश्च तथाष्टावतिभीषणाः  ॥ ५१.२ ॥&lt;br&gt;&#xA;तन्ताकृष्टिस्तथोक्तिश्च परिवर्तस्तथापरः  ।&lt;br&gt;&#xA;अङ्गध्रुक्शकुनिश्चैव गण्डप्रान्तरतिस्तथा  ॥ ५१.३ ॥&lt;br&gt;&#xA;गर्भहा सस्यहा चान्यः कुमारास्तनयास्तयोः  ।&lt;br&gt;&#xA;कन्याश्चान्यास्तथैवाष्टौ तासां नामानि मे शृणु  ॥ ५१.४ ॥&lt;br&gt;&#xA;नियोजिका वै प्रथमा तथैवान्या विरोधिनी  ।&lt;br&gt;&#xA;स्वयंहारकरी चैव भ्रामणी ऋतुहारिका  ॥ ५१.५ ॥&lt;br&gt;&#xA;स्मृतिबीजहरे चान्ये तयोः कन्येऽतिदारुणे  ।&lt;br&gt;&#xA;विद्वेषण्यष्टमी नाम कन्या लोकभयावहा  ॥ ५१.६ ॥&lt;br&gt;&#xA;एतासां कर्म वक्ष्यामि दोषप्रशमनञ्च यत् ।&lt;br&gt;&#xA;अष्टानाञ्च कुमाराणां श्रुयतां द्विजसत्तम  ॥ ५१.७ ॥&lt;br&gt;&#xA;दन्ताकृष्टिः प्रसुप्तानां बालानां दशनस्थितः  ।&lt;br&gt;&#xA;करोति दन्तसङ्घर्षं चिकीर्षुर्दुः सहागमम्  ॥ ५१.८ ॥&lt;br&gt;&#xA;तस्योपशमनं कार्यं सुप्तस्य सितसर्षपैः  ।&lt;br&gt;&#xA;शयनस्योपरि क्षिप्तैर्मानुषैर्दशनोपरि  ॥ ५१.९ ॥&lt;br&gt;&#xA;सुवार्च्चलौषधीस्नानात्तथा सच्छास्त्रकीर्तनात् ।&lt;br&gt;&#xA;उष्ट्रकण्टकखड्गास्थिक्षौमवस्त्रविधारणात् ॥ ५१.१० ॥&lt;br&gt;&#xA;तिष्ठत्यन्यकुमारस्तु तथास्त्त्वित्यसकृद्ब्रुवन्  ।&lt;br&gt;&#xA;शुभाशुभे नृणां युङ्क्ते तथोक्तिस्तच्च नान्यथा  ॥ ५१.११ ॥&lt;br&gt;&#xA;तस्माददुष्टं मङ्गल्यं वक्तव्यं पण्डितैः सदा  ।&lt;br&gt;&#xA;दुष्टे श्रुते तथैवोक्ते कीर्तनीयो जनार्दनः  ॥ ५१.१२ ॥&lt;br&gt;&#xA;चराचरगुरुर्ब्रह्मा या यस्य कुलदेवता  ।&lt;br&gt;&#xA;अन्यगर्भे परान् गर्भान् सदैव परिवर्तयन्  ॥ ५१.१३ ॥&lt;br&gt;&#xA;रतिमाप्नोति वाक्यञ्च विवक्षोरन्यदेव यत् ।&lt;br&gt;&#xA;परिवर्तकसञ्ज्ञोऽयं तस्यापि सितसर्षपैः  ॥ ५१.१४ ॥&lt;br&gt;&#xA;रक्षोघ्नमन्त्रजप्यैश्च रक्षां कुर्वोत तत्त्ववित् ।&lt;br&gt;&#xA;अन्यश्चानिलवन्नृणामङ्गेषु स्फुरणोदितम्  ॥ ५१.१५ ॥&lt;br&gt;&#xA;शुभाशुभं समाचष्टे कुशैस्तस्याङ्गताडनम्  ।&lt;br&gt;&#xA;काकादिपक्षिसंस्थोऽन्यः श्वादेरङ्गगतोऽपि वा  ॥ ५१.१६ ॥&lt;br&gt;&#xA;शुभाशुभञ्च शकुनिः कुमारोऽन्यो ब्रवीति वै  ।&lt;br&gt;&#xA;तत्रापि दुष्टे व्याक्षेपः प्रारम्भत्याग एव च  ॥ ५१.१७ ॥&lt;br&gt;&#xA;शुभे द्रुततरं कार्यमिति प्राह प्रजापतिः  ।&lt;br&gt;&#xA;गण्डान्तेषु स्थितश्चान्यो मुहूर्तार्धं द्विजोत्तम  ॥ ५१.१८ ॥&lt;br&gt;&#xA;सर्वारम्भान् कुमारोऽत्ति शस्ताताञ्चानसूयताम्  ।&lt;br&gt;&#xA;विप्रोक्त्या देवतास्तुत्या मूलोत्खातेन च द्विज  ॥ ५१.१९ ॥&lt;br&gt;&#xA;गोमूत्रसर्षपस्त्रानैस्तदृक्षग्रहपूजनैः  ।&lt;br&gt;&#xA;पुनश्च धर्मोपनिषत्करणैः शास्त्रदर्शनैः  ॥ ५१.२० ॥&lt;br&gt;&#xA;अनज्ञया जन्मनश्च प्रशमं याति गण्डवान्  ।&lt;br&gt;&#xA;गर्भे स्त्रीणां तथान्यस्तु फलनाशी सुदारुणः  ॥ ५१.२१ ॥&lt;br&gt;&#xA;तस्य रक्षा सदा कार्या नित्यं शौचनिषेवणात् ।&lt;br&gt;&#xA;प्रसिद्धमन्त्रलिखनाच्छस्तमाल्यादिधारणात् ॥ ५१.२२ ॥&lt;br&gt;&#xA;विशुद्धगेहावसथादनायासाच्च वै द्विज  ।&lt;br&gt;&#xA;तथैव सस्यहा चान्यः सस्यर्धिमुपहन्ति यः  ॥ ५१.२३ ॥&lt;br&gt;&#xA;तस्यापि रक्षां कुर्वोत जीर्णोपानद्विधारणात् ।&lt;br&gt;&#xA;तथापसव्यगमनाच्छाण्डालस्य प्रवेशनात् ॥ ५१.२४ ॥&lt;br&gt;&#xA;बहिर्बलिप्रदानाच्च सोमाम्बुपरिकीर्तनात् ।&lt;br&gt;&#xA;परदारपहद्रव्यहरणादिषु मानवान्  ॥ ५१.२५ ॥&lt;br&gt;&#xA;नियोजयति चैवान्यान् कन्या सा च नियोजिका  ।&lt;br&gt;&#xA;तस्याः पवित्रपठनात्क्रोधलोभादिवर्जनात् ॥ ५१.२६ ॥&lt;br&gt;&#xA;नियोजयति मामिष्टविरोधाच्च विवर्जनम्  ।&lt;br&gt;&#xA;आक्रुष्टोऽन्येन मन्येत ताडितो वा नियोजिका  ॥ ५१.२७ ॥&lt;br&gt;&#xA;नियोजयत्येनमिति न गच्छेत्तद्वशं बुधः  ।&lt;br&gt;&#xA;परदारादिसंसर्गे चित्तमात्मानमेव च  ॥ ५१.२८ ॥&lt;br&gt;&#xA;नियोजयत्यत्र सा मामिति प्राज्ञो विचिन्तयेत् ।&lt;br&gt;&#xA;विरोधं कुरुते चान्या दम्पत्योः प्रीयमाणयोः  ॥ ५१.२९ ॥&lt;br&gt;&#xA;बन्धूनां सुहृदां पित्रोः पुत्रैः सावर्णिकैश्च या  ।&lt;br&gt;&#xA;विरोधिनी सा तद्रक्षां कुर्वोत बलिकर्मणा  ॥ ५१.३० ॥&lt;br&gt;&#xA;तथातिवादसहनाच्छास्त्राचारनिषेवणात् ।&lt;br&gt;&#xA;धान्यं खलाद्गृहाद्गोभ्यः पयः सर्पिस्तथापरा  ॥ ५१.३१ ॥&lt;br&gt;&#xA;समृद्धिमृद्धिमद्द्रव्यादपहिन्ति च कन्यका  ।&lt;br&gt;&#xA;सा स्वयंहारिकेत्युक्ता सदान्तर्धानतत्परा  ॥ ५१.३२ ॥&lt;br&gt;&#xA;महानसादर्धसिद्धमन्नागारस्थितं तथा  ।&lt;br&gt;&#xA;परिविश्यमाणञ्च सदा सार्धं भुङ्क्ते च भुञ्जता  ॥ ५१.३३ ॥&lt;br&gt;&#xA;उच्छेषणं मनुष्याणां हरत्यन्नञ्च दुर्हरा  ।&lt;br&gt;&#xA;कर्मान्तागारशालाभ्यः सिद्धर्धि हरति द्विज  ॥ ५१.३४ ॥&lt;br&gt;&#xA;गोस्त्रीस्तनेभ्यश्च पयः क्षीरहारी सदैव सा  ।&lt;br&gt;&#xA;दध्नो घृतं तिलात्तैलं सुरागारात्तथा सुराम्  ॥ ५१.३५ ॥&lt;br&gt;&#xA;रागं कुसुम्भकादीनां कार्पासात्सूत्रमेव च  ।&lt;br&gt;&#xA;सा स्वयंहारिका नाम हरत्यविरतं द्विज  ॥ ५१.३६ ॥&lt;br&gt;&#xA;कुर्याच्छिखण्डिनोर्द्वन्द्वं रक्षार्थं कुत्रिमां स्त्रियम्  ।&lt;br&gt;&#xA;रक्षाश्चैव गृहे लेख्या वर्ज्याचो च्छिष्टता तथा  ॥ ५१.३७ ॥&lt;br&gt;&#xA;होमाग्निदेवताधूपभस्मना च परिष्क्रिया  ।&lt;br&gt;&#xA;कार्या क्षीरादिभाण्डानामेवं तद्रक्षणं स्मृतम्  ॥ ५१.३८ ॥&lt;br&gt;&#xA;उद्वेगं जनयत्यन्या एकस्थाननिवासिनः  ।&lt;br&gt;&#xA;पुरुषस्य तु या प्रोक्ता भ्रामणी सा तु कन्यका  ॥ ५१.३९ ॥&lt;br&gt;&#xA;तस्याथ रक्षां कुर्वोत विक्षिप्तैः सितसर्षपैः  ।&lt;br&gt;&#xA;आसने शयने चोर्व्यां यत्रास्ते स तु मानवः  ॥ ५१.४० ॥&lt;br&gt;&#xA;चिन्तयेच्च नरः पापा मामेषा दुष्टचेतना  ।&lt;br&gt;&#xA;भ्रामयत्यसकृज्जप्यं भुवः सूक्तं समाधिना  ॥ ५१.४१ ॥&lt;br&gt;&#xA;स्त्रीणां पुष्पं हरत्यन्या प्रवृत्तं सा तु कन्यका  ।&lt;br&gt;&#xA;तथाप्रवृत्तं सा ज्ञेया दौः सहा ऋतहारिका  ॥ ५१.४२ ॥&lt;br&gt;&#xA;कुर्वोत तीर्थदेवौकश्चैत्यपर्वतसानुषु  ।&lt;br&gt;&#xA;नदीसङ्गमखातेषु स्त्रपनं तत्प्रशान्यते  ॥ ५१.४३ ॥&lt;br&gt;&#xA;मन्त्रवित्कृततत्त्वज्ञः पर्वसूषसि च द्विज  ।&lt;br&gt;&#xA;चिकित्साज्ञश्च वै वैद्यः सम्प्रयुक्तैर्वरौषधैः  ॥ ५१.४४ ॥&lt;br&gt;&#xA;स्मृतिञ्चापहरत्यन्या स्त्रीणां सा स्मृतिहारिका  ।&lt;br&gt;&#xA;विविक्तदेशसेवित्वात्तस्याश्चोपशमो भवेत् ॥ ५१.४५ ॥&lt;br&gt;&#xA;बीजापहारिणी चान्या स्त्रीपुंसोरतिभीषणा  ।&lt;br&gt;&#xA;मेध्यान्नभोजनैः स्नानैस्तस्याश्चोपशमो भवेत  ॥ ५१.४६ ॥&lt;br&gt;&#xA;अष्टमी द्वेषणी नाम कन्या लोकभयावहा  ।&lt;br&gt;&#xA;या करोति जनद्विष्टं नरं नारीमथापि वा  ॥ ५१.४७ ॥&lt;br&gt;&#xA;मधुक्षीरघृताक्तांस्तु शान्त्यर्थं होमयेत्तिलान्  ।&lt;br&gt;&#xA;कुर्वोत मित्रविन्दाञ्च तथेष्टिन्तत्प्रशान्यते  ॥ ५१.४८ ॥&lt;br&gt;&#xA;एतेषान्तु कुमाराणां कन्यानां द्विजसत्तम  ।&lt;br&gt;&#xA;अष्टत्रिंशदपत्यानि तेषां नामानि मे शृणु  ॥ ५१.४९ ॥&lt;br&gt;&#xA;दन्ताकृष्टेरभूत्कन्या विजल्पा कलहा तथा  ।&lt;br&gt;&#xA;अवज्ञानृतदुष्टोक्तिर्विजल्पा तत्प्रशान्तये  ॥ ५१.५० ॥&lt;br&gt;&#xA;तामेव चिन्तयेत्प्राज्ञः प्रयतश्च गृही भवेत् ।&lt;br&gt;&#xA;कलहा कलहं गेहे करोत्यविरतं नृणाम्  ॥ ५१.५१ ॥&lt;br&gt;&#xA;कुटुम्बनाशहेतुः सा तत्प्रशान्तिं निशामय  ।&lt;br&gt;&#xA;दूर्वाङ्कुरान्मधुघृतक्षीराक्तान् बलिकर्मणि  ॥ ५१.५२ ॥&lt;br&gt;&#xA;विक्षिपेज्जुहुयाच्चैवानलं मित्रञ्च कीर्तयेत् ।&lt;br&gt;&#xA;भूतानां मातृभिः सार्धं बालकानान्तु शान्तये  ॥ ५१.५३ ॥&lt;br&gt;&#xA;विद्यानां तपसाञ्चैव संयमस्य यमस्य च  ।&lt;br&gt;&#xA;कृष्यां वाणिज्यलाभे च शान्तिं कुर्वन्तु मे सदा  ॥ ५१.५४ ॥&lt;br&gt;&#xA;पूजिताश्च यथान्यायं तुष्टिं गच्छन्तु सर्वशः  ।&lt;br&gt;&#xA;कुष्माण्डा यातुधानाश्च ये चान्ये गणसञ्ज्ञिताः  ॥ ५१.५५ ॥&lt;br&gt;&#xA;महादेवप्रसादेन महेश्वरमतेन च  ।&lt;br&gt;&#xA;सर्व एते नृणां नित्यं तुष्टिमाशु व्रजन्तु ते  ॥ ५१.५६ ॥&lt;br&gt;&#xA;तुष्टाः सर्वं निरस्यन्तु दुष्कृतं दुरनुष्ठितम्  ।&lt;br&gt;&#xA;महापताकजं सर्वं यच्चान्यद्विघ्नकारणम्  ॥ ५१.५७ ॥&lt;br&gt;&#xA;तेषामेव प्रसादेन विघ्ना नश्यन्तु सर्वशः  ।&lt;br&gt;&#xA;उद्वाहेषु च सर्वेषु वृद्धिकर्मंसु चैव हि  ॥ ५१.५८ ॥&lt;br&gt;&#xA;पुण्यानुष्ठानयोगेषु गुरुदेवार्चनेषु च  ।&lt;br&gt;&#xA;जपयज्ञविधानेषु यात्रासु च चतुर्दश  ॥ ५१.५९ ॥&lt;br&gt;&#xA;शरीरारोग्यभोग्येषु सुखदानधनेषु च  ।&lt;br&gt;&#xA;वृद्धबालातुरेष्वेव शान्तिं कुर्वन्तु मे सदा  ॥ ५१.६० ॥&lt;br&gt;&#xA;सोमाम्बुपौ तथाम्भोधिः सविता चानिलानलौ  ।&lt;br&gt;&#xA;तथोक्तेः कालजिह्वोऽभूत्पुत्रस्तालनिकेतनः  ॥ ५१.६१ ॥&lt;br&gt;&#xA;स येषां रसनासंस्थास्तानसाधून् विबाधते  ।&lt;br&gt;&#xA;परिवर्तसुतौ द्वौ तु विरूपविकृतौ द्विज  ॥ ५१.६२ ॥&lt;br&gt;&#xA;तौ तु वृक्षाग्रपरिखाप्राकाराम्भोधिसंश्रयौ  ।&lt;br&gt;&#xA;गुर्विण्याः परिवर्तन्तौ कुरुतः पादपाणिषु  ॥ ५१.६३ ॥&lt;br&gt;&#xA;क्रौष्टुके परिवर्तःस्यात्गर्भस्यान्योदरात्ततः  ।&lt;br&gt;&#xA;न वृक्षं चैव नैवाद्रिं न प्राकारं महोदधिम्  ॥ ५१.६४ ॥&lt;br&gt;&#xA;परिखां वा समाक्रामेदबला गर्भधारिणी  ।&lt;br&gt;&#xA;अङ्गध्रुक्तनयं लेभे पिशुनं नाम नामतः  ॥ ५१.६५ ॥&lt;br&gt;&#xA;सोऽस्थिमज्जागतः पुंसां बलमत्त्यजितात्मनाम्  ।&lt;br&gt;&#xA;श्येनकाककपोतांश्च गृध्रोलूकैश्च वै सुतान्  ॥ ५१.६६ ॥&lt;br&gt;&#xA;अवाप शकुनिः पञ्च जगृहुस्तान् सुरासुराः  ।&lt;br&gt;&#xA;श्येनं जग्राह मृत्युश्च काकं कालो गृहीतवान्  ॥ ५१.६७ ॥&lt;br&gt;&#xA;उलूकं निरृतिश्चैव जग्राहातिभयावहम्  ।&lt;br&gt;&#xA;गृध्रं व्याधिस्तदीशोऽथ कपोतं च स्वयं यमः  ॥ ५१.६८ ॥&lt;br&gt;&#xA;एतेषामेव चैवोक्ता भूताः पापोपपादने  ।&lt;br&gt;&#xA;तस्माच्छ्येनादयो यस्य निलीयेयुः शिरस्यथ  ॥ ५१.६९ ॥&lt;br&gt;&#xA;तेनात्मरक्षणायालं शान्तिं कुर्याद्विजोत्तम  ।&lt;br&gt;&#xA;गेहे प्रसूतिरेतेषां तद्वन्नीडनिवेशनम्  ॥ ५१.७० ॥&lt;br&gt;&#xA;नरस्तं वर्जयेद्गेहं कपोताक्रान्तमस्तकम्  ।&lt;br&gt;&#xA;श्येनः कपोतो गृध्रश्च काकोलूकौ गृहे द्विज  ॥ ५१.७१ ॥&lt;br&gt;&#xA;प्रविष्टः कथयेदन्तं वसतां तत्र वेश्मनि  ।&lt;br&gt;&#xA;ईदृक्परित्यजेद्गेहं शान्तिं कुर्याच्च पण्डितः  ॥ ५१.७२ ॥&lt;br&gt;&#xA;स्वप्नेऽपि हि कपोतस्य दर्शनं न प्रशस्यते  ।&lt;br&gt;&#xA;षडपत्यानि कथ्यन्ते गण्डप्रान्तरतेस्तथा  ॥ ५१.७३ ॥&lt;br&gt;&#xA;स्त्रीणां रजस्यवस्थानं तेषां कालांश्च मे शृणु  ।&lt;br&gt;&#xA;चत्वार्यहानि पूर्वाणि तथैवान्यत्त्रयोदश  ॥ ५१.७४ ॥&lt;br&gt;&#xA;एकादश तथैवान्यदपत्यं तस्य वै दिने  ।&lt;br&gt;&#xA;अन्यद्दिनाभिगमने श्राद्धदाने तथापरे  ॥ ५१.७५ ॥&lt;br&gt;&#xA;पर्वस्वथान्यत्तस्मात्तु वर्ज्यान्येतानि पण्डितैः  ।&lt;br&gt;&#xA;गर्भहन्तुः सुतो निघ्नो मोहनी चापि कन्यका  ॥ ५१.७६ ॥&lt;br&gt;&#xA;प्रविश्य गर्भमत्त्येको भुक्त्वा मोहयतेऽपरा  ।&lt;br&gt;&#xA;जायन्ते मोहनात्तस्याः सर्पमण्डूककच्छपाः  ॥ ५१.७७ ॥&lt;br&gt;&#xA;सरीसृपाणि चान्यानि पुरीषमथवा पुनः  ।&lt;br&gt;&#xA;षण्मासान् गुर्विणीं मांसमश्नुवानामसंयताम्  ॥ ५१.७८ ॥&lt;br&gt;&#xA;वृक्षच्छायाश्रयां रात्रावथवा त्रिचतुष्पथे  ।&lt;br&gt;&#xA;श्मशानकटभूमिष्ठामुत्तरीयविवर्जिताम्  ॥ ५१.७९ ॥&lt;br&gt;&#xA;रुदमानां निशीथेऽथ आविशेत्तामसौ स्त्रियम्  ।&lt;br&gt;&#xA;शस्यहन्तुस्तथैवैकः क्षुद्रको नाम नामतः  ॥ ५१.८० ॥&lt;br&gt;&#xA;शस्यर्धिं स सदा हन्ति लब्ध्वा रन्ध्रं शृणुष्व तत् ।&lt;br&gt;&#xA;अमङ्गल्यदिनारम्भे अतृप्तो वपते च यः  ॥ ५१.८१ ॥&lt;br&gt;&#xA;क्षेत्रेष्वनुप्रवेशं वै करोत्यन्तोपसङ्गिषु  ।&lt;br&gt;&#xA;तस्मात्कल्पः सुप्रशस्ते दिनेऽभ्यर्च्य निशाकरम्  ॥ ५१.८२ ॥&lt;br&gt;&#xA;कुर्यादारम्भमुप्तिञ्च हृष्टस्तुष्टः सहायवान्  ।&lt;br&gt;&#xA;नियोजिकेति या कन्या दुः सहस्य मयोदिता  ॥ ५१. ८३ ॥&lt;br&gt;&#xA;जातं प्रचोदिकासञ्ज्ञं तस्याः कन्याचतुष्टयम्  ।&lt;br&gt;&#xA;मत्तोन्मत्तप्रमत्तास्तु नरान्नारीस्तु ताः सदा  ॥ ५१.८४ ॥&lt;br&gt;&#xA;समाविशन्ति नाशाय चोदयन्तीह दारुणम्  ।&lt;br&gt;&#xA;अधर्मं धर्मरूपेण कामञ्चाकामरूपिणम्  ॥ ५१.८५ ॥&lt;br&gt;&#xA;अनर्थञ्चार्थरूपेण मोक्षञ्चामोक्षरूपिणम्  ।&lt;br&gt;&#xA;दुर्विनीता विना शौचं दर्शयन्ति पृथङ्नरान्  ॥ ५१.८६ ॥&lt;br&gt;&#xA;भ्रश्यन्त्याभिः प्रविष्टाभिः पुरुषार्थात्पृथङ्नराः  ।&lt;br&gt;&#xA;तासां प्रवेशश्च गृहे सन्ध्यारक्ते ह्यथाम्बरे  ॥ ५१.८७ ॥&lt;br&gt;&#xA;धाताविधात्रोश्च बलिर्यत्र काले न दीयते  ।&lt;br&gt;&#xA;भुञ्जतां पिबतां वापि सङ्गिभिर्जलविप्रुषैः  ॥ ५१.८८ ॥&lt;br&gt;&#xA;नवनारीषु सङ्क्रान्तिस्तासामाश्वभिजायते  ।&lt;br&gt;&#xA;विरोधिन्यास्त्रयः पुत्राश्चोदको ग्राहकस्तथा  ॥ ५१.८९ ॥&lt;br&gt;&#xA;तमः प्रच्छादकश्चान्यस्तत्स्वरूपं शृणुष्व मे  ।&lt;br&gt;&#xA;प्रदीपदैलसंसर्गदूषिते लङ्घिते खले  ॥ ५१.९० ॥&lt;br&gt;&#xA;मुषलोलूखले यत्र पादुके वासने स्त्रियः  ।&lt;br&gt;&#xA;शूर्पदात्रादिकं यत्र पदाकृष्य तथासनम्  ॥ ५१.९१ ॥&lt;br&gt;&#xA;यत्रोपलिप्तञ्चानर्च्य विहारः क्रियते गृह्&lt;br&gt;&#xA;दर्वोमुखेन यत्राग्निराहृतोऽन्यत्र नीयते  ॥ ५१.९२ ॥&lt;br&gt;&#xA;विरोधिनीसुतास्तत्र विजृम्भन्ते प्रचोदिताः  ।&lt;br&gt;&#xA;एको जिह्वागतः पुंसां स्त्रीणाञ्चालीकसत्यवान्  ॥ ५१.९३ ॥&lt;br&gt;&#xA;चोदको नाम स प्रोक्तः पैशुन्यं कुरुते गृहे  ।&lt;br&gt;&#xA;अवधानगतश्चान्यः श्रवणस्थोऽतिदुर्मतिः  ॥ ५१.९४ ॥&lt;br&gt;&#xA;करोति ग्रहणन्तेषां वचसां ग्राहकस्तु सः  ।&lt;br&gt;&#xA;आक्रम्यान्यो मनो नॄणां तमसाच्छाद्य दुर्मतिः  ॥ ५१.९५ ॥&lt;br&gt;&#xA;क्रोधं जनयते यस्तु तमः प्रच्छादकस्तु सः  ।&lt;br&gt;&#xA;स्वयंहार्यास्तु चौर्येण जनितन्तनयत्रयम्  ॥ ५१.९६ ॥&lt;br&gt;&#xA;सर्वहार्यर्धहारी च वीर्यहारी तथैव च  ।&lt;br&gt;&#xA;अनाचान्तगृहेष्वेते मन्दाचारगृहेषु च  ॥ ५१.९७ ॥&lt;br&gt;&#xA;अप्रक्षालितपादेषु प्रविशत्सु महानसम्  ।&lt;br&gt;&#xA;खलेषु गोष्ठेषु च वै द्रोहो येषु गृहेषु वै  ॥ ५१.९८ ॥&lt;br&gt;&#xA;तेषु सर्वे यथान्यायं विहरन्ति रमन्ति च  ।&lt;br&gt;&#xA;भ्रामण्यास्तनयस्त्वेकः काकजङ्घ इति स्मृतः  ॥ ५१.९९ ॥&lt;br&gt;&#xA;तेनाविष्टो रतिं सर्वो नैव प्राप्नोति वै पुरे  ।&lt;br&gt;&#xA;भुञ्जन् यो गायते मैत्रे गायते हसते च यः  ॥ ५१.१०० ॥&lt;br&gt;&#xA;सन्ध्यामैथुनिनञ्चैव नरमाविशति द्विज  ।&lt;br&gt;&#xA;कन्यात्रयं प्रसूता सा या कन्या ऋतुहारिणी  ॥ ५१.१०१ ॥&lt;br&gt;&#xA;एका कुचहरा कन्या अन्या व्यञ्जनहारिका  ।&lt;br&gt;&#xA;तृतीया तु समाख्याता कन्यका जातहारिणी  ॥ ५१.१०२ ॥&lt;br&gt;&#xA;यस्या न क्रियते सर्वः सम्यग्वैवाहिको विधिः  ।&lt;br&gt;&#xA;कालातीतोऽथवा तस्या हरत्येका कुचद्वयम्  ॥ ५१.१०३ ॥&lt;br&gt;&#xA;सम्यक्श्राद्धमदत्त्वा च तथानर्च्य च मातरम्  ।&lt;br&gt;&#xA;विवाहितायाः कन्याया हरति व्यञ्जनं तथा  ॥ ५१.१०४ ॥&lt;br&gt;&#xA;अग्न्यम्बुशून्ये च तथा विधूपे सूतिकागृहे  ।&lt;br&gt;&#xA;अदीपशस्त्रमुसले भूतिसर्षपवर्जिते  ॥ ५१.१०५ ॥&lt;br&gt;&#xA;अनुप्रविश्य सा जातमपहृत्यात्मसम्भवम्  ।&lt;br&gt;&#xA;क्षणप्रसविनी बालं तत्रैवोत्सृजते द्विज  ॥ ५१.१०६ ॥&lt;br&gt;&#xA;सा जातहारिणी नाम सुघोरा पिशिताशना  ।&lt;br&gt;&#xA;तस्मात्संरक्षणं कार्यं यत्नतः सूतिकागृहे  ॥ ५१.१०७ ॥&lt;br&gt;&#xA;स्मृतिञ्चाप्रयतानाञ्च शून्यागारनिषेवणात् ।&lt;br&gt;&#xA;अपहन्ति सुतस्तस्याः प्रचण्डो नाम नामतः  ॥ ५१.१०८ ॥&lt;br&gt;&#xA;पौत्रेभ्यस्तस्य सम्भूता लीकाः शतसहस्रशः  ।&lt;br&gt;&#xA;चण्डालयोनयश्चाष्टौ दण्डपाशातिभीषणाः  ॥ ५१.१०९ ॥&lt;br&gt;&#xA;क्षुधाविष्टास्ततो लीकास्ताश्च चण्डालयोनयः  ।&lt;br&gt;&#xA;अभ्यधावन्त चान्योन्यमत्तुकामाः परस्परम्  ॥ ५१.११० ॥&lt;br&gt;&#xA;प्रचण्डो वारियित्वा तु तास्ताश्चण्डालयोनयः  ।&lt;br&gt;&#xA;समये स्थापयामास यादृशे तादृशं शृणु  ॥ ५१.१११ ॥&lt;br&gt;&#xA;अद्यप्रभृति लीकानामावासं यो हि दास्यति  ।&lt;br&gt;&#xA;दण्डं तस्याहमतुलं पातयिष्ये न संशयः  ॥ ५१.११२ ॥&lt;br&gt;&#xA;चण्डालयोन्योऽवसथे लीका या प्रसविष्यति  ।&lt;br&gt;&#xA;तस्याश्च सन्तिः पूर्वा सा च सद्यो नशिष्यति  ॥ ५१.११३ ॥&lt;br&gt;&#xA;प्रसूते कन्यके द्वे तु स्त्रीपुंसोर्बोजहारिणी  ।&lt;br&gt;&#xA;वातरूपामरूपाञ्च तस्याः प्रहरणन्तु ते  ॥ ५१.११४ ॥&lt;br&gt;&#xA;वातरूपा निषेकान्ते सा यस्मै क्षिपते सुतम्  ।&lt;br&gt;&#xA;स पुमान् वातशुक्रत्वं प्रयाति वनितापि वा  ॥ ५१.११५ ॥&lt;br&gt;&#xA;तथैव गच्छतः सद्यो निर्बोजत्वमरूपया  ।&lt;br&gt;&#xA;अस्नाताशी नरो यो वै तथैव पिशिताशनः  ॥ ५१.११६ ॥&lt;br&gt;&#xA;विद्वेषिणी तु या कन्या भृकुटीकुटिलानना  ।&lt;br&gt;&#xA;तस्या द्वौ तनयौ पुंसामपकारप्रकाशकौ  ॥ ५१.११७ ॥&lt;br&gt;&#xA;निर्बोजत्वं नरो याति नारी वा शौचवर्जिता  ।&lt;br&gt;&#xA;पैशुन्याभिरतं लोलमसज्जननिषेवणम्  ॥ ५१.११८ ॥&lt;br&gt;&#xA;पुरुषद्वेषिणञ्चैतौ नारमाक्रम्य तिष्ठतः  ।&lt;br&gt;&#xA;मात्रा भ्रात्रा तथा मित्रैरभीष्टैः स्वजनैः परैः  ॥ ५१.११९ ॥&lt;br&gt;&#xA;विद्विष्टो नाशमायाति पुरुषो धर्मतोर्ऽथतः  ।&lt;br&gt;&#xA;एकस्तु स्वगुणांल्लोके प्रकाशयति पापकृत् ॥ ५१.१२० ॥&lt;br&gt;&#xA;द्वितीयस्तु गुणान्मैत्रीं लोकस्थामपकर्षति  ।&lt;br&gt;&#xA;इत्येते दौः सहाः सर्वे यक्ष्मणः सन्ततावथ  ।&lt;br&gt;&#xA;पापाचाराः समाख्याता यैर्व्याप्तमखिलं जगत् ॥ ५१.१२१ ॥&lt;/p&gt;</description>
    </item>
    <item>
      <title>५२</title>
      <link>https://vishvAsa.github.io/purANam/mArkaNDeya-purANam/52/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/52/</guid>
      <description>&lt;p&gt;द्विपञ्चाशोऽध्यायः ५२&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;इत्येष तामसः सर्गो ब्रह्मणोऽव्यक्तजन्मनः  ।&lt;br&gt;&#xA;रुद्रसर्गं प्रवक्ष्यामि तन्मे निगदतः शृणु  ॥ ५२.१ ॥&lt;br&gt;&#xA;तनयाश्च तथैवाष्टौ पत्न्यः पुत्राश्च ते तथा  ।&lt;br&gt;&#xA;कल्पादावात्मनस्तुल्यं सुतं प्रध्यायतः प्रभोः  ॥ ५२.२ ॥&lt;br&gt;&#xA;प्रादुरासीदथाङ्केऽस्य कुमारो नीललोहितः  ।&lt;br&gt;&#xA;रुरोद सुस्वरं सोऽथ द्रवंश्च द्विजसत्तम  ॥ ५२.३ ॥&lt;br&gt;&#xA;किं रोदिषीति तं ब्रह्मा रुदन्तं प्रत्युवाच ह  ।&lt;br&gt;&#xA;नाम देहीति तं सोऽथ प्रत्युवाच जगत्पतिम्  ॥ ५२.४ ॥&lt;br&gt;&#xA;रुद्रस्त्वं देव ! नाम्नासि मा रोदीर्धैर्यमावह  ।&lt;br&gt;&#xA;एवमुक्तस्ततः सोऽथ सप्तकृत्वो रुरोद ह  ॥ ५२.५ ॥&lt;br&gt;&#xA;ततोऽन्यानि ददौ तस्मै सप्त नामानि वै प्रभुः  ।&lt;br&gt;&#xA;स्थानानि चैषामष्टानां पत्नीः पुत्रांश्च वै द्विज  ॥ ५२.६ ॥&lt;br&gt;&#xA;भवं शर्वं तथेशानं तथा पशुपतिं प्रभुः  ।&lt;br&gt;&#xA;भीममुग्रं महादेवमुवाच स पितामहः  ॥ ५२.७ ॥&lt;br&gt;&#xA;चक्रे नामान्यथैतानि स्थानान्येषाञ्चकार ह  ।&lt;br&gt;&#xA;सूर्यो जलं मही वह्निर्वायुराकाशमेव च  ॥ ५२.८ ॥&lt;br&gt;&#xA;दीक्षितो ब्राह्मणः सोम इत्येतास्तनवः क्रमात् ।&lt;br&gt;&#xA;सुवर्चला तथैवोमा विकेशी चापरा स्वधा  ॥ ५२.९ ॥&lt;br&gt;&#xA;स्वाहा दिशस्तथा दीक्षा रोहिणी च यथाक्रमम्  ।&lt;br&gt;&#xA;सूर्यादीनां द्विजश्रेष्ठ ! रुद्राद्यैर्नामभिः सह  ॥ ५२.१० ॥&lt;br&gt;&#xA;शनैश्चरस्तथा शुक्रो लोहिताङ्गो मनोजवः  ।&lt;br&gt;&#xA;स्कन्दः सर्गोऽथ सन्तानो बुधश्चानुक्रमात्सुतः  ॥ ५२.११ ॥&lt;br&gt;&#xA;एवम्प्रकारो रुद्रोऽसौ सतीं भार्यामविन्दत  ।&lt;br&gt;&#xA;दक्षकोपाच्च तत्याज सा सती स्वं कलेवरम्  ॥ ५२.१२ ॥&lt;br&gt;&#xA;हिमवद्दुहिता साभून्मेनायां द्विजसत्तम  ।&lt;br&gt;&#xA;तस्या भ्राता तु मैनाकः सखाम्भोधेरनुत्तमः  ॥ ५२.१३ ॥&lt;br&gt;&#xA;उपयेमे पुनश्चैनामनन्यां भगवान् भवः  ।&lt;br&gt;&#xA;देवौ धाताविधातारौ भृगोः ख्यातिरसूयत  ॥ ५२.१४ ॥&lt;br&gt;&#xA;श्रियञ्च देवदेवस्य पत्नी नारायणास्य या  ।&lt;br&gt;&#xA;आयातिर्नियतिश्चैव मेरोः कन्ये महात्मनः  ॥ ५२.१५ ॥&lt;br&gt;&#xA;धाताविधात्रोस्ते भार्ये तयोर्जातौ सुतावुभौ  ।&lt;br&gt;&#xA;प्राणश्चैव मृकण्डुश्च पिता मम महायशाः  ॥ ५२.१६ ॥&lt;br&gt;&#xA;मनस्विन्यामहं तस्मात्पुत्रो वेदशिरा मम  ।&lt;br&gt;&#xA;धूम्रवत्यां समभवत्प्राणस्यापि निबोध मे  ॥ ५२.१७ ॥&lt;br&gt;&#xA;प्राणस्य द्युतिमान् पुत्र उत्पन्नस्तस्य चात्मजः  ।&lt;br&gt;&#xA;अजराश्च तयोः पुत्राः पौत्राश्च बहवोऽभवन्  ॥ ५२.१८ ॥&lt;br&gt;&#xA;पत्नी मरीचेः सम्भूतिः पौर्णमासमसूयत  ।&lt;br&gt;&#xA;विरजाः पर्वतश्चैव तस्य पुत्रौ महात्मनः  ॥ ५२.१९ ॥&lt;br&gt;&#xA;तयोः पुत्रांस्तु वक्ष्येऽहं वंशसङ्कीर्तने द्विज  ।&lt;br&gt;&#xA;स्मृतिश्चाङ्गिरसः पत्नी प्रसूता कन्यकास्तथा  ॥ ५२.२० ॥&lt;br&gt;&#xA;सिनीवाली कुहूश्चैव राका भानुमती तथा  ।&lt;br&gt;&#xA;अनसूया तथैवात्रेर्जज्ञे पुत्रानकल्पषान्  ॥ ५२.२१ ॥&lt;br&gt;&#xA;सोमं दुर्वाससञ्चैव दत्तात्रेयञ्च योगिनम्  ।&lt;br&gt;&#xA;प्रीत्यां पुलस्त्यभार्यायां दत्तोऽन्यस्तत्सुतोऽभवत् ॥ ५२.२२ ॥&lt;br&gt;&#xA;पूर्वजन्मनि सोऽगस्त्यः स्मृतः स्वायम्भुवेऽन्तरे  ।&lt;br&gt;&#xA;कर्दमश्चार्ववीरश्च सहिष्णुश्च सुतत्रयम्  ॥ ५२.२३ ॥&lt;br&gt;&#xA;क्षमा तु सुषुवे भार्या पुलहस्य प्रजापतेः  ।&lt;br&gt;&#xA;क्रतोस्तु सन्नतिर्भार्या बालखिल्यानसूयत  ॥ ५२.२४ ॥&lt;br&gt;&#xA;षष्टिर्यानि सहस्राणि ऋषीणामूर्ध्वरेतसाम्  ।&lt;br&gt;&#xA;ऊर्जायान्तु वसिष्ठस्य सप्ताजायन्त वै सुताः  ॥ ५२.२५ ॥&lt;br&gt;&#xA;रजोगात्रोर्ध्वबाहुश्च सबलश्चानघस्तथा  ।&lt;br&gt;&#xA;सुतपाः शुक्ल इत्येते सर्वे सप्तर्षयः स्मृताः  ॥ ५२.२६ ॥&lt;br&gt;&#xA;योऽसावग्निरभीमानी ब्रह्मणस्तनयोऽग्रजः  ।&lt;br&gt;&#xA;तस्मात्स्वाहा सुतान् लेभे त्रीनुदारौजसो द्विज  ॥ ५२.२७ ॥&lt;br&gt;&#xA;पावकं पवमानञ्च शुचिञ्चापि जलाशिनम्  ।&lt;br&gt;&#xA;तेषान्तु सन्तातावन्ये चत्वारिंशच्च पञ्च च  ॥ ५२.२८ ॥&lt;br&gt;&#xA;कथ्यन्ते बहुशश्चैते पिता पुत्रत्रयञ्च यत् ।&lt;br&gt;&#xA;एवमेकोनपञ्चाशद्दुर्जयाः परिकीर्तिताः  ॥ ५२.२९ ॥&lt;br&gt;&#xA;पितरो ब्रह्मणा सृष्टा ये व्याख्याता मया तव  ।&lt;br&gt;&#xA;अग्निष्वात्ता बर्हिषदोऽनग्नयः साग्नयश्च ये  ॥ ५२.३० ॥&lt;br&gt;&#xA;तेभ्यः स्वधा सुते जज्ञे मेनां वै धारिणीं तथा  ।&lt;br&gt;&#xA;ते उभे ब्रह्मवादिन्यौ योगिन्यौ चाप्युभे द्विज  ॥ ५२.३१ ॥&lt;br&gt;&#xA;उत्तमज्ञानसम्पन्ने सर्वैः समुदिते गुणैः  ।&lt;br&gt;&#xA;इत्येषा दक्षकन्यानां कथितापत्यसन्ततिः  ।&lt;br&gt;&#xA;श्रद्धावान् संस्मरन्नित्यं प्रजावानभिजायते  ॥ ५२.३२ ॥&lt;/p&gt;</description>
    </item>
    <item>
      <title>५३</title>
      <link>https://vishvAsa.github.io/purANam/mArkaNDeya-purANam/53/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/53/</guid>
      <description>&lt;p&gt;त्रिपञ्चाशोऽध्यायः ५३&lt;/p&gt;&#xA;&lt;p&gt;क्रौष्टुकिरुवाच&lt;/p&gt;&#xA;&lt;p&gt;स्वायम्भुवं त्वयाख्यातमेतन्मन्वन्तरञ्च यत् ।&lt;br&gt;&#xA;तदहं भगवन् ! सम्यक्श्रोतुमिच्छामि कथ्यताम्  ॥ ५३.१ ॥&lt;br&gt;&#xA;मन्वन्तरप्रमाणञ्च देवा देवर्षयस्तथा  ।&lt;br&gt;&#xA;ये च क्षितीशा भगवन् ! देवेन्द्रश्चैव यस्तथा  ॥ ५३.२ ॥&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;मन्वन्तराणां सङ्ख्याता साधिका ह्येकसप्ततिः  ।&lt;br&gt;&#xA;मानुषेण प्रमाणेन शृणु मन्वन्तरञ्च मे  ॥ ५३.३ ॥&lt;br&gt;&#xA;त्रिंशत्कोट्यस्तु सङ्ख्याताः सहस्राणि च विंशतिः  ।&lt;br&gt;&#xA;सप्तषष्टिस्तथान्यानि नियुतानि च सङ्ख्यया  ॥ ५३.४ ॥&lt;br&gt;&#xA;मन्वन्तरप्रमाणञ्च इत्येतत्साधिकं विना  ।&lt;br&gt;&#xA;अष्टौ शतसहस्राणि दिव्यया सङ्ख्यया स्मृतम्  ॥ ५३.५ ॥&lt;br&gt;&#xA;द्विपञ्चाशत्तथान्यानि सहस्राण्यधिकानि च  ।&lt;br&gt;&#xA;स्वायम्भुवो मनुः पूर्वं मनुः स्वारोचिषस्तथा  ॥ ५३.६ ॥&lt;br&gt;&#xA;औत्तमस्तामसश्चैव रैवतश्चाक्षुषस्तथा  ।&lt;br&gt;&#xA;षडेते मनवोऽतीतास्तथा वैवस्वतोऽधुना  ॥ ५३.७ ॥&lt;br&gt;&#xA;सावर्णिः पञ्च रौच्याश्च भौत्याश्चागामिनस्त्वमी  ।&lt;br&gt;&#xA;एतेषां विस्तरं भूयो मन्वन्तरपरिग्रहे  ॥ ५३.८ ॥&lt;br&gt;&#xA;वक्ष्ये देवानृषींश्चैव यक्षेन्द्राः पितरश्च ये  ।&lt;br&gt;&#xA;उत्पत्तिं सङ्ग्रहं ब्रह्मन् ! श्रूयतामस्य सन्ततिः  ॥ ५३.९ ॥&lt;br&gt;&#xA;यच्च तेषामभूत्क्षेत्रं तत्पुत्राणां महात्मनाम्  ।&lt;br&gt;&#xA;मनोः स्वायम्भुवस्यासन् दश पुत्रास्तु तत्समाः  ॥ ५३.१० ॥&lt;br&gt;&#xA;यैरियं पृथिवी सर्वा सप्तद्वीपा सपर्वता  ।&lt;br&gt;&#xA;ससमुद्राकरवती प्रतिवर्षं निवेशिता  ॥ ५३.११ ॥&lt;br&gt;&#xA;ससमुद्राकरवती प्रतिवर्षं त्रेतायुगे तथा  ।&lt;br&gt;&#xA;प्रियव्रतस्य पुत्रैस्तैः पौत्रैः स्वायम्भुवस्य च  ॥ ५३.१२ ॥&lt;br&gt;&#xA;प्रियव्रतात्प्रजावत्यां वीरात्कन्या व्यजायत  ।&lt;br&gt;&#xA;कन्या सा तु महाभागा कर्दमस्य प्रजापते  ॥ ५३.१३ ॥&lt;br&gt;&#xA;कन्ये द्वे दश पुत्रांश्च सम्राट्कुक्षी च ते उभे  ।&lt;br&gt;&#xA;तयोर्वै भ्रातरः शूराः प्रजापतिसमा दश  ॥ ५३.१४ ॥&lt;br&gt;&#xA;आग्नीध्रो मेधातिथिश्च वपुष्मांश्च तथापरः  ।&lt;br&gt;&#xA;ज्योतिष्मान्द्युतिमान् भव्यः सवनः सप्त एव ते  ॥ ५३.१५ ॥&lt;br&gt;&#xA;प्रियव्रतोऽभ्यषिञ्चत्तान् सप्त सप्तसु पार्थिवान्  ।&lt;br&gt;&#xA;द्वीपेषु तेन धर्मेण द्वीपांश्चैव निबोध मे  ॥ ५३.१६ ॥&lt;br&gt;&#xA;जम्बुद्वीपे तथाग्नीध्रं राजानं कृतवान् पिता  ।&lt;br&gt;&#xA;प्लक्षद्वीपेश्वरश्चापि तेन मेधातिथिः कृतः  ॥ ५३.१७ ॥&lt;br&gt;&#xA;शाल्मलेस्तु वपुष्मन्तं ज्योतिष्मन्तं कुशाह्वये  ।&lt;br&gt;&#xA;क्रौञ्चद्वीपे द्युतिमन्तं भव्यं शाकाह्वयेश्वरम्  ॥ ५३.१८ ॥&lt;br&gt;&#xA;पुष्कराधिपतिञ्चापि सवनं कृतवान् सुतम्  ।&lt;br&gt;&#xA;महावीतो धातकिश्च पुष्कराधिपतेः सुतौ  ॥ ५३.१९ ॥&lt;br&gt;&#xA;द्विधा कृत्वा तयोर्वर्षं पुष्करे सन्न्यवेशयत् ।&lt;br&gt;&#xA;भव्यस्य पुत्राः सप्तासन्नामतस्तान्निबोध मे  ॥ ५३.२० ॥&lt;br&gt;&#xA;जलदश्च कुमारश्च सुकुमारो मनीवकः  ।&lt;br&gt;&#xA;कुशोत्तरोऽथ मेधावी सप्तमस्तु महाद्रुमः  ॥ ५३.२१ ॥&lt;br&gt;&#xA;तन्नामकानि वर्षाणि शाकद्वीपे चकार सः  ।&lt;br&gt;&#xA;तथा द्युतिमतः सप्त पुत्रास्तांश्च निबोध मे  ॥ ५३.२२ ॥&lt;br&gt;&#xA;कुशलो मनुगश्चोष्णः प्राकरश्चार्थकारकः  ।&lt;br&gt;&#xA;मुनिश्च दुन्दुभिश्चैव सप्तमः परिकीर्तितः  ॥ ५३.२३ ॥&lt;br&gt;&#xA;तेषां स्वनामधेयानि क्रौञ्चद्वीपे तथाभवन्  ।&lt;br&gt;&#xA;ज्योतिष्मतः कुशद्वीपे पुत्रनामाङ्कितानि वै  ॥ ५३.२४ ॥&lt;br&gt;&#xA;तत्रापि सप्त वर्षापि तेषां नामानि मे शृणु  ।&lt;br&gt;&#xA;उद्भिदं वैष्णवञ्चैव सुरथं लम्बनं तथा  ॥ ५३.२५ ॥&lt;br&gt;&#xA;धृतिमत्प्राकरञ्चैव कापिलं चापि सप्तमम्  ।&lt;br&gt;&#xA;वपुष्मतः सुताः सप्त शाल्मलेशस्य चाभवन्  ॥ ५३.२६ ॥&lt;br&gt;&#xA;श्वेतश्च हरितश्चैव जीमूतो रोहितस्तथा  ।&lt;br&gt;&#xA;वैद्युतो मानसश्चैव केतुमान् सप्तमस्तथा  ॥ ५३.२७ ॥&lt;br&gt;&#xA;तथैव शाल्मलेस्तेषां समनामानि सप्त वै  ।&lt;br&gt;&#xA;सप्त मेधातिथेः पुत्राः प्लक्षद्वीपेश्वरस्य वै  ॥ ५३.२८ ॥&lt;br&gt;&#xA;येषां नामाङ्गितैर्वर्षैः प्लक्षद्वीपस्तु सप्तधा  ।&lt;br&gt;&#xA;पूर्वं शाकभवं वर्षं शिशिरन्तु सुखोदयम्  ॥ ५३.२९ ॥&lt;br&gt;&#xA;आनन्दञ्च शिवञ्चैव क्षेमकञ्च ध्रुवन्तथा  ।&lt;br&gt;&#xA;प्लक्षद्वीपादिभूतेषु शाकद्वीपान्तिमेषु वै  ॥ ५३.३० ॥&lt;br&gt;&#xA;ज्ञेयः पञ्चसु धर्मश्च वर्णाश्रमविभागजः  ।&lt;br&gt;&#xA;नित्यः स्वाभाविकश्चैव अहिंसाविधिवर्धितः  ॥ ५३.३१ ॥&lt;br&gt;&#xA;पञ्चस्वेतेषु वर्षेषु सर्वसाधारणः स्मृतः  ।&lt;br&gt;&#xA;अग्नीध्राय पिता पूर्वं जम्बुद्वीपं ददौ द्विज  ॥ ५३.३२ ॥&lt;br&gt;&#xA;तस्य पुत्रा बभूवुर्हि प्रजापतिसमा नव  ।&lt;br&gt;&#xA;ज्येष्ठो नाबिरिति ख्यातस्तस्य किम्पुरुषोऽनुजः  ॥ ५३.३३ ॥&lt;br&gt;&#xA;हरिवर्षस्तृतीयस्तु चतुर्थोऽभूदिलावृतः  ।&lt;br&gt;&#xA;वश्यश्च पञ्चमः पुत्रो हिरण्यः षष्ठ उच्यते  ॥ ५३.३४ ॥&lt;br&gt;&#xA;कुरुस्तु सप्तमस्तेषां भद्राश्वश्चाष्टमः स्मृतः  ।&lt;br&gt;&#xA;नवमः केतुमालश्च तन्नाम्ना वर्षसंस्थितिः  ॥ ५३.३५ ॥&lt;br&gt;&#xA;यानि किपुरुषाद्यानि वर्जयित्वा हिमाह्वयम्  ।&lt;br&gt;&#xA;तेषां स्वबावतः सिद्धिः सुखप्राया ह्यत्नतः  ॥ ५३.३६ ॥&lt;br&gt;&#xA;विपर्ययो न तेष्वस्ति जरामृत्युभयं न च  ।&lt;br&gt;&#xA;धर्माधर्मौ न तेष्वास्तां नोत्तमाधममध्यमाः  ॥ ५३.३७ ॥&lt;br&gt;&#xA;न वै चतुर्युगावस्था नार्तवा ऋतवो न च  ।&lt;br&gt;&#xA;आग्नीध्रसूनोर्नाभेस्तु ऋषभोऽभूत्सुतो द्विज  ॥ ५३.३८ ॥&lt;br&gt;&#xA;ऋषभाद्भरतो जज्ञे वीरः पुत्रशताद्वरः  ।&lt;br&gt;&#xA;सोऽभिषिच्यर्षभः पुत्रं महाप्रव्राज्यमास्थितः  ॥ ५३.३९ ॥&lt;br&gt;&#xA;तपस्तेपे महाभागः पुलहाश्रमसंश्रयः  ।&lt;br&gt;&#xA;हिमाह्विं दक्षिणं वर्षं भरताय पिता ददौ  ॥ ५३.४० ॥&lt;br&gt;&#xA;तस्मात्तु भारतं वर्षं तस्य नान्मा महात्मनः  ।&lt;br&gt;&#xA;भतस्याप्यभूत्पुत्रः सुमतिर्नाम धार्मिकः  ॥ ५३.४१ ॥&lt;br&gt;&#xA;तस्मिन् राज्यं समावेश्य भरतोऽपि वनं ययौ  ।&lt;br&gt;&#xA;एतेषां पुत्रपौत्रैस्तु सप्तद्वीपा वसुन्धरा  ॥ ५३.४२ ॥&lt;br&gt;&#xA;प्रियव्रतस्य पुत्रैस्तु भुक्त्वा स्वायम्भुवेऽन्तरे  ।&lt;br&gt;&#xA;एष स्वायम्भुवः सर्गः कथितस्ते द्विजोत्तम  ॥ ५३.४३ ॥&lt;br&gt;&#xA;पूर्वमन्वन्तरे सम्यक्किमन्यत्कथयामि ते  ॥ ५३.४४ ॥&lt;/p&gt;</description>
    </item>
    <item>
      <title>५४</title>
      <link>https://vishvAsa.github.io/purANam/mArkaNDeya-purANam/54/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/54/</guid>
      <description>&lt;p&gt;चतुःपञ्चाशोऽध्यायः ५४&lt;/p&gt;&#xA;&lt;p&gt;क्रौष्टुकिरुवाच&lt;/p&gt;&#xA;&lt;p&gt;कतिद्वीपाः समुद्रा वा पर्वता वा कति द्विज  ।&lt;br&gt;&#xA;कियन्ति चैव वर्षाणि तेषां नद्यश्च का मुने  ॥ ५४.१ ॥&lt;br&gt;&#xA;महाभूतप्रमाणञ्च लोकालोकन्तथैव च  ।&lt;br&gt;&#xA;पर्यासं परिमाणञ्च गतिञ्चन्द्रार्कयोरपि  ॥ ५४.२ ॥&lt;br&gt;&#xA;एतत्प्रब्रूहि मे सर्वं विस्तरेण महामुने  ॥ ५४.३ ॥&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;शतार्धकोटिविस्तारा पृथिवी कृत्स्त्रशो द्विज  ।&lt;br&gt;&#xA;तस्या हि स्थानमखिलं कथयामि शृणुष्व तत् ॥ ५४.४ ॥&lt;br&gt;&#xA;ये ते द्वीपा मया प्रोक्ता जम्बुद्वीपादयो द्विज  ।&lt;br&gt;&#xA;पुष्करान्ता महाभाग ! शृण्वेषां विस्तरं पुनः  ॥ ५४.५ ॥&lt;br&gt;&#xA;द्वीपात्तु द्विगुणो द्वीपो जम्बुः प्लक्षोऽथ शाल्मलः  ।&lt;br&gt;&#xA;कुशः क्रौञ्चस्तथा शाकः पुष्करद्वीप एव च  ॥ ५४.६ ॥&lt;br&gt;&#xA;लवणेक्षुसुरासर्पिर्दधिदुग्धःजलाब्धिभिः  ।&lt;br&gt;&#xA;द्विगुणैर्द्विगुणैर्वृद्ध्या सर्वतः परिवेष्टिताः  ॥ ५४.७ ॥&lt;br&gt;&#xA;जम्बुद्वीपस्य संस्थानं प्रवक्ष्येऽहं निबोध मे  ।&lt;br&gt;&#xA;लक्षमेकं योजनानां वृत्तौ विस्तारदैर्घ्यतः  ॥ ५४.८ ॥&lt;br&gt;&#xA;हिमवान् हेमकूटश्च ऋषभो मेरुरेव च  ।&lt;br&gt;&#xA;नीलः श्वेतस्तथा शृङ्गी सप्तास्मिन् वर्षपर्वताः  ॥ ५४.९ ॥&lt;br&gt;&#xA;द्वौ लक्षयोजनायामौ मध्ये तत्र महाचलौ  ।&lt;br&gt;&#xA;तयोर्दक्षिणतो यौ तु यौ तथोत्तरतो गिरी  ॥ ५४.१० ॥&lt;br&gt;&#xA;दशभिर्दशभिर्न्यूनैः सहस्रैस्तैः परस्परम्  ।&lt;br&gt;&#xA;द्विसाहस्त्रोच्छ्रयाः सर्वे तावद्विस्तारिणश्च ते  ॥ ५४.११ ॥&lt;br&gt;&#xA;समुद्रान्तः प्रविष्टाश्च षडस्मिन् वर्षपर्वताः  ।&lt;br&gt;&#xA;दक्षिणोत्तरतो निम्ना मध्ये तुङ्गायता क्षितिः  ॥ ५४.१२ ॥&lt;br&gt;&#xA;वेद्यर्धे दक्षिमे त्रीणि त्रीणि वर्षाणि चोत्तरे  ।&lt;br&gt;&#xA;इलावृतं तयोर्मध्ये चन्द्रार्धाकारवत्स्थितम्  ॥ ५४.१३ ॥&lt;br&gt;&#xA;ततः पूर्वेण भद्राश्वं केतुमालञ्च पश्चिमे  ।&lt;br&gt;&#xA;इलावृतस्य मध्ये तु मेरुः कनकपर्वतः  ॥ ५४.१४ ॥&lt;br&gt;&#xA;चतुरशीतिसाहस्त्रस्तस्योच्छ्रायो महागिरेः  ।&lt;br&gt;&#xA;प्रविष्टः षोडशाधस्ताद्विस्तीर्णः षोडशैव तु  ॥ ५४.१५ ॥&lt;br&gt;&#xA;शरावसंस्थितत्वाच्च द्वात्रिंशन्मूर्ध्नि विस्तृतः  ।&lt;br&gt;&#xA;शुक्लः पीतोऽसितो रक्तः प्राच्यादिषु यथाक्रमम्  ॥ ५४.१६ ॥&lt;br&gt;&#xA;विप्रो वैश्यस्तथा शूद्रः क्षत्रियश्च स्ववर्णतः  ।&lt;br&gt;&#xA;तस्योपरि तथैवाष्टौ पुर्यो दिक्षु यथाक्रमम्  ॥ ५४.१७ ॥&lt;br&gt;&#xA;इन्द्रादिलोकपालानां तन्मध्ये ब्रह्मणः सभा  ।&lt;br&gt;&#xA;योजनानां सहस्राणि चतुर्दश समुच्छ्रिता  ॥ ५४.१८ ॥&lt;br&gt;&#xA;अयुतोच्छ्रायास्तस्याधस्तथा विषकम्भवर्वताः  ।&lt;br&gt;&#xA;प्राच्यादिषु क्रमेणैव मन्दरो गन्धमादनः  ॥ ५४.१९ ॥&lt;br&gt;&#xA;विपुलश्च सुपार्श्वश्च केतुपादपशोभिताः  ।&lt;br&gt;&#xA;कदम्बो मन्दरे केतुर्जम्बुव गन्धमादने  ॥ ५४.२० ॥&lt;br&gt;&#xA;विपुले च तथाश्वत्थः सुपार्श्वे च वटो महान्  ।&lt;br&gt;&#xA;एकादशशतायामा योजनानामिमे नगाः  ॥ ५४.२१ ॥&lt;br&gt;&#xA;जठरो देवकूटश्च पूर्वस्यां दिशि पर्वतौ  ।&lt;br&gt;&#xA;आनीलनिषधौ प्राप्तौ परस्परनिरन्तरौ  ॥ ५४.२२ ॥&lt;br&gt;&#xA;निषधः पारियात्रश्च मेरोः पार्श्वे तु पश्चिमे  ।&lt;br&gt;&#xA;यथा पूर्वौ तथा चैतावानीलनिषधायतौ  ॥ ५४.२३ ॥&lt;br&gt;&#xA;कैलासो हिमवांश्चैव दक्षिणेन महाचलौ  ।&lt;br&gt;&#xA;पूर्वपश्चायतावेतावर्णवान्तर्व्यवस्थितौ  ॥ ५४.२४ ॥&lt;br&gt;&#xA;शृङ्गवान् जारुधिश्चैव तथैवोत्तरपर्वतौ  ।&lt;br&gt;&#xA;यतैव दक्षिणे तद्वदर्णप्वान्तर्व्यवस्थितौ  ॥ ५४.२५ ॥&lt;br&gt;&#xA;मर्यादापर्वता ह्येते कथ्यन्तेऽष्टौ द्विजोत्तम  ।&lt;br&gt;&#xA;हिमवद्धेमकूटादिपर्वतानां परस्परम्  ॥ ५४.२६ ॥&lt;br&gt;&#xA;नवयोजनसाहस्त्रं प्रागुदग्दक्षिणोत्तरम्  ।&lt;br&gt;&#xA;मेरोरिलावृते तद्वदन्तरे वै चतुर्दिशम्  ॥ ५४.२७ ॥&lt;br&gt;&#xA;फलानि यानि वै जम्ब्वाः गन्धमादनपर्वते  ।&lt;br&gt;&#xA;गजदेहप्रमाणानि पतन्ति गिरिमूर्धनि  ॥ ५४.२८ ॥&lt;br&gt;&#xA;तेषां स्त्रावात्प्रभवति ख्याता जम्बूनदीति वै  ।&lt;br&gt;&#xA;यत्र जाम्बूनदं नाम कनकं सम्प्रजायते  ॥ ५४.२९ ॥&lt;br&gt;&#xA;सा परिक्रम्य वै मेरुं जम्बूमूलं पुनर्नदी  ।&lt;br&gt;&#xA;विशति द्विजशार्दूल ! पीयमाना जनैश्च तैः  ॥ ५४.३० ॥&lt;br&gt;&#xA;भद्राश्वेऽश्वशिरा विष्णुर्भारते कूर्मसंस्थितिः  ।&lt;br&gt;&#xA;वराहः केतुमाले च मत्स्यरूपस्तथोत्तरे  ॥ ५४.३१ ॥&lt;br&gt;&#xA;तेषु नक्षत्रविन्यासाद्विषयाः समवस्थिताः  ।&lt;br&gt;&#xA;चतुर्ष्वपि द्विजश्रेष्ठ ! ग्रहाभिभवपाठकाः  ॥ ५४.३२ ॥&lt;/p&gt;</description>
    </item>
    <item>
      <title>५५</title>
      <link>https://vishvAsa.github.io/purANam/mArkaNDeya-purANam/55/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/55/</guid>
      <description>&lt;p&gt;पञ्चपञ्चाशोऽध्यायः ५५&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;शैलेषु मन्दाराद्येषु चतुर्ष्वपि द्विजोत्तम  ।&lt;br&gt;&#xA;वाननि यानि चत्वारि सरांसि च निबोध मे  ॥ ५५.१ ॥&lt;br&gt;&#xA;पूर्वं चैत्ररथं नाम दक्षिणे नन्दनं वनम्  ।&lt;br&gt;&#xA;वैभ्राजं पश्चिमे शैले सावित्रं चोत्तराचले  ॥ ५५.२ ॥&lt;br&gt;&#xA;अरुणोदं सरः पूर्वं मानसं दक्षिणे तथा  ।&lt;br&gt;&#xA;शीतोदं पश्चिमे मेरोर्महाभद्रं तथोत्तरे  ॥ ५५.३ ॥&lt;br&gt;&#xA;शीतार्तश्चक्रमुञ्जश्च कुलीरोऽथ सुकङ्कवान्  ।&lt;br&gt;&#xA;मणिशैलोऽथ वृषवान्महानीलो भवाचलः  ॥ ५५.४ ॥&lt;br&gt;&#xA;सूबिन्दुर्मन्दरो वेणुस्तामसो निषधस्तथा  ।&lt;br&gt;&#xA;देवशैलश्च पूर्वेण मन्दरस्य महाचलः  ॥ ५५.५ ॥&lt;br&gt;&#xA;त्रिकटशिखराद्रिश्च कलिङ्गोऽथ पतङ्गकः  ।&lt;br&gt;&#xA;रुचकः सानुमांश्चाद्रिस्ताम्रकोऽथ विशाखवान्  ॥ ५५.६ ॥&lt;br&gt;&#xA;श्वेतोदरः समूलश्च वसुधारश्च रत्नवान्  ।&lt;br&gt;&#xA;एकशृङ्गो महाशैलो राजशालः पिपाठकः  ॥ ५५.७ ॥&lt;br&gt;&#xA;पञ्चशैलोऽथ कैलासो हिमवांश्चाचलोत्तमः  ।&lt;br&gt;&#xA;इत्येते दक्षिणे पार्श्वे मेरोः प्रोक्ता महाचलाः  ॥ ५५.८ ॥&lt;br&gt;&#xA;सुरक्षः शिशिराक्षश्च वैदुर्यः कपिलस्तथा  ।&lt;br&gt;&#xA;पिञ्जरोऽथ महाभद्रः सुरसः पिङ्गलो मधुः  ॥ ५५.९ ॥&lt;br&gt;&#xA;अञ्जनः कुक्कुटः कृष्णः पाण्डरश्चालोत्तमः  ।&lt;br&gt;&#xA;सहस्रशिखरश्चाद्रिः पारियात्रः सशृङ्गवान्  ॥ ५५.१० ॥&lt;br&gt;&#xA;पश्चिमेन तथा मेरोर्विस्कम्भात्पश्चिमाद्वहिः  ।&lt;br&gt;&#xA;एतेऽचलाः समाख्याताः शृणुष्वन्यांस्तथोत्तरान्  ॥ ५५.११ ॥&lt;br&gt;&#xA;शङ्खकूटोऽथ वृषभो हंसनाभस्तथाचलः  ।&lt;br&gt;&#xA;कपिलेन्द्रस्तथा शैलः सानुमान्नील एव च  ॥ ५५.१२ ॥&lt;br&gt;&#xA;स्वर्णशृङ्गी शातशृङ्गी पुष्पको मेघपर्वतः  ।&lt;br&gt;&#xA;विरजाक्षो वराहाद्रिर्मयूरो जारुधिस्तथा  ॥ ५५.१३ ॥&lt;br&gt;&#xA;इत्येते कथिता ब्रह्मन् ! मेरोरुत्तरतो नगाः  ।&lt;br&gt;&#xA;एतेषां पर्वतानान्तु द्रौण्योऽतीव मनोहराः  ॥ ५५.१४ ॥&lt;br&gt;&#xA;वनैरमलपानीयैः सरोभिरुपशोभिताः  ।&lt;br&gt;&#xA;तासु पुण्यकृतां जन्म मनुष्याणां द्विजोत्तम  ॥ ५५.१५ ॥&lt;br&gt;&#xA;एते भौमा द्विजश्रेष्ठ ! स्वर्गाः स्वर्गगुणाधिकाः  ।&lt;br&gt;&#xA;न तासु पुण्यपापानामपूर्वाणामुपार्जनम्  ॥ ५५.१६ ॥&lt;br&gt;&#xA;पुण्योपभोगा एवोक्ता देवानामपि तास्वपि  ।&lt;br&gt;&#xA;शीतान्ताद्येषु चैतषु शैलेषु द्विजसत्तम  ॥ ५५.१७ ॥&lt;br&gt;&#xA;विद्याधराणां यक्षाणां किन्नरोरगरक्षसाम्  ।&lt;br&gt;&#xA;देवानाञ्च महावासा गन्धर्वाणां च शोभनाः  ॥ ५५.१८ ॥&lt;br&gt;&#xA;महापुण्या मनोज्ञैश्च सदैवोपवनैर्युताः  ।&lt;br&gt;&#xA;सरांसि च मनोज्ञानि सर्वर्तुसुखदोऽनिलः  ॥ ५५.१९ ॥&lt;br&gt;&#xA;न चैतेषु मनुष्याणां वैमनस्यानि कुत्रचित् ।&lt;br&gt;&#xA;तदेवं पार्थिवं पद्मं चतुष्पत्रं मयोदितम्  ॥ ५५.२० ॥&lt;br&gt;&#xA;भद्राश्चभारताद्यानि पत्राण्यस्य चतुर्दिशम्  ।&lt;br&gt;&#xA;भारतं नाम यद्वर्षं दक्षिणेन मयोदितम्  ॥ ५५.२१ ॥&lt;br&gt;&#xA;तत्कर्मभूमिर्नान्यत्र सम्प्राप्तिः पुण्यपापयोः  ।&lt;br&gt;&#xA;एतत्प्रधानं विज्ञेयं यत्र सर्वं प्रतिष्ठितम्  ॥ ५५.२२ ॥&lt;br&gt;&#xA;तस्मात्स्वर्गापवर्गौ च मानुष्यनारकावपि  ।&lt;br&gt;&#xA;तिर्यक्त्वमथवाप्यन्यत्नरः प्राप्नोति वै द्विज  ॥ ५५.२३ ॥&lt;/p&gt;</description>
    </item>
    <item>
      <title>५६</title>
      <link>https://vishvAsa.github.io/purANam/mArkaNDeya-purANam/56/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/56/</guid>
      <description>&lt;p&gt;षट्पञ्चाशोऽध्यायः ५६&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;धराधरां जगद्योनेः पदं नारायणस्य च  ।&lt;br&gt;&#xA;ततः प्रवृत्ता या देवी गङ्गा त्रिपथगामिनी  ॥ ५६.१ ॥&lt;br&gt;&#xA;सा प्रविश्य सुधायोनिं सोममाधारमम्भसाम्  ।&lt;br&gt;&#xA;ततः सम्बध्यमानार्करश्मिसङ्गतिपावनी  ॥ ५६.२ ॥&lt;br&gt;&#xA;पपात मेरुपृष्ठे च सा चतुर्धा ततो ययौ  ।&lt;br&gt;&#xA;मेरुकूटतटान्तेभ्यो निपतन्ती ववर्तिता  ॥ ५६.३ ॥&lt;br&gt;&#xA;विकीर्यमाणसलिला निरालम्बा पपात सा  ।&lt;br&gt;&#xA;मन्दराद्येषु पादेषु प्रविभक्तोदका समम्  ॥ ५६.४ ॥&lt;br&gt;&#xA;चतुर्ष्वपि पपाताम्बुविभिन्नाङ्घ्रिशिलोच्चया  ।&lt;br&gt;&#xA;पूर्वा सीतेऽति विख्याता ययौ चैत्ररथं वनम्  ॥ ५६.५ ॥&lt;br&gt;&#xA;तत्प्लावयित्वा च ययौ वरुणोदं सरोवनम्  ।&lt;br&gt;&#xA;शीतान्तञ्च गिरिं तस्मात्ततश्चान्यान् गिरीन् क्रमात् ॥ ५६.६ ॥&lt;br&gt;&#xA;गत्वा भुवं समासाद्य भद्राश्वाज्जलधिं गता  ।&lt;br&gt;&#xA;तथैवालकनन्दाख्या दक्षिणे गन्धमादने  ॥ ५६.७ ॥&lt;br&gt;&#xA;मेरुपादवनं गत्वा नन्दनं देवनन्दनम्  ।&lt;br&gt;&#xA;मानसञ्च महावेगात्प्लापयित्वा सरोवरम्  ॥ ५६.८ ॥&lt;br&gt;&#xA;आसाद्य शैलराजानं रम्यं हि शिखरन्तथा  ।&lt;br&gt;&#xA;तस्माच्च पर्वतान् सर्वान् दक्षिणोपक्रमोदितान्  ॥ ५६.९ ॥&lt;br&gt;&#xA;तान् प्लावयित्वा सम्प्राप्ता हिमवन्तं महागिरिम्  ।&lt;br&gt;&#xA;दधार तत्र तां शम्भुर्न मुमोच वृषध्वजः  ॥ ५६.१० ॥&lt;br&gt;&#xA;भघीरथेनोपवासैः स्तुत्या चाराधितो विभुः  ।&lt;br&gt;&#xA;तत्र मुक्ता च शर्वेण सप्तधा दक्षिणोदधिम्  ॥ ५६.११ ॥&lt;br&gt;&#xA;प्रविवेश त्रिधा प्राच्यां प्लावयन्ती महानदी  ।&lt;br&gt;&#xA;भगीरथरथस्यानु स्त्रोतसैकेन दक्षिणाम्  ॥ ५६.१२ ॥&lt;br&gt;&#xA;तथैव पश्चिमे पादे विपुले सा महानदी  ।&lt;br&gt;&#xA;सुचक्षुरिति विख्याता वैभ्राजं साचलं ययौ । ५६.१३।&lt;br&gt;&#xA;शीतोदञ्च सरस्तस्मात्प्लावयन्ती महानदी  ।&lt;br&gt;&#xA;सुचक्षुः पर्वतं प्राप्ता ततश्च त्रिशिखं गता  ॥ ५६.१४ ॥&lt;br&gt;&#xA;तस्मात्क्रमेण चाद्रीणां शिखरेषु निपत्य सा  ।&lt;br&gt;&#xA;केतुमालं समासाद्य प्रविष्टा लवणोदधिम्  ॥ ५६.१५ ॥&lt;br&gt;&#xA;सुपार्श्वन्तु तथैवाद्रिं मेरुपादं हि सा गता  ।&lt;br&gt;&#xA;(भद्रसोमेति) तत्र सोमेति विख्याता सा ययौ सवितुर्वनम्  ॥ ५६.१६ ॥&lt;br&gt;&#xA;तत्पावयन्ती सम्प्राप्ता महाभद्रं सरोवरम्  ।&lt;br&gt;&#xA;ततश्च शङ्खकूटं सा प्रयाता वै महानदी  ॥ ५६.१७ ॥&lt;br&gt;&#xA;तस्माच्च वृषभादीन् सा क्रमात्प्राप्य शिलोच्चयान्  ।&lt;br&gt;&#xA;महार्णवमनुप्राप्ता प्लावयित्वोत्तरान् कुरून्  ॥ ५६.१८ ॥&lt;br&gt;&#xA;एवमेषा मया गङ्गां कथिता ते द्विजर्षभ  ।&lt;br&gt;&#xA;जम्बुद्वीपनिवेशश्च वर्षाणि च यथातथम्  ॥ ५६.१९ ॥&lt;br&gt;&#xA;वसन्ति तेषु सर्वेषु प्रजाः किम्पुरुषादिषु  ।&lt;br&gt;&#xA;सुखप्राया निरातङ्का न्यूनतोत्कर्षवर्जिताः  ॥ ५६.२० ॥&lt;br&gt;&#xA;नवस्वपि च वर्षेषु सप्त सप्त कुलाचलाः  ।&lt;br&gt;&#xA;एकैकस्मिंस्तथा देशे नद्यश्चाद्रिविनिः सृताः  ॥ ५६.२१ ॥&lt;br&gt;&#xA;यानि किम्पुरुषाद्यानि वर्षाण्यष्टौ द्विजोत्तम  ।&lt;br&gt;&#xA;तेषूद्भिज्जानि तोयानि मेघवार्यत्र भारते  ॥ ५६.२२ ॥&lt;br&gt;&#xA;वार्क्षो स्वाभाविकी देश्या तोयोत्था मानसी तथा  ।&lt;br&gt;&#xA;कर्मजा च नृणां सिद्धर्वर्षेष्वेतेषु चाष्टसु  ॥ ५६.२३ ॥&lt;br&gt;&#xA;कामप्रदेभ्यो वृक्षेभ्यो वार्क्षो सिद्धिः स्वभावजा  ।&lt;br&gt;&#xA;स्वाभाविकी समाख्याता तृप्तिर्देश्या च दैशिकी  ॥ ५६.२४ ॥&lt;br&gt;&#xA;अपां शौक्ष्म्याच्च तोयोत्था ध्यानोपेता च मानसी  ।&lt;br&gt;&#xA;उपासनादिकार्यात्तु धर्मजा साप्युदाहृता  ॥ ५६.२५ ॥&lt;br&gt;&#xA;न चैतेषु युगावस्था नाध्यो व्याधयो न च  ।&lt;br&gt;&#xA;पुण्यापुण्यसमारम्भो नैव तेषु द्विजोत्तम  ॥ ५६.२६ ॥&lt;/p&gt;</description>
    </item>
    <item>
      <title>५७</title>
      <link>https://vishvAsa.github.io/purANam/mArkaNDeya-purANam/57/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/57/</guid>
      <description>&lt;p&gt;सप्तपञ्चाशोऽध्यायः ५७&lt;/p&gt;&#xA;&lt;p&gt;क्रौष्टुकिरुवाच&lt;/p&gt;&#xA;&lt;p&gt;भगवन् ! कथितन्त्वेतज्जम्बूद्वीपं समासतः  ।&lt;br&gt;&#xA;यदेतद्भवता प्रोक्तं कर्म नान्यत्र पुण्यदम्  ॥ ५७.१ ॥&lt;br&gt;&#xA;पापाय वा महाभाग ! वर्जयित्वा तु भारतम्  ।&lt;br&gt;&#xA;इतः स्वर्गश्च मोक्षश्च मध्यञ्चान्तञ्च गम्यते  ॥ ५७.२ ॥&lt;br&gt;&#xA;न खल्वन्यत्र मर्त्यानां भूमौ कर्म विधीयते  ।&lt;br&gt;&#xA;तस्माद्विस्तरशो ब्रह्मन् ! ममैतद्भारतं वद  ॥ ५७.३ ॥&lt;br&gt;&#xA;ये चास्य भेदा यावन्तो यथावत्स्थितिरेव च  ।&lt;br&gt;&#xA;वर्षोऽयं द्विजशार्दूल ! ये चास्मिन् देशपर्वताः  ॥ ५७.४ ॥&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;भारतस्यास्य वर्षस्य नव भेदान्निबोध मे  ।&lt;br&gt;&#xA;समुद्रान्तरिता ज्ञेयास्ते त्वगम्याः परस्परम्  ॥ ५७.५ ॥&lt;br&gt;&#xA;इन्द्रद्वीपः कशेरुमांस्ताम्रवर्णो गभस्तिमान्  ।&lt;br&gt;&#xA;नागद्वीपस्तथा सौम्यो गान्धर्वो वारुणस्तथा  ॥ ५७.६ ॥&lt;br&gt;&#xA;अयन्तु नवमस्तेषां द्वीपः सागरसंवृतः  ।&lt;br&gt;&#xA;योजनानां हसस्त्रं वै द्वीपोऽयं दक्षिणोत्तरात् ॥ ५७.७ ॥&lt;br&gt;&#xA;पूर्वे किराता यस्यान्ते पश्चिमे यवनास्तथा  ।&lt;br&gt;&#xA;ब्राह्मणाः क्षत्रिया वैश्याः शूद्राश्चान्तः स्थिता द्विज  ॥ ५७.८ ॥&lt;br&gt;&#xA;इज्याध्यायवणिज्याद्यैः कर्मभिः कृतपावनाः  ।&lt;br&gt;&#xA;तेषां संव्यवहारश्च एभिः कर्मभिरिष्यते  ॥ ५७.९ ॥&lt;br&gt;&#xA;स्वर्गापवर्गप्राप्तिश्च पुण्यं पापञ्च वै तदा  ।&lt;br&gt;&#xA;महेन्द्रो मलयः सह्यः शुक्तिमानृक्षपर्वतः  ॥ ५७.१० ॥&lt;br&gt;&#xA;विन्ध्यश्च पारियात्रश्च सप्तैवात्र कुलाचलाः  ।&lt;br&gt;&#xA;तेषां सहस्रशश्चान्ये भूधरा ये समीपगाः  ॥ ५७.११ ॥&lt;br&gt;&#xA;विस्तारोच्छ्रयिणो रम्या विपुलाश्चात्र सानवः  ।&lt;br&gt;&#xA;कोलाहलः सवैभ्राजो मन्दरो दर्दुराचलः  ॥ ५७.१२ ॥&lt;br&gt;&#xA;वातस्वनो वैद्युतश्च मैनाकः स्वरसस्तथा  ।&lt;br&gt;&#xA;तुङ्गप्रस्थो नागगिरी रोचनः पाण्डराचलः  ॥ ५७.१३ ॥&lt;br&gt;&#xA;पुष्पो गिरिर्दुर्जयन्तो रैवतोर्ऽबुद एव च  ।&lt;br&gt;&#xA;ऋष्यमूकः सगोमन्तः कूटशैलः कृतस्मरः  ॥ ५७.१४ ॥&lt;br&gt;&#xA;श्रीपर्वतश्चकोरश्च शतशोऽन्ये च पर्वताः  ।&lt;br&gt;&#xA;तैर्विमिश्रा जनपदा म्लेच्छाश्चार्याश्च भागशः  ॥ ५७.१५ ॥&lt;br&gt;&#xA;तैः पीयन्ते सरित्श्रेष्ठा यास्ताः सम्यङ्निबोध मे  ।&lt;br&gt;&#xA;गङ्गा सरस्वती सिन्धुश्चन्द्रभागा तथापरा  ॥ ५७.१६ ॥&lt;br&gt;&#xA;यमुना च शतद्रुश्च वितस्तेरावती कुहुः  ।&lt;br&gt;&#xA;गोमती धूतपापा च बाहुदा सदृशद्वती  ॥ ५७.१७ ॥&lt;br&gt;&#xA;विपाशा देविका रङ्क्षुर्निश्चीरा गण्डकी तथा  ।&lt;br&gt;&#xA;कौशिकी चापगा विप्र ! हिमवत्पादनिः सृताः  ॥ ५७.१८ ॥&lt;br&gt;&#xA;वेदस्मृतिर्वेदवती वृत्रघ्री सिन्धुरेव च  ।&lt;br&gt;&#xA;वेण्वा सानन्दनी चैव सदानीरा मही तथा  ॥ ५७.१९ ॥&lt;br&gt;&#xA;पारा चर्मण्वती नूपी विदिशा वेत्रवत्यपि  ।&lt;br&gt;&#xA;शिप्रा ह्यवर्णो च तथा पारियात्राश्रयाः स्मृताः  ॥ ५७.२० ॥&lt;br&gt;&#xA;शोणो महानदश्चैव नर्मदा सुरथाद्रिजा  ।&lt;br&gt;&#xA;मन्दाकिनी दशार्णा च चित्रकूटा तथापरा  ॥ ५७.२१ ॥&lt;br&gt;&#xA;चित्रोत्पला सतमसा करमोदा पिशाचिका  ।&lt;br&gt;&#xA;तथान्या पिप्पलिश्रोणिर्विपाशा वञ्जुला नदी  ॥ ५७.२२ ॥&lt;br&gt;&#xA;सुमेरुजा शुक्तिमती शकुली त्रिदिवाक्रमुः  ।&lt;br&gt;&#xA;(विन्ध्य) (स्कन्ध) पादप्रसूता वै तथान्या वेगवाहिनी  ॥ ५७.२३ ॥&lt;br&gt;&#xA;शिप्रा पयोष्णी निर्विन्ध्या तापी सनिषधावती  ।&lt;br&gt;&#xA;वेण्या वैतरणी चैव सिनीवाली कुमुद्वती  ॥ ५७.२४ ॥&lt;br&gt;&#xA;करतोया महागौरी दुर्गा चान्तः शिरा तथा  ।&lt;br&gt;&#xA;(ऋक्ष) (विन्ध्य) पादप्रसूतास्ता नद्यः पुण्यजलाः शुभाः  ॥ ५७.२५ ॥&lt;br&gt;&#xA;गोदावरी भीमरथा कृष्णा वेण्या तथापरा  ।&lt;br&gt;&#xA;तुङ्गभद्रा सुप्रयोगा वाह्या कावेर्यथापगा  ॥ ५७.२६ ॥&lt;br&gt;&#xA;(सह्य) (विन्ध्य) पादविनिष्क्रान्ता इत्येताः सरिदुत्तमाः  ।&lt;br&gt;&#xA;कृतमाला ताम्रपर्णो पुष्पजा सूत्पलावती  ॥ ५७.२७ ॥&lt;br&gt;&#xA;मलयाद्रिसमुद्भूता नद्यः शीतजलास्त्विमाः  ।&lt;br&gt;&#xA;पितृसोमर्षिकुल्या च इक्षुका त्रिदिवा च या  ॥ ५७.२८ ॥&lt;br&gt;&#xA;लाङ्गूलिनी वंशकरा महेन्द्रप्रभवाः स्मृताः  ।&lt;br&gt;&#xA;ऋषिकुल्या कुमारी च मन्दगा मन्दवाहिनी  ॥ ५७.२९ ॥&lt;br&gt;&#xA;कृपा पलाशिनी चैव शुक्तिमत्प्रभवाः स्मृताः  ।&lt;br&gt;&#xA;सर्वाः पुण्याः सरस्वत्यः सर्वा गङ्गाः समुद्रगाः  ॥ ५७.३० ॥&lt;br&gt;&#xA;विश्वस्य मातरः सर्वाः सर्वपापहराः स्मृताः  ।&lt;br&gt;&#xA;अन्याः सहस्रशश्चोक्ताः क्षुद्रनद्यो द्विजोत्तम  ॥ ५७. ३१ ॥&lt;br&gt;&#xA;प्रावृट्कालवहाः सन्ति सदाकालवहाश्च याः  ।&lt;br&gt;&#xA;मत्स्याश्वकूटाः कुल्याश्च कुन्तलाः काशिकोशलाः  ॥ ५७.३२ ॥&lt;br&gt;&#xA;अथर्वाश्चार्कलिङ्गाश्च मलकाश्च वृकैः सह  ।&lt;br&gt;&#xA;मध्यदेश्या जनपदाः प्रायशोऽमी प्रकीर्तिताः  ॥ ५७.३३ ॥&lt;br&gt;&#xA;सह्यस्य चोत्तरे या तु यत्र गोदावरी नदी  ।&lt;br&gt;&#xA;पृथिव्यामपि कृतस्त्रायां स प्रदेशो मनोरमः  ॥ ५७.३४ ॥&lt;br&gt;&#xA;गोवर्धनं पुरं रम्यं भार्गवस्य महात्मनः  ।&lt;br&gt;&#xA;वाह्लीका वाटधानाश्च आभीराः कालतोयकाः  ॥ ५७.३५ ॥&lt;br&gt;&#xA;अपरान्ताश्च शूद्राश्च पल्लवाश्चर्मखण्डिकाः  ।&lt;br&gt;&#xA;गान्धारा गबलाश्चैव सिन्धुसौवीरमद्रकाः  ॥ ५७.३६ ॥&lt;br&gt;&#xA;शतद्रुजाः कलिङ्गाश्च पारदा हालमूषिकाः  ।&lt;br&gt;&#xA;माठरा बहुभद्राश्च कैकेया दशमालिकाः  ॥ ५७.३७ ॥&lt;br&gt;&#xA;क्षत्रियोपनिवेशाश्च वैश्यशूद्रकुलानि च  ।&lt;br&gt;&#xA;काम्बोजा दरदाश्चैव वर्वरा हर्षवर्धनाः  ॥ ५७.३८ ॥&lt;br&gt;&#xA;चीनाश्चैव तुखाराश्च बहुला बाह्यतोनराः  ।&lt;br&gt;&#xA;आत्रेयाश्च भरद्वाजाः पुष्कलाश्च कशेरुकाः  ॥ ५७.३९ ॥&lt;br&gt;&#xA;लम्पाकाः शूलकाराश्च चूलिका जागुडैः सह  ।&lt;br&gt;&#xA;औषधाश्चानिमद्राश्च किरातानाञ्च जातयः  ॥ ५७.४० ॥&lt;br&gt;&#xA;तामसा हंसमार्गाश्च काश्मीरास्तुङ्गनास्तथा  ।&lt;br&gt;&#xA;शूलिकाः कुहकाश्चैव ऊर्णा दर्वास्तथैव च  ॥ ५७.४१ ॥&lt;br&gt;&#xA;एते देशा ह्युदीच्यास्तु प्राच्यान्देशान्निबोध मे  ।&lt;br&gt;&#xA;अध्रारका मुदकरा अन्तर्गिर्या बहिर्गिराः  ॥ ५७.४२ ॥&lt;br&gt;&#xA;यथा प्रवङ्गा रङ्गेया मानदा मानवर्तिकाः  ।&lt;br&gt;&#xA;ब्राह्मोत्तराः प्रविजया भार्गवा ज्ञेयमल्लकाः  ॥ ५७.४३ ॥&lt;br&gt;&#xA;प्राग्ज्योतिषाश्च मद्राश्च विदेहास्ताम्रलिप्तकाः  ।&lt;br&gt;&#xA;मल्ला मगधगोमन्ताः प्राच्या जनपदाः स्मृताः  ॥ ५७.४४ ॥&lt;br&gt;&#xA;अथापरे जनपदा दक्षिणापथवासिनः  ।&lt;br&gt;&#xA;पुण्ड्राश्च केवलाश्चैव गोलाङ्गूलास्तथैव च  ॥ ५७.४५ ॥&lt;br&gt;&#xA;शैलूषा मूषिकाश्चैव कुसुमा नामवासकाः  ।&lt;br&gt;&#xA;महाराष्ट्रा माहिषका कलिङ्गाश्चैव सर्वशः  ॥ ५७.४६ ॥&lt;br&gt;&#xA;आभीराः सह वैशिक्या आढक्याः शबराश्च ये  ।&lt;br&gt;&#xA;पुलिन्दा विन्ध्यमौलेया वैदर्भा दण्डकैः सह  ॥ ५७.४७ ॥&lt;br&gt;&#xA;पौरिका मौलिकाश्चैव अश्मका भोगवर्धनाः  ।&lt;br&gt;&#xA;नैषिकाः कुन्तला अन्धा उदिभदा वनदारकाः  ॥ ५७.४८ ॥&lt;br&gt;&#xA;दाक्षिणात्यास्त्वमी देशा अपरान्तान्निबोध मे  ।&lt;br&gt;&#xA;सूर्पारकाः कालिबला दुर्गाश्चानीकटैः सह  ॥ ५७.४९ ॥&lt;br&gt;&#xA;पुलिन्दाश्च सुमीनाश्च रूपपाः स्वापदैः सह  ।&lt;br&gt;&#xA;तथा कुरुमिनश्चैव सर्वे चैव कठाक्षराः  ॥ ५७.५० ॥&lt;br&gt;&#xA;नासिक्यावाश्च ये चान्ये ये चैवोत्तरनर्मदाः  ।&lt;br&gt;&#xA;भीरुकच्छाः समाहेयाः सह सारस्वतैरपि  ॥ ५७.५१ ॥&lt;br&gt;&#xA;काश्मीराश्च सुराष्ट्राश्च अवन्त्याश्चार्बुदैः सह  ।&lt;br&gt;&#xA;इत्येते ह्यपरान्ताश्च शृणु विन्ध्यनिवासिनः  ॥ ५७.५२ ॥&lt;br&gt;&#xA;सरजाश्च करूषाश्च केरलाश्चोत्कलैः सह  ।&lt;br&gt;&#xA;उत्तमर्णा दशार्णाश्च भोज्याः किष्किन्धकैः सह  ॥ ५७.५३ ॥&lt;br&gt;&#xA;तोशलाः कोशलाश्चैव त्रैपुरा वैदिशास्तथा  ।&lt;br&gt;&#xA;तुम्बुरास्तुम्बुलाश्चैव पटवो नैषधेः सह  ॥ ५७.५४ ॥&lt;br&gt;&#xA;अन्नजास्तुष्टिकाराश्च वीरहोत्रा ह्यवन्तयः  ।&lt;br&gt;&#xA;एते जनपदाः सर्वे विन्ध्यपृष्ठनिवासिनः  ॥ ५७.५५ ॥&lt;br&gt;&#xA;अतो देशान् प्रवक्ष्यामि पर्वताश्रयिणश्च ये  ।&lt;br&gt;&#xA;नीहारा हंसमार्गाश्च कुरवो गुर्गणाः खसाः  ॥ ५७.५६ ॥&lt;br&gt;&#xA;कुन्तप्रावरणाश्चैव ऊर्णा दार्वाः सकृत्रकाः  ।&lt;br&gt;&#xA;त्रिगर्ता गालवाश्चैव किरातास्तामसैः सह  ॥ ५७.५७ ॥&lt;br&gt;&#xA;कृतत्रेतादिकश्चात्र चतुर्युगकृतो विधिः  ।&lt;br&gt;&#xA;एतत्तु भारतं वर्षं चतुः संस्थानसंस्थितम्  ॥ ५७.५८ ॥&lt;br&gt;&#xA;दक्षिणापरतो ह्यस्य पूर्वेण च महोदधिः  ।&lt;br&gt;&#xA;हिमवानुत्तरेणास्य कार्मुकस्य यथा गुणः  ॥ ५७.५९ ॥&lt;br&gt;&#xA;तदेतद्भारतं वर्षं सर्वबीजं द्विजोत्तम  ।&lt;br&gt;&#xA;ब्रह्मत्वममरेशत्वं देवत्वं मरुतस्तथा  ॥ ५७.६० ॥&lt;br&gt;&#xA;मृगपश्वप्सरोयोनिस्तद्वत्सर्वे सरीसृपाः  ।&lt;br&gt;&#xA;स्थावराणाञ्च सर्वेषामितो ब्रह्मन् ! शुभाशुभैः  ॥ ५७.६१ ॥&lt;br&gt;&#xA;प्रयाति कर्मभूर्ब्रह्मन् ! नान्या लोकेषु विद्यते  ।&lt;br&gt;&#xA;देवानामपि विप्रर्षे ! सदा एष मनोरथः  ॥ ५७.६२ ॥&lt;br&gt;&#xA;अपि मानुष्यमाप्स्यामो देवत्वात्प्रच्युताः क्षितौ  ।&lt;br&gt;&#xA;मनुष्यः कुरुते तत्तु यन्न शक्यं सुरासुरैः  ॥ ५७.६३ ॥&lt;br&gt;&#xA;तत्कर्मनिगडग्रस्तैः स्वकर्मख्यापनोत्सुकः  ।&lt;br&gt;&#xA;न किञ्चित्क्रियते कर्म सुखलेशोपबृंहितैः  ॥ ५७.६४ ॥&lt;/p&gt;</description>
    </item>
    <item>
      <title>५८</title>
      <link>https://vishvAsa.github.io/purANam/mArkaNDeya-purANam/58/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/58/</guid>
      <description>&lt;p&gt;अष्टपञ्चाशोऽध्यायः ५८&lt;/p&gt;&#xA;&lt;p&gt;क्रौष्टुकिरुवाच&lt;/p&gt;&#xA;&lt;p&gt;भगवन् ! कथितं सम्यक्भवता भारतं मम  ।&lt;br&gt;&#xA;सरितः पर्वता देशा ये च तत्र वसन्ति वै  ॥ ५८.१ ॥&lt;br&gt;&#xA;किन्तु कूर्मस्त्वया पूर्वं भारते भगवान् हरिः  ।&lt;br&gt;&#xA;कथितस्तस्य संस्थानं श्रोतुमिच्छाम्यशेषतः  ॥ ५८.२ ॥&lt;br&gt;&#xA;कथं स संस्थितो देवः कूर्मरूपी जनार्दनः  ।&lt;br&gt;&#xA;शुभाशुभं मनुष्याणां व्यज्यते च ततः कथम्  ।&lt;br&gt;&#xA;यथामुखं यथापादन्तस्य तद्ब्रूह्यशेषतः  ॥ ५८.३ ॥&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;प्राङ्मुखो भगवान् ! देवः कूर्मरूपी व्यवस्थितः  ।&lt;br&gt;&#xA;आक्रम्य भारतं वर्षं नवभेदमिदं द्विज  ॥ ५८.४ ॥&lt;br&gt;&#xA;नवधा संस्थितान्यस्य नक्षत्राणि समन्ततः  ।&lt;br&gt;&#xA;विषयाश्च द्विजश्रेष्ठ ! ये सम्यक्तान्निबोध मे  ॥ ५८.५ ॥&lt;br&gt;&#xA;वेदमन्त्रा विमाण्डव्याः शाल्वनीपास्तथा शकाः  ।&lt;br&gt;&#xA;उज्जिहानास्तथा वत्स ! घोषसङ्ख्यास्तथा खसाः  ॥ ५८.६ ॥&lt;br&gt;&#xA;मध्ये सारस्वता मत्स्याः शूरसेनाः समाथुराः  ।&lt;br&gt;&#xA;धर्मारण्या ज्योतिषिका गौरग्रीवा गुडाश्मकाः  ॥ ५८.७ ॥&lt;br&gt;&#xA;कालकोटिसपाषण्डाः पारियात्रनिवासिनः  ।&lt;br&gt;&#xA;कापिङ्गलाः कुरुर्बाह्यस्तथैवोडुम्बरा जनाः  ॥ ५८.८ ॥&lt;br&gt;&#xA;वैदेहकाः सपाञ्चालाः सङ्केताः कङ्कमारुताः  ।&lt;br&gt;&#xA;गजाह्वयाश्च कूर्मस्य जलमध्यनिवासिनः  ॥ ५८.९ ॥&lt;br&gt;&#xA;कृत्तिका रोहिणी सौम्या एतेषां मध्यवासिनाम्  ।&lt;br&gt;&#xA;नक्षत्रत्रितयं विप्र ! शुभाशुभविपाकदम्  ॥ ५८.१० ॥&lt;br&gt;&#xA;वृषध्वजोऽञ्जनश्चैव जम्ब्वाख्यो मानवाचलः  ।&lt;br&gt;&#xA;शूर्पकर्णो व्याघ्रमुखः खर्मकः कर्वटाशनः  ॥ ५८.११ ॥&lt;br&gt;&#xA;तथा चन्द्रेश्वराश्चैव खशाश्च मगधास्तथा  ।&lt;br&gt;&#xA;गिरयो मैथिलाः शुभ्रास्तथा वदनदन्तुराः  ॥ ५८.१२ ॥&lt;br&gt;&#xA;प्राग्ज्योतिषाः सलौहित्याः सामुद्राः पुरुषादकाः  ।&lt;br&gt;&#xA;पुर्णोत्कटो भद्रगौरस्तथोदयगिरिर्द्विज !  ॥ ५८.१३ ॥&lt;br&gt;&#xA;कशाया मेखलामुष्टास्ताम्रलिप्तैकपादपाः  ।&lt;br&gt;&#xA;वर्धमाना कोशलाश्च मुखे कूर्मस्य संश्थिताः  ॥ ५८.१४ ॥&lt;br&gt;&#xA;रौद्रः पुनर्वसुः पुष्यो नक्षत्रत्रितयं मुखे  ।&lt;br&gt;&#xA;पादे तु दक्षिणे देशाः क्रौष्टुके वदतः शृणु  ॥ ५८.१५ ॥&lt;br&gt;&#xA;कलिङ्गवङ्गजठराः कोशला मूषिकास्तथा  ।&lt;br&gt;&#xA;चेदयश्चोर्ध्वकर्णाश्च मत्स्याद्या विन्ध्यवासिनः  ॥ ५८.१६ ॥&lt;br&gt;&#xA;विदर्भा नारिकेलाश्च धर्मद्वीपास्तथैलिकाः  ।&lt;br&gt;&#xA;व्याघ्रग्रीवा महाग्रीवास्त्रैपुराः श्मश्रुधारिणः  ॥ ५८.१७ ॥&lt;br&gt;&#xA;कैष्किन्ध्या हैमकूटाश्च निषधाः कटकस्थलाः  ।&lt;br&gt;&#xA;दशार्णाहारिका नग्ना निषादाः काकुलालकाः  ॥ ५८.१८ ॥&lt;br&gt;&#xA;तथैव पर्णशबराः पादे वै पूर्वदक्षिणे  ।&lt;br&gt;&#xA;आश्लेषर्क्षं तथा पैत्र्यं फाल्गुण्यः प्रथदमास्तथा  ॥ ५८.१९ ॥&lt;br&gt;&#xA;नक्षत्रत्रितयं पादमाश्रितं पूर्वदक्षिणम्  ।&lt;br&gt;&#xA;लङ्का कालाजिनाश्चैव शैलिका निकटास्तथा  ॥ ५८.२० ॥&lt;br&gt;&#xA;महेन्द्रमलयाद्रौ च दुर्दुरे च वसन्ति ये  ।&lt;br&gt;&#xA;कर्कोटकवने ये च भृगुकच्छाः सकोङ्कणा  ॥ ५८.२१ ॥&lt;br&gt;&#xA;सर्वाश्चैव तथाभीरा वेण्यास्तीरनिवासिनः  ।&lt;br&gt;&#xA;अवन्तयो दासपुरास्तथैवाकणिनो जनाः  ॥ ५८.२२ ॥&lt;br&gt;&#xA;महाराष्ट्राः सकर्णाटा गोनर्दाश्चित्रकूटकाः  ।&lt;br&gt;&#xA;चोलाः कोलगिराश्चैव क्रौञ्चद्वीपजटाधराः  ॥ ५८.२३ ॥&lt;br&gt;&#xA;कावेरी ऋष्यमूकस्था नासिक्याश्चैव ये जनाः  ।&lt;br&gt;&#xA;शङ्खशुक्त्यादिवैदूर्यशैलप्रान्तचराश्च ये  ॥ ५८.२४ ॥&lt;br&gt;&#xA;तथा वारिचराः कोलाः चर्मपट्टनिवासिनः  ।&lt;br&gt;&#xA;गणबाह्याः पराः कृष्णा द्वीपवासनिवासिनः  ॥ ५८.२५ ॥&lt;br&gt;&#xA;सूर्याद्रौ कुमुदाद्रौ च ते वसन्ति तथा जनाः  ।&lt;br&gt;&#xA;औखावनाः सपिशिकास्तथा ये कर्मनायकाः  ॥ ५८.२६ ॥&lt;br&gt;&#xA;तक्षिणाः कौरुषा ये च ऋषिकास्तापसाश्रमाः  ।&lt;br&gt;&#xA;ऋषभाः सिहलाश्चैव तथा काञ्चीनिवासिनः  ॥ ५८.२७ ॥&lt;br&gt;&#xA;तिलङ्गा कुञ्जारदरीकच्छवासाश्च ये जनाः  ।&lt;br&gt;&#xA;ताम्रपर्णो तथा कुक्षिरिति कूर्मस्य दक्षिणः  ॥ ५८.२८ ॥&lt;br&gt;&#xA;फाल्गुन्यश्चोत्तरा हस्ता चित्रा चर्क्षत्रयं द्विज  ।&lt;br&gt;&#xA;कूर्मस्य दक्षिणे कुक्षौ बाह्यपादस्तथापरम्  ॥ ५८.२९ ॥&lt;br&gt;&#xA;काम्बोजाः पह्लवाश्चैव तथैव वहवामुखाः  ।&lt;br&gt;&#xA;तथा च सिन्दुसौवीराः सानर्ता वनितामुखाः  ॥ ५८.३० ॥&lt;br&gt;&#xA;द्रावणाः मार्गिकाः शूद्रा कर्णप्राधेयवर्वराः  ।&lt;br&gt;&#xA;किराताः पारदाः पाण्ड्यास्तथा पारशवाः कलाः  ॥ ५८.३१ ॥&lt;br&gt;&#xA;धूर्तका हैमगिरिकाः सिन्धुकालकवैरताः  ।&lt;br&gt;&#xA;सौराष्ट्रा दरदाश्चैव द्राविडाश्च महार्णवाः  ॥ ५८.३२ ॥&lt;br&gt;&#xA;एते जनपदाः पादे स्थिता वै दक्षिणेऽपरे  ।&lt;br&gt;&#xA;स्वात्यो विशाखा मैत्रञ्च नक्षत्रत्रयमेव च  ॥ ५८.३३ ॥&lt;br&gt;&#xA;मणिमेघः क्षुराद्रिश्च खञ्जनोऽस्तगिरिस्तथा  ।&lt;br&gt;&#xA;अपरान्तिका हैहयाश्च शान्तिका विप्रशस्तकाः  ॥ ५८.३४ ॥&lt;br&gt;&#xA;कौङ्कणाः पञ्चनदका वामना ह्यवरास्तथा  ।&lt;br&gt;&#xA;तारक्षुरा ह्यङ्गतकाः कर्कराः शाल्मवेश्मकाः  ॥ ५८.३५ ॥&lt;br&gt;&#xA;गुरुस्विराः फल्गुणका वेणुमत्याञ्च ये जनाः  ।&lt;br&gt;&#xA;तथा फल्गुलुका घोरा गुरुहाश्च कलास्तथा  ॥ ५८.३६ ॥&lt;br&gt;&#xA;एकेक्षणा वाजिकेशा दीर्घग्रीवाः सचूलिकाः  ।&lt;br&gt;&#xA;अश्वकेशास्तथा पुच्छे जनाः कूर्मस्य संस्थिताः  ॥ ५८.३७ ॥&lt;br&gt;&#xA;ऐन्द्रं मूलन्तथाषाग नक्षत्रत्रयमेव च  ।&lt;br&gt;&#xA;माण्डव्याश्चण्डखाराश्च अश्वकालनतास्तथा  ॥ ५८.३८ ॥&lt;br&gt;&#xA;कुन्यतालडहाश्चैव स्त्रीबाह्या बालिक्रास्तथा  ।&lt;br&gt;&#xA;नृसिंहा वेणुमत्याञ्च बलावस्थास्तथापरे  ॥ ५८.३९ ॥&lt;br&gt;&#xA;धर्मबद्धास्तथालूका उरुकर्मस्थिता जनाः  ।&lt;br&gt;&#xA;वामपादे जनाः पार्श्वे स्थिताः कूर्मस्य भागुरे  ॥ ५८.४० ॥&lt;br&gt;&#xA;आषाढाश्रवणे चैव धनिष्ठा यत्र संस्थिता  ।&lt;br&gt;&#xA;कैलासो हिमवांश्चैव धनुष्मान् वसुमांस्तथा  ॥ ५८.४१ ॥&lt;br&gt;&#xA;क्रौञ्चाः कुरुवकाश्चैव क्षुद्रवीणाश्च ये जनाः  ।&lt;br&gt;&#xA;रसालया सकैकेया भोगप्रस्थाः सयामुनाः  ॥ ५८.४२ ॥&lt;br&gt;&#xA;अन्तर्द्वोपास्त्रिगर्ताश्च अग्नीज्याः सार्दना जनाः  ।&lt;br&gt;&#xA;तथैवाश्वमुखाः प्राप्ताश्चिविडाः केशधारिणः  ॥ ५८.४३ ॥&lt;br&gt;&#xA;दासेरका वाटधानाः शवधानास्तथैव च  ।&lt;br&gt;&#xA;पुष्कलाधमकैरातास्तथा तक्षशिलाश्रयाः  ॥ ५८.४४ ॥&lt;br&gt;&#xA;अम्बाला मालवा मद्रा वेणुकाः सवदन्तिकाः  ।&lt;br&gt;&#xA;पिङ्गला मानकलहा हूणाः कोहलकास्तथा  ॥ ५८.४५ ॥&lt;br&gt;&#xA;माण्डव्या भूतियुवकाः शातका हेमतारकाः  ।&lt;br&gt;&#xA;यशोमत्याः सगान्धाराः खरसागरराशयः  ॥ ५८.४६ ॥&lt;br&gt;&#xA;यौधेया दासमेयाश्च राजन्याः श्यामकास्तथा  ।&lt;br&gt;&#xA;क्षेमधूर्ताश्च कूर्मस्य वामकुक्षिमुपाश्रिताः  ॥ ५८.४७ ॥&lt;br&gt;&#xA;वारुणञ्चात्र नक्षत्रं तत्र प्रौष्ठपदाद्वयम्  ।&lt;br&gt;&#xA;येन किन्नरराज्यञ्च पुशुपालं सकीचकम्  ॥ ५८.४८ ॥&lt;br&gt;&#xA;काश्मीरकं तथा राष्ट्रमभिसारजनस्तथा  ।&lt;br&gt;&#xA;दवदास्त्वङ्गनाश्चैव कुलटा वनराष्ट्रकाः  ॥ ५८.४९ ॥&lt;br&gt;&#xA;सैरिष्ठा ब्रह्मपुरकास्तथैव वनवाह्यकाः  ।&lt;br&gt;&#xA;किरातकौशिका नन्दा जनाः पह्णवलोलनाः  ॥ ५८.५० ॥&lt;br&gt;&#xA;दार्वादा मरकाश्चैव कुरटाश्चान्नदारकाः  ।&lt;br&gt;&#xA;एकपादा खशा घोषाः स्वर्गभौमानवद्यकाः  ॥ ५८.५१ ॥&lt;br&gt;&#xA;तथा सयवना हिङ्गाश्चीरप्रावरणाश्च ये  ।&lt;br&gt;&#xA;त्रिनेत्राः पौरवाश्चैव गन्धर्वाश्च द्विजात्तम  ॥ ५८.५२ ॥&lt;br&gt;&#xA;पूर्वोत्तरन्तु कूर्मस्य पदामेते समाश्रिताः  ।&lt;br&gt;&#xA;रेवत्यश्चाश्विदैवत्यं याम्यञ्चर्क्षमिति त्रयम्  ॥ ५८.५३ ॥&lt;br&gt;&#xA;तत्र पादे समाख्यातं पाकाय मुनिसत्तम  ।&lt;br&gt;&#xA;देशेष्वेतेषु चैतानि नक्षत्राण्यपि वै द्विज  ॥ ५८.५४ ॥&lt;br&gt;&#xA;एतत्पीडा अमी देशाः पीड्यन्ते ये क्रमोदिताः  ।&lt;br&gt;&#xA;यान्ति चाभ्युदयं विप्र ! ग्रहैः सम्यगवस्थितैः  ॥ ५८.५५ ॥&lt;br&gt;&#xA;यस्यर्क्षस्य पतिर्यो वै ग्रहस्तद्भावितो भयम्  ।&lt;br&gt;&#xA;तद्देशस्य मुनिश्रेष्ठ ! तदुत्कर्षे शुभागमः  ॥ ५८.५६ ॥&lt;br&gt;&#xA;प्रत्येकं देशसामान्यं नक्षत्रग्रहसम्भवम्  ।&lt;br&gt;&#xA;भयं लोकस्य भवति शोभनं वा द्विजोत्तम  ॥ ५८.५७ ॥&lt;br&gt;&#xA;स्वर्क्षैरशोभनैर्जन्तोः सामान्यमिति भीतिदम्  ।&lt;br&gt;&#xA;ग्रहैर्भवति पीडोत्थमल्पायासमशोभनम्  ॥ ५८.५८ ॥&lt;br&gt;&#xA;तथैव शोभनः पाको दुः स्थितैश्च तथा ग्रहैः  ।&lt;br&gt;&#xA;अल्पोपकाराय नृणां देशज्ञैश्चात्मनो बुधैः  ॥ ५८.५९ ॥&lt;br&gt;&#xA;द्रव्ये गोष्ठेऽथ भृत्येषु सुहृत्सु तनयेषु वा  ।&lt;br&gt;&#xA;भार्यायाञ्च ग्रहे दुस्थे भयं पुण्यवतां नृणाम्  ॥ ५८.६० ॥&lt;br&gt;&#xA;आत्मन्यथाल्पपुण्यानां सर्वत्रैवातिपापिनाम्  ।&lt;br&gt;&#xA;नैकत्रापि ह्यपापानां भयमस्ति कदाचन  ॥ ५८.६१ ॥&lt;br&gt;&#xA;दिग्देशजनसामान्यं नृपसामान्यमात्मजम्  ।&lt;br&gt;&#xA;नक्षत्रग्रहसामान्यं नरो भुङ्क्ते शुभाशुभम्  ॥ ५८.६२ ॥&lt;br&gt;&#xA;परस्पराभिरक्षा च ग्रहादौस्थ्येन जायते  ।&lt;br&gt;&#xA;एतेभ्य एव विप्रेन्द्र ! शुभहानिस्तथाशुभैः  ॥ ५८.६३ ॥&lt;br&gt;&#xA;यदेतत्कूर्मसंस्थानं नक्षत्रेषु मयोदितम्  ।&lt;br&gt;&#xA;एतत्तु देशसामान्यमशुभं शुभमेव च  ॥ ५८.६४ ॥&lt;br&gt;&#xA;तस्माद्विज्ञाय देशर्क्षं ग्रहपीडान्तथात्मनः  ।&lt;br&gt;&#xA;कुर्वोत शान्तिं मेधावी लोकवादांश्च सत्तम  ॥ ५८.६५ ॥&lt;br&gt;&#xA;आकाशाद्देवतानाञ्च दैत्यादीनाञ्च दौर्हृदाः  ।&lt;br&gt;&#xA;पृथ्व्यां पतन्ति ते लोके लोकवादा इति श्रुताः  ॥ ५८.६६ ॥&lt;br&gt;&#xA;तां तथैव बुधः कुर्यात्लोकवादान्न हापयेत् ।&lt;br&gt;&#xA;तेषान्तत्करणान्नॄणां युक्तो दुष्टागमक्षयः  ॥ ५८.६७ ॥&lt;br&gt;&#xA;शुभोदयं प्रहानिञ्च पापानां द्विजसत्तम  ।&lt;br&gt;&#xA;प्रज्ञाहानिं प्रकुर्युस्ते द्रव्यादीनाञ्च कुर्वते  ॥ ५८.६८ ॥&lt;br&gt;&#xA;तस्माच्छान्तिपरः प्राज्ञो लोकवादरतस्तथा  ।&lt;br&gt;&#xA;लोकवादांश्च शान्तीश्च ग्रहपीडासु कारयेत् ॥ ५८.६९ ॥&lt;br&gt;&#xA;अद्रोहानुपवासांश्च शस्तं चैत्यादिवन्दनम्  ।&lt;br&gt;&#xA;जपं होमं तथा दानं स्त्रानं क्रोधादिवर्जनम्  ॥ ५८.७० ॥&lt;br&gt;&#xA;अद्रोहः सर्वभूतेषु मैत्रीं कुर्याच्च पण्डितः  ।&lt;br&gt;&#xA;वर्जयेदसतीं वाचमतिवादांस्तथैव च  ॥ ५८.७१ ॥&lt;br&gt;&#xA;ग्रहपूजाञ्च कुर्वोत सर्वपीडासु मानवः  ।&lt;br&gt;&#xA;एवं शाम्यन्त्यशेषाणि घोराणि द्विजसत्तम  ॥ ५८.७२ ॥&lt;br&gt;&#xA;प्रयतानां मनुष्याणां ग्रहर्क्षोत्थान्यशेषतः  ।&lt;br&gt;&#xA;एष कूर्मो मया ख्यातो भारते भगवान् विभुः  ॥ ५८.७३ ॥&lt;br&gt;&#xA;नारायणो ह्यचिन्त्यात्मा यत्र सर्वं प्रतिष्ठितम्  ।&lt;br&gt;&#xA;तत्र देवाः स्थिताः सर्वे प्रतिनक्षत्रसंश्रयाः  ॥ ५८.७४ ॥&lt;br&gt;&#xA;तथा मध्ये हुतवहः पृथ्वी सोमश्च वै द्विज  ।&lt;br&gt;&#xA;मेषादयस्त्रयो मध्ये मुखे द्वौ मिथुनादिकौ  ॥ ५८.७५ ॥&lt;br&gt;&#xA;प्राग्दक्षिणे तथा पादे कर्कसिंहौ व्यवस्थितौ  ।&lt;br&gt;&#xA;सिंहकन्यातुलाश्चैव कुक्षौ राशैत्रयं स्थितम्  ॥ ५८.७६ ॥&lt;br&gt;&#xA;तुलाथ वृश्चिकाश्चोभौ पादे दक्षिणपश्चिमे  ।&lt;br&gt;&#xA;पृष्ठे च वृश्चिकेनैव सह धन्वी व्यवस्थितः  ॥ ५८.७७ ॥&lt;br&gt;&#xA;वायव्ये चास्य वै पादे धनुर्ग्राहादिकं त्रयम्  ।&lt;br&gt;&#xA;कुम्भमीनौ तथैवास्य उत्तरां कुक्षिमाश्रितौ  ॥ ५८.७८ ॥&lt;br&gt;&#xA;मीनमेषौ द्विजश्रेष्ठ ! पादे पूर्वोत्तरे स्थितौ  ।&lt;br&gt;&#xA;कूर्मे देशास्तथर्क्षाणि देशेष्वेतेषु वै द्विज  ॥ ५८.७९ ॥&lt;br&gt;&#xA;राशयश्च तथर्क्षेषु ग्रहराशिष्ववस्थिताः  ।&lt;br&gt;&#xA;तस्माद्ग्रहर्क्षपीडासु देशपीडां विनिर्दिशेत् ॥ ५८.८० ॥&lt;br&gt;&#xA;तत्र स्त्रात्वा प्रकुर्वोत दानहोमादिकं विधिम्  ।&lt;br&gt;&#xA;स एष वैष्णवः पादो ब्रह्मा मध्ये ग्रहस्य यः  ।&lt;br&gt;&#xA;नारायणाख्योऽचिन्त्यात्मा कारणं जगतः प्रभुः  ॥ ५८.८१ ॥&lt;/p&gt;</description>
    </item>
    <item>
      <title>५९</title>
      <link>https://vishvAsa.github.io/purANam/mArkaNDeya-purANam/59/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/59/</guid>
      <description>&lt;p&gt;ऊनषष्टितमोऽध्यायः ५९&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;एवन्तु भारतं वर्षं यथावत्कथितं मुने  ।&lt;br&gt;&#xA;कृतं त्रेता द्वापरञ्च तथाथिष्यं चतुष्टयम्  ॥ ५९.१ ॥&lt;br&gt;&#xA;अत्रैवैतद्युगानान्तु चातुर्वर्ण्योऽत्र वै द्विज  ।&lt;br&gt;&#xA;चत्वारि त्रीणि द्वे चैव तथैकञ्च शरच्छतम्  ॥ ५९.२ ॥&lt;br&gt;&#xA;जीवन्त्यत्र नरा ब्रह्मन् ! कृतत्रेतादिके क्रमात् ।&lt;br&gt;&#xA;देवकूटस्य पूर्वस्य शैलेन्द्रस्य महात्मनः  ॥ ५९.३ ॥&lt;br&gt;&#xA;पूर्वेण यत्स्थितं वर्षं भद्राश्वं तन्निबोध मे  ।&lt;br&gt;&#xA;श्वेतपर्णश्च नीलश्च शैवालश्चाचलोत्तमः  ॥ ५९.४ ॥&lt;br&gt;&#xA;कौरञ्जः पर्णशालाग्रः पञ्चैते तु कुलाचलाः  ।&lt;br&gt;&#xA;तेषां प्रसूतिरन्ये ये बहवः क्षुद्रपर्वताः  ॥ ५९.५ ॥&lt;br&gt;&#xA;तैर्विशिष्टा जनपदा नानारूपाः सहस्रशः  ।&lt;br&gt;&#xA;ततः कुमुदसङ्काशाः शुद्धसानुसुमङ्गलाः  ॥ ५९.६ ॥&lt;br&gt;&#xA;इत्येवमादयोऽन्येऽपि शतशोऽथ सहस्रशः  ।&lt;br&gt;&#xA;सीता शङ्खावती भद्रा चक्रावर्तादिकास्तथा  ॥ ५९.७ ॥&lt;br&gt;&#xA;नद्योऽथ बह्व्यो विस्तीर्णाः शीततोयौघवाहिकाः  ।&lt;br&gt;&#xA;अत्र वर्षे नराः शङ्खशुद्धहेमसमप्रभाः  ॥ ५९.८ ॥&lt;br&gt;&#xA;दिव्यसङ्गमिनः पुण्या दशवर्षशतायुषः  ।&lt;br&gt;&#xA;मन्दोत्तमौ न तेषु स्तः सर्वे ते समदर्शनाः  ॥ ५९.९ ॥&lt;br&gt;&#xA;तितिक्षादिभिरष्टाभैः प्रकृत्या ते गुणैर्युताः  ।&lt;br&gt;&#xA;तत्राप्यश्वशिरा देवश्चतुर्बाहुर्जनार्दनः  ॥ ५९.१० ॥&lt;br&gt;&#xA;शिरोहृदयोमेढ्राङ्घ्रिहस्तैश्चाक्षित्रयान्वितः  ।&lt;br&gt;&#xA;तस्याप्यथैवं विषया विज्ञेया जगतः प्रभोः  ॥ ५९.११ ॥&lt;br&gt;&#xA;केतुमालमतो वर्षं निबोध मम पश्चिमम्  ।&lt;br&gt;&#xA;विशालः कम्बलः कृष्णो जयन्तो हरिपर्वतः  ॥ ५९.१२ ॥&lt;br&gt;&#xA;विशोको वर्धमानश्च सप्तैते कुलपर्वताः  ।&lt;br&gt;&#xA;अन्ये सहस्रशः शैला येषु लोकगणः स्थितः  ॥ ५९.१३ ॥&lt;br&gt;&#xA;मौलयस्ते महाकायाः शाकपोतकम्भकाः  ।&lt;br&gt;&#xA;अङ्गुलप्रमुखाश्चापि वसन्ति शतशो जनाः  ॥ ५९.१४ ॥&lt;br&gt;&#xA;ये पिबन्ति महानद्यो वङ्क्षुं श्यामां सकम्बलाम्  ।&lt;br&gt;&#xA;अमोघां कामिनीं श्यामां तथैवान्याः सहस्रशः  ॥ ५९.१५ ॥&lt;br&gt;&#xA;अत्राप्यायुः समं पूर्वैरत्रापि भगवान् हरिः  ।&lt;br&gt;&#xA;वराहरूपी पादास्यहृत्पृष्ठपार्श्वतस्तथा  ॥ ५९.१६ ॥&lt;br&gt;&#xA;त्रिनक्षत्रयुते देशे नक्षत्राणि शुभानि च  ।&lt;br&gt;&#xA;इत्येतत्केतुमालन्ते कथितं मुनिसत्तम  ॥ ५९.१७ ॥&lt;br&gt;&#xA;अतः परं कुरून् वक्ष्ये निबोधेह ममोत्तरान्  ।&lt;br&gt;&#xA;तत्र वृक्षा मधुफला नित्यपुष्पफलोपगाः  ॥ ५९.१८ ॥&lt;br&gt;&#xA;वस्त्राणि च प्रसूयन्ते फलेष्वाभरणानि च  ।&lt;br&gt;&#xA;सर्वकामप्रदास्ते हि सर्वकामफलप्रदाः  ॥ ५९.१९ ॥&lt;br&gt;&#xA;भूमिर्मणिमयी वायुः सुगन्धः सर्वदा सुखः  ।&lt;br&gt;&#xA;जायन्ते मानवास्तत्र देवलोकपरिच्युताः  ॥ ५९.२० ॥&lt;br&gt;&#xA;मिथुनानि प्रसूयन्ते समकालस्थितानि वै  ।&lt;br&gt;&#xA;अन्योन्यमनुरक्तानि चक्रवाकोपमानि च  ॥ ५९.२१ ॥&lt;br&gt;&#xA;चतुर्दशसहस्राणि तेषां सार्धानि वै स्थितिः  ।&lt;br&gt;&#xA;चन्द्रकान्तश्च शैलेन्द्रः सूर्यकान्तस्तथापरः  ॥ ५९.२२ ॥&lt;br&gt;&#xA;तस्मिन् कुलाचलौ वर्षे तन्मध्ये च महानदी  ।&lt;br&gt;&#xA;भद्रसोमा प्रयात्युर्व्यां पुण्यामलजलौघिनी  ॥ ५९.२३ ॥&lt;br&gt;&#xA;सहस्रशस्तथैवान्या नद्यो वर्षेऽपि चोत्तरे  ।&lt;br&gt;&#xA;तथान्याः क्षीरवाहिन्यो घृतवाहिन्य एव च  ॥ ५९.२४ ॥&lt;br&gt;&#xA;दध्नो ह्रदास्तथा तत्र तथान्ये चानुपर्वताः  ।&lt;br&gt;&#xA;अमृतास्वादकल्पानि फलानि विविधानि च  ॥ ५९.२५ ॥&lt;br&gt;&#xA;वनेषु तेषु वर्षेषु शतशोऽथ सहस्रशः  ।&lt;br&gt;&#xA;तत्रापि भगवान् विष्णुः प्राक्शिरा मत्स्यरूपवान्  ॥ ५९.२६ ॥&lt;br&gt;&#xA;विभक्तो नवधा विप्र ! नक्षत्राणां त्रयं त्रयम्  ।&lt;br&gt;&#xA;दिशस्तथापि नवधा विभक्ता मुनिसत्तम  ॥ ५९.२७ ॥&lt;br&gt;&#xA;चन्द्रद्वीपः समुद्रे च भद्रद्वीपस्तथापरः  ।&lt;br&gt;&#xA;तत्रापि पुण्यो विख्यातः समुद्रान्तर्महामुने  ॥ ५९.२८ ॥&lt;br&gt;&#xA;इत्येतत्कथितं ब्रह्मन् ! कुरुवर्षं मयोत्तरम्  ।&lt;br&gt;&#xA;शृणु किम्पुरुषादीनि वर्षाणि गदतो मम  ॥ ५९.२९ ॥&lt;/p&gt;</description>
    </item>
    <item>
      <title>६०</title>
      <link>https://vishvAsa.github.io/purANam/mArkaNDeya-purANam/60/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/60/</guid>
      <description>&lt;p&gt;षष्टितमोऽध्यायः ६०&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;यत्तु किम्पुरुषं वर्षं तत्प्रवक्ष्याम्यहं द्विज  ।&lt;br&gt;&#xA;यत्रायुर्दशसाहस्त्रं पुरुषाणां वपुष्मताम्  ॥ ६०.१ ॥&lt;br&gt;&#xA;अनामया ह्यशोकाश्च नरा यत्र तथा स्त्रियः  ।&lt;br&gt;&#xA;प्लक्षः षण्डश्च तत्रोक्तः सुमहान्नन्दनोपमः  ॥ ६०.२ ॥&lt;br&gt;&#xA;तस्य ते वै फलरसं पिबन्तः पुरुषाः सदा  ।&lt;br&gt;&#xA;स्थिरयौवननिष्पन्नाः स्त्रियश्चोत्पलगन्धिकाः  ॥ ६०.३ ॥&lt;br&gt;&#xA;अतः परं किम्पुरुषाद्धरिवर्षं प्रचक्ष्यते  ।&lt;br&gt;&#xA;महारजतसङ्काशा जायन्ते तत्र मानवाः  ॥ ६०.४ ॥&lt;br&gt;&#xA;देवलोकच्युताः सर्वे देवरूपाश्च सर्वशः  ।&lt;br&gt;&#xA;हरिवर्षे नराः सर्वे पिबन्तीक्षुरसं शुभम्  ॥ ६०.५ ॥&lt;br&gt;&#xA;न जरा बाधते तत्र न जीर्यन्ते च कर्हिचित् ।&lt;br&gt;&#xA;तावन्तमेव ते कालं जीवन्त्यथ निरामयाः  ॥ ६०.६ ॥&lt;br&gt;&#xA;मेरुवर्षं मया प्रोक्तं मध्यमं यदिलावृतम्  ।&lt;br&gt;&#xA;न तत्र सूर्यस्तपति न ते जीर्यन्ति मानवाः  ॥ ६०.७ ॥&lt;br&gt;&#xA;लभन्ते नात्मलाभञ्च रश्मयश्चन्द्रसूर्ययोः  ।&lt;br&gt;&#xA;नक्षत्राणां ग्रहाणाञ्च मेरोस्तत्र परा द्युतिः  ॥ ६०.८ ॥&lt;br&gt;&#xA;पद्मप्रभाः पद्मगन्धा जम्बूफलरसाशिनः  ।&lt;br&gt;&#xA;पद्मपत्रायताक्षास्तु जायन्ते तत्र मानवाः  ॥ ६०.९ ॥&lt;br&gt;&#xA;वर्षाणान्तु सहस्राणि तत्राप्यायुस्त्रयोदश  ।&lt;br&gt;&#xA;सरावाकारसंस्तारो मेरुमध्ये इलावृते  ॥ ६०.१० ॥&lt;br&gt;&#xA;मेरुस्तत्र महाशैलस्तदाख्यातमिलावृतम्  ।&lt;br&gt;&#xA;रम्यकं वर्षमस्माच्च कथयिष्ये निबोध तत् ॥ ६०.११ ॥&lt;br&gt;&#xA;वृक्षस्तत्रापि चोत्तुङ्गो न्यग्रोधो हरितच्छदः  ।&lt;br&gt;&#xA;तस्यापि ते फलरसं पिबन्तो वर्तयन्ति वै  ॥ ६०.१२ ॥&lt;br&gt;&#xA;वर्षायुतायुषस्तत्र नरास्तत्फलभोगिनः  ।&lt;br&gt;&#xA;रतिप्रधानविमला जरादौर्गन्ध्यवर्जिताः  ॥ ६०.१३ ॥&lt;br&gt;&#xA;तस्मादथोत्तरं वर्षं नाम्ना ख्यातं हिरण्मयम्  ।&lt;br&gt;&#xA;हिरण्वती नदी यत्र प्रभूतकमलोज्ज्वला  ॥ ६०.१४ ॥&lt;br&gt;&#xA;महाबलाः सतेजस्का जायन्ते तत्र मानवाः  ।&lt;br&gt;&#xA;महाकाया महासत्त्वा धनिनः प्रियदर्शनाः  ॥ ६०.१५ ॥&lt;/p&gt;</description>
    </item>
    <item>
      <title>६१</title>
      <link>https://vishvAsa.github.io/purANam/mArkaNDeya-purANam/61/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/61/</guid>
      <description>&lt;p&gt;एकषष्टितमोऽध्यायः ६१&lt;/p&gt;&#xA;&lt;p&gt;क्रौष्टुकिरुवाच&lt;/p&gt;&#xA;&lt;p&gt;कथितं भवता सम्यग्यत्पृष्टोऽसि महामुने  ।&lt;br&gt;&#xA;भूसमुद्रादिसंस्थानं प्रमाणानि तथा ग्रहाः  ॥ ६१.१ ॥&lt;br&gt;&#xA;तेषाञ्चैव प्रमाणञ्च नक्षत्राणाञ्च संस्थितिः  ।&lt;br&gt;&#xA;भूरादयस्तथा लोकाः पातालान्यखिलान्यपि  ॥ ६१.२ ॥&lt;br&gt;&#xA;स्वायम्भुवं तथा ख्यातं मुने ! मन्वन्तरं मम  ।&lt;br&gt;&#xA;तदन्तराण्यहं श्रोतुमिच्छे मन्वन्तराणि वै  ।&lt;br&gt;&#xA;मन्वन्तराधिपान् देवानृषींस्तत्तनयान्नृपान्  ॥ ६१.३ ॥&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;मन्वन्तरं मयाख्यातं तव स्वायम्भुवं च यत् ।&lt;br&gt;&#xA;स्वारोचिषाख्यमन्यत्तु शृणु तस्मादनन्तरम्  ॥ ६१.४ ॥&lt;br&gt;&#xA;कश्चिद्द्विजातिप्रवरः पुरेऽभूदरुणास्पदे  ।&lt;br&gt;&#xA;वरुणायास्तटे विप्रो रूपेणात्यश्विनावपि  ॥ ६१.५ ॥&lt;br&gt;&#xA;मृदुस्वभावः सद्वृत्तो वेदवेदाङ्गपारगः  ।&lt;br&gt;&#xA;सदातिथिप्रियो रात्रावागतानां समाश्रयः  ॥ ६१.६ ॥&lt;br&gt;&#xA;तस्य बुद्धिरियं त्वासीदहं पश्ये वसुन्धराम्  ।&lt;br&gt;&#xA;अतिरम्यवनोद्यानां नानानगरशोभिताम्  ॥ ६१.७ ॥&lt;br&gt;&#xA;अथागतो।ञतिथिः कश्चित्कदाचित्तस्य वेश्मनि  ।&lt;br&gt;&#xA;नानौषधिप्रभावज्ञो मन्त्रविद्याविशारदः  ॥ ६१.८ ॥&lt;br&gt;&#xA;अभ्यर्थितस्तु तेनासौ श्रद्धापूतेन चेतसा  ।&lt;br&gt;&#xA;तस्याचख्यौ स देशांश्च रम्याणि नगराणि च  ॥ ६१.९ ॥&lt;br&gt;&#xA;वनानि नद्यः शैलांश्च पुण्यान्यायतनानि च  ।&lt;br&gt;&#xA;स ततो विस्मयाविष्टः प्राह तं द्विजसत्तमम्  ॥ ६१.१० ॥&lt;br&gt;&#xA;अनेकदेशदर्शित्वेनातिश्रमसमन्वितः  ।&lt;br&gt;&#xA;त्वं नातिवृद्धो वयसा नातिवृत्तश्च यौवनात् ।&lt;br&gt;&#xA;कथमल्पेन कालेन पृथिवीमटसि द्विज  ॥ ६१.११ ॥&lt;/p&gt;</description>
    </item>
    <item>
      <title>६२</title>
      <link>https://vishvAsa.github.io/purANam/mArkaNDeya-purANam/62/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/62/</guid>
      <description>&lt;p&gt;द्विषष्टितमोऽध्यायः ६२&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;एवन्तु वदतस्तस्य द्विजपुत्रस्य पावकः  ।&lt;br&gt;&#xA;गार्हपत्यः शरीरे तु सन्निधानमथाकरोत् ॥ ६२.१ ॥&lt;br&gt;&#xA;तेन चाधिष्ठितः सोऽथ प्रभामण्डलमध्यगः  ।&lt;br&gt;&#xA;व्यदीपयत तं देशं मूर्तिमानिव हव्यवाट् ॥ ६२.२ ॥&lt;br&gt;&#xA;तस्यास्तु सुतरां तत्र तादृग्रूपे द्विजन्मनि  ।&lt;br&gt;&#xA;अनुरागोऽभवद्विप्रं पश्यन्त्या देवयोषितः  ॥ ६२.३ ॥&lt;br&gt;&#xA;ततः सोऽधिष्ठितस्तेन हव्यवाहेन तत्क्षणात् ।&lt;br&gt;&#xA;यथापूर्वं तथा गन्तुं प्रवृत्तो द्विजनन्दनः  ॥ ६२.४ ॥&lt;br&gt;&#xA;जगाम च त्वरायुक्तस्तया देव्या निरीक्षितः  ।&lt;br&gt;&#xA;आदृष्टिपातात्तन्वङ्ग्या निश्वासोत्कम्पिकन्धरम्  ॥ ६२.५ ॥&lt;br&gt;&#xA;ततः क्षणेनैव तदा निजगेहमवाप्य सः  ।&lt;br&gt;&#xA;यथाप्रोक्तं द्विजश्रेष्ठश्चकार सकलाः क्रियाः  ॥ ६२.६ ॥&lt;br&gt;&#xA;अथ सा चारुसर्वाङ्गी तत्रासक्तात्ममानसा  ।&lt;br&gt;&#xA;निश्वासपरमा निन्ये दिनशेषं तथा निशाम्  ॥ ६२.७ ॥&lt;br&gt;&#xA;निश्वसन्त्यनवद्याङ्गी हाहेति रुदती मुहुः  ।&lt;br&gt;&#xA;मन्दभाग्येति चात्मानं निनिन्द मदिरेक्षणा  ॥ ६२.८ ॥&lt;br&gt;&#xA;न विहारे न चाहारे रमणीये न वा वने  ।&lt;br&gt;&#xA;न कन्दरेषु रम्येषु सा बबन्ध तदा रतिम्  ॥ ६२.९ ॥&lt;br&gt;&#xA;चकार रममाणे च चक्रवाकयुगे स्पृहाम्  ।&lt;br&gt;&#xA;मुक्ता तेन वरारोहा निनिन्द निजयौवनम्  ॥ ६२.१० ॥&lt;br&gt;&#xA;क्वागताहमिमं शैलं दुष्टदैवबलात्कृता  ।&lt;br&gt;&#xA;क्व च प्राप्तः स मे दृष्टेर्गोचरं तादृशो नरः  ॥ ६२.११ ॥&lt;br&gt;&#xA;यद्यद्य स महाभागो न मे सङ्गमुपैष्यति  ।&lt;br&gt;&#xA;तत्कामाग्निरवश्यं मां क्षपयिष्यति दुः सहः  ॥ ६२.१२ ॥&lt;br&gt;&#xA;रमणीयमभूद्यत्तत्पुंस्कोकिलनिनादितम्  ।&lt;br&gt;&#xA;तेन हीनन्तदेवैतद्दहतीवाद्य मामलम्  ॥ ६२.१३ ॥&lt;/p&gt;</description>
    </item>
    <item>
      <title>६३</title>
      <link>https://vishvAsa.github.io/purANam/mArkaNDeya-purANam/63/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/63/</guid>
      <description>&lt;p&gt;त्रिषष्टितमोऽध्यायः ६३&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;ततः सह तथा सोऽथ रराम गिरिसानुषु  ।&lt;br&gt;&#xA;फुल्लकाननहृद्येषु मनोज्ञेषु सरः सु च  ॥ ६३.१ ॥&lt;br&gt;&#xA;कन्दरेषु च रम्येषु निम्नगापुलिनेषु च  ।&lt;br&gt;&#xA;मनोज्ञेषु तथान्येषु देशेषु मुदितो द्विज  ॥ ६३.२ ॥&lt;br&gt;&#xA;वह्निनाधिष्ठितस्यासीद्यद्रूपन्तस्य तेजसा  ।&lt;br&gt;&#xA;अचिन्तयद्भोगकाले निमीलितविलोचना  ॥ ६३.३ ॥&lt;br&gt;&#xA;ततः कालेन सा गर्भमवाप मुनिसत्तम  ।&lt;br&gt;&#xA;गन्धर्ववीर्यतो रूपचिन्तनाच्च द्विजन्मनः  ॥ ६३.४ ॥&lt;br&gt;&#xA;तां गर्भधारिणीं सोऽथ सान्त्वयित्वा वरूथिनीम्  ।&lt;br&gt;&#xA;विप्ररूपधरो यातस्तया प्रीत्या विसर्जितः  ॥ ६३.५ ॥&lt;br&gt;&#xA;जज्ञे स बालो द्युतिमान ज्वलन्निव विभावसुः  ।&lt;br&gt;&#xA;स्वरोचिभैर्यथा सूर्यो भासयन् सकला दिशः  ॥ ६३.६ ॥&lt;br&gt;&#xA;स्वरोचिभिर्यतो भाति भास्वानिव स बालकः  ।&lt;br&gt;&#xA;ततः स्वरोचिरित्येवं नाम्ना ख्यातो बभूत सः  ॥ ६३.७ ॥&lt;br&gt;&#xA;ववृधे च महाभागो वयसानुदिनन्तथा  ।&lt;br&gt;&#xA;गुणौघैश्च यथा बालः कलाभिः शशलाञ्छनः  ॥ ६३.८ ॥&lt;br&gt;&#xA;स जग्राह धनुर्वेदं वेदांश्चैव यथाक्रमम्  ।&lt;br&gt;&#xA;विद्याश्चैव महाभागस्तदा यौवनगोचरः  ॥ ६३.९ ॥&lt;br&gt;&#xA;मन्दराद्रौ कदाचित्स विचरंश्चारुचेष्टितः  ।&lt;br&gt;&#xA;ददर्शैकां तदा कन्यां गिरिप्रस्थे भयातुराम्  ॥ ६३.१० ॥&lt;br&gt;&#xA;त्रायस्वेति निरीक्ष्यैनं सा तदा वाक्यमब्रवीत् ।&lt;br&gt;&#xA;मा भैषीरिति स प्राह भयविप्लुतलोचनाम्  ॥ ६३.११ ॥&lt;br&gt;&#xA;किमेतदिति तेनोक्ते वीरवाक्ये महात्मना  ।&lt;br&gt;&#xA;ततः सा कथयामास श्वासाक्षेपप्लुताक्षरम्  ॥ ६३.१२ ॥&lt;/p&gt;</description>
    </item>
    <item>
      <title>६४</title>
      <link>https://vishvAsa.github.io/purANam/mArkaNDeya-purANam/64/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/64/</guid>
      <description>&lt;p&gt;चतुः षष्टितमोऽध्यायः ६४&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;एवं विमुक्तरोगा तु कन्यका तं मुदान्विता  ।&lt;br&gt;&#xA;स्वरोचिषमुवाचेदं शृणुष्व वचनं प्रभो  ॥ ६४.१ ॥&lt;br&gt;&#xA;मन्दारविद्याधरजा नाम्ना ख्याता विभावरी  ।&lt;br&gt;&#xA;उपकारिन् ! स्वमात्मानं प्रयच्छामि प्रतीच्छ माम्  ॥ ६४.२ ॥&lt;br&gt;&#xA;विद्याञ्च तुभ्यं दास्यामि सर्वबूतरुतानि ते  ।&lt;br&gt;&#xA;ययाभिव्यक्तिमेष्यन्ति प्रसादपुरगो भव  ॥ ६४.३ ॥&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;एवमस्त्विति तेनोक्ते धर्मज्ञेन स्वरोचिषा  ।&lt;br&gt;&#xA;द्वितीया तु तदा कन्या इदं वचनमब्रवीत् ॥ ६४.४ ॥&lt;br&gt;&#xA;कुमारब्रह्मचार्यासीत्पारो नाम पिता मम  ।&lt;br&gt;&#xA;ब्रह्मर्षिः सुमहाभागो वेदवेदाङ्गपारगः  ॥ ६४.५ ॥&lt;br&gt;&#xA;तस्य पुंस्कोकिलालापरमणीये मधौ पुरा  ।&lt;br&gt;&#xA;आजगामाप्सराभ्यासं प्रख्याता पुञ्जिकास्तना  ॥ ६४.६ ॥&lt;br&gt;&#xA;कामवक्तव्यतां नीतः स तदा मुनिपुङ्गवः  ।&lt;br&gt;&#xA;तत्संयोगेऽहमुत्पन्ना तस्यामत्र महाचले  ॥ ६४.७ ॥&lt;br&gt;&#xA;विहाय मां गता सा च मातास्मिन्निर्जने वने  ।&lt;br&gt;&#xA;बालामेकां महीपृष्ठे व्यालश्वापदसङ्कुले  ॥ ६४.८ ॥&lt;br&gt;&#xA;ततः कलाभिः सोमस्य वर्धन्तीभिरहः क्षये  ।&lt;br&gt;&#xA;आप्याय्यमानाहरहो वृद्धिं यातास्मि सत्तम  ॥ ६४.९ ॥&lt;br&gt;&#xA;ततः कलावतीत्येतन्मम नाम महात्मना  ।&lt;br&gt;&#xA;गृहीतायः कृतं पित्रा गन्धर्वेण शुभानना  ॥ ६४.१० ॥&lt;br&gt;&#xA;न दत्ताहं तदा तेन याचितेन महात्मना  ।&lt;br&gt;&#xA;देवारिणालिना सुप्तस्ततो मे घातितः पिता  ॥ ६४.११ ॥&lt;br&gt;&#xA;ततोऽहमतिनिर्वेदादात्मव्यापादनोद्यता  ।&lt;br&gt;&#xA;निवारिता शम्भुपत्न्या सत्या सत्यप्रतिश्रवा  ॥ ६४.१२ ॥&lt;br&gt;&#xA;मा शुचः सुभ्रु ! भर्ता ते महाभागो भविष्यति  ।&lt;br&gt;&#xA;स्वरोचिर्नाम पुत्रश्च मनुस्तस्य भविष्यति  ॥ ६४.१३ ॥&lt;br&gt;&#xA;आज्ञाञ्च निधयः सर्वे करिष्यन्ति तवादृताः  ।&lt;br&gt;&#xA;यथाभिलषितं वित्तं प्रदास्यन्ति च ते शुभे  ॥ ६४.१४ ॥&lt;br&gt;&#xA;यस्या वत्से प्रभावेण विद्यायास्तां गृहाण मे  ।&lt;br&gt;&#xA;पद्मिनी नाम विद्येयं महापद्माभिपूजिता  ॥ ६४.१५ ॥&lt;br&gt;&#xA;इत्याह मां दक्षसुता सती सत्यपरायणा  ।&lt;br&gt;&#xA;स्वरोचिस्त्वं ध्रुवं देवी नान्यथा सा वदिष्यति  ॥ ६४.१६ ॥&lt;br&gt;&#xA;साहं प्राणप्रदायाद्य तां विद्यां स्वं तथा वपुः  ।&lt;br&gt;&#xA;प्रयच्छामि प्रतीच्छ त्वं प्रसादसुमुखो मम  ॥ ६४.१७ ॥&lt;/p&gt;</description>
    </item>
    <item>
      <title>६५</title>
      <link>https://vishvAsa.github.io/purANam/mArkaNDeya-purANam/65/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/65/</guid>
      <description>&lt;p&gt;पञ्चषष्टितमोऽध्यायः ६५&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;ततः स ताभिः सहितः पत्नीभिरमरद्युतिः  ।&lt;br&gt;&#xA;रराम तस्मिन् शैलेन्द्रे रम्यकानननिर्झरे  ॥ ६५.१ ॥&lt;br&gt;&#xA;सर्वोपभोगरत्नानि मधूनि मधुराणि च  ।&lt;br&gt;&#xA;निधयः समुपाजह्रुः पद्मिन्या वशवर्तिनः  ॥ ६५.२ ॥&lt;br&gt;&#xA;स्त्रजो वस्त्राण्यलङ्कारान् गन्धाढ्यमनुलेपनम्  ।&lt;br&gt;&#xA;आसनान्यतिशुभ्राणि काञ्चनानि यथेच्छया  ॥ ६५.३ ॥&lt;br&gt;&#xA;सौवर्णानि महाभाग ! करकान् भाजनानि च  ।&lt;br&gt;&#xA;तथा शय्याश्च विविधा दिव्यैरास्तरणैर्युताः  ॥ ६५.४ ॥&lt;br&gt;&#xA;एवं स ताभिः सहितो दिव्यगन्धाधिवासिते  ।&lt;br&gt;&#xA;रराम स्वरुचिर्भाभिर्भासिते वरपर्वते  ॥ ६५.५ ॥&lt;br&gt;&#xA;ताश्चापि सह तेनेति लेभिरे मुदमुत्तमाम्  ।&lt;br&gt;&#xA;रममाणा यथा स्वर्गे तथा तत्र शिलोच्चये  ॥ ६५.६ ॥&lt;br&gt;&#xA;कलहंसी जगादैकां चक्रवाकीं जले सतीम्  ।&lt;br&gt;&#xA;तस्य तासाञ्च ललिते सम्बन्धे च स्पृहावती  ॥ ६५.७ ॥&lt;br&gt;&#xA;धन्योऽयमतिपुण्योऽयं योऽय यौवनगोचरः  ।&lt;br&gt;&#xA;दयिताभिः सहैताभिर्भुङ्क्ते भोगानभीप्सितान्  ॥ ६५.८ ॥&lt;br&gt;&#xA;सन्ति यौवनिनः श्लाघ्यास्तत्पत्न्यो नातिशोभनाः  ।&lt;br&gt;&#xA;जगत्यामल्पकाः पत्न्यः पतयश्चातिशोभनाः  ॥ ६५.९ ॥&lt;br&gt;&#xA;अभीष्टा कस्यचित्कान्ता कान्तः कस्याश्चिदीप्सितः  ।&lt;br&gt;&#xA;परस्परानुरागाढ्यं दाम्पत्यमतिदुर्लभम्  ॥ ६५.१० ॥&lt;br&gt;&#xA;धन्योऽयं दयिताभीष्टो ह्येताश्चास्यातिवल्लभाः  ।&lt;br&gt;&#xA;परस्परानुरागो हि धन्यानामेव जायते  ॥ ६५.११ ॥&lt;br&gt;&#xA;एतन्निशम्यवचनं कलहंसीसमीरितम्  ।&lt;br&gt;&#xA;उवाच चक्रवाकी तां नातिविस्मितमानसा  ॥ ६५.१२ ॥&lt;br&gt;&#xA;नायं धन्यो यतो लज्जा नान्यस्त्रीसन्निकर्षतः  ।&lt;br&gt;&#xA;अन्यां स्त्रियमयं भुङ्क्ते न सर्वास्वस्य मानसम्  ॥ ६५.१३ ॥&lt;br&gt;&#xA;चित्तानुराग एकस्मिन्नधिष्ठाने यतः सखि  ।&lt;br&gt;&#xA;ततो हि प्रीतिमानेष भार्यासु भविता कथम्  ॥ ६५.१४ ॥&lt;br&gt;&#xA;एता न दयिताः पत्युर्नैतासां दयितः पतिः  ।&lt;br&gt;&#xA;विनोदमात्रमेवैता यथा परिजनोऽपरः  ॥ ६५.१५ ॥&lt;br&gt;&#xA;एतासाञ्च यदिष्टोऽयं तत्किं प्राणान्न मुञ्चति  ।&lt;br&gt;&#xA;आलिङ्गत्यपरां कान्तां ध्यातो वै कान्तयान्यया  ॥ ६५.१६ ॥&lt;br&gt;&#xA;विद्याप्रदानमूल्येन विक्रीतो ह्येष भृत्यवत् ।&lt;br&gt;&#xA;प्रवर्तते न हि प्रेम समं बह्वीषु तिष्ठति  ॥ ६५.१७ ॥&lt;br&gt;&#xA;कलहंसि ! पतिर्धन्यो मम धन्याहमेव च  ।&lt;br&gt;&#xA;यस्यैकस्याञ्चिरं चित्तं यस्याश्चैकत्र संस्थितम्  ॥ ६५.१८ ॥&lt;br&gt;&#xA;सर्वसत्त्वरुतज्ञोऽसौ स्वरोचिरपराजितः  ।&lt;br&gt;&#xA;निशम्य लज्जितो दध्यौ सत्यमेव हि नानृतम्  ॥ ६५.१९ ॥&lt;br&gt;&#xA;ततो वर्षशते याते रममाणो महागिरौ  ।&lt;br&gt;&#xA;रममाणः समं ताभिर्ददर्श पुरतो मृगम्  ॥ ६५.२० ॥&lt;br&gt;&#xA;सुस्निग्धपीनावयवं मृगयूथविहारिणम्  ।&lt;br&gt;&#xA;वासिताभिः सुरूपाभिर्मृगीभिः परिवारितम्  ॥ ६५.२१ ॥&lt;br&gt;&#xA;आकृष्टघ्राणपुटका जिघ्रन्तीस्तास्ततो मृगीः  ।&lt;br&gt;&#xA;उवाच स मृगो रामा लज्जात्यागेन गम्यताम्  ॥ ६५.२२ ॥&lt;br&gt;&#xA;नाहं स्वरोचिस्तच्छीलो न चैवाहं सुलोचनाः  ।&lt;br&gt;&#xA;निर्लज्जा बहवः सन्ति तादृशास्तत्र गच्छतः  ॥ ६५.२३ ॥&lt;br&gt;&#xA;एका त्वनेकानुगता यथा हासास्पदं जने  ।&lt;br&gt;&#xA;अनेकाभिस्तथैवैको बोगदृष्ट्या निरीक्षितः  ॥ ६५.२४ ॥&lt;br&gt;&#xA;तस्य धर्मक्रियाहानिरहन्यहनि जायते  ।&lt;br&gt;&#xA;सक्तोऽन्यभार्यया चान्यकामासक्तः सदैव सः  ॥ ६५.२५ ॥&lt;br&gt;&#xA;यस्तादृशोऽन्यस्तच्छीलः परलोकपराङ्मुखः  ।&lt;br&gt;&#xA;तं कामयत भद्रं वो नाहं तुल्यः स्वरोचिषा  ॥ ६५.२६ ॥&lt;/p&gt;</description>
    </item>
    <item>
      <title>६६</title>
      <link>https://vishvAsa.github.io/purANam/mArkaNDeya-purANam/66/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/66/</guid>
      <description>&lt;p&gt;[Missing]&lt;/p&gt;</description>
    </item>
    <item>
      <title>६७</title>
      <link>https://vishvAsa.github.io/purANam/mArkaNDeya-purANam/67/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/67/</guid>
      <description>&lt;p&gt;[Missing]&lt;/p&gt;</description>
    </item>
    <item>
      <title>६८</title>
      <link>https://vishvAsa.github.io/purANam/mArkaNDeya-purANam/68/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/68/</guid>
      <description>&lt;p&gt;[Missing]&lt;/p&gt;</description>
    </item>
    <item>
      <title>६९</title>
      <link>https://vishvAsa.github.io/purANam/mArkaNDeya-purANam/69/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/69/</guid>
      <description>&lt;p&gt;[Missing]&lt;/p&gt;&#xA;&lt;p&gt;एष वेत्ति जगत्यत्र मत्प्रसादादनागतम्॥&#xA;यथाहं समतीतञ्च वर्तमानञ्च सर्वतः  ॥ ६९.५३ ॥&lt;br&gt;&#xA;आलोच्याज्ञापयेत्युक्ते ततो ज्ञातं मयापि तत् ।&lt;br&gt;&#xA;ततो न दत्तवानर्घमहं तुभ्यं विधानतः  ॥ ६९.५४ ॥&lt;br&gt;&#xA;सत्यं राजन् ! त्वमर्घार्हः कुले स्वायम्भुवस्य च  ।&lt;br&gt;&#xA;तथापि नार्घयोग्यं त्वां मन्यामो वयमुत्तमम्  ॥ ६९.५५ ॥&lt;/p&gt;&#xA;&lt;p&gt;राजोवाच&lt;/p&gt;&#xA;&lt;p&gt;किं कृतं हि मया ब्रह्मन् ! ज्ञानादज्ञानतोऽपि वा  ।&lt;br&gt;&#xA;येन त्वत्तोर्ऽघमर्हामि नाहमभ्यागतश्चिरात् ॥ ६९.५६ ॥&lt;/p&gt;&#xA;&lt;p&gt;ऋषिरुवाच&lt;/p&gt;&#xA;&lt;p&gt;किं विस्मृतन्ते यत्पत्नी त्वया त्यक्ता च कानने  ।&lt;br&gt;&#xA;परित्यक्तस्तया सार्धं त्वया धर्मो नृपाखिलः  ॥ ६९.५७ ॥&lt;br&gt;&#xA;पक्षेण कर्मणो हान्या प्रयात्यस्पर्शतां नरः  ।&lt;br&gt;&#xA;विण्मूत्रैर्वार्षिकी यस्य हानिस्ते नित्यकर्मणः  ॥ ६९.५८ ॥&lt;br&gt;&#xA;पत्न्यानुकूलया भाव्यं यथाशीलेऽपि भर्तरि  ।&lt;br&gt;&#xA;दुः शीलापि तथा भार्या पोषणीया नरेश्वर  ॥ ६९.५९ ॥&lt;br&gt;&#xA;प्रतिकूला हि सा पत्नी तस्य विप्रस्य या हृता  ।&lt;br&gt;&#xA;तथापि धर्मकामोऽसौ त्वामुद्योतितवान्नृप  ॥ ६९.६० ॥&lt;br&gt;&#xA;चलतः स्थापयस्यन्यान् स्वधर्मेषु महीपते  ।&lt;br&gt;&#xA;त्वां स्वधर्माद्विचलितं कोऽपरः स्थापयिष्यति  ॥ ६९.६१ ॥&lt;/p&gt;</description>
    </item>
    <item>
      <title>७०</title>
      <link>https://vishvAsa.github.io/purANam/mArkaNDeya-purANam/70/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/70/</guid>
      <description>&lt;p&gt;सप्ततितमोऽध्यायः ७०&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;अथारुरोह स्वरथं प्रणिपत्य महामुनिम्  ।&lt;br&gt;&#xA;तेनाख्यातं वनन्तच्च प्रययावुत्पलावतम्  ॥ ७०.१ ॥&lt;br&gt;&#xA;यथाख्यातस्वरूपाञ्च भार्यां भर्त्रा द्विजस्य ताम्  ।&lt;br&gt;&#xA;भक्षयन्तीं ददार्शाथ श्रीफलानि नरेश्वरः  ॥ ७०.२ ॥&lt;br&gt;&#xA;पप्रच्छ च कथं भद्रे ! त्वमेतद्वनमागता  ।&lt;br&gt;&#xA;स्फुटं ब्रवीहि वैशालेरपि भार्या सुशर्मणः  ॥ ७०.३ ॥&lt;/p&gt;&#xA;&lt;p&gt;ब्राह्मण्युवाच&lt;/p&gt;&#xA;&lt;p&gt;सुताहमतिरात्रस्य द्विजस्य वनवासिनः  ।&lt;br&gt;&#xA;पत्नी विशालपुत्रस्य यस्य नाम त्वयोदितम्  ॥ ७०.४ ॥&lt;br&gt;&#xA;साहं हृता बलाकेन राक्षसेन दुरात्मना  ।&lt;br&gt;&#xA;प्रसुप्ता भवनस्यान्ते भ्रातृमातृवियोजिता  ॥ ७०.५ ॥&lt;br&gt;&#xA;भस्मीभवतु तद्रक्षो येनास्म्येवं वियोजिता  ।&lt;br&gt;&#xA;मात्रा भ्रातृभिरन्यैश्च तिष्टाम्यत्र सुदुः खिता  ॥ ७०.६ ॥&lt;br&gt;&#xA;अस्मिन् वनेऽतिगहने तेनानीयाहमुज्झिता  ।&lt;br&gt;&#xA;न वेद्मि कारणं कि तन्नोपभुङ्क्ते न खादति  ॥ ७०.७ ॥&lt;/p&gt;</description>
    </item>
    <item>
      <title>७१</title>
      <link>https://vishvAsa.github.io/purANam/mArkaNDeya-purANam/71/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/71/</guid>
      <description>&lt;p&gt;एकसप्ततितमोऽध्यायः ७१&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;तां प्रेषयित्वा राजापि स्वभर्तृगृहमङ्गनाम्  ।&lt;br&gt;&#xA;चिन्तयामास निः श्वस्य किमत्र सुकतं भवेत् ॥ ७१.१ ॥&lt;br&gt;&#xA;अनर्घयोग्यता कष्टं स मामाह महामनाः  ।&lt;br&gt;&#xA;वैकल्यं विप्रमुद्दिश्य तथाहायं निशाचरः  ॥ ७१.२ ॥&lt;br&gt;&#xA;सोऽहं कथं करिष्यामि त्यक्ता पत्नी मया हि सा  ।&lt;br&gt;&#xA;अथवा ज्ञानदृष्टिं तं पृच्छामि मुनिसत्तमम्  ॥ ७१.३ ॥&lt;br&gt;&#xA;सञ्चिन्त्येत्थं स भूपालः समारुह्य च तं रथम्  ।&lt;br&gt;&#xA;ययौ यत्र स धर्मात्मा त्रिकालज्ञो महामिनिः  ॥ ७१.४ ॥&lt;br&gt;&#xA;अवरुह्य रथात्सोऽथ तं समेत्य प्रणम्य च  ।&lt;br&gt;&#xA;यथावृत्तं समाचख्यौ राक्षसेन समागमम्  ॥ ७१.५ ॥&lt;br&gt;&#xA;ब्राह्मण्या दर्शनञ्चैव दौः शील्यापगमं तथा  ।&lt;br&gt;&#xA;प्रेषणं भर्तृगेहे च कार्यमागमने च यत् ॥ ७१.६ ॥&lt;/p&gt;</description>
    </item>
    <item>
      <title>७२</title>
      <link>https://vishvAsa.github.io/purANam/mArkaNDeya-purANam/72/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/72/</guid>
      <description>&lt;p&gt;द्विसप्ततितमोऽध्यायः ७२&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;ततः स्वनगरं प्राप्य तं ददर्श द्विजं नृपः  ।&lt;br&gt;&#xA;समेतं भार्यया चैव शीलवत्या मुदान्वितम्  ॥ ७२.१ ॥&lt;/p&gt;&#xA;&lt;p&gt;ब्राह्मण उवाच&lt;/p&gt;&#xA;&lt;p&gt;राजवर्य ! कृतार्थोऽस्मि यतो धर्मो हि रक्षितः  ।&lt;br&gt;&#xA;धर्मज्ञनेह भवता भार्यामानयता मम  ॥ ७२.२ ॥&lt;/p&gt;&#xA;&lt;p&gt;राजोवाच&lt;/p&gt;&#xA;&lt;p&gt;कृतार्थस्त्वं द्विजश्रेष्ठ ! निजधर्मानुपालनात् ।&lt;br&gt;&#xA;वयं सङ्कटिनो विप्र ! येषां पत्नी न वेश्मनि  ॥ ७२.३ ॥&lt;/p&gt;&#xA;&lt;p&gt;ब्राह्मण उवाच&lt;/p&gt;&#xA;&lt;p&gt;नरेन्द्र ! सा हि विपिने भक्षिता श्वनापदैर्यदि  ।&lt;br&gt;&#xA;अलन्तया किमन्यस्या न पाणिर्गृह्यते त्वया  ।&lt;br&gt;&#xA;क्रोधस्य वशमागम्य धर्मो न रक्षितस्त्वया  ॥ ७२.४ ॥&lt;/p&gt;</description>
    </item>
    <item>
      <title>७३</title>
      <link>https://vishvAsa.github.io/purANam/mArkaNDeya-purANam/73/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/73/</guid>
      <description>&lt;p&gt;त्रिसप्ततितमोऽध्यायः ७३&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;मन्वन्तरे तृतीयेऽस्मिनौत्तमस्य प्रजापतेः  ।&lt;br&gt;&#xA;देवानिन्द्रमृषीन् भूपान्निबोध गदतो मम  ॥ ७३.१ ॥&lt;br&gt;&#xA;स्वधामानस्तथा देवा यथानामानुकारिणः  ।&lt;br&gt;&#xA;सत्याख्यश्च द्वितीयोऽन्यस्त्रिदशानां तथा गणः  ॥ ७३.२ ॥&lt;br&gt;&#xA;तृतीये तु गणे देवाः शिवाख्या मुनिसत्तम  ।&lt;br&gt;&#xA;शिवाः स्वरूपतस्ते तु श्रुताः पापप्रणाशनाः  ॥ ७३.३ ॥&lt;br&gt;&#xA;प्रतर्दनाख्यश्च गणो देवानां मुनिसत्तम  ।&lt;br&gt;&#xA;चतुर्थस्तत्र कथित औत्तमस्यान्तरे मनोः  ॥ ७३.४ ॥&lt;br&gt;&#xA;वशवर्तिनः पञ्चमेऽपि देवास्तत्र गणे द्विज  ।&lt;br&gt;&#xA;यथाख्यातस्वरूपास्तु सर्व एव महामुने  ॥ ७३.५ ॥&lt;br&gt;&#xA;एते देवगणाः पञ्च स्मृता यज्ञभुजस्तथा  ।&lt;br&gt;&#xA;मन्वन्तरे मनुश्रेष्ठे सर्वे द्वादशका गणाः  ॥ ७३.६ ॥&lt;br&gt;&#xA;तेषामिन्द्रो महाभागस्त्रैलोक्ये स गुरुर्भवेत् ।&lt;br&gt;&#xA;शतं क्रतूनामाहृत्य सुशान्तिर्नाम नामतः  ॥ ७३.७ ॥&lt;br&gt;&#xA;यस्योपसर्गनाशाय नामाक्षरविभूषिता  ।&lt;br&gt;&#xA;अद्यापि मानवैर्गाथा गीयते तु महीतले  ॥ ७३.८ ॥&lt;br&gt;&#xA;शुशान्तिर्देवराट्कान्तः शुशान्तिं स प्रयच्छति  ।&lt;br&gt;&#xA;सहितः शिवसत्याद्यैस्तथैव वशवर्तिभिः  ॥ ७३.९ ॥&lt;br&gt;&#xA;अजः परशुचिर्दिव्यो महाबलपराक्रमः  ।&lt;br&gt;&#xA;पुत्रस्तस्य मनोरासन् विख्यातास्त्रिदशोपमाः  ॥ ७३.१० ॥&lt;br&gt;&#xA;तत्सूतिसम्भवैर्भूमिः पालिताभून्नरेश्वरैः  ।&lt;br&gt;&#xA;यावन्मन्वन्तर तस्य मनोरुत्तमतेजसः  ॥ ७३.११ ॥&lt;br&gt;&#xA;चतुर्युगानां सङ्ख्याता साधिका ह्येकसप्ततिः  ।&lt;br&gt;&#xA;कृतत्रेतादिसञ्ज्ञानां यान्युक्तानि युगे मया  ॥ ७३.१२ ॥&lt;br&gt;&#xA;स्वतेजसा हि तपसो वरिष्ठस्य महात्मनः  ।&lt;br&gt;&#xA;तनयाश्चान्तरे तस्मिन् सप्त सप्तर्षयोऽभवन्  ॥ ७३.१३ ॥&lt;br&gt;&#xA;तृतीयमेतत्कथितं तव मन्वन्तरं मया  ।&lt;br&gt;&#xA;तामसस्य चतुर्थन्तु मनोरन्तरमुच्यते  ॥ ७३.१४ ॥&lt;br&gt;&#xA;वियोनिजन्मनो यस्य यशसा द्योतितं जगत् ।&lt;br&gt;&#xA;जन्म तस्य मनोर्ब्रह्मन् ! श्रुयतां गदतो मम  ॥ ७३.१५ ॥&lt;br&gt;&#xA;अतीन्द्रियमशेषाणां मनूनाञ्चरितन्तथा  ।&lt;br&gt;&#xA;तथा जन्मापि विज्ञेयं प्रभावश्च महात्मनाम्  ॥ ७३.१६ ॥&lt;/p&gt;</description>
    </item>
    <item>
      <title>७४</title>
      <link>https://vishvAsa.github.io/purANam/mArkaNDeya-purANam/74/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/74/</guid>
      <description>&lt;p&gt;चतुः सप्ततितमोऽध्यायः ७४&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;राजाभूद्विख्यातः स्वराष्ट्रो नाम वीर्यवान्  ।&lt;br&gt;&#xA;अनेकयज्ञकृत्प्राज्ञः सङ्ग्रामेष्वपराजितः  ॥ ७४.१ ॥&lt;br&gt;&#xA;तस्यायुः सुमहत्प्रादात्मन्त्रिणाराधितो रविः  ।&lt;br&gt;&#xA;पत्नीनाञ्च शतन्तस्य धन्यानामभवद्द्विज  ॥ ७४.२ ॥&lt;br&gt;&#xA;तस्य दीर्घायुषः पत्न्यो नातिदीर्घायुषो मुने  ।&lt;br&gt;&#xA;कालेन जग्मुर्निधनं भृत्यमन्त्रिजनास्तथा  ॥ ७४.३ ॥&lt;br&gt;&#xA;स भार्याभिस्तथायुक्तो भृत्यैश्च सहजन्मभिः  ।&lt;br&gt;&#xA;उद्विग्नचेताः सम्प्राप वीर्यहानिमहर्निशम्  ॥ ७४.४ ॥&lt;br&gt;&#xA;तं वीर्यहीनं निभृतैर्भृत्यैस्त्यक्तं सुदुः खितम्  ।&lt;br&gt;&#xA;अनन्तरो विमर्दाख्यो राज्याच्च्यावितवांस्तदा  ॥ ७४.५ ॥&lt;br&gt;&#xA;राज्याच्च्युतः सोऽपि वनं गत्वा निर्विण्णमानसः  ।&lt;br&gt;&#xA;तपस्तेपे महाभागे वितस्तापुलिने स्थितः  ॥ ७४.६ ॥&lt;br&gt;&#xA;ग्रीष्मे पञ्चतमा भूत्वा वर्षास्वभ्रावकाशिकः  ।&lt;br&gt;&#xA;जलशायी च शिशिरे निराहारो यतव्रतः  ॥ ७४.७ ॥&lt;br&gt;&#xA;ततस्तपस्यतस्तस्य प्रावृट्काले महाप्लवः  ।&lt;br&gt;&#xA;बभूवानुदिनं मेघैर्वर्षद्भिरनुसन्ततम्  ॥ ७४.८ ॥&lt;br&gt;&#xA;न दिग्विज्ञायते पूर्वा दक्षिणा वा न पश्चिमा  ।&lt;br&gt;&#xA;नोत्तरा तमसा सर्वमनुलिप्तमिवाभवत् ॥ ७४.९ ॥&lt;br&gt;&#xA;ततोऽतिपूरेण नृपः स नद्याः प्रेरितस्तटम्  ।&lt;br&gt;&#xA;प्रार्थयन्नापि नावाप ह्रियमाणो महीपतिः  ॥ ७४.१० ॥&lt;br&gt;&#xA;अथ दूरे जलौघेन ह्रियमाणो महीपतिः  ।&lt;br&gt;&#xA;आससाद जले रौहीं स पुच्छे जगृहे च ताम्  ॥ ७४.११ ॥&lt;br&gt;&#xA;तेन प्लवेन स ययावूह्यमानो महीतले  ।&lt;br&gt;&#xA;इतश्चेतश्चान्धकारे आससाद तटन्ततः  ॥ ७४.१२ ॥&lt;br&gt;&#xA;विस्तारि पङ्कमत्यर्थं दुस्तरं स नृपस्तरन्  ।&lt;br&gt;&#xA;तथैव कृष्यमाणोऽन्यद्रम्यं वनमवाप सः  ॥ ७४.१३ ॥&lt;br&gt;&#xA;तत्रान्धकारे सा रौही चकर्ष वसुधाधिपम्  ।&lt;br&gt;&#xA;पुच्छे लग्नं महाभागं कृशं धमनिसन्ततौ  ॥ ७४.१४ ॥&lt;br&gt;&#xA;तस्याश्च स्पर्शसम्भूतामवापमुदमुत्तमाम्  ।&lt;br&gt;&#xA;सोऽन्धकारे भ्रमन् भूयो मदनाकृष्टमानसः  ॥ ७४.१५ ॥&lt;br&gt;&#xA;विज्ञाय सानुरागं तं पृष्ठस्पर्शनतत्परम्  ।&lt;br&gt;&#xA;नरेन्द्रं तद्वनस्यान्तः सा मृगी तमुवाच ह  ॥ ७४.१६ ॥&lt;br&gt;&#xA;किं पृष्ठं वेपथुमता करेण स्पृशसे मम  ।&lt;br&gt;&#xA;अन्यथैवास्य कार्यस्य सञ्जाता नृपते गतिः  ॥ ७४.१७ ॥&lt;br&gt;&#xA;नास्थाने वो मनो यातं नागम्याहं तवेश्वर  ।&lt;br&gt;&#xA;किन्तु त्वत्सङ्गमे विघ्नमेष लोलः करोति मे  ॥ ७४.१८ ॥&lt;/p&gt;</description>
    </item>
    <item>
      <title>७५</title>
      <link>https://vishvAsa.github.io/purANam/mArkaNDeya-purANam/75/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/75/</guid>
      <description>&lt;p&gt;पञ्चसप्ततितमोऽध्यायः ७५&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;पञ्चमोऽपि मनुर्ब्रह्मन् रैवतो नाम विश्रुतः  ।&lt;br&gt;&#xA;तस्योत्पत्तिं विस्तरशः शृणुष्व कथयामि ते  ॥ ७५.१ ॥&lt;br&gt;&#xA;ऋषिरासीन्महाभाग ऋतवागिति विश्रुतः  ।&lt;br&gt;&#xA;तस्यापुत्रस्य पुत्रोऽभूद्रेवत्यन्ते महात्मनः  ॥ ७५.२ ॥&lt;br&gt;&#xA;स तस्य विधिवच्चक्रे जातकर्मादिकाः क्रियाः  ।&lt;br&gt;&#xA;तथोपनयनादींश्च स चाशीलोऽभवन्मुने  ॥ ७५.३ ॥&lt;br&gt;&#xA;यतः प्रभृति जातोऽसौ ततः प्रभृति सोऽप्यृषिः  ।&lt;br&gt;&#xA;दीर्घरोगपरामर्शमवाप मुनिपुङ्गवः  ॥ ७५.४ ॥&lt;br&gt;&#xA;माता तस्य परामार्ति कुष्ठरोगादिपीडिता  ।&lt;br&gt;&#xA;जगाम स पिता चास्य चिन्तयामास दुः खितः  ॥ ७५.५ ॥&lt;br&gt;&#xA;किमेतदिति सोऽप्यस्य पुत्रोऽप्यत्यन्तदुर्मतिः  ।&lt;br&gt;&#xA;जग्राह भार्यामन्यस्य मुनिपुत्रस्य सम्मुखीम्  ॥ ७५.६ ॥&lt;br&gt;&#xA;ततो विषण्णमनसा ऋतवागिदमुक्तवान्  ।&lt;br&gt;&#xA;अपुत्रता मनुष्याणां श्रेयसे न कुपुत्रता  ॥ ७५.७ ॥&lt;br&gt;&#xA;कुपुत्रो हृदयायासं सर्वदा कुरुते पितुः  ।&lt;br&gt;&#xA;मातुश्च स्वर्गसंस्थांश्च स्वपितॄन् पातयत्यधः  ॥ ७५.८ ॥&lt;br&gt;&#xA;सुहृदां नोपकाराय पितॄणाञ्च न तृप्तये  ।&lt;br&gt;&#xA;पित्रोर्दुः खाय धिग्जन्म तस्य दुष्कृतकर्मणः  ॥ ७५.९ ॥&lt;br&gt;&#xA;धन्यास्ते तनया येषां सर्वलोकाभिसम्मताः  ।&lt;br&gt;&#xA;परोपकारिणः शान्ताः साधुकर्मण्यनुव्रताः  ॥ ७५.१० ॥&lt;br&gt;&#xA;अनिर्वृतं तथा मन्दं परलोकपराङ्मुखम्  ।&lt;br&gt;&#xA;नरकाय न सद्गत्यै कुपुत्रालम्बि जन्मनः  ॥ ७५.११ ॥&lt;br&gt;&#xA;करोति सुहृदां दैन्यमहितानां तथा मुदम्  ।&lt;br&gt;&#xA;अकाले च जरां पित्रोः कुपुत्रः कुरुते ध्रुवम्  ॥ ७५.१२ ॥&lt;/p&gt;</description>
    </item>
    <item>
      <title>७६</title>
      <link>https://vishvAsa.github.io/purANam/mArkaNDeya-purANam/76/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/76/</guid>
      <description>&lt;p&gt;षट्सप्ततितमोऽध्यायः ७६&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;इत्येतत्कथितं तुभ्यं पञ्च मन्वन्तरं तव  ।&lt;br&gt;&#xA;चाक्षुषस्य मनोः षष्ठं श्रूयतामिदमन्तरम्  ॥ ७६.१ ॥&lt;br&gt;&#xA;अन्यजन्मनि जातोऽसौ चक्षुषः परमेष्ठिनः  ।&lt;br&gt;&#xA;चाक्षुषत्वमतस्तस्य जन्मन्यस्मिन्नपि द्विज  ॥ ७६.२ ॥&lt;br&gt;&#xA;जातं माता निजोत्सङ्गे स्थितमुल्लाप्य तं पुनः  ।&lt;br&gt;&#xA;परिष्वजति हार्देन पुनरुल्लापयत्यथ  ॥ ७६.३ ॥&lt;br&gt;&#xA;जातिस्मरः स जातो वै मातुरुत्सङ्गमास्थितः  ।&lt;br&gt;&#xA;जहास तं तदा माता सङ्क्रुद्धा वाक्यमब्रवीत् ॥ ७६.४ ॥&lt;br&gt;&#xA;भीतास्मि किमिदं वत्स ! हासो यद्वदने तव  ।&lt;br&gt;&#xA;अकालबोधः सञ्जातः कच्चित्पश्यसि शोभनम्  ॥ ७६.५ ॥&lt;/p&gt;</description>
    </item>
    <item>
      <title>७७</title>
      <link>https://vishvAsa.github.io/purANam/mArkaNDeya-purANam/77/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/77/</guid>
      <description>&lt;p&gt;सप्तसप्ततितमोऽध्यायः ७७&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;मार्तण्ड रस्यवेर्भार्या तनया विश्वकर्मणः  ।&lt;br&gt;&#xA;सञ्ज्ञा नाम महाभाग तस्यां भानुरजीजनत् ॥ ७७.१ ॥&lt;br&gt;&#xA;मनुं प्रख्यातयशसमनेकज्ञानपारगम्  ।&lt;br&gt;&#xA;विवस्वतः सुतो यस्मात्तस्माद्वैवस्वतस्तु सः  ॥ ७७.२ ॥&lt;br&gt;&#xA;सञ्ज्ञा च रविणा दृष्टा निमीलयति लोचने  ।&lt;br&gt;&#xA;यतस्ततः सरोषोर्ऽकः सञ्ज्ञां निष्ठुरमब्रवीत् ॥ ७७.३ ॥&lt;br&gt;&#xA;मयि दृष्टे सदा यस्मात्कुरुषे नेत्रसंयमम्  ।&lt;br&gt;&#xA;तस्माज्जनिष्यसे मूढे प्रजासंयमनं यमम्  ॥ ७७.४ ॥&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;ततः सा चपलां दृष्टिं देवी चक्रे भयाकुला  ।&lt;br&gt;&#xA;विलोलितदृशं दृष्ट्वा पुनराह च तां रविः  ॥ ७७.५ ॥&lt;br&gt;&#xA;यस्माद्विलोलिता दृष्टिर्मयि दृष्टे त्वयाधुना  ।&lt;br&gt;&#xA;तस्माद्विलोलां तनयां नदीं त्वं प्रसविष्यसि  ॥ ७७.६ ॥&lt;/p&gt;</description>
    </item>
    <item>
      <title>७८</title>
      <link>https://vishvAsa.github.io/purANam/mArkaNDeya-purANam/78/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/78/</guid>
      <description>&lt;p&gt;अष्टसप्ततितमोऽध्यायः ७८&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;ततस्तं तुष्टुवुर्देवास्तथा देवर्षयो रविम्  ।&lt;br&gt;&#xA;वाग्भिरोड्यमशेषस्य त्रैलोक्यस्य समागताः  ॥ ७८.१ ॥&lt;/p&gt;&#xA;&lt;p&gt;देवा ऊचुः&lt;/p&gt;&#xA;&lt;p&gt;नमस्ते ऋक्स्वरूपाय सामरूपाय ते नमः  ।&lt;br&gt;&#xA;यजुः स्वरूपरूपाय साम्नान्धामवते नमः  ॥ ७८.२ ॥&lt;br&gt;&#xA;ज्ञानैकधामभूताय निर्धूततमसे नमः  ।&lt;br&gt;&#xA;शुद्धज्योतिः स्वरूपाय विशुद्धायामलात्मने  ॥ ७८.३ ॥&lt;br&gt;&#xA;वरिष्ठाय वरेण्याय परस्मै परमात्मने  ।&lt;br&gt;&#xA;नमोऽखिलजगद्व्यापिस्वरूपायात्ममूर्तये  ॥ ७८.४ ॥&lt;br&gt;&#xA;इदं स्तोत्रवरं रम्यं श्रोतव्यं श्रद्धया नरैः  ।&lt;br&gt;&#xA;शिष्यो भूत्वा समाधिस्थो दत्त्वा देयं गुरोरपि  ॥ ७८.५ ॥&lt;br&gt;&#xA;न शून्यभूतैः श्रोतव्यमेतत्तु सफलं भवेत् ।&lt;br&gt;&#xA;सर्वकारणभूताय निष्ठायै ज्ञानचेतसाम्  ॥ ७८.६ ॥&lt;br&gt;&#xA;नमः सूर्यस्वरूपाय प्रकाशात्मस्वरूपिणे  ।&lt;br&gt;&#xA;भास्कराय नमस्तुभ्यं तथा दिनकृते नमः  ॥ ७८.७ ॥&lt;br&gt;&#xA;शर्वरीहेतवे चैव सन्ध्याज्योत्स्नाकृते नमः  ।&lt;br&gt;&#xA;त्वं सर्वमेतद्भगवन् जगदुद्भ्रमता त्वया  ॥ ७८.८ ॥&lt;br&gt;&#xA;भ्रमत्याविद्धमखिलं ब्रह्माण्डं सचराचरम्  ।&lt;br&gt;&#xA;त्वदंशुभिरिदं स्पृष्टं सर्वं सञ्जायते शुचि  ॥ ७८.९ ॥&lt;br&gt;&#xA;क्रियते त्वत्करैः स्पर्शाज्जलादीनां पवित्रता  ।&lt;br&gt;&#xA;होमदानादिको धर्मो नोपकाराय जायते  ॥ ७८.१० ॥&lt;br&gt;&#xA;तावद्यावन्न संयोगि जगदेतत्त्वदंशुभिः  ।&lt;br&gt;&#xA;ऋचस्ते सकला ह्येता यजूंष्येतानि चान्यतः  ॥ ७८.११ ॥&lt;br&gt;&#xA;सकलानि च सामानि निपतन्ति त्वदड्गतः  ।&lt;br&gt;&#xA;ऋङ्मयस्त्वं जगन्नाथ ! त्वमेव च यजुर्मयः  ॥ ७८.१२ ॥&lt;br&gt;&#xA;यतः साममयश्चैव ततो नाथ ! त्रयीमयः  ।&lt;br&gt;&#xA;त्वमेव ब्रह्मणो रूपं परञ्चापरमेव च  ॥ ७८.१३ ॥&lt;br&gt;&#xA;मूर्तामूर्तस्तथा सूक्ष्मः स्थूलरूपस्तथा स्थितः  ।&lt;br&gt;&#xA;निमेषकाष्ठादिमयः कालरूपः क्षयात्मकः  ।&lt;br&gt;&#xA;प्रसीद स्वेच्छया रूपं स्वतेजः शमनं कुरु  ॥ ७८.१४ ॥&lt;/p&gt;</description>
    </item>
    <item>
      <title>७९</title>
      <link>https://vishvAsa.github.io/purANam/mArkaNDeya-purANam/79/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/79/</guid>
      <description>&lt;p&gt;ऊनाशीतितमोऽध्यायः ७९&lt;/p&gt;&#xA;&lt;p&gt;मार्कण्डेय उवाच&lt;/p&gt;&#xA;&lt;p&gt;आदित्या वसवो रुद्राः साध्या विश्वे मरुद्गणाः  ।&lt;br&gt;&#xA;भृगवोऽङ्गिरसश्चाष्टौ यत्र देवगणाः स्मृताः  ॥ ७९.१ ॥&lt;br&gt;&#xA;आदित्या वसवो रुद्रा विज्ञेयाः कश्यपात्मजाः  ।&lt;br&gt;&#xA;साध्याश्च मरुतो विश्वे धर्मपुत्रगणास्त्रयः  ॥ ७९.२ ॥&lt;br&gt;&#xA;भृगोस्तु भृगवो देवाः पुत्रा ह्यङ्गिरसः सुताः  ।&lt;br&gt;&#xA;एष सर्गश्च मारीचो विज्ञेयः साम्प्रताधिपः  ॥ ७९.३ ॥&lt;br&gt;&#xA;ऊर्जस्वी नाम चैवेन्द्रो महात्मा यज्ञभागभुक् ।&lt;br&gt;&#xA;अतीतानागता ये च वर्तन्ते साम्प्रतञ्च ये  ॥ ७९.४ ॥&lt;br&gt;&#xA;सर्वे ते त्रिदशेन्द्रास्तु विज्ञेयास्तुल्यलक्षणाः  ।&lt;br&gt;&#xA;सहस्राक्षाः कुलिशिनः सर्व एव पुरन्दराः  ॥ ७९.५ ॥&lt;br&gt;&#xA;मघवन्तो वृषाः सर्वे शृङ्गिणो गजगामिनः  ।&lt;br&gt;&#xA;ते शतक्रतवः सर्वे भूताभिभवतेजसः  ॥ ७९.६ ॥&lt;br&gt;&#xA;धर्माद्यैः कारणैः सुद्धैराधिपत्यगुणान्विताः  ।&lt;br&gt;&#xA;भूतभव्यभवन्नाथाः शृणु चैतत्त्रयं द्विज  ॥ ७९.७ ॥&lt;br&gt;&#xA;भूर्लोकोऽयं स्मृता भूमिरन्तरिक्षं दिवः स्मृतम्  ।&lt;br&gt;&#xA;दिव्याख्याश्च तथा स्वर्गस्त्रैलोक्यमिति गद्यते  ॥ ७९.८ ॥&lt;br&gt;&#xA;अत्रिश्चैव वसिष्ठश्च काश्यपश्च महानृषिः  ।&lt;br&gt;&#xA;गौतमश्च भरद्वाजौ विश्वामित्रोऽथ कौशिकः  ॥ ७९.९ ॥&lt;br&gt;&#xA;तथैव पुत्रो भगवानृचीकस्य महात्मनः  ।&lt;br&gt;&#xA;जमदग्निस्तु सप्तैते मुनयोऽत्र नथान्तरे  ॥ ७९.१० ॥&lt;br&gt;&#xA;इक्ष्वाकुर्नाभगश्चैव धृष्टः शर्यातिरेव च  ।&lt;br&gt;&#xA;नरिष्यन्तश्च विख्यातो नाभागारिष्ट एव च  ॥ ७९.११ ॥&lt;br&gt;&#xA;करूषश्च पृषध्रश्च वसुमान् लोकविश्रुतः  ।&lt;br&gt;&#xA;मनोर्वैवस्वतस्यैते नव पुत्राः प्रकीर्तिताः  ॥ ७९.१२ ॥&lt;br&gt;&#xA;वैवस्वतमिदं ब्रह्मन् ! कथितन्ते मयान्तरम्  ।&lt;br&gt;&#xA;अस्मिन् श्रुते नरः सद्यः पठिते चैव सत्तम  ।&lt;br&gt;&#xA;मुच्यते पातकैः सर्वैः पुण्यञ्च महदश्नते  ॥ ७९.१३ ॥&lt;/p&gt;</description>
    </item>
    <item>
      <title>८०</title>
      <link>https://vishvAsa.github.io/purANam/mArkaNDeya-purANam/80/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/mArkaNDeya-purANam/80/</guid>
      <description>&lt;p&gt;अशीतितमोऽध्यायः ८०&lt;/p&gt;&#xA;&lt;p&gt;क्रौष्टुकिरुवाच&lt;/p&gt;&#xA;&lt;p&gt;स्वायम्भुवाद्याः कथिताः सप्तैते मनवो मम  ।&lt;br&gt;&#xA;तदन्तरेषु ये देवा राजानो मुनयस्तथा  ॥ ८०.१ ॥&lt;br&gt;&#xA;अस्मिन् कल्पे सप्त येऽन्ये भविष्यन्ति महामुने  ।&lt;br&gt;&#xA;मनवस्तान् समाचक्ष्व ये च देवादयश्च ये  ॥ ८०.२ ॥&lt;br&gt;&#xA;मार्कण्डेय उवाच&lt;/p&gt;&#xA;&lt;p&gt;कथितस्तव सावर्णिश्छायासञ्ज्ञासुतश्च यः  ।&lt;br&gt;&#xA;पूर्वजस्य मनोस्तुल्यः स मनुर्भविताष्टमः  ॥ ८०.३ ॥&lt;br&gt;&#xA;रामो व्यासो गालवश्च दीप्तिमान् कृप एव च  ।&lt;br&gt;&#xA;ऋष्यशृङ्गस्तथा द्रोणस्तत्र सप्तर्षयोऽभवन्  ॥ ८०.४ ॥&lt;br&gt;&#xA;सुतपाश्चामिताभाश्च मुख्याश्चैव त्रिधा सुराः  ।&lt;br&gt;&#xA;विंशकः कथिताश्चैषां त्रयाणां त्रिगुणो गणः  ॥ ८०.५ ॥&lt;br&gt;&#xA;तपस्तप्तश्च शक्रश्च द्युतिर्ज्योतिः प्रभाकरः  ।&lt;br&gt;&#xA;प्रभासो दयितो धर्मस्तेजोरश्मिश्चिरक्रतुः  ॥ ८०.६ ॥&lt;br&gt;&#xA;इत्यादिकस्तु सुतपा देवानां विंशको गणः  ।&lt;br&gt;&#xA;प्रभुर्विभुर्विभासाद्यस्तथान्यो विंशको गणः  ॥ ८०.७ ॥&lt;br&gt;&#xA;सुराणाममिताभानां तृतीयमपि मे शृणु  ।&lt;br&gt;&#xA;दमो दान्तो ऋतः सोमो वित्ताद्याश्चैव विंशतिः  ॥ ८०.८ ॥&lt;br&gt;&#xA;मुख्या ह्येते समाख्याता देवा मन्वन्तराधिपाः  ।&lt;br&gt;&#xA;मारीचस्यैव ते पुत्राः कश्यपस्य प्रजापतेः  ॥ ८०.९ ॥&lt;br&gt;&#xA;भविष्याश्च भविष्यन्ति सावर्णस्यान्तरे मनोः  ।&lt;br&gt;&#xA;तेषामिन्द्रो भविष्यस्तु बलिर्वैरोचनिर्मुने  ॥ ८०.१० ॥&lt;br&gt;&#xA;पाताल आस्ते योऽद्यापि दैत्यः समयबन्धनः  ।&lt;br&gt;&#xA;विरजाश्चार्ववीरश्च निर्मोहः सत्यवाक्कृतिः  ।&lt;br&gt;&#xA;विष्ण्वाद्याश्चैव तनयाः सावर्णस्य मनोर्नृपाः  ॥ ८०.११ ॥&lt;/p&gt;</description>
    </item>
  </channel>
</rss>
