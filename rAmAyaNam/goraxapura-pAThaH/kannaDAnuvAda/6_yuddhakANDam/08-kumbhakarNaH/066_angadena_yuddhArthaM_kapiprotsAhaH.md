+++
title = "०६६ अङ्गदेन युद्धार्थं कपिप्रोत्साहः"
title_english = "066 Angada reassures the monkeys to return to the battle"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-066-Angada_reassures_the_monkeys_to_return_to_the_battle__0.mp3"></div>
</details>



<details><summary>ಭಾಗಸೂಚನಾ</summary>

ಕುಂಭಕರ್ಣನ ಭಯದಿಂದ ಓಡಿಹೋದ ವಾನರರಿಗೆ ಅಂಗದನಿಂದ ಪ್ರೋತ್ಸಾಹ, ಕುಂಭಕರ್ಣನಿಂದ ವಾನರರ ಸಂಹಾರ, ಪುನಃ ವಾನರರ ಪಲಾಯನ, ಅಂಗದನು ಸಮಜಾಯಿಸಿ ಹಿಂದಿರುಗಿಸಿದುದು
</details>

###### 1


<details><summary>ಮೂಲಮ್</summary>

ಸ ಲಂಘಯಿತ್ವಾ ಪ್ರಾಕಾರಂ ಗಿರಿಕೂಟೋಪಮೋ ಮಹಾನ್ ।  
ನಿರ್ಯಯೌ ನಗರಾತ್ತೂರ್ಣಂ ಕುಂಭಕರ್ಣೋ ಮಹಾಬಲಃ ॥
</details>

<details><summary>ಅನುವಾದ</summary>

ಮಹಾಪರ್ವತ ಶಿಖರದಂತೆ ಎತ್ತರನಾದ ಕುಂಭಕರ್ಣನು ಲಂಕೆಯ ಪ್ರಾಕಾರವನ್ನು ದಾಟಿಯೇ ವೇಗವಾಗಿ ಹೊರಟನು.॥1॥
</details>

###### 2


<details><summary>ಮೂಲಮ್</summary>

ನನಾದ ಚ ಮಹಾನಾದಂ ಸಮುದ್ರಮಭಿನಾದಯನ್ ।  
ಜನಯನ್ನಿವ ನಿರ್ಘಾತಾನ್ವಿಧಮನ್ನಿವ  ಪರ್ವತಾನ್ ॥
</details>

<details><summary>ಅನುವಾದ</summary>

ಲಂಕೆಯಿಂದ ಹೊರಗೆ ಬಂದ ಕುಂಭಕರ್ಣನು ಸಿಡಿಲನ್ನೇ ಮೀರಿಸುವನೋ ಎಂಬಂತೆ, ಪರ್ವತಗಳನ್ನು ನಡುಗಿಸುತ್ತಾ, ಸಮುದ್ರದಲ್ಲೂ ಪ್ರತಿಧ್ವನಿಸುವಂತೆ ಗಂಭೀರವಾಗಿ ಗಟ್ಟಿಯಾಗಿ ಗರ್ಜಿಸಿದನು.॥2॥
</details>

###### 3


<details><summary>ಮೂಲಮ್</summary>

ತಮವಧ್ಯಂ ಮಘವತಾ ಯಮೇನ ವರುಣೇನ ವಾ ।  
ಪ್ರೇಕ್ಷ್ಯ ಭೀಮಾಕ್ಷಮಾಯಾಂತಂ ವಾನರಾ ವಿಪ್ರದುದ್ರುವುಃ ॥
</details>

<details><summary>ಅನುವಾದ</summary>

ವರುಣ, ಇಂದ್ರ, ಯಮರಿಂದಲೂ ಅವಧ್ಯನಾದ ಭಯಂಕರ ಕಣ್ಣು ಗಳುಳ್ಳ ನಿಶಾಚರನು ಬರುತ್ತಿರುವುದನ್ನು ನೋಡಿ ವಾನರ ರೆಲ್ಲರೂ ಪಲಾಯನ ಮಾಡಿದರು.॥3॥
</details>

###### 4


<details><summary>ಮೂಲಮ್</summary>

ತಾಂಸ್ತು ವಿಪ್ರದ್ರುತಾನ್ದೃಷ್ಟ್ವಾರಾಜಪುತ್ರೋಂಽಗದೋಽಬ್ರವೀತ್ ।  
ನಲಂ ನೀಲಂ ಗವಾಕ್ಷಂ ಚ ಕುಮುದಂ ಚ ಮಹಾಬಲಮ್ ॥
</details>

<details><summary>ಅನುವಾದ</summary>

ವಾನರರೆಲ್ಲರೂ ಓಡುತ್ತಿರುವುದನ್ನು ನೋಡಿ ರಾಜಕುಮಾರ ಅಂಗದನು ನಲ, ನೀಲ, ಗವಾಕ್ಷ ಮಹಾಬಲಿ ಕುಮುದ ಇವರನ್ನು ಸಂಬೋಧಿಸುತ್ತಾ ಹೇಳುತ್ತಾನೆ.॥4॥
</details>

###### 5


<details><summary>ಮೂಲಮ್</summary>

ಆತ್ಮನಸ್ತಾನಿ ವಿಸ್ಮತ್ಯ ವೀರ್ಯಾಣ್ಯಭಿಜನಾನಿ ಚ ।  
ಕ್ವ ಗಚ್ಛತ ಭಯತ್ರಸ್ತಾಃ ಪ್ರಾಕೃತಾ ಹರಯೋ ಯಥಾ ॥
</details>

<details><summary>ಅನುವಾದ</summary>

ವಾನರ ವೀರನೇ! ನಿಮ್ಮ ಉತ್ತಮ ಕುಲವನ್ನು, ಅಲೌಕಿಕ ಪರಾಕ್ರಮವನ್ನು ಮರೆತು ಸಾಧಾರಣ ಕಪಿಗಳಂತೆ ಏಕೆ ಓಡಿಹೋಗುತ್ತಿರುವಿರಿ.॥5॥
</details>

###### 6


<details><summary>ಮೂಲಮ್</summary>

ಸಾಧು ಸೌಮ್ಯಾ ನಿವರ್ತಧ್ವಂ ಕಿಂ ಪ್ರಾಣಾನ್ಪರಿರಕ್ಷಥ ।  
ನಾಲಂ ಯುದ್ಧಾಯ ವೈ ರಕ್ಷೋಮಹತೀಯಂ ವಿಭೀಷಿಕಾ ॥
</details>

<details><summary>ಅನುವಾದ</summary>

ಸೌಮ್ಯರೇ! ನೀವು ಎಲ್ಲರೂ ಹಿಂದಿರುಗಿರಿ. ಪ್ರಾಣ ಗಳನ್ನು ರಕ್ಷಿಸಿಕೊಳ್ಳಲು ಓಡುತ್ತಿರುವಿರಾ? ಈ ರಾಕ್ಷಸನು ನಮ್ಮೊಡನೆ ಯುದ್ಧಮಾಡಲು ಸಮರ್ಥನಲ್ಲ. ಇವನು ಮಾಯೆಯನ್ನಾಶ್ರಯಿಸಿ ನಮ್ಮನ್ನು ಭಯಪಡಿಸಲು ವಿಶಾಲ ರೂಪವನ್ನು ಧರಿಸಿ ಬೆದರು ಬೊಂಬೆಯಂತೆ ಇದ್ದಾನೆ.॥6॥
</details>

###### 7


<details><summary>ಮೂಲಮ್</summary>

ಮಹತೀಮುತ್ಥಿತಾಮೇನಾಂ ರಾಕ್ಷಸಾನಾಂ ವಿಭೀಷಿಕಾಮ್ ।  
ವಿಕ್ರಮಾದ್ವಿಧಮಿಷ್ಯಾಮೋ ನಿವರ್ತಧ್ವಂ ಪ್ಲವಂಗಮಾಃ ॥
</details>

<details><summary>ಅನುವಾದ</summary>

ನಮ್ಮ ಎದುರಿಗೆ ನಿಂತಿರುವ ರಾಕ್ಷಸರ ಈ ಭಾರೀ ಬೆದರುಬೊಂಬೆಯನ್ನು ನಾವು ನಮ್ಮ ಪರಾಕ್ರಮದಿಂದ ನಾಶಮಾಡಿ ಬಿಡುವೆವು. ವಾನರ ವೀರರೇ ಮರಳಿ ಬನ್ನಿ.॥7॥
</details>

###### 8


<details><summary>ಮೂಲಮ್</summary>

ಕೃಚ್ಛ್ರೇಣ ತು ಸಮಾಶ್ವಸ್ಯ ಸಂಗಮ್ಯ ಚ ತತಸ್ತತಃ ।  
ವೃಕ್ಷಾನ್ ಗೃಹೀತ್ವಾ ಹರಯಃ ಸಂಪ್ರತಸ್ಥೂ ರಣಾಜಿರೇ ॥
</details>

<details><summary>ಅನುವಾದ</summary>

ಆಗ ವಾನರರು ಬಹಳ ಕಷ್ಟದಿಂದ ಧೈರ್ಯಧರಿಸಿ ಎಲ್ಲೆಡೆಗಳಿಂದ ಒಂದಾಗಿ ಕೈಗಳಲ್ಲಿ ವೃಕ್ಷಗಳನ್ನೆತ್ತಿಕೊಂಡು ರಣಭೂಮಿಯ ಕಡೆಗೆ ಹೊರಟರು.॥8॥
</details>

###### 9


<details><summary>ಮೂಲಮ್</summary>

ತೇ ನಿವೃರ್ತ್ಯ ತು ಸಂರಬ್ಧಾಃ ಕುಂಭಕರ್ಣಂ ವನೌಕಸಃ ।  
ನಿಜಘ್ನುಃ ಪರಮಕ್ರುದ್ಧಾಃ ಸಮದಾ ಇವ ಕುಂಜರಾಃ ॥
</details>

###### 10


<details><summary>ಮೂಲಮ್</summary>

ಪ್ರಾಂಶುಭಿರ್ಗಿರಿಶೃಂಗೈಶ್ಚ ಶಿಲಾಭಿಶ್ಚ ಮಹಾಬಲಃ ।  
ಪಾದಪೈಃ ಪುಷ್ಪಿತಾಗ್ರೈಶ್ಚ ಹನ್ಯಮಾನೋ ನ ಕಂಪತೇ ॥
</details>

<details><summary>ಅನುವಾದ</summary>

ಮರಳಿ ಬಂದ ಆ ಮಹಾಬಲಿ ವಾನರು ಮತ್ತಗಜರಂತೆ ಅತ್ಯಂತ ಕ್ರೋಧ ಮತ್ತು ರೋಷಗೊಂಡು, ಕುಂಭಕರ್ಣನ ಮೇಲೆ ಎತ್ತರವಾದ ಪರ್ವತ ಶಿಖರಗಳಿಂದ, ಶಿಲೆಗಳಿಂದ, ಪುಷ್ಪಿತವಾದ ವೃಕ್ಷಗಳಿಂದ ಪ್ರಹರಿಸತೊಡಗಿದರು. ಅವರ ಏಟು ತಿಂದರೂ ಕುಂಭ ಕರ್ಣನು ವಿಚಲಿತನಾಗಲಿಲ್ಲ.॥9-10॥
</details>

###### 11


<details><summary>ಮೂಲಮ್</summary>

ತಸ್ಯ ಗಾತ್ರೇಷು ಪತಿತಾ ಭಿದ್ಯಂತೇ ಬಹವಃ ಶಿಲಾಃ ।  
ಪಾದಪಾಃ ಪುಷ್ಪಿತಾಗ್ರಾಶ್ಚ ಭಗ್ನಾಃ ಪೇತುರ್ಮಹೀತಲೇ ॥
</details>

<details><summary>ಅನುವಾದ</summary>

ಅವನ ಶರೀರಕ್ಕೆ ತಗುಲಿದ ಬಹಳಷ್ಟು ಶಿಲೆಗಳು ಪುಡಿಪುಡಿಯಾಗುತ್ತಿದ್ದವು. ಹೂವರಳಿದ ಮರಗಳೂ ಕೂಡ ಶರೀರಕ್ಕೆ ಢಿಕ್ಕಿಹೊಡೆದು ಚೂರು ಚೂರು ಆಗಿ ಬಿಡುತ್ತಿದ್ದರು.॥11॥
</details>

###### 12


<details><summary>ಮೂಲಮ್</summary>

ಸೋಽಪಿ ಸೈನ್ಯಾನಿ ಸಂಕ್ರುದ್ಧೋ ವಾನರಾಣಾಂ ಮಹೌಜಸಾಮ್ ।  
ಮಮಂಥ ಪರಮಾಯತ್ತೋ ವನಾನ್ಯಗ್ನಿರಿವೋತ್ಥಿತಃ ॥
</details>

<details><summary>ಅನುವಾದ</summary>

ಆ ಕಡೆ ಕ್ರೋಧಗೊಂಡ ಕುಂಭಕರ್ಣನೂ ಕೂಡ ಮಹಾಬಲಿ ವಾನರರ ಸೈನ್ಯವನ್ನು ದಾವಾನಲವು ದೊಡ್ಡ ದೊಡ್ಡ ಅರಣ್ಯಗಳನ್ನು ಸುಟ್ಟು ಬೂದಿಯಾಗಿಸುವಂತೆ ಅರೆದು ಹಾಕುತ್ತಿದ್ದನು.॥12॥
</details>

###### 13


<details><summary>ಮೂಲಮ್</summary>

ಲೋಹಿತಾರ್ದ್ರಾಸ್ತು ಬಹವಃ ಶೇರತೇ ವಾನರರ್ಷಭಾಃ ।  
ನಿರಸ್ತಾಃ ಪಾತಿತಾ ಭೂಮೌ ತಾಮ್ರಪುಷ್ಪಾ ಇವ ದ್ರುಮಾಃ ॥
</details>

<details><summary>ಅನುವಾದ</summary>

ಅನೇಕ ಶ್ರೇಷ್ಠ ವಾನರರು ರಕ್ತತೊಯ್ದು ನೆಲಕ್ಕೆ ಬಿದ್ದಿದ್ದರು. ಅವನು ಮೇಲಕ್ಕೆ ಎತ್ತಿ ಎಸೆದಿರುವ ವಾನರರು ಕೆಂಪುರೂಪುಗಳಿಂದ ತುಂಬಿದ ವೃಕ್ಷಗಳಂತೆ ಕೆಳಕ್ಕೆ ಬೀಳುತ್ತಿದ್ದರು.॥13॥
</details>

###### 14


<details><summary>ಮೂಲಮ್</summary>

ಲಂಘಯಂತಃ ಪ್ರಧಾವಂತೋ ವಾನರಾ ನಾವಲೋಕಯನ್ ।  
ಕೇಚಿತ್ ಸಮುದ್ರೇ ಪತಿತಾಃ ಕೇಚಿದ್ಗಗನಮಾಸ್ಥಿತಾಃ ॥
</details>

<details><summary>ಅನುವಾದ</summary>

ವಾನರರು ಹಿಂದೆ ಮುಂದೆ ಅಕ್ಕ-ಪಕ್ಕ ನೋಡದೆ,  ಎತ್ತರ-ತಗ್ಗು ಇರುವ ಭೂಮಿಯಲ್ಲಿ ಜೋರಾಗಿ ಓಡತೊಡಗಿದರು. ಕೆಲವರು ಸಮುದ್ರಕ್ಕೆ ಬಿದ್ದರು, ಕೆಲವರು ಆಗಸದಲ್ಲೇ ಹಾರಾಡುತ್ತಾ ಇದ್ದರು.॥14॥
</details>

###### 15


<details><summary>ಮೂಲಮ್</summary>

ವಧ್ಯಮಾನಾಸ್ತು ತೇ ವೀರಾ ರಾಕ್ಷಸೇನ ಚ ಲೀಲಯಾ ।  
ಸಾಗರಂ ಯೇನ ತೇ ತೀರ್ಣಾಃ ಪಥಾ ತೇನೈವದುದ್ರುವುಃ ॥
</details>

<details><summary>ಅನುವಾದ</summary>

ಆ ರಾಕ್ಷಸನು ಲೀಲಾಜಾಲವಾಗಿ ಬಡಿಯುತ್ತಿದ್ದ ವಾನರರು ಸಮುದ್ರದಾಟಿ ಲಂಕೆಗೆ ಬಂದ ದಾರಿಯಿಂದಲೇ ಹಿಂದಕ್ಕೆ ಓಡತೊಡಗಿದರು.॥15॥
</details>

###### 16


<details><summary>ಮೂಲಮ್</summary>

ತೇ ಸ್ಥಲಾನಿ ತಥಾ ನಿಮ್ನಂ ವಿವರ್ಣ ವದನಾ ಭಯಾತ್ ।  
ಋಕ್ಷಾ ವೃಕ್ಷಾನ್ಸ ಮಾರೂಢಾಃ ಕೇಚಿತ್ಪರ್ವತಮಾಶ್ರಿತಾಃ ॥
</details>

<details><summary>ಅನುವಾದ</summary>

ಭಯದಿಂದಾಗಿ ವಾನರರ ಮುಖಗಳು ಮಂಕಾದವು. ಹಳ್ಳ ಕೊಳ್ಳಗಳನ್ನು ನೋಡಿ ಓಡಿ ಹೋಗಿ ಅಡಗಿದರು. ಎಷ್ಟೋ ಕರಡಿಗಳು ಮರಹತ್ತಿ ಕುಳಿತರೆ, ಕೆಲವರು ಪರ್ವತಗಳಲ್ಲಿ ಆಶ್ರಯಪಡೆದರು.॥16॥
</details>

###### 17


<details><summary>ಮೂಲಮ್</summary>

ಮಮಜ್ಜು ರರ್ಣವೇ ಕೇಚಿದ್ ಗುಹಾಃ ಕೇಚಿತ್ಸಮಾಶ್ರಿತಾಃ ।  
ನಿಪೇತುಃ  ಕೇಚಿದಪರೇಕೇಚಿನ್ನೈವಾವತಸ್ಥಿರೇ ।  
ಕೇಚಿದ್ಭೂಮೌ ನಿಪತಿತಾಃ ಕೇಚಿತ್ಸುಪ್ತಾ ಮೃತಾ ಇವ ॥
</details>

<details><summary>ಅನುವಾದ</summary>

ಎಷ್ಟೋ ವಾನರರು, ಕರಡಿಗಳು ಸಮುದ್ರದಲ್ಲಿ ಮುಳುಗಿಹೋದರು. ಕೆಲವರು ಗುಹೆಗಳನ್ನು ಹೊಕ್ಕರು. ಎಷ್ಟೋ ವಾನರರು ಒಂದೆಡೆ ನಿಲ್ಲಲಾರದೆ ಓಡಿಹೋದರು. ಕೆಲವರು ಧರಾಶಾಯಿಯಾದರೆ, ಕೆಲವರು ಸತ್ತಂತೆ ಉಸಿರುಕಟ್ಟಿ ಬಿದ್ದಿದ್ದರು.॥17॥
</details>

###### 18


<details><summary>ಮೂಲಮ್</summary>

ತಾನ್ಸ ಮೀಕ್ಷಾಂಗದೋ ಭಗ್ನಾನ್ ವಾನರಾನಿದಮಬ್ರವೀತ್ ।  
ಅವತಿಷ್ಠತ ಯುಧ್ಯಾಮೋ ನಿವರ್ತಧ್ವಂ ಪ್ಲವಂಗಮಾಃ ॥
</details>

<details><summary>ಅನುವಾದ</summary>

ಆ ವಾನರರು ಓಡುತ್ತಿರುವುದನ್ನು ನೋಡಿ ಅಂಗದನು ಇಂತೆಂದನು- ವಾನರವೀರನೇ! ನಿಲ್ಲಿ! ನಿಲ್ಲಿ!! ಮರಳಿ ಬನ್ನಿ; ನಾವೆಲ್ಲರೂ ಸೇರಿ ಯುದ್ಧಮಾಡುವಾ.॥18॥
</details>

###### 19


<details><summary>ಮೂಲಮ್</summary>

ಭಗ್ನಾನಾಂ ವೋ ನ ಪಶ್ಯಾಮಿ ಪರಿಕ್ರಮ್ಯ ಮಹೀಮಿಮಾಮ್ ।  
ಸ್ಥಾನಂ ಸರ್ವೇ ನಿವರ್ತಧ್ವಂ ಕಿಂ ಪ್ರಾಣಾನ್ಪರಿರಕ್ಷಥ ॥
</details>

<details><summary>ಅನುವಾದ</summary>

ನೀವು ಓಡಿ ಹೋಗಿ ಇಡಿ ಭೂಮಂಡಲವನ್ನು ಸುತ್ತಿದರೂ ನಿಮಗೆ ನಿಲ್ಲಲು ಜಾಗ ಸಿಗಬಹುದು ಎಂದು ತೋರುವುದಿಲ್ಲ. (ಸುಗ್ರೀವನ ಅಪ್ಪಣೆ ಇಲ್ಲದೆ ನೀವು ಎಲ್ಲಿಗೆ ಹೋದರೂ ಬದುಕಿ ಉಳಿಯಲಾರಿರಿ.) ಅದಕ್ಕಾಗಿ ಎಲ್ಲರೂ ಮರಳಿ ಬನ್ನಿ; ಪ್ರಾಣಗಳನ್ನು ಉಳಿಸಿಕೊಳ್ಳಲು ನಿಮ್ಮಿಂದ ಸಾಧ್ಯವಿದೆಯೇ.॥19॥
</details>

###### 20


<details><summary>ಮೂಲಮ್</summary>

ನಿರಾಯುಧಾನಾಂ  ಕ್ರಮತಾಮಸಂಗಗತಿ ಪೌರುಷಾಃ ।  
ದಾರಾ ಹ್ಯುಪಹಸಿಷ್ಯಂತಿ ಸ ವೈ ಘಾತಃ ಸುಜೀವತಾಮ್ ॥
</details>

<details><summary>ಅನುವಾದ</summary>

ನಿಮ್ಮ ವೇಗ, ಪರಾಕ್ರಮವನ್ನು ಯಾರೂ ತಡೆಯಲಾರರು. ನೀವು ಅಸ್ತ್ರ ತ್ಯಾಗಮಾಡಿ ಓಡಿಹೋದರೆ ನಿಮ್ಮ ಪತ್ನಿಯರು ನಿಮ್ಮನ್ನು ಪರಿಹಾಸ್ಯ ಮಾಡುವರು. ಇಂತಹ ಬದುಕು ನಿಮಗೆ ಮೃತ್ಯುವಿನಂತೆ ದುಃಖದಾಯಕವಾದೀತು.॥20॥
</details>

###### 21


<details><summary>ಮೂಲಮ್</summary>

ಕುಲೇಷು ಜಾತಾಃ ಸರ್ವೇಽಸ್ಮಿನ್ ವಿಸ್ತೀರ್ಣೇಷು ಮಹತ್ಸು ಚ ।  
ಕ್ವ ಗಚ್ಛತ ಭಯತ್ರಸ್ತಾಃ ಪ್ರಾಕೃತಾ ಹರಯೋ ಯಥಾ ।  
ಅನಾರ್ಯಾಃ ಖಲು ಯದ್ಭೀತಾಸ್ತ್ಯಕ್ತ್ವಾ ವೀರ್ಯಂ ಪ್ರಧಾವತ ॥
</details>

<details><summary>ಅನುವಾದ</summary>

ನೀವೆಲ್ಲರೂ ಬಹಳ ದೂರದವರೆಗೆ ಹರಡಿಕೊಂಡು ಮಹಾಕುಲದಲ್ಲಿ ಹುಟ್ಟಿರುವಿರಿ. ಹಾಗಿರುವಾಗ ಸಾಧಾರಣ ಕಪಿಗಳಂತೆ ಭಯಗೊಂಡು ಓಡಿಹೋಗುತ್ತಿರುವಿಲ್ಲ? ನೀವು ಪರಾಕ್ರಮ ಬಿಟ್ಟು ಭಯದಿಂದ ಓಡಿ ಹೋದರೆ ನಿಶ್ಚಯವಾಗಿ ಅನಾರ್ಯರಾಗುವಿರಿ.॥21॥
</details>

###### 22


<details><summary>ಮೂಲಮ್</summary>

ವಿಕತ್ಥನಾನಿ ವೋ ಯಾನಿ ಭವದ್ಭಿರ್ಜನಸಂಸದಿ ।  
ತಾನಿ ವಃ ಕ್ವ ನು ಯಾತಾನಿ ಸೋದಗ್ರಾಣಿ ಹಿತಾನಿ ಚ  ॥
</details>

<details><summary>ಅನುವಾದ</summary>

ನೀವು ಜನಸಮುದಾಯದಲ್ಲಿ ಕುಳಿತು ‘ನಾವು ಪ್ರಚಂಡವೀರರಾಗಿದ್ದೇವೆ. ಸ್ವಾಮಿಯ ಹಿತೈಷಿಯಾಗಿದ್ದೇವೆ’ ಎಂದು ಬಡಾಯಿಕೊಚ್ಚಿಕೊಳ್ಳುತ್ತಿದ್ದೀರಲ್ಲ, ಅದೆಲ್ಲ ಇಂದು ಎಲ್ಲಿಗೆ ಹೋಯಿತು.॥22॥
</details>

###### 23


<details><summary>ಮೂಲಮ್</summary>

ಭೀರೋಃ ಪ್ರವಾದಾಃ ಶ್ರೂಯಂತೇ ಯಸ್ತು ಜೀವತಿ ಧಿಕ್ಕೃತಃ ।  
ಮಾರ್ಗಃ ಸತ್ಪುರುಷೈರ್ಜುಷ್ಟಃ ಸೇವ್ಯತಾಂ ತ್ಯಜ್ಯತಾಂ ಭಯಮ್  ॥
</details>

<details><summary>ಅನುವಾದ</summary>

ಸತ್ಪುರುಷರಿಂದ ತಿರಸ್ಕೃತನಾಗಿ ಬದುಕಿರುವನಿಗೆ ಧಿಕ್ಕಾರವಿರಲಿ. ಇಂತಹ ನಿಂದಾತ್ಮಕ ಮಾತುಗಳನ್ನು ಹೇಡಿಗಳು ಸದಾ ಕೇಳಬೇಕಾಗುತ್ತದೆ. ಆದ್ದರಿಂದ ನೀವು ಭಯಬಿಟ್ಟು ಸತ್ಪುರುಷರ ಮಾರ್ಗವನ್ನು ಆಶ್ರಯಿಸಿರಿ.॥23॥
</details>

###### 24


<details><summary>ಮೂಲಮ್</summary>

ಶಯಾಮಹೇವಾ ನಿಹತಾಃ ಪೃಥಿವ್ಯಾಮಲ್ಪಜೀವಿತಾಃ ।  
ಪ್ರಾಪ್ನುಯಾಮೋ ಬ್ರಹ್ಮಲೋಕಂ ದುಷ್ಟ್ರಾಪಂ ಚ ಕುಯೋಧಿಭಿಃ ॥
</details>

<details><summary>ಅನುವಾದ</summary>

ನಾವು ಅಲ್ಪಜೀವಿಯಾಗಿದ್ದರೂ ಶತ್ರುವಿನಿಂದ ರಣರಂಗದಲ್ಲಿ ಸತ್ತುಹೋದರೆ, ಯುದ್ಧ ಪರಾಙ್ಮುಖನಿಗೆ ಪರಮದುರ್ಲಭವಾದ ಬ್ರಹ್ಮಲೋಕದ ಪ್ರಾಪ್ತಿಯಾಗುವುದು.॥24॥
</details>

###### 25


<details><summary>ಮೂಲಮ್</summary>

ಅವಾಪ್ನುಯಾಮಃ ಕೀರ್ತಿಂ ವಾ ನಿಹತ್ವಾ ಶತ್ರುಮಾಹವೇ ।  
ನಿಹತಾ ವೀರಲೋಕಸ್ಯ ಭೋಕ್ಷ್ಯಾಮೋ ವಸು ವಾನರಾಃ ॥
</details>

<details><summary>ಅನುವಾದ</summary>

ವಾನರರೇ! ಯುದ್ಧದಲ್ಲಿ ನಾವು ಶತ್ರುವನ್ನು ಕೊಂದು ಹಾಕಿದರೆ ಉತ್ತಮ ಕೀರ್ತಿ ಸಿಗುವುದು; ಸ್ವತಃ ಸತ್ತುಹೋದರೆ ನಾವು ವೀರಲೋಕದ ವೈಭವವನ್ನು ಅನುಭವಿಸುವೆವು.॥25॥
</details>

###### 26


<details><summary>ಮೂಲಮ್</summary>

ನ ಕುಂಭಕರ್ಣಃ ಕಾಕುತ್ಸ್ಥಂ ದೃಷ್ಟ್ವಾ ಜೀವನ್ಗಮಿಷ್ಯತಿ ।  
ದೀಪ್ಯಮಾನಮಿವಾಸಾದ್ಯ ಪತಂಗೋ ಜ್ವಲನಂ ಯಥಾ ॥
</details>

<details><summary>ಅನುವಾದ</summary>

ಶ್ರೀರಘುನಾಥನ ಎದುರಿಗೆ ಹೋದಾಗ ಕುಂಭಕರ್ಣನು ಮರಳಿ ಬರಲಾರನು; ಉರಿಯುವ ಬೆಂಕಿಯ ಬಳಿಗೆ ಹೋದ ಪತಂಗಗಳು ಭಸ್ಮವಾಗುವಂತೆಯೇ ಅವನೂ ಉಳಿಯಲಾರನು.॥26॥
</details>

###### 27


<details><summary>ಮೂಲಮ್</summary>

ಪಲಾಯನೇನ ಚೋದ್ದಿಷ್ಟಾಃ ಪ್ರಾಣಾನ್ರಕ್ಷಾಮಹೇ ವಯಮ್ ।  
ಏಕೇನ ಬಹವೋ ಭಗ್ನಾ ಯಶೋ ನಾಶಂ ಗಮಿಷ್ಯತಿ ॥
</details>

<details><summary>ಅನುವಾದ</summary>

ನಾವು ಪ್ರಖ್ಯಾತ ವೀರರಾಗಿಯೂ ಓಡಿಹೋಗಿ ಜೀವ ಉಳಿಸಿಕೊಂಡರೆ ಮತ್ತು ಹೆಚ್ಚು ಸಂಖ್ಯೆಯಲ್ಲಿದ್ದು ಓರ್ವ ಯೋಧನನ್ನು ಎದುರಿಸದಿದ್ದರೆ ನಮ್ಮ ಯಶ ಮಣ್ಣು ಪಾಲಾದೀತು.॥27॥
</details>

###### 28


<details><summary>ಮೂಲಮ್</summary>

ಏವಂ ಬ್ರುವಾಣಂ ತಂ ಶೂರಮಂಗದಂ ಕನಕಾಂಗದಮ್ ।  
ದ್ರವಮಾಣಾಸ್ತತೋ ವಾಕ್ಯಮೂಚುಃ ಶೂರವಿಗರ್ಹಿತಮ್ ॥
</details>

<details><summary>ಅನುವಾದ</summary>

ಸ್ವರ್ಣ ತೋಳ್ಬಂದಿ ಧರಿಸಿದ ಶೂರವೀರ ಅಂಗದನು ಹೀಗೆ ಹೇಳುತ್ತಿರುವಾಗ ಕಾರ್ಯಸಂಪನ್ನ ಯೋಧರು ಸದಾ ನಿಂದಿಸುತ್ತಿರುವ, ವಾನರರು ಓಡುತ್ತಾ ಹೀಗೆ ಉತ್ತರಿಸಿದರು.॥28॥
</details>

###### 29


<details><summary>ಮೂಲಮ್</summary>

ಕೃತಂ ನಃ ಕದನಂ ಘೋರಂ ಕುಂಭಕರ್ಣೇನ ರಕ್ಷಸಾ ।  
ನ ಸ್ಥಾನಕಾಲೋ ಗಚ್ಛಾಮೋ ದಯಿತಂ ಜೀವಿತಂ ಹಿ ನಃ ॥
</details>

<details><summary>ಅನುವಾದ</summary>

ವಾನರರು ಹೇಳುತ್ತಾರೆ-ರಾಕ್ಷಸ ಕುಂಭಕರ್ಣನು ನಮ್ಮನ್ನು ಘೋರವಾಗಿ ಸಂಹರಿಸುತ್ತಿದ್ದಾನೆ, ಆದ್ದರಿಂದ ಇಲ್ಲಿ ನಿಲ್ಲುವುದು ಸರಿಯಲ್ಲ. ನಾವು ಹೋಗುತ್ತಾ ಇದ್ದೇವೆ ಏಕೆಂದರೆ ನಮಗೆ ನಮ್ಮ ಪ್ರಾಣಗಳು ಪ್ರಿಯವಾಗಿವೆ.॥29॥
</details>

###### 30


<details><summary>ಮೂಲಮ್</summary>

ಏತಾವದುಕ್ತ್ವಾವಚನಂ ಸರ್ವೇ ತೇ ಭೇಜಿರೇ ದಿಶಃ ।  
ಭೀಮಂ ಭೀಮಾಕ್ಷಮಾಯಾಂತಂ ದೃಷ್ಟ್ವಾವಾನರಯೂಥಪಾಃ ॥
</details>

<details><summary>ಅನುವಾದ</summary>

ಇಷ್ಟು ಹೇಳಿ ಭಯಾನಕ ಕಣ್ಣುಗಳುಳ್ಳ ಭೀಷಣ ಕುಂಭಕರ್ಣನು ಬರುತ್ತಿರುವುದನ್ನು ನೋಡಿ ಎಲ್ಲ ವಾನರರು ಸೇನಾಪತಿ ಸಹಿತ ದಿಕ್ಕಾಪಾಲಾಗಿ ಪಲಾಯನ ಮಾಡಿದರು.॥30॥
</details>

###### 31


<details><summary>ಮೂಲಮ್</summary>

ದ್ರವಮಾಣಾಸ್ತು ತೇ ವೀರಾ ಅಂಗದೇನ ವಲೀಮುಖಾಃ ।  
ಸಾಂತ್ವನೈಶ್ಚಾನುಮಾನೈಶ್ಚ ತತಃ ಸರ್ವೇ ನಿವರ್ತಿತಾಃ ॥
</details>

<details><summary>ಅನುವಾದ</summary>

ಆಗ ಓಡುತ್ತಿರುವ ಆ ಎಲ್ಲ ವೀರ ವಾನರರನ್ನು ಅಂಗದನು ಸಾಂತ್ವನಪಡಿಸಿ, ಆದರ ಸಮ್ಮಾನದಿಂದ ಮರಳಿ ಕರೆತಂದನು.॥31॥
</details>

###### 32


<details><summary>ಮೂಲಮ್</summary>

ಪ್ರಹರ್ಷ ಮುಪನೀತಾಶ್ಚ ವಾಲಿಪುತ್ರೇಣ ಧೀಮತಾ ।  
ಆಜ್ಞಾ ಪ್ರತೀಕ್ಷಾಸ್ತಸ್ಥುಶ್ಚ ಸರ್ವೇ ವಾನರಯೂಥಪಾಃ ॥
</details>

<details><summary>ಅನುವಾದ</summary>

ಬುದ್ಧಿವಂತ ವಾಲಿಪುತ್ರನು ಅವರೆಲ್ಲರನ್ನು ಸಂತೋಷಪಡಿಸಿದನು. ಆಗ ಎಲ್ಲ ಸೇನಾಪತಿಗಳು ಸುಗ್ರೀವನ ಅಪ್ಪಣೆಯನ್ನು ಪ್ರತೀಕ್ಷೆ ಮಾಡುತ್ತಾ ನಿಂತುಕೊಂಡರು.॥32॥
</details>

###### 33


<details><summary>ಮೂಲಮ್</summary>

ಋಷಭಶರಭಮೈಂದಧೂಮ್ರನೀಲಾಃ  
ಕುಮುದಸುಷೇಣಗವಾಕ್ಷರಂಭತಾರಾಃ ।  
ದ್ವಿವಿದಪನಸವಾಯುಪುತ್ರ ಮುಖ್ಯಾ-  
ಸ್ತ್ವರಿತತರಾಭಿಮುಖಂ ರಣಂ ಪ್ರಯಾತಾಃ ॥
</details>

<details><summary>ಅನುವಾದ</summary>

ಅನಂತರ ಋಷಭ, ಶರಭ, ಮೈಂದ, ಧೂಮ್ರ, ನೀಲ, ಕುಮುದ, ಸುಷೇಣ, ಗವಾಕ್ಷ, ರಂಭ, ತಾರ, ದ್ವಿವಿದ, ಪನಸ, ವಾಯುಪುತ್ರ ಹನುಮಂತ ಮುಂತಾದ ಶ್ರೇಷ್ಠ ವಾನರ ವೀರರು ಕುಂಭ ಕರ್ಣನನ್ನು ಎದುರಿಸಲು ರಣಕ್ಷೇತ್ರಕ್ಕೆ ನಡೆದರು.॥33॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಯುದ್ಧಕಾಂಡದಲ್ಲಿ ಅರವತ್ತಾರನೆಯ ಸರ್ಗ ಪೂರ್ಣವಾಯಿತು.॥66॥
</details>
