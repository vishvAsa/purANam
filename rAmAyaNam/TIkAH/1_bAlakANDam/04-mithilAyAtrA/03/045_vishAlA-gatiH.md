+++
title = "०४५ विशाला-गतिः"
title_english = "045 The legend of churning Milk Ocean"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-045-Vishala_Gamanam.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/04-mithilAyAtrA/03/045_vishAlA-gatiH.md">
<details><summary><h2>IITK ...{Loading}...</h2></summary>

Devatas and daityas churn the ocean of milk -- Rudra swallows venom --
Visnu assumes the form of tortoise and supports Mandara mountain on his
back -- emergence of Dhanvantari, apsarasas, etc -- battle between devas
and daityas for possession of nectar.



### श्लोकः
#### मूलम्
विश्वामित्रवचश्श्रुत्वा राघवस् सहलक्ष्मणः।  
विस्मयं परमं गत्वा विश्वामित्रमथाब्रवीत्॥1.45.1॥

#### शब्दार्थः
सहलक्ष्मणः together with Lakshmana, राघवः Rama, विश्वामित्रवचः words of Visvamitra, श्रुत्वा having listened, परमम् great, विस्मयम् astonishment, गत्वा having obtained, अथ thereafter, विश्वामित्रम् addressing Visvamitra, अब्रवीत् spoke.

#### आङ्ग्लानुवादः
On hearing the words of Viswamitra, Rama along with Lakshmana, filled with astonishment said to himः



### श्लोकः
#### मूलम्
अत्यद्भुतमिदं ब्रह्मन् कथितं परमं त्वया।  
गङ्गावतरणं पुण्यं सागरस्यापि पूरणम्॥1.45.2॥

#### शब्दार्थः
ब्रह्मन् O Knower of Brahma, त्वया by you, कथितम् is narrated, परमम् great, इदम् this, गङ्गावतरणम् descent of Ganga, पुण्यम् sacred, सागरस्य ocean's, पूरणम् replenishment, अत्यद्भुतम् exceedingly wonderful.

#### आङ्ग्लानुवादः
"O Knower of the Brahman this story narrated by you relating to the descent of the sacred Ganga and the fullness of the ocean  (due to Ganga's fall) is very wonderful".



### श्लोकः
#### मूलम्
तस्य सा शर्वरी सर्वा सह सौमित्रिणा तदा।  
जगाम चिन्तयानस्य विश्वामित्रकथां शुभाम् ॥1.45.3॥

#### शब्दार्थः
तदा then, तस्य Rama, सौमित्रिणा सह together with Lakshmana, शुभाम् holy, विश्वामित्रकथाम् the story narrated by Visvamitra, चिन्तयानस्य while thinking, सा that, सर्वा completely, शर्वरी night, जगाम passed away.

#### आङ्ग्लानुवादः
Then Rama along with Lakshmana spent the whole night reflecting on the auspicious story narrated by Viswamitra.



### श्लोकः
#### मूलम्
ततः प्रभाते विमले विश्वामित्रं महामुनिम्।  
उवाच राघवो वाक्यं कृताह्निकमरिन्दमः॥1.45.4॥

#### शब्दार्थः
ततः afterwards, अरिन्दमः the destroyer of enemies, राघवः Rama, विमले clear, प्रभाते early morning, कृताह्निकम् after completing daily religious and spiritual rites, महामुनिम् great ascetic, विश्वामित्रम् addressing Visvamitra, वाक्यम् words, उवाच said.

#### आङ्ग्लानुवादः
Thereafter, the progeny of the Raghus, the destroyer of enemies (Rama) addressed Viswamitra in the clear early morning after Viswamitra had completed his routine ritesः



### श्लोकः
#### मूलम्
गता भगवती रात्रिश्श्रोतव्यं परमं श्रुतम्।  
क्षणभूतेव नौ रात्रिस् सम्वृत्तेयं महातपः॥1.45.5॥  
इमां चिन्तयतस्सर्वां निखिलेन कथां तव।

#### शब्दार्थः
महातपः O Great performer of austerities, परमम् supreme, श्रोतव्यम् fit to be listened, श्रुतम् has been heard, भगवती glorious, रात्रिः night, गता has passed, तव your, इमाम् this, सर्वाम् complete, कथाम् story, चिन्तयतः pondering over, नौ for both of us, इयम् this, रात्रिः night, क्षणभूतेव like a moment, सम्वृत्ता has turned out to be.

#### आङ्ग्लानुवादः
"O Noble ascetic we have heard this great story worthy to be listened. As we both lay pondering over the entire story (narrated by you), the glorious night passed off just like a moment.



### श्लोकः
#### मूलम्
तराम सरितां श्रेष्ठां पुण्यां त्रिपथगां नदीम्॥1.45.6॥  
नौरेषा हि सुखास्तीर्णा ऋषीणां पुण्यकर्मणाम्।  
भगवन्तमिह प्राप्तं ज्ञात्वा त्वरितमागता॥1.45.7॥

#### शब्दार्थः
सरिताम् among rivers, श्रेष्ठाम् excellent, पुण्याम् holy, त्रिपथगाम् flowing in three directions, नदीम् river Ganga, तराम let us cross over, सुखास्तीर्णा spread comfortably, पुण्यकर्मणाम् of men of pious acts, ऋषीणाम् saints, एषा this, नौः boat, भगवन्तम् you venerable, इह here, प्राप्तम् had arrived, ज्ञत्वा knowing, त्वरितम् speedily, आगता हि has come.

#### आङ्ग्लानुवादः
We will cross over Ganga, the best of rivers, the sacred river that flows in three directions.This boat of pious saints which is well laidout has come here swiftly, having come to know that you, O Venerable one have arrived".



### श्लोकः
#### मूलम्
तस्य तद्वचनं श्रुत्वा राघवस्य महात्मनः।  
सन्तारं कारयामास सर्षिसङ्घस् सराघवः॥1.45.8॥

#### शब्दार्थः
तस्य महात्मनः of that illustrious, राघवस्य Rama's, तत् वचनम् those words, श्रुत्वा having heard, सर्षिसङ्घः accompanied by hosts of sages, सराघवः together with Rama and Lakshmana, सन्तारम् to cross over, कारयामास made (arrangements).

#### आङ्ग्लानुवादः
Hearing the words of noble Rama, he (Viswamitra), accompanied by hosts of sages besides Rama and Lakshmana made arrangements to cross (the river).



### श्लोकः
#### मूलम्
उत्तरं तीरमासाद्य सम्पूज्यर्षिगणं तदा।  
गङ्गाकूले निविष्टास्ते विशालां ददृशुः पुरीम्॥1.45.9॥

#### शब्दार्थः
उत्तरं तीरम् northern bank, आसाद्य having reached, तदा then, ऋषिगणम् groups of sages, सम्पूज्य having paid homage, गङ्गाकूले on the bank of river Ganga, निविष्टाः encamped, ते they, विशालां पुरीम् city of Vishala, ददृशुः beheld.

#### आङ्ग्लानुवादः
Having reached the northern bank, they paid homage to the sages encamped on the bank of  Ganga and beheld the city of Vishala.



### श्लोकः
#### मूलम्
ततो मुनिवरस्तूर्णं जगाम सह राघवः ।  
विशालां नगरीं रम्यां दिव्यां स्वर्गोपमां तदा॥1.45.10॥

#### शब्दार्थः
ततः subsequently, मुनिवरः best among ascetics, Visvamitra, सह राघवः together with Rama and Lakshmana, तदा then, रम्याम् enchanting, दिव्याम् splendid, स्वर्गोपमाम् like unto heaven, विशालाम् towards Vishala, नगरीम् city, तूर्णम् speedily, जगाम went.

#### आङ्ग्लानुवादः
Thereupon Viswamitra, the best of ascetics, accompanied by Rama and Lakshmana soon proceeded towards the enchanting and splendid city of Vishala comparable to heaven.



### श्लोकः
#### मूलम्
अथ रामो महाप्राज्ञो विश्वामित्रं महामुनिम् ।  
पप्रच्छ प्राञ्जलिर्भूत्वा विशालामुत्तमां पुरीम्॥1.45.11॥

#### शब्दार्थः
अथ thereafter, महाप्राज्ञः great intellectual, रामः Rama, प्राञ्जलिः भूत्वा with folded palms, महामुनिम् eminent ascetic, विश्वामित्रम् Visvamitra, उत्तमाम् excellent, विशालां पुरीम् about the city of Vishala, पप्रच्छ enquired.

#### आङ्ग्लानुवादः
Thereafter great intellectual, Rama, with folded palms enquired of eminent ascetic Viswamitra, about the excellent city of Vishala.



### श्लोकः
#### मूलम्
कतरो राजवंशोऽयं विशालायां महामुने।  
श्रोतुमिच्छामि भद्रं ते परं कौतूहलं हि मे॥.1.45.12॥

#### शब्दार्थः
महामुने O Distinguished ascetic, विशालायाम् in this city of Vishala, अयम् this, राजवंशः royal lineage, कतरः whose, श्रोतुम् to listen, इच्छामि I am desirous, ते भद्रम् may you prosper, मे to me, परम् great, कौतूहलं हि is my curiosity.

#### आङ्ग्लानुवादः
"O Distinguished ascetic, which royal dynasty is ruling this city of Vishala? Could you tell me? Great is my curiosity. May you prosper"



### श्लोकः
#### मूलम्
तस्य तद्वचनं श्रुत्वा रामस्य मुनिपुङ्गवः।  
आख्यातुं तत्समारेभे विशालस्य पुरातनम्॥1.45.13॥

#### शब्दार्थः
मुनिपुङ्गवः preeminent among ascetics, तस्य रामस्य Rama's, तत् वचनम् those words, श्रुत्वा having listened, विशालस्य city of Vishala's, पुरातनम् ancient, तत् that, आख्यातुम् to relate, समारेभे commenced.

#### आङ्ग्लानुवादः
Viswamitra, preeminent among ascetics, hearing the words of Rama commenced to relate the history of the ancient city of Vishala.



### श्लोकः
#### मूलम्
श्रूयतां राम शक्रस्य कथां कथयतश्शुभाम्।  
अस्मिन् देशे तु यद्वृत्तं तदपि शृणु राघव॥1.45.14॥

#### शब्दार्थः
राम O Rama, शक्रस्य Indra's, शुभाम् auspicious, कथाम् legendary story, कथयतः being related by me, श्रूयताम् may be heard, अस्मिन् देशे in this country, यत् what, वृत्तम् had happened, तदपि that also, शृणु you may listen.

#### आङ्ग्लानुवादः
"O Rama hear the auspicious legend of Indra. Listen, too, what had happened to this  
country.



### श्लोकः
#### मूलम्
पूर्वं कृतयुगे राम दितेः पुत्रा महाबलाः।  
अदितेश्च महाभाग वीर्यवन्तस्सुधार्मिकाः॥1.45.15॥

#### शब्दार्थः
महाभाग राम O Blessed Rama, पूर्वम् formerly, कृतयुगे in Krita yuga, दितेः पुत्राः sons of Diti, अदितेश्च sons of Aditi, महाबलाः highly powerful, वीर्यवन्तः possessed of valour, सुधार्मिकाः highly virtuous (used to live).

#### आङ्ग्लानुवादः
O Blessed Rama in kritayuga, the sons of Diti were very strong and those of Aditi were spirited and righteous.



### श्लोकः
#### मूलम्
ततस्तेषां नरश्रेष्ठ बुद्धिरासीन्महात्मनाम् ।  
अमरा अजराश्चैव कथं स्याम निरामयाः॥1.45.16॥

#### शब्दार्थः
ततः then, नरश्रेष्ठ O Best among men, महात्मनाम् of the illustrious, तेषाम् for them, अजराः free from old age, अमराश्चैव free from death, निरामयाः free from disease, कथम् how, स्याम we will be, बुद्धिः आसीत् a thought came.

#### आङ्ग्लानुवादः
O Best among men a thought came to those illustrious ones, 'how can we be  free from old age, death and disease'?



### श्लोकः
#### मूलम्
तेषां चिन्तयतां राम बुद्धिरासीन्महात्मनाम्।  
क्षीरोदमथनं कृत्वा रसं प्राप्स्याम तत्र वै॥1.45.17॥

#### शब्दार्थः
राम O Rama, चिन्तयताम् while they were reflecting over this matter, तेषाम् for them, महात्मनाम् noble ones, बुद्धिः a thought, आसीत् came, क्षीरोदमथनम् churning the ocean of milk, कृत्वा having made, तत्र from there, रसम् nectar of immortality, प्राप्स्याम we will obtain.

#### आङ्ग्लानुवादः
"O Rama While the noble sons were reflecting over this matter an idea flashed across their minds to get nectar by churning the ocean of milk.



### श्लोकः
#### मूलम्
ततो निश्चित्य मथनं योक्त्रं कृत्वा च वासुकिम्।  
मन्थानं मन्दरं कृत्वा ममन्थुरमितौजसः॥1.45.18॥

#### शब्दार्थः
ततः there upon, अमितौजसः those men who were very powerful, मथनम् to churn, निश्चित्य having decided, वासुकिम् Vasuki, योक्त्रम् as rope of the churning rod, कृत्वा having made, मन्दरम् Mandara mountain, मन्थानम् as churning rod, कृत्वा having made, ममन्थुः churned.

#### आङ्ग्लानुवादः
Thereupon, having decided to churn (the ocean mind) those very powerful ones, made Vasuki, (the great snake), as a rope and Mandara mountain as the churning rod.And started churning it.



### श्लोकः
#### मूलम्
अथ वर्षसहस्रेण योक्त्रसर्पशिरांसि च।  
वमन्त्यति विषं तत्र ददंशुर्दशनैश्शिलाः॥1.45.19॥

#### शब्दार्थः
अथ thereafter, वर्षसहस्रेण in a thousand years, योक्त्रसर्पशिरांसि the hoods of the serpent made as rope, तत्र there, अतिविषम् virulent poison, वमन्ति vomitting, शिलाः rocks, दशनैः with teeth, ददंशुः had bitten.

#### आङ्ग्लानुवादः
After a thousand years, the hoods of the snake made as rope vomitted venom and started biting the rocks of the Mandara mountain with their teeth.



### श्लोकः
#### मूलम्
उत्पपाताग्निसङ्काशं हालाहलमहाविषम्।  
तेन दग्धं जगत्सर्वं सदेवासुरमानुषम्॥1.45.20॥

#### शब्दार्थः
अग्निसङ्काशम् resembling fire, हालाहलमहाविषम् virulent venom known as HalaHala, उत्पपात was sprung up, तेन by that, सदेवासुरमानुषम् with devatas, asuras, mortals, सर्वम् entire, जगत् world, दग्धम् was burnt.

#### आङ्ग्लानुवादः
Therefrom was produced halahala, virulent venom resembling fire.The entire universe  consisting of devatas, asuras and mortals was burnt down.



### श्लोकः
#### मूलम्
अथ देवा महादेवं शङ्करं शरणार्थिनः।  
जग्मुः पशुपतिं रुद्रं त्राहि त्राहीति तुष्टुवुः॥1.45.21॥

#### शब्दार्थः
अथ then, देवाः devatas, शरणार्थिनः seeking refuge, महादेवम् great god, शङ्करम् the god causing happiness, पशुपतिम् lord of all living beings, रुद्रम् to Rudra, जग्मुः had gone, त्राहि त्राहि इति save us, save us, तुष्टुवुः they extolled.

#### आङ्ग्लानुवादः
The devatas sought refuge in the great god Rudra who causes happiness, the Lord of all living beings. 'Save us, Save us', the cried.



### श्लोकः
#### मूलम्
एवमुक्तस्ततो देवैर्देवदेवेश्वरः प्रभुः।  
प्रादुरासीत्ततोऽत्रैव शङ्खचक्रधरो हरिः॥1.45.22॥

#### शब्दार्थः
ततः thereupon, प्रभुः lord, देवदेवेश्वरः the overlord, who is god of gods, देवैः by devatas, एवम् in this way, उक्तः having been spoken, ततः thereafter, शङ्खचक्रधरः bearing the conch and discus, हरिः Hari, अत्रैव here itself, प्रादुरासीत् appeared.

#### आङ्ग्लानुवादः
Thereupon, Hari the Lord of celestial beings extolled by the devatas appeared bearing the conch and discus.



### श्लोकः
#### मूलम्
उवाचैनं स्मितं कृत्वा रुद्रं शूलभृतं हरिः।  
दैवतैर्मथ्यमाने तु यत्पूर्वं समुपस्थितम् ॥1.45.23॥  
त्वदीयंहि सुरश्रेष्ठ सुराणामग्रजोऽसि यत् ।  
अग्रपूजामिमां मत्वा गृहाणेदं विषं प्रभो॥1.45.24॥

#### शब्दार्थः
हरिः Hari, स्मितं कृत्वा having smiled, शूलभृतम् god bearing the Trident, एनं रुद्रम् addressing Rudra, उवाच spoke, सुरश्रेष्ठ O Chief of celestials, दैवतैः by devatas, मथ्यमाने while churning, यत् whichever, पूर्वम् earlier, समुपस्थितम् is produced, त्वदीयं हि is yours, सुराणाम् among devatas, अग्रजः असि were born earliest, प्रभो O Capable one, इमाम् this one,    अग्रपूजाम् the first offering to the most distinguished, मत्वा thinking, इदम् this, विषम् venom, गृहाण receive.

#### आङ्ग्लानुवादः
Hari, smiling said to the tridentbearing Rudra "O Chief of celestial beings you were born the earliest among the devatas. Therefore, while churning the ocean whichever is produced first shall be offered to you. Considering it the first offering, O Lord accept this venom."



### श्लोकः
#### मूलम्
इत्युक्त्वा च सुरश्रेष्ठस्तत्रैवान्तरधीयत।  
देवतानां भयं दृष्टवाश्रुत्वा वाक्यं तु शार्ङ्गिणः।  
हालाहलविषं घोरं स जग्राहामृतोपमम्॥1.45.25॥

#### शब्दार्थः
सुरश्रेष्ठः excellent among devatas, इति in this manner, उक्त्वा having spoken, तत्रैव there alone, अन्तरधीयत vanished, सः Shiva, देवतानाम् devatas', भयम् fear, दृष्टवा having seen,    शार्ङ्गिणः वाक्यम् Visnu's word, श्रुत्वा having heard, घोरम् dreadful, हालाहलविषम् HalaHala venom, अमृतोपमम् treating it as nectar, जग्राह received.

#### आङ्ग्लानुवादः
Visnu, the highest among the devatas having the spoken, vanished. Siva who had heard Visnu's words and seen the fear of the gods received that  dreadful halahala  
treating it as nectar.



### श्लोकः
#### मूलम्
देवान्विसृज्य देवेशो जगाम भगवान् हरः।  
ततो देवासुरास्सर्वे ममन्थू रघुनन्दन ॥1.45.26॥

#### शब्दार्थः
देवेशः lord of devatas, भगवान् venerable, हरः Siva, देवान् devatas, विसृज्य leaving behind, जगाम had gone, रघुनन्दन O Descendent of Raghu, ततः then, सर्वे all, देवासुराः devatas and asuras, ममन्थुः churned.

#### आङ्ग्लानुवादः
Lord of the gods, venerable Siva went away to his abode leaving behind the devatas. O Descendant of Raghu then all the devatas and asuras resumed churning.



### श्लोकः
#### मूलम्
प्रविवेशाथ पातालं मन्थानः पर्वतोऽनघ।  
ततो देवास्सगन्धर्वास्तुष्टुवुर्मधुसूदनम्॥1.45.27॥

#### शब्दार्थः
अनघ O Sinless one, अथ after that, मन्थानः पर्वतः mountain Mandara used as churning rod, पातालम् to Patala, प्रविवेश entered (sank down), ततः thereupon, सगन्धर्वाः along with gandharvas, देवाः devatas, मधुसूदनम् Vishnu, तुष्टुवुः extolled.

#### आङ्ग्लानुवादः
'O Sinless one after the mountain (Mandara) used as churning rod sank down to nether world (patala) the devatas along with the gandharvas invoked Visnu'.



### श्लोकः
#### मूलम्
त्वं गतिः सर्वभूतानां विशेषेण दिवौकसाम्।  
पालयास्मान्महाबाहो गिरिमुद्धर्तुमर्हसि॥1.45.28॥

#### शब्दार्थः
महाबाहो O Strong armed one, त्वम् you, सर्वभूतानाम् for all living beings, गतिः ultimate refuge, विशेषेण specially, दिवौकसाम् for devatas, अस्मान् us, पालय protect, गिरिम् mountain, उद्धर्तुम् अर्हसि fit to lift it.

#### आङ्ग्लानुवादः
"O mightyarmed Visnu you are the ultimate refuge for all living beings, specially for the devatas. Protect us, you (alone) are fit to lift up the Mandara mountain".



### श्लोकः
#### मूलम्
इति श्रुत्वा हृषीकेशः कामठं रूपमास्थितः।  
पर्वतं पृष्ठतः कृत्वा शिश्ये तत्रोदधौ हरिः॥1.45.29॥

#### शब्दार्थः
हृषीकेशः controller of sense organs, हरिः Visnu, इति these words, श्रुत्वा having heard, कामठम् रूपम् form of tortoise, आस्थितः assuming, पर्वतम् mountain, पृष्ठतः on its back, कृत्वा having made, तत्र there, उदधौ in the ocean, शिश्ये reclined.

#### आङ्ग्लानुवादः
Having heard these words, the controller of the sense organs, Visnu, assumed the form of a tortoise reclined in the ocean supporting the mountain on its back.



### श्लोकः
#### मूलम्
पर्वताग्रे तु लोकात्मा हस्तेनाक्रम्य केशवः।  
देवानां मध्यतः स्थित्वा ममन्थ पुरुषोत्तमः॥1.45.30॥

#### शब्दार्थः
लोकात्मा omnipresent, पुरुषोत्तमः supreme Purusha, केशवः Visnu, देवानाम् devatas, मध्यतः amidst, स्थित्वा standing, पर्वताग्रे on the peak of mountain, हस्तेन with his hand, आक्रम्य occupying, ममन्थ churned.

#### आङ्ग्लानुवादः
Visnu, the Supreme being, the soul of the universe standing amidst the devatas took hold of the peak of mountain with his hand and continued to churn the ocean.



### श्लोकः
#### मूलम्
अथ वर्षसहस्रेण सदण्डस्सकमण्डलुः।  
पूर्वं धन्वन्तरिर्नाम अप्सराश्च सुवर्चसः॥1.45.31॥

#### शब्दार्थः
अथ there after, वर्षसहस्रेण in thousand years, सदण्डः holding staff, सकमण्डलुः with water pot (carried by ascetics), धन्वन्तरिर्नाम named Danvantari, सुवर्चसः of high lustre, अप्सराश्च apsaras, पूर्वम् in the begining (came out).

#### आङ्ग्लानुवादः
In this way thousand years rolled by. In the beginining came out Dhanvantari holding a staff and a water pot (carried by ascetics) and apsaras of high lustre.



### श्लोकः
#### मूलम्
अप्सु निर्मथनादेव रसास्तस्माद्वरस्त्रियः।  
उत्पेतुर्मनुजश्रेष्ठ तस्मादप्सरसोऽभवन्॥1.45.32॥

#### शब्दार्थः
मनुजश्रेष्ठ O Best among men, अप्सु waters, निर्मथनात् churning, तस्मात् रसात् from that essence, वरस्त्रियः excellent women, उत्पेतुः emerged, तस्मात् for that reason, अप्सरसः apsaras, अभवन् became.

#### आङ्ग्लानुवादः
O Best among men excellent women emerged out of the essence produced by churning of waters. Therefore they are known as apsarasas.



### श्लोकः
#### मूलम्
षष्टिः कोट्योऽभवंस्तासाम् अप्सराणां सुवर्चसाम्।  
असङ्ख्येयास्तु काकुत्स्थ यास्तासां परिचारिकाः॥1.45.33॥

#### शब्दार्थः
काकुत्स्थ O Kakutstha, सुवर्चसाम् highly lustrous, तासाम् अप्सराणाम् those apsarasas, षष्टिः कोट्यः sixty crores, अभवन् produced, तासाम् their, याः परिचारिकाः those attendants, असङ्ख्येयाः countless in number.

#### आङ्ग्लानुवादः
O Kakutstha there appeared sixty crore highly lustrous apsarasas. Their  attendants were countless in number.



### श्लोकः
#### मूलम्
न तास्स्म परिगृह्णन्ति सर्वे ते देवदानवाः।  
अप्रतिग्रहणात्ताश्च सर्वास्साधारणास्स्मृताः॥1.45.34॥

#### शब्दार्थः
सर्वे all, ते देवदानवाः devas or danavas, ताः them, न परिगृह्णन्ति स्म did not accept in marriage, अप्रतिग्रहणात् unmarried as they were, ताः सर्वाः all of them, साधारणाः belonging to all, स्मृताः have been called.

#### आङ्ग्लानुवादः
Neither devas nor danavas accept them in marriage. Unmarried, all of them have been regarded as belonging to all.



### श्लोकः
#### मूलम्
वरुणस्य ततः कन्या वारुणी रघुनन्दन ।  
उत्पपात महाभागा मार्गमाणा परिग्रहम्॥1.45.35॥

#### शब्दार्थः
रघुनन्दन O Joys of Raghus, Rama, ततः thereafter, वरुणस्य Varuna's, कन्या daughter, वारुणी Vaaruni, परिग्रहम् seeking consort, मार्गमाणा searching, उत्पपात fell out.

#### आङ्ग्लानुवादः
O Joy of the Raghus (Rama) thereafter Varuna's daughter Varuni (goddess of wine) came out searching for a consort.



### श्लोकः
#### मूलम्
दितेः पुत्रा न तां राम जगृहुर्वरुणात्मजाम्।  
अदितेस्तु सुता वीर जगृहुस्तामनिन्दिताम्॥1.45.36॥

#### शब्दार्थः
राम O Rama, तां वरुणात्मजाम् that Varuni, दितेः Diti's, पुत्राः sons, न जगृहुः did not accept, वीर O heroic one, अनिन्दिताम् blemishless, ताम् her, अदितेः सुताः sons of Aditi, जगृहुः   received.

#### आङ्ग्लानुवादः
O Rama while Diti's sons did not accept the unblemished Varuni, O heroic one, the sons of Aditi did.



### श्लोकः
#### मूलम्
असुरास्तेन दैतेयास्सुरास्तेनादितेस्सुताः।  
हृष्टाः प्रमुदिताश्चासन् वारुणीग्रहणात्सुराः॥1.45.37॥

#### शब्दार्थः
तेन for that reason, दैतेयाः sons of Diti, असुराः Asuras (without wine), अदितेः Aditi's, सुताः sons, सुराः Suras, सुराः devatas, वारुणीग्रहणात् for having accepted Vaaruni, हृष्टाः (प्रमुदिताः च) आसन् became glad.

#### आङ्ग्लानुवादः
For that reason, sons of Diti were called asuras. Aditi's sons were known as suras. Devatas grew exceedingly glad for having Varuni.



### श्लोकः
#### मूलम्
उच्चैश्श्रवा हयश्रेष्ठो मणिरत्नं च कौस्तुभम्।  
उदतिष्ठन्नरश्रेष्ठ तथैवामृतमुत्तमम्॥1.45.38॥

#### शब्दार्थः
नरश्रेष्ठ O Foremost among men, उच्चैश्श्रवाः Ucchaishravas, the celestial horse,  हयश्रेष्ठः best of horses, कौस्तुभम् Kausthubham, मणिरत्नं च best among Jewels, तथैव and also, उत्तमम् excellent, अमृतम् nectar, उदतिष्ठन् arose (out of foam).

#### आङ्ग्लानुवादः
O Foremost among men (Rama) ucchaishravas, the best of horses (the celestial horse), kausthubham, the best jewel and also nectar came (from churning).



### श्लोकः
#### मूलम्
अथ तस्य कृते राम महानासीत्कुलक्षयः।  
अदितेस्तु ततः पुत्रा दितेः पुत्रानसूदयन्॥1.45.39॥

#### शब्दार्थः
राम O Rama, अथ thereafter, तस्य कृते for it's sake, महान् great, कुलक्षयः आसीत् destructin of race took place, ततः thereafter, अदितेः Aditi's, पुत्राः sons, दितेः Diti's, पुत्रान् sons, असूदयन् killed.

#### आङ्ग्लानुवादः
O Rama the race of devatas and daityas suffered great destruction because of (their fight for) that nectar. Thereafter Aditi's sons, the devatas killed Diti's sons, the daityas.



### श्लोकः
#### मूलम्
एकतोऽभ्यागमन् सर्वे ह्यसुरा राक्षसैस्सह।  
युद्धमासीन्महाघोरं वीर त्रैलोक्यमोहनम्॥1.45.40॥

#### शब्दार्थः
वीर O Heroic Rama, सर्वे all, असुराः asuras, राक्षसैः सह along with rakshasas, एकतः on one side, अभ्यागमन् joined, त्रैलोक्यमोहनम् striking confusion (delusion) among the three worlds, महाघोरम् violently dreadful, युद्धम् battle, आसीत् took place.

#### आङ्ग्लानुवादः
O Heroic Rama all the asuras along with the rakshasas joined on one side. A violent and a dreadful battle which threw the three worlds in to a great confusion, ensued.



### श्लोकः
#### मूलम्
यदा क्षयं गतं सर्वं तदा विष्णुर्महाबलः।  
अमृतं सोऽहरत्त्तूर्णं मायामास्थाय मोहिनीम्॥1.45.41॥

#### शब्दार्थः
यदा when, सर्वम् everything, क्षयं गतम् was perished, तदा then, महाबलः endowed with great power, सः विष्णुः Vishnu, मोहिनीम् Mohini form (elusivedelusive ), मायाम् illusion (maya), आस्थाय assuming, तूर्णम् speedily, अमृतम् nectar, आहरत् had stolen.

#### आङ्ग्लानुवादः
When everything was destroyed completely, the exceedingly powerful Visnu assuming the form of Mohini a charming woman (elusive form) with the power of illusion quickly stole away the nectar.



### श्लोकः
#### मूलम्
ये गताऽभिमुखं विष्णुमक्षयं पुरुषोत्तमम्।  
सम्पिष्टास्ते तदा युद्धे विष्णुना प्रभविष्णुना॥1.45.42॥

#### शब्दार्थः
अक्षयम् imperishable, पुरुषोत्तमम् supreme purusha, विष्णुम् Vishnu, ये those, युद्धे in the battle, अभिमुखम् in front of him, गताः had gone, ते they, प्रभविष्णुना by the capable, विष्णुना by Vishnu, सम्पिष्टाः were grounded.

#### आङ्ग्लानुवादः
Those who opposed the imperishable, supreme purusha, Visnu, in the battle were crushed by all powerful Visnu.



### श्लोकः
#### मूलम्
अदितेरात्मजा वीरा दितेः पुत्रान्निजघ्निरे।  
तस्मिन् घोरे महायुद्धे दैतेयादित्ययोर्भृशम्॥1.45.43॥

#### शब्दार्थः
दैतेयादित्ययोः of the daityas and adityas, तस्मिन् in that, घोरे महायुद्धे great battle, वीराः heroic, अदितेः Aditi's, आत्मजाः sons, दितेः Diti's, पुत्रान् sons, निजघ्निरे killed.

#### आङ्ग्लानुवादः
In that great and terrible battle between daityas and devatas, Aditi's sons killed Diti's.



### श्लोकः
#### मूलम्
निहत्य दितिपुत्रांश्च राज्यं प्राप्य पुरन्दरः।  
शशास मुदितो लोकान् सर्षिसङ्घान् सचारणान्॥1.45.44॥

#### शब्दार्थः
पुरन्दरः Indra, दितिपुत्रान् the sons of Diti, निहत्य having killed, राज्यम् kingdom, प्राप्य having gained, मुदितः pleased, सर्षिसङ्घान् in the company of rishis, सचारणान् celestial singers, लोकान् worlds, शशास ruled.

#### आङ्ग्लानुवादः
Indra, having killed the sons of Diti was happy with the kingdom gained. He ruled the worlds in the company of rishis and celestial singers".  

### समाप्तिः
 श्रीमद्रामायणे वाल्मीकीय आदिकाव्ये बालकाण्डे पञ्चचत्वारिंशस्सर्गः॥  
Thus ends the fortyfifth sarga of Balakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/04-mithilAyAtrA/03/045_vishAlA-gatiH.md">
<details><summary><h2>भूषणम् ...{Loading}...</h2></summary>



विश्वामित्रवचः श्रुत्वा राघवः सहलक्ष्मणः ।  

विस्मयं परमं गत्वा विश्वामित्रमथाब्रवीत्  ॥  १।४५।१  ॥   

एवं दशभिः सर्गैर्गङ्गागाङ्गेयसम्भ्ाववर्णनव्याजेन
धातुमोक्षणगङ्गापूतत्वनिमित्तकं देवतान्तरावरत्वं दर्शितम् । अथ त्रिभिः
सर्गैः महेन्द्रस्यावरत्वमुपपाद्यते--विश्वामित्रेत्यादि  ॥  १।४५।१  ॥   

  

अत्यद्भुतमिदं ब्रह्मन् कथितं परमं त्वया ।  

गङ्गावतरणं पुण्यं सागरस्यापि पूरणम्  ॥  १।४५।२  ॥   

अत्यद्भुतमिति । पूरणं खननेनाभिवर्द्धनम्  ॥  १।४५।२  ॥   

  

क्षणभूतेव नौ रात्रिः संवृत्तेयं महातपः ।  

इमां चिन्तयतस्सर्वां निखिलेन कथां तव  ॥  १।४५।३  ॥   

क्षणभूतेव नौ रात्रिरिति श्लोको गता भगवतीत्यर्धात्परमनुसन्धेयः  ॥  १।४५।३
 ॥   

  

तस्य सा शर्वरी सर्वा सह सौमित्रिणा तदा ।  

जगाम चिन्तयानस्य विश्वामित्रकथां शुभाम्  ॥  १।४५।४  ॥   

तस्येति । क्षणभूतेव जगामेत्यर्थः  ॥  १।४५।४  ॥   

  

ततः प्रभाते विमले विश्वामित्रं महामुनिम् ।  

उवाच राघवो वाक्यं कृताह्िनकमरिन्दमः  ॥  १।४५।५  ॥   

तत इति । विमले प्रभाते सम्यक्प्रभात इत्यर्थः  ॥  १।४५।५  ॥   

  

गता भगवती रात्रिः श्रोतव्यं परमं श्रुतम्  ॥  १।४५।६  ॥   

गतेत्यर्द्धत्रयम् । भगवती सत्कथायुक्तत्वात् पूज्या  ॥  १।४५।६  ॥   

  

तराम सरितां श्रेष्ठां पुण्यां त्रिपथगां नदीम् ।  

नौरेषा हि सुखास्तीर्णा ऋषीणां पुण्यकर्मणाम् ।  

भगवन्तमिह प्राप्तं ज्ञात्वा त्वरितमागता  ॥  १।४५।७  ॥   

तरामेति अर्द्धत्रयम् । ऋषीणां नौः ऋषितरणार्हा नौः  ॥  १।४५।७  ॥   

  

तस्य तद्वचनं श्रुत्वा राघवस्य महात्मनः ।  

सन्तारं कारयामास सर्षिसङ्घः सराघवः  ॥  १।४५।८  ॥   

तस्येति । स राघवः सर्षिसङ्घः । कारयामास अकरोत् । स्वार्थे णिच्  ॥  १।४५।८
 ॥   

  

उत्तरं तीरमासाद्य सम्पूज्यर्षिगणं तदा ।  

गङ्गाकूले निविष्टास्ते विशालां ददृशुः पुरीम्  ॥  १।४५।९  ॥   

उत्तरमिति । ऋषिगणं नौतारणार्थमागतं सम्पूज्य पूजापूर्वकं निवर्त्य ।
निविष्टाः क्षणं स्थिताः  ॥  १।४५।९  ॥   

  

ततो मुनिवरस्तूर्णं जगाम सहराघवः ।  

विशालां नगरीं रम्यां दिव्यां स्वर्गोपमां तदा  ॥  १।४५।१०  ॥   

तत इति । विशालां प्रतीति शेषः  ॥  १।४५।१०  ॥   

  

अथ रामो महाप्राज्ञो विश्वामित्रं महामुनिम् ।  

पप्रच्छ प्राञ्जलिर्भूत्वा विशालामुत्तमां पुरीम्  ॥  १।४५।११  ॥   

अथेति । विशालां विशालामाहात्म्यम्  ॥  १।४५।११  ॥   

  

कतरो राजवंशो ऽयं विशालायां महामुने ।  

श्रोतुमिच्छामि भद्रं ते परं कौतूहलं हि मे  ॥  १।४५।१२  ॥   

विशालायां वर्तमानो राजवंशः कतर इति द्वितीयः प्रश्नः  ॥  १।४५।१२  ॥   

  

तस्य तद्वचनं श्रुत्वा रामस्य मुनिपुङ्गवः ।  

आख्यातुं तत्समारेभे विशालस्य पुरातनम्  ॥  १।४५।१३  ॥   

तस्येति । विशालस्य विशालाख्यनगरस्य । पुरातनं कर्म प्रथमपृष्टं वैभवम्
आख्यातुं समारेभे  ॥  १।४५।१३  ॥   

  

श्रूयतां राम शक्रस्य कथां कथयतः शुभाम् ।  

अस्मिन् देशे तु यद्वृत्तं तदपि शृणु राघव  ॥  १।४५।१४  ॥   

श्रूयतामिति । अस्मिन्देशे यद्वृत्तं तच्छृणु । तच्छेषतया शक्रस्य कथां
कथयतो मत्तः सा श्रूयताम्  ॥  १।४५।१४  ॥   

  

पूर्वं कृतयुगे राम दितेः पुत्रा महाबलाः ।  

अदितेश्च महाभाग वीर्यवन्तः सुधार्मिकाः  ॥  १।४५।१५  ॥   

पूर्वमिति । पूर्वं कृतयुगे दितेः पुत्रा महाबला आसन् । अदितेः पुत्रा
वीर्यवन्तो धार्मिकाश्चासन्  ॥  १।४५।१५  ॥   

  

ततस्तेषां नरश्रेष्ठ बुद्धिरासीन्महात्मनाम् ।  

अमरा अजराश्चैव कथं स्याम निरामयाः  ॥  १।४५।१६  ॥   

तत इति । म्रियन्त इति मराः । पचाद्यच् । अमराः मरणरहिताः, अजराः
जरारहिताः, तेषां देवासुराणाम्  ॥  १।४५।१६  ॥   

  

तेषां चिन्तयतां राम बुद्धिरासीन्महात्मनाम् ।  

क्षीरोदमथनं कृत्वा रसं प्राप्स्याम तत्र वै  ॥  १।४५।१७  ॥   

तेषामिति । रसम् अमृतम् । तत्र क्षीरोदे  ॥  १।४५।१७  ॥   

  

ततो निश्चित्य मथनं योक्त्रं कृत्वा च वासुकिम् ।  

मन्थानं मन्दरं कृत्वा ममन्थुरमितौजसः  ॥  १।४५।१८  ॥   

तत इति । योक्त्रं मथनरज्जुं । मन्थानं मथनदण्डम्  ॥  १।४५।१८  ॥   

  

अथ वर्षसहस्रेण सदण्डः सकमण्डलुः ।  

पूर्वं धन्वन्तरिर्नाम अप्सराश्च सुवर्चसः  ॥  १।४५।१९  ॥   

अथेति । धन्वन्तरिरुत्पपात । अप्सराश्च उत्पेतुरिति शेषः ।
आकारान्तत्वमार्षम्  ॥  १।४५।१९  ॥   

  

अप्सु निर्मथनादेव रसस्तस्माद्वरस्त्रियः ।  

उत्पेतुर्मनुजश्रेष्ठ तस्मादप्सरसो ऽभवन्  ॥  १।४५।२०  ॥   

अप्स्विति । अप्सरःशब्दं निर्वक्तिअत्राप्शब्देन तद्विकारभूतं
क्षीरमुपलक्ष्यते । अप्सु यन्निर्मथनं तस्माद्यो रसस्तस्माद्रसाद्यत
उत्पेतुस्तस्मादप्सरसो ऽभवन् । पृषोदरादित्वात्साधुः  ॥  १।४५।२०  ॥   

  

षष्टिः कोट्यो ऽभवंस्तासामप्सराणां सुवर्चसाम् ।  

असङ्ख्येयास्तु काकुत्स्थ यास्तासां परिचारिकाः  ॥  १।४५।२१  ॥   

षष्टिरिति । तासां प्रधानभूतानाम्  ॥  १।४५।२१  ॥   

  

न ताः स्म प्रतिगृह्णन्ति सर्वे ते देवदानवाः ।  

अप्रतिग्रहणादेव तेन साधारणाः स्मृताः  ॥  १।४५।२२  ॥   

न ताः स्मेति । न ताः स्म प्रतिगृह्णन्ति न साधारण्येन प्रतिगृह्णन्ति
स्मेत्यर्थः । कुतः अप्रतिग्रहणात्, को वा मम पतिरिति मार्गणाकरणादित्यर्थः
। तेनासाधारण्येन परिग्रहाकरणेन  ॥  १।४५।२२  ॥   

  

वरुणस्य ततः कन्या वारुणी रघुनन्दन ।  

उत्पपात महाभागा मार्गमाणा परिग्रहम्  ॥  १।४५।२३  ॥   

वरुणस्येति । वरुणस्य समुद्राधिदेवतायाः । वारुणी सुराधिदेवता । परिग्रहं
ममेयमिति परिग्रहस्य कर्तारम्  ॥  १।४५।२३  ॥   

  

दितेः पुत्रा न तां राम जगृहुर्वरुणात्मजाम् ।  

अदितेस्तु सुता वीर जगृहुस्तामनिन्दिताम्  ॥  १।४५।२४  ॥   

दितेरिति । स्पष्टम्  ॥  १।४५।२४  ॥   

  

असुरास्तेन दैतेयाः सुरास्तेनादितेः सुताः ।  

हृष्टाः प्रमुदिताश्चासन् वारुणीग्रहणात्सुराः  ॥  १।४५।२५  ॥   

प्रसङ्गात्सुरासुरशब्दौ निर्वक्ति--असुरा इति । तेन सुरायाः परिग्रहणेन
सुराः । अर्श आदित्वादजन्तः । पिष्टादिविकृतिरेव सुरा निन्द्या । हृष्टाः
पुलकिताः  ॥  १।४५।२५  ॥   

  

उच्चैश्श्रवा हयश्रेष्ठो मणिरत्नं च कौस्तुभम् ।  

उदतिष्ठन्नरश्रेष्ठ तथैवामृतमुत्तमम्  ॥  १।४५।२६  ॥   

उच्चैःश्रवा इति । उत्तमं पूर्वोत्पन्नेभ्यः श्रेष्ठम्  ॥  १।४५।२६  ॥   

  

अथ तस्य कृते राम महानासीत्कुलक्षयः ।  

अदितेस्तु ततः पुत्रा दितेः पुत्रानसूदयन्  ॥  १।४५।२७  ॥   

अथेति । तस्य कृते, अमृतस्य ग्रहणार्थमित्यर्थः । कुलक्षयः उभयपक्षे ऽपि
सङ्घातविनाशः । तदेवोपपादयति--अदितेरित्यादिना  ॥  १।४५।२७  ॥   

  

एकतो ऽभ्यागमन् सर्वे ह्यसुरा राक्षसैस्सह ।  

युद्धमासीन्महाघोरं वीर त्रैलोक्यमोहनम्  ॥  १।४५।२८  ॥   

एकत इति । अनन्तरमसुरा एकतः एकतामभ्यागमन् बलवृद्धय इति भावः  ॥  १।४५।२८
 ॥   

  

यदा क्षयं गतं सर्वं तदा विष्णुर्महाबलः ।  

अमृतं सो ऽहरत्तूर्णं मायामास्थाय मोहिनीम्  ॥  १।४५।२९  ॥   

यदेति । मोहिनीं काममोहजननीम् । मायाम् आश्चर्यशक्तिम् । आस्थाय अवलम्ब्य ।
स्वमाययाद्भुतयोषिदाकृतिं परिगृह्य तद्रूपेण तान् वञ्चयित्वा तेभ्यो
ऽमृतमहरदित्यर्थः । यद्वा
सर्वमोहकरीमन्तर्द्धानशक्तिमास्थायामृतमाहरदित्यर्थः ।
पुराणान्तरवृत्तान्तः कल्पभेदेनेतिबोध्यम्  ॥  १।४५।२९  ॥   

  

ये गताभिमुखं विष्णुमक्षयं पुरुषोत्तमम् ।  

सम्पिष्टास्ते तदा युद्धे विष्णुना प्रभविष्णुना  ॥  १।४५।३०  ॥   

य इति । अत्र सन्धिरार्षः । ये असुराः अक्षयम् अस्ति जायते परिणमते
विवर्द्धते अपक्षीयते विनश्यतीत्युक्तषड्भाव विकारैः शून्यम् । पुरुषोत्तमं
सर्वपुरुषेषूत्तमम् । विष्णुमभिमुखं गताः अभिमुखतया प्रातिकूल्येन गताः ।
ते विष्णुना सम्पिष्टाः चूर्णिताः । संविष्टा इति पाठेये अमुमभिमुखं गताः
शरणागताः देवास्ते युद्धे संविष्टाः आविष्टाः, आप्यायितबला आसन्नित्यर्थः
 ॥  १।४५।३०  ॥   

  

अदितेरात्मजा वीरा दितेः पुत्रान्निजघ्िनरे ।  

तस्मिन् युद्धे महाघोरे दैतेयादित्ययोर्भृशम्  ॥  १।४५।३१  ॥   

अदितिरिति । दितेः पुत्रान्, अवशिष्टानिति शेषः । यद्वा अदितेरात्मजा
आप्यायितबलाः सन्तः तस्मिन् दैतेयादित्ययोर्देवासुरयोर्युद्धे
असुरान्निजघ्निरे  ॥  १।४५।३१  ॥   

  

निहत्य दितिपुत्रांश्च राज्यं प्राप्य पुरन्दरः ।  

शशास मुदितो लोकान् सर्षिसङ्घान् सचारणान्  ॥  १।४५।३२  ॥   

इत्यार्षे श्रीरामायणे वाल्मीकीये आदिकाव्ये बालकाण्डे पञ्चचत्वारिंशः
सर्गः  ॥  ४५  ॥   

निहत्येति । चकारादमृतमपीत्यर्थः  ॥  १।४५।३२  ॥   

अस्मिन्सर्गे द्वात्रिंशत् श्लोकाः । अन्ये कल्पिताः । यद्यप्यत्र
कालकूटाद्युत्पत्तिरपेक्षिता तथाप्युत्तरकथाशेषत्वेन सर्वासुरक्षय एव
प्रधानतयोपात्त इति बोध्यम्  ॥  इति श्रीगोविन्दराजविरचिते श्रीरामायणभूषणे
मणिमञ्जीराख्याने बालकाण्डव्याख्याने पञ्चचत्वारिंशः सर्गः  ॥  ४५  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/04-mithilAyAtrA/03/045_vishAlA-gatiH.md">
<details><summary><h2>शिरोमणी ...{Loading}...</h2></summary>



विश्वामित्रवचनश्रवणानन्तरकालिकं वृत्तमाह विश्वामित्रेति । अथ
विश्वामित्रोक्त्यनन्तरं सहलक्ष्मणो राघवो रामः विश्वामित्रवचः श्रुत्वा
परमं विस्मयं गत्वा विश्वामित्रमब्रवीत्  ॥  १।४५।१  ॥   

  

तद्वचनमेवाह अतीति । हे ब्रह्मन् अत्यद्भुतं परमं मनोहरं पुण्यं
पवित्रत्वहेतुभूतमिदं गङ्गावतरणं सागरस्य पूरणं गङ्गया पूर्तिरपि त्वया
कथितम्  ॥  १।४५।२  ॥   

  

सन्तुष्टमिति । अत एव हे ब्रह्मन् मे मनः सन्तुष्टं इत्युक्त्वा विरराम ।
हकारः हेत्वर्थः । तस्येति सह सौमित्रिणा सह ते निद्रादिवेगं क्षमते इति
सहः स एव सौमित्रिरिति कर्मधारयः तेन सह शुभां विश्वामित्रकथां चिन्तयानस्य
तस्य रामस्य सर्वा सा शर्वरी रात्रिर्जगाम एतेन गङ्गाचरितस्य
सहृदयहृदयापहारकत्वं व्यक्तम्  ॥  १।४५।३  ॥   

  

तत इति । ततः विश्वामित्रोक्तिचिन्तनानन्तरं कृताह्निकं कृतमाह्निकं
सन्ध्योपासनादि येन तं महामुनिं विश्वामित्रमरिन्दमो राघवः विमले प्रभाते
ऽत्यन्तप्रभातसमये वाक्यमुवाच  ॥  १।४५।४  ॥   

  

तद्वाक्यमेवाह गतेति । यतः श्रोतव्यं श्रवणार्हं परममत्युत्कृष्टमावाभ्यां
श्रुतमतः गता व्यतीता रात्रिः भगवती अत्यैश्वर्यप्रापिका अभवदिति शेषः ।
अतो हे महातपः पुण्यामिमां तव कथां त्वदुक्तगङ्गागाथां निखिलेन निःशेषतः
चिन्तयतोः नौ आवयोः इयं रात्रिः क्षणभूता इव संवृत्ता जाता अतः सरिता
श्रेष्ठां पुण्यां पवित्रत्वहेतुभूतां त्रिपथगां नदीं गङ्गां तराम ।
श्लोकद्वयमेकान्वयि  ॥  १।४५।५,६  ॥   

  

तरणस्यावश्यकत्वं बोधयन्नाह नौरिति । सुखास्तीर्णा सुखमास्तीर्णमास्तरणं
यस्यां सा पुण्यकर्मणामृषीणामेषां नौः भगवन्तं त्वामिह प्राप्तं ज्ञात्वैव
त्वरितमागता एतेन द्रुतं तरणीयमिति  

ध्वनितम् । हिशब्द एवार्थे  ॥  १।४५।७  ॥   

  

तस्येति । महात्मनः तस्य राघवस्य तत्तरणबोधक वचनं श्रुत्वा सर्षिसङ्घः
ऋषिसङ्घसहितः सराघवः राघवसहितः विश्वामित्रः सन्तारं गङ्गासन्तरणं कारयामास
चकार । स्वार्थे णिच् प्रयोजकाविवक्षा वा  ॥  १।४५।८  ॥   

  

उत्तरमिति । ततः गङ्गासन्तरणानन्तरमुत्तरमग्रिमं कूलमासाद्य प्राप्य ऋषिगणं
तत्रत्यऋषिसमूहं सम्पूज्य गङ्गाकूले निविष्टाः कञ्चित्कालं स्थितास्ते
विश्वामित्ररामलक्ष्मणाः विशालां पुरीं ददृशुः  ॥  १।४५।९  ॥   

  

तत इति । तदा पुरीदर्शनानन्तरकाले सहराघवः राघवसहितः मुनिवरो विश्वामित्रः
दिव्यां प्राकृतविलक्षणां रम्यां रमणीयां स्वर्गोपमां स्वर्गसदृशीं विशालां
नगरीं तूर्णं शीघ्रं ततो गङ्गाकूलात् जगाम  ॥  १।४५।१०  ॥   

  

अथेति । अथ गमनानन्तरं महाप्राज्ञं महामुनिं विश्वामित्रं
प्राञ्जलिर्भूत्वा रामः उत्तमां विशालां पुरीं पप्रच्छ किमस्या महत्त्वमिति
प्रश्नं कृतवानित्यर्थः  ॥  १।४५।११  ॥   

  

द्वितीयं प्रश्नमाह कतर इति । हे महामुने विशालायामयं प्रसिद्धः कतरः कः
राजवंशो ऽस्तीति श्रोतुमिच्छामि मे परं कौतूहलमस्ति ते भद्रं एतेन
प्रश्नद्वयोत्तरं वदेति ध्वनितम् । हिशब्द इत्यर्थः  ॥  १।४५।१२  ॥   

  

तस्येति । तस्य रामस्य तद्वचनं श्रुत्वा मुनिपुङ्गवो विश्वामित्रः विशालस्य
विशालाभिधनगरस्य तत् प्रसिद्धं पुरातनं पूर्वप्रश्नमाख्यातुमुत्तरत्वेन
कथयितुं समारेभे  ॥  १।४५।१३  ॥   

  

तत्समारम्भमेवाह श्रूयतामिति । हे राघव हे राम शक्रस्य इन्द्रस्य शुभां
कथां कथयतः प्रसङ्गसङ्गत्या वदतो मत्तः श्रूयतामेतेनेन्द्रकथा
विशालाकथोपयोगिनीति सूचितम् अत एवास्मिन् देशे यद्वृत्तं तदपि तत्त्वेन
श्रृणु अहं कथयामीत्यर्थः  ॥  १।४५।१४  ॥   

  

प्रतिज्ञातमाह पूर्वमिति । हे राम कृतयुगे पूर्वं महाबलाः दितेः पुत्रा
आसन्निति शेषः । ततः महाभागाः वीर्यवन्तः सुधार्मिकाः अदितेः पुत्रा आसन् ।
तुशब्दो ऽनन्तरार्थकः पुत्रा इत्युभयान्वयि  ॥  १।४५।१५  ॥   

  

तत इति । ततः उत्पत्त्यनन्तरं हे नरव्याघ्र महात्मनां तेषां
देवासुराणाममराः मरणरहिताः विजराः जरारहिताश्च निरामयाः रोगरहिताश्च वयं
कथं स्याम इति बुद्धिः चिन्ता आसीत् । एवश्चार्थकः । इतीत्यध्याहृतम् ।
ऽस्यामोऽ इति पाठो यदि प्रामाणिकस्तर्हि उरित्यर्थकः  ॥  १।४५।१६  ॥   

  

तेषामिति । हे राम चिन्तयतां विपश्चितां पण्डितानां तेषां देवासुराणां
क्षीरोदमथनं कृत्वा रसममरत्वादिहेतुभूतममृतं प्राप्स्याम प्राप्स्यामः इति
बुद्धिः निश्चयस्तत्र तस्मिन्समये आसीत् । वैशब्द इत्यर्थे  ॥  १।४५।१७  ॥   

  

तत इति । ततः प्रयत्नविस्तारकर्तारः अमितौजसः देवासुराः मथनं निश्चित्य
वासुकिं योक्रं मथनरज्जुं कृत्वा मन्दरं मन्थानं च कृत्वा ममन्थुः  ॥ 
१।४५।१८  ॥   

  

अथेति । अथ मन्थनप्रारम्भानन्तरं वर्षसहस्रेण अतिविषं वमन्त एव
योक्रसर्पशिरांसि दशनैर्दंष्ट्राभिस्तत्र विद्यमानाः शिला ददंशुः । वमन्त
इति पुंस्त्वमार्षम् । चशब्द एवार्थे  ॥  १।४५।१९  ॥   

  

विषप्रभावं वर्णयन्नाह उत्पपातेति ।
अग्निसङ्काशमग्न्यनुयोगिकसादृश्यप्रतियोगि हालाहलमहाविषं
हालाहलजातिकविषोत्तममुत्पपात समुद्रादूर्ध्वमगच्छत् तेन हालाहलमहाविषेण
सदेवासुरमानुषं देवासुरमानुषसहितं सर्वं जगत् दग्धं दग्धुमारेभे ।
आदिकर्मणि निष्ठा  ॥  १।४५।२०  ॥   

  

अथेति । अथ विषकर्तृकदाहप्रारम्भानन्तरं शरणार्थिनः रक्षणप्रयोजनवन्तः
देवाः शङ्करं  

कल्याणकर्तारं पशुपतिं नन्दीश्वररक्षाशीलं रुद्रं सर्वरुद्रनियन्तारं
महादेवं जग्मुः मनसेति शेषः त्राहि त्राहीति कृत्वा तुष्टुवुश्च । विनापि
चं समुच्चयः  ॥  १।४५।२१  ॥   

  

एवमिति । ततः त्राहि त्राहीति वचनश्रवणानन्तरमेवमनेन प्रकारेण देवैरुक्तः
देवदेवेश्वरः प्रभुः शिवः प्रादुरासीत् । ततः शिवप्रादुर्भावानन्तरं
शङ्खचक्रधरो हरिः अत्रैव प्रादुरासीत्  ॥  १।४५।२२  ॥   

  

उवाचेति । हरिर्विष्णुः स्मितं कृत्वा शूलभृतमेनं रुद्रमुवाच । तद्वचनमेवाह
दैवतैर्मथ्यमाने समुद्रे यत्पूर्वं समुपस्थितं निःसृतं तत् त्वदीयमेव तत्र
हेतुः हे सुरश्रेष्ठ यद्यस्मात् त्वं सुराणामग्रतः अग्र्यः श्रेष्ठः अग्रत
इत्यत्र प्रथमान्तात्तसिः अतः हे विभो सकलसामर्थ्यविशिष्ट इहैव स्थित्वा
इदं विषं गृहाण । श्लोकद्वयमेकान्वयि । तु हि शब्दौ एवार्थौ  ॥  १।४५।२३,२४
 ॥   

  

इतीति । सुरश्रेष्ठो विष्णुः इति अनेन प्रकारेण उक्त्वा तत्रैव अन्तरधीयत ।
देवेशः भगवान् सकलसामर्थ्यविशिष्टः हरः देवतानां भयं दृष्ट्वा शार्ङ्गिणः
विष्णोः वाक्यं च श्रुत्वा घोरं हालाहलविषममृतोपमं यथा स्यात्तथा सञ्जग्राह
कण्ठे दधार देवान्विसृज्वय जगाम च । श्लोकद्वयमेकान्वयि तुशब्दश्चार्थे  ॥ 
१।४५।२५,२६  ॥   

  

तत इति । हे रघुनन्दन ततः रुद्रगमनानन्तरं सर्वे देवासुराः ममन्थुः । अथ
अनन्तरं मन्थानः पर्वतोत्तमो मन्दरः पातालं प्रविवेश । बहुत्वमार्षम्  ॥ 
१।४५।२७  ॥   

  

तत इति । ततः पर्वतस्य पातालगमनानन्तरं सगन्धर्वा देवाः मधुसूदनं तुष्टुवुः
। स्तुतिमेवाह सर्वभूतानां दिवौकसां च विशेषेण गतिस्त्वमेव विनापि चं
समुच्चयः । सर्वं वाक्यं सावधारणं भवतीति न्यायेन एवकारलाभः  ॥  १।४५।२८
 ॥   

  

पालयेति । हे महाबाहो अस्माँस्त्वं पालय । पालनमेवाह गिरिमुद्धर्तुं
त्वमर्हसि । हृषीकेशः विष्णुः इति देववचः श्रुत्वा कामठं कमठरूपसदृशं
रूपमास्थितः प्रकटितवान्  ॥  १।४५।२९  ॥   

  

कमठरूपप्रकटनप्रयोजनं वदन्नाह पर्वतमिति । हरिः कमठरूपधारी विष्णुः तत्र
मथ्यमाने उदधौ पर्वतं पृष्ठतः पृष्ठे कृत्वा शिश्ये । अनन्तरं लोकात्मा
केशवः पुरुषोत्तमः पर्वताग्रं हस्तेनाक्रम्य देवानां मध्यतः स्थित्वा ममन्थ
। सार्धश्लोक एकान्वयी  ॥  १।४५।३०  ॥   

  

अथेति । अथानन्तरं वर्षसहस्रेण आयुर्वेदमयः धर्मात्मा सदण्डः दण्डसहितः
सकमण्डलुः कमण्डलुसहितः स धन्वन्तरिर्नाम पुमानृ उदतिष्ठत् । पूर्वमिति
पूर्वं धन्वन्तरिः अनन्तरं सुवर्चसः अप्सरा अप्सरसश्च उदतिष्ठन् ।
अर्धमेकान्वयि चो ऽनन्तरार्थकः  ॥  १।४५।३१,३२  ॥   

  

अप्सरश्शब्दार्थं विवृण्वन्नाह अप्स्विति । अप्सु तस्मात्प्रसिद्धात्
निर्मथनादेव जातात् रसाद्वरस्त्रियः उत्पेतुः तस्माद्धेतोः हे मनुजश्रेठ
अप्सरसो ऽप्सरस्सञ्ज्ञा अभवन् ता इति शेषः  ॥  १।४५।३३  ॥   

  

अप्सरसां सङ्ख्यां कुर्वन्नाह षष्टिरिति । सुवर्चसां तासामप्सराणामप्सरसां
षष्टिः कोट्यः अभवन् यास्तासां परिचारिकास्तास्तु हे काकुत्स्थ असङ्ख्येयाः
अभवन् । षष्टिः कोट्यः इत्यनयोः सङ्ख्येयत्वे अप्सरसामित्यत्र षष्ठी राहोः
शिर इत्यादाविव बोध्या  ॥  १।४५।३४  ॥   

  

नेति । ते तत्र वर्तमानाः सर्वे देवदानवास्ताः परिचारिकासहिताः अप्सरसः न
प्रतिगृह्णन्ति स्म तेन देवासुरसमूहेन तासामप्रतिग्रहणादेव ताः साङ्गाः
अप्सरसः साधारणाः स्मृताः । ता इत्युभयान्वयि  ॥  १।४५।३५  ॥   

  

वरुणस्येति । हे रघुनन्दन महाभागा परिग्रहं स्वस्वीकर्तारं मार्गमाणा
वारुणी सुराभिमानिनी देवता वरुणस्य कन्या ततः समुद्रादुत्पपात निस्सार  ॥ 
१।४५।३६  ॥   

  

दितेरिति । हे राम तां वरुणात्मजां दितेः पुत्रा न जगृहुः हे राम अदितेः
सुतास्तु  

अनिन्दितां तां जगृहुः  ॥  १।४५।३७  ॥   

  

असुरा इति । तेन सुराधिष्ठातृदेवतावरुणकन्याग्रहणाभावेन दैतेया असुरनामानो
ऽभवन्निति शेषः । तेन सुराधिष्ठातृदेवताग्रहण्ोन अदितेः सुताः सुराः अभवन्
। तत्र असुरशब्दे बहुव्रीहिः । सुरशब्दो ऽर्श आद्यजन्तः । एतदनुरोधेन
ऽअथासीद्वारुणी देवी कन्या कमललोचना । असुरा जगृहुस्तां वै हरेरनुमते न तेऽ
इति भागवतस्य त्वयमर्थः । हरेरनुमते स्थिता असुरास्तां वारुणीं कन्यां न
जगृहुः सुरा एव जगृहुरित्यर्थः । किञ्च असुराः जगृहुः
सुरैर्ग्राहयामासुरिति सुराः अदितिसुताः वारुणीग्रहणाद्धेतोः हृष्टाः
आनन्दविशिष्टाः अत एव प्रमुदिताः पुलकिताश्चासन्  ॥  १।४५।३८  ॥   

  

उच्चैरिति । हे नरश्रेष्ठ हरिश्रेष्ठः अश्ववरः उच्चैश्रवाः उदतिष्ठत् ।
मणिरत्नं मणिश्रेष्ठं कौस्तुभं च उदतिष्ठत् तथैव उत्तमममृतमुदतिष्ठत्  ॥ 
१।४५।३९  ॥   

  

अथेति । हे राम अथ अमृतोत्थानानन्तरं तस्य अमृतस्य कृते प्राप्तिप्रयत्ने
महान्कुलक्षयः देवासुरकुलध्वंसः आसीत् ततः बहुदेवासुरध्वंसानन्तरमदितेः
पुत्राः दितेः पुत्रान् असूदयन् । अमृतस्यार्थे कुलक्षयो जात इयत्नेन
उच्चैश्रवः कौस्तुभयोः उभयसम्मत्यैव यथायोग्यं विभागो जात इति ध्वनितम् ।
योग्यता च पूर्वं सुराणां वारुणीग्रहणादसुराणामेव उच्चैः श्रवोग्रहणं
युक्तं कौस्तुभस्य चोर्वरितत्वाद्विष्णुग्रहणं युक्तमिति  ॥  १।४५।४०  ॥   

  

दितिसुतसूदनप्रकारं वर्णयन्नाह एकत इति । राक्षसैः सह सर्वे असुराः एकतः
एकस्मिन्देशे एव अभ्यगमन् प्रापुः । हिशब्द एवार्थे तेन सुरा एव एकत्र इति
ध्वनितम् । हे वीर महाघोरमतिभयङ्करमत एव त्रैलोक्यमोहनं युद्धमासीत्  ॥ 
१।४५।४१  ॥   

  

यदेति । यदा यस्मिन्काले सर्वे देवासुराः क्षयं क्षीणबलतां गताः
प्राप्तास्तदा महाबलः सः विष्णुः मोहनीं मायां तूर्णमास्थाय स्वमोहिनीरूपं
प्रकटय्येत्यर्थः । अमृतमहरत्  ॥  १।४५।४२  ॥   

  

य इति । अक्षयं विनाशरहितं पुरुषोत्तमं विष्णुं युद्धे ये ऽभिमुखं गताः
बलादमृतजिघृक्षया प्राप्तास्ते तदागमनसमये प्रभविष्णुना
स्वसामर्थ्यप्रकटनेच्छावता विष्णुना सम्पिष्टाः सं चूर्णिताः । सन्दिष्टा
इति पाठे तु ये मित्रभावादिनाभिमुखं गताः ते सन्दिष्टाः अमृतपानाय आदिष्टा
तेभ्यो ऽमृतं दत्तवानित्यर्थः । अस्मिन् पाठे पूर्वोक्तपाठार्थो
व्यङ्ग्यमर्यादया लभ्यते । पूर्वोक्तपाठे एतत्पाठार्थस्तथा लभ्यत इति
बोध्यम्  ॥  १।४५।४३  ॥   

  

अदितेरिति । हे वीर अदितेरात्मजा दितेः पुत्रान् दैतेयादित्ययोः महाघोरे
तस्मिन् युद्धे भृशं निजघ्निरे  ॥  १।४५।४४  ॥   

  

निहत्येति । पुरन्दरः इन्द्रः दितिपुत्रान्निहत्य राज्यं प्राप्य च मुदितः
सन् सर्षिसङ्घानृषिसङ्घसहितान् सचारणान् चारणसहिताँल्लोकान् शशास ।
अत्रास्मिन्सर्गे द्वात्रिंशत् श्लोकाः अन्ये कल्पिताः इति
भूषणकृद्भिरुक्तं तत्रान्यकल्पितत्वं मूलयुक्तेरभावात्
श्लोकार्थानामबाधकत्वाच्च भारतादिप्रसिद्धविषयबोधकत्वाच्च
सर्वपुस्तकेषूपलम्भाच्च तदप्रमाणमिति प्रमाणिकाः अत एव ममन्थुरमितौजस इति
श्लोकानन्तरं अथ वर्षेत्यादिआयुर्वेदमयः पुमानित्यन्तं त्रयोदशश्लोकाः
प्रक्षिप्ता इत्यादिनात्र त्रयोदशानामेव प्रक्षिप्तत्वं भट्टैरुक्तं तन्मते
ऽपि एकोनविंशतेः श्लोकानां कल्पितत्वाभाववत्त्वं
सिद्धमेवोक्तत्रयोदशश्लोककल्पितत्त्वे ऽपि प्रमाणमलब्ध्वा बहव इत्युक्तम्
एतेन तन्मने ऽपि सर्वेषां कल्पितत्वाभाववत्त्वमर्थतः फलितमत एव
तीर्थादिव्याख्यासु कल्पितत्वप्रसङ्गानुत्थानमिति दिक्  ॥  १।४५।४५  ॥   

  

इति श्रीमद्वाल्मीकीयरामायणव्याख्याने रामायणशिरोमणौ बालकाण्डे
पञ्चचत्वारिंशः सर्गः  ॥  १।४५  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/04-mithilAyAtrA/03/045_vishAlA-gatiH.md">
<details><summary><h2>तिलकम् ...{Loading}...</h2></summary>



अब्रवीत् । रात्र्यन्त इति शेषः  ॥  १।४५।१  ॥   

  

पूरणम् । गङ्गयेति शेषः  ॥  १।४५।२  ॥   

  

इमां तव कथां त्वदुक्तां कथां चिन्तयतो मम रामस्य रात्रिः क्षणभूतेव
संवृत्तातीता । एवमाश्चर्यभूता त्वदुक्ता गङ्गाकथेति भावः  ॥  १।४५।३  ॥   

  

विश्वामित्रेति सम्बोधनम् । उक्तस्यैवार्थस्यादरातिशयबोधनाय पुनरुपादानम्
 ॥  १।४५।४,५  ॥   

  

भगवती गङ्गा कथाश्रवणात्पूज्या  ॥  १।४५।६  ॥   

  

सुखास्तीर्णा सुखं शुभमास्तीर्णं यस्यां सा । त्वरितमागता । सर्षेस्तव
सेवार्थमित्याशयः  ॥  १।४५।७  ॥   

  

कारयामास । नाविकैरिति शेषः  ॥  १।४५।८  ॥   

  

सम्पूज्यर्षिगणम् । तत्तीरस्थमिति शेषः  ॥  १।४५।९  ॥   

  

विशालां जगाम । पूर्वदृष्टामिति शेषः  ॥  १।४५।१०  ॥   

  

विशालां परिपप्रच्छ । विशालाविषये प्रश्नं कृतवानित्यर्थः  ॥  १।४५।११  ॥   

  

विशालायाम् । सम्प्रति वर्तत इति शेषः  ॥  १।४५।१२  ॥   

  

"विशालायाः पुरातनम्" इति पाठः । पुरातनं तत्पुरीनिर्मितेः प्राक्तनं
वृत्तान्तम् । "विशालस्य" इति पाठे तन्नगरीनिर्माता राजा विशालो नाम ।
यद्वा विशालस्य । विशालानगर्यधिष्ठानदेशस्येत्यर्थः  ॥  १।४५।१३  ॥   

  

शक्रस्य कथां विशालवैभवप्रतिपादिकां कथां कथयतः सकाशान्मया श्रुताम् ।
अस्मिन्देशे विशालानगर्यधिष्ठानेदेशे यद्वृत्तं पुरातनं तद्विषयां तत्त्वेन
शृण्विति योजना  ॥  १।४५।१४  ॥   

  

सुधार्मिका इत्यदितिपुत्रविशेषणम् । आसन्नति शेषः  ॥  १।४५।१५  ॥   

  

अमरा मरणरहिताः । विजरा जरारहिताः । निरामया रोगरहिताः  ॥  १।४५।१६  ॥   

  

रसममृतरूपं रसायनम्  ॥  १।४५।१७  ॥   

  

योक्त्रम् मन्थनरज्जुम्  ॥  १।४५।१८  ॥   

  

योक्त्रसर्पो मन्थनरज्जुभूतः सर्पः । वमन्त इति पुंस्त्वमार्षम् । अति
अतिशयितं विषम्  ॥  १।४५।१९  ॥   

  

उत्पपातेति । तत इत्यादिः । शिलादशनादित्यर्थः । दष्टशिलाखण्डा एव
महाविषरूपं भूत्वोत्पपात  ॥  १।४५।२०,२१  ॥   

  

प्रभुर्महादेवः । ततो महादेवप्रादुर्भावानन्तरम्  ॥  १।४५।२२  ॥   

  

स्मितं कृत्वा । छलेन विषदानात्स्मितम्  ॥  १।४५।२३  ॥   

  

यद्यतो भवान्सुराणामग्रतः । तेषां मध्ये श्रेष्ठ इत्यर्थः  ॥  १।४५।२४  ॥   

  

सुरश्रेष्ठो विष्णुः  ॥  १।४५।२५  ॥   

  

अमृतोपमं यथा भवति तथा सञ्जग्राहेत्यन्वयः । पूर्वं देवेषु मन्थनसहायतया
स्थितो ऽपि विषपानानन्तरं तत्पीडया तांस्त्यक्त्वा जगाम । अमृतकुण्डमिति
शेषः  ॥  १।४५।२६  ॥   

  

मन्थानः पर्वतोत्तमो मन्दरः  ॥  १।४५।२७,२८  ॥   

  

कामठम् काच्छपम्  ॥  १।४५।२९  ॥   

  

शिश्ये स्थितवान् । जलेशय इत्यादौ स्थित्यर्थस्य शेतेर्दर्शनात्  ॥  १।४५।३०
 ॥   

  

ममन्थ पुरुषोत्तमः । अनेन शक्तिवैचित्र्यं प्रकटीकृतम्  ॥  १।४५।३१  ॥   

  

धन्वन्तरिरुदतिष्ठदित्यन्वयः । अप्सरा इत्यार्षम् । उदतिष्ठन्नित्यनुकर्षः
 ॥  १।४५।३२  ॥   

  

अप्सु क्षीररूपासु । तस्मात् । क्षीरोदसारभूतादित्यर्थः  ॥  १।४५।३३  ॥   

  

षष्टिः कोट्यः षष्टिकोटिसङ्ख्याः प्रधाना अप्सरसामभवन् ।
अपरिमितपरिचारिकोपेताः षष्टिकोट्यप्सरसो जाता इत्यर्थः  ॥  १।४५।३४  ॥   

  

ता उक्ताप्सरसो न प्रतिगृह्णन्ति ममैवेमा नान्यस्येति नाङ्गीकुर्वन्ति ।
सर्वे देवा दानवाश्चेत्यर्थः । तासां विशिष्य पत्यनिच्छयैव सम्मुग्धाकारतया
स्थितत्वात्तासां विशिष्य प्रतिग्रहाभावः । अत एव तासां साधारण्यम्  ॥ 
१।४५।३५  ॥   

  

वारुणी सुराधिदेवता । पिरग्रहम् केनचिदसाधारण्येनाङ्गीकारम्  ॥  १।४५।३६
 ॥   

  

अदितिसुताङ्गीकारे हेतुरनिन्दितामिति । निषेधशास्त्रं तु मानुषविषयम् ।
शास्त्रे देवतानामनधिकारात्  ॥  १।४५।३७  ॥   

  

असुराः सुरापरिग्रहराहित्यात् । सुराः सुरापरिग्रहसत्त्वात्  ॥  १।४५।३८,३९
 ॥   

  

तस्यामृतस्य कृते ग्रहणनिमित्तम्  ॥  १।४५।४०  ॥   

  

कलहप्रवृत्त्यनन्तरमसुरा राक्षसैः सहैकतामगमन् । बलसिद्ध्यर्थमिति शेषः ।
वीरेति सम्बुद्धिः । "परम्" इति क्वचित्पाठः  ॥  १।४५।४१  ॥   

  

सर्वं परस्परप्रहारेण देवासुरात्मकम् । क्षयं गतम् क्षयप्रायं गतम् । तदा
दैत्या राक्षसैरेकत्वेन बलवत्त्वान्मा हरन्त्विति बुद्ध्या मोहिनीं
काममोहजननीं मायां मायातनुमास्थाय तूर्णं शीघ्रममृतमहरत्  ॥  १।४५।४२  ॥   

  

गताभिमुखमिति सन्धिरार्षः । ये सुरा असुरा वा मायामूर्त्या गृहीतामृतं
विष्णुममृतजिघृक्षयाभिमुखं गताः प्राप्तास्ते सर्वे मूर्त्यन्तरास्थानेन
प्रभविष्णुना विष्णुना युद्धे सम्पिष्टाः  ॥  १।४५।४३  ॥   

  

दितेः पुत्रान्निजघ्निरे । धार्मिकत्वाद्विष्ण्वनुग्रहाच्च ।
दैतेयादित्ययोः असुरसुरवर्गयोः  ॥  १।४५।४४  ॥   

  

तुश्चार्थे राज्यमित्यनन्तरं योज्यः । राज्यममृतं च प्राप्येत्यर्थः  ॥ 
१।४५।४५  ॥   

  

अत्र "ममन्थुरमितौजसः" इति श्लोकानन्तरम् "अथवर्ष" इत्यादि "आयुर्वेदमयः
पुमान्" इत्यन्तत्रयोदशश्लोकाः प्रक्षिप्ताः" इति बहवः ।
अमृतदानराहुशिरश्छेदाद्यवर्णनवद्धालाहलोत्पत्त्याद्यवर्णनमिति तदाशयः  ॥   

इति श्रीरामाभिरामे श्रीरामीये रामायणतिलके वाल्मीकीय आदिकाव्ये बालकाण्डे
पञ्चचत्वारिंशः सर्गः  ॥  ४५  ॥   

  



</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/04-mithilAyAtrA/03/045_vishAlA-gatiH.md">
<details><summary><h2>द्राविडपाठः ...{Loading}...</h2></summary>


विश्वामित्रवचः श्रुत्वा राघवः सहलक्ष्मणः।  
विस्मयं परमं गत्वा विश्वामित्रमथाब्रवीत् ॥ 1.45.1 ॥   
अत्यद्भुतमिदं ब्रह्मन् कथितं परमं त्वया।  
गङ्गावतरणं पुण्यं सागरस्यापि पूरणम् ॥ 1.45.2 ॥   
क्षणभूतेव नौ रात्रिः संवृत्तेयं महातपः।  
इमां चिन्तयतस्सर्वां निखिलेन कथां तव ॥ 1.45.3 ॥   
तस्य सा शर्वरी सर्वा सह सौमित्रिणा तदा।  
जगाम चिन्तयानस्य विश्वामित्रकथां शुभाम् ॥ 1.45.4 ॥   
ततः प्रभाते विमले विश्वामित्रं महामुनिम्।  
उवाच राघवो वाक्यं कृताह्निकमरिन्दमः ॥ 1.45.5 ॥   
गता भगवती रात्रिः श्रोतव्यं परमं श्रुतम् ॥ 1.45.6 ॥   
नौरेषा हि सुखास्तीर्णा ऋषीणां पुण्यकर्मणाम्।  
भगवन्तमिह प्राप्तं ज्ञात्वा त्वरितमागता ॥ 1.45.7 ॥   
तस्य तद्वचनं श्रुत्वा राघवस्य महात्मनः।  
सन्तारं कारयामास सर्षिसङ्घः सराघवः ॥ 1.45.8 ॥   
उत्तरं तीरमासाद्य सम्पूज्यर्षिगणं तदा।  
गङ्गाकूले निविष्टास्ते विशालां ददृशुः पुरीम् ॥ 1.45.9 ॥   
ततो मुनिवरस्तूर्णं जगाम सहराघवः।  
विशालां नगरीं रम्यां दिव्यां स्वर्गोपमां तदा ॥ 1.45.10 ॥   
अथ रामो महाप्राज्ञो विश्वामित्रं महामुनिम्।  
पप्रच्छ प्राञ्जलिर्भूत्वा विशालामुत्तमां पुरीम् ॥ 1.45.11 ॥   
कतरो राजवंशोऽयं विशालायां महामुने।  
श्रोतुमिच्छामि भद्रं ते परं कौतूहलं हि मे ॥ 1.45.12 ॥   
तस्य तद्वचनं श्रुत्वा रामस्य मुनिपुङ्गवः।  
आख्यातुं तत्समारेभे विशालस्य पुरातनम् ॥ 1.45.13 ॥   
श्रूयतां राम शक्रस्य कथां कथयतः शुभाम्।  
अस्मिन् देशे तु यद्वृत्तं तदपि शृणु राघव ॥ 1.45.14 ॥   
पूर्वं कृतयुगे राम दितेः पुत्रा महाबलाः।  
अदितेश्च महाभाग वीर्यवन्तः सुधार्मिकाः ॥ 1.45.15 ॥   
ततस्तेषां नरश्रेष्ठ बुद्धिरासीन्महात्मनाम्।  
अमरा अजराश्चैव कथं स्याम निरामयाः ॥ 1.45.16 ॥   
तेषां चिन्तयतां राम बुद्धिरासीन्महात्मनाम्।  
क्षीरोदमथनं कृत्वा रसं प्राप्स्याम तत्र वै ॥ 1.45.17 ॥   
ततो निश्चित्य मथनं योक्त्रं कृत्वा च वासुकिम्।  
मन्थानं मन्दरं कृत्वा ममन्थुरमितौजसः ॥ 1.45.18 ॥   
अथ वर्षसहस्रेण सदण्डः सकमण्डलुः।  
पूर्वं धन्वन्तरिर्नाम अप्सराश्च सुवर्चसः ॥ 1.45.19 ॥   
अप्सु निर्मथनादेव रसस्तस्माद्वरस्त्रियः।  
उत्पेतुर्मनुजश्रेष्ठ तस्मादप्सरसोऽभवन् ॥ 1.45.20 ॥   
षष्टिः कोट्योऽभवंस्तासामप्सराणां सुवर्चसाम्।  
असङ्ख्येयास्तु काकुत्स्थ यास्तासां परिचारिकाः ॥ 1.45.21 ॥   
न ताः स्म प्रतिगृह्णन्ति सर्वे ते देवदानवाः।  
अप्रतिग्रहणादेव तेन साधारणाः स्मृताः ॥ 1.45.22 ॥   
वरुणस्य ततः कन्या वारुणी रघुनन्दन।  
उत्पपात महाभागा मार्गमाणा परिग्रहम् ॥ 1.45.23 ॥   
दितेः पुत्रा न तां राम जगृहुर्वरुणात्मजाम्।  
अदितेस्तु सुता वीर जगृहुस्तामनिन्दिताम् ॥ 1.45.24 ॥   
असुरास्तेन दैतेयाः सुरास्तेनादितेः सुताः।  
हृष्टाः प्रमुदिताश्चासन् वारुणीग्रहणात्सुराः ॥ 1.45.25 ॥   
उच्चैश्श्रवा हयश्रेष्ठो मणिरत्नं च कौस्तुभम्।  
उदतिष्ठन्नरश्रेष्ठ तथैवामृतमुत्तमम् ॥ 1.45.26 ॥   
अथ तस्य कृते राम महानासीत्कुलक्षयः।  
अदितेस्तु ततः पुत्रा दितेः पुत्रानसूदयन् ॥ 1.45.27 ॥   
एकतोऽभ्यागमन् सर्वे ह्यसुरा राक्षसैस्सह।  
युद्धमासीन्महाघोरं वीर त्रैलोक्यमोहनम् ॥ 1.45.28 ॥   
यदा क्षयं गतं सर्वं तदा विष्णुर्महाबलः।  
अमृतं सोऽहरत्तूर्णं मायामास्थाय मोहिनीम् ॥ 1.45.29 ॥   
ये गताभिमुखं विष्णुमक्षयं पुरुषोत्तमम्।  
सम्पिष्टास्ते तदा युद्धे विष्णुना प्रभविष्णुना ॥ 1.45.30 ॥   
अदितेरात्मजा वीरा दितेः पुत्रान्निजघ्निरे।  
तस्मिन् युद्धे महाघोरे दैतेयादित्ययोर्भृशम् ॥ 1.45.31 ॥   
निहत्य दितिपुत्रांश्च राज्यं प्राप्य पुरन्दरः।  
शशास मुदितो लोकान् सर्षिसङ्घान् सचारणान् ॥ 1.45.32 ॥   

</details>
</div>
