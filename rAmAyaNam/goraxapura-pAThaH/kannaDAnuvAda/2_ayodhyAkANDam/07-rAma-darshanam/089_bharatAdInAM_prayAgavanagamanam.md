+++
title = "०८९ भरतादीनां प्रयागवनगमनम्"
title_english = "089 Bharata asks Guha to to ferry them across the river by boats"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-089-Bharathaa_Deenam_Prayaga_Vanagamanam.mp3"></div>
</details>



<details><summary>ಭಾಗಸೂಚನಾ</summary>

ಭರತನು ಸೈನ್ಯದೊಂದಿಗೆ ಗಂಗೆಯನ್ನು ದಾಟಿ ಭರದ್ವಾಜರ ಆಶ್ರಮಕ್ಕೆ ಹೋಗುವುದು
</details>

###### 1


<details><summary>ಮೂಲಮ್</summary>

ವ್ಯಷ್ಯ ರಾತ್ರಿಂ ತು ತತ್ರೈವ ಗಂಗಾಕೂಲೇ ಸ ರಾಘವಃ ।  
ಕಾಲ್ಯಮುತ್ಥಾಯ ಶತ್ರುಘ್ನಮಿದಂ ವಚನಬ್ರವೀತ್ ॥
</details>

<details><summary>ಅನುವಾದ</summary>

ಶೃಂಗವೇರಪುರದಲ್ಲೇ ಗಂಗಾತೀರದಲ್ಲಿ ಇರುಳನ್ನು ಕಳೆದು ರಘುಕುಲನಂದನ ಭರತನು ಪ್ರಾತಃಕಾಲ ಎದ್ದು ಶತ್ರುಘ್ನನಲ್ಲಿ ಈ ಪ್ರಕಾರ ಹೇಳಿದನು.॥1॥
</details>

###### 2


<details><summary>ಮೂಲಮ್</summary>

ಶತ್ರುಘ್ನೋತ್ತಿಷ್ಠ ಕಿಂ ಶೇಷೇ ನಿಷಾದಾಧಿಪತಿಂ ಗುಹಮ್ ।  
ಶೀಘ್ರಮಾನಯ ಭದ್ರಂ ತೇ ತಾರಯಿಷ್ಯತಿ ವಾಹಿನೀಮ್ ॥
</details>

<details><summary>ಅನುವಾದ</summary>

ಶತ್ರುಘ್ನನೇ! ಏಳು, ಏಕೆ ಇನ್ನೂ ಮಲಗಿದ್ದೀಯೇ? ನಿನಗೆ ಮಂಗಳವಾಗಲಿ, ನೀನು ನಿಷಾದ ರಾಜಗುಹನನ್ನು ಬೇಗನೇ ಕರೆದುಕೊಂಡು ಬಾ, ಅವನೇ ನಮ್ಮನ್ನು ಗಂಗೆ ದಾಟಿಸುವನು.॥2॥
</details>

###### 3


<details><summary>ಮೂಲಮ್</summary>

ಜಾಗರ್ಮಿ ನಾಹಂ ಸ್ವಪಿಮಿ ತಥೈವಾರ್ಯಂ ವಿಚಿಂತಯನ್ ।  
ಇತ್ಯೇವಮಬ್ರವೀದ್ ಭ್ರಾತಾ ಶತ್ರುಘ್ನೋವಿಪ್ರಚೋದಿತಃ ॥
</details>

<details><summary>ಅನುವಾದ</summary>

ಭರತನಿಂದ ಹೀಗೆ ಪ್ರೇರಿತನಾದ ಶತ್ರುಘ್ನನು ಹೇಳಿದನು - ಅಣ್ಣಾ! ನಾನೂ ನಿನ್ನಂತೆಯೇ ಆರ್ಯ ಶ್ರೀರಾಮನನ್ನು ಚಿಂತಿಸುತ್ತಾ ಎಚ್ಚರನಾಗಿಯೇ ಇದ್ದೆ, ಮಲಗಿರಲಿಲ್ಲ.॥3॥
</details>

###### 4


<details><summary>ಮೂಲಮ್</summary>

ಇತಿ ಸಂವದತೋರೇವಮನ್ಯೋನ್ಯಂ ನರಸಿಂಹಯೋಃ ।  
ಆಗಮ್ಯ ಪ್ರಾಂಜಲಿಃ ಕಾಲೇ ಗುಹೋ ವಚನಮಬ್ರವೀತ್ ॥
</details>

<details><summary>ಅನುವಾದ</summary>

ಪುರುಷಸಿಂಹರಾದ ಅವರಿಬ್ಬರೂ ಹೀಗೆ ಪರಸ್ಪರ ಮಾತನಾಡಿಕೊಳ್ಳುತ್ತಿರುವಾಗಲೇ ಗುಹನು ಉಪಯುಕ್ತ ಸಮಯದಲ್ಲಿ ತಲುಪಿ ಕೈಮುಗಿದುಕೊಂಡು ನುಡಿದನು.॥4॥
</details>

###### 5


<details><summary>ಮೂಲಮ್</summary>

ಕಚ್ಚಿತ್ಸುಖಂ ನದೀತೀರೇಽವಾತ್ಸೀಃ ಕಾಕುತ್ಸ್ಥ ಶರ್ವರೀಮ್ ।  
ಕಚ್ಚಿಚ್ಚ ಸಹಸೈನ್ಯಸ್ಯ ತವ ನಿತ್ಯಮನಾಮಯಮ್ ॥
</details>

<details><summary>ಅನುವಾದ</summary>

ಕಕುತ್ಸ್ಥಕುಲಭೂಷಣ ಭರತ! ಈ ನದೀ ತೀರದಲ್ಲಿ ನೀನು ಸುಖವಾಗಿ ಮಲಗಿದರಲ್ಲ? ಸೇನಾಸಹಿತ ನಿನಗೆ ಇಲ್ಲಿ ಯಾವುದೇ ಕಷ್ಟವಾಗಲಿಲ್ಲವಲ್ಲ? ನೀವು ಸರ್ವಥಾ ನಿರೋಗಿಗಳಾಗಿ ಇದ್ದೀರಲ್ಲ.॥5॥
</details>

###### 6


<details><summary>ಮೂಲಮ್</summary>

ಗುಹಸ್ಯ ತತ್ತುವಚನಂ ಶ್ರುತ್ವಾ ಸ್ನೇಹಾದುದೀರಿತಮ್ ।  
ರಾಮಸ್ಯಾನುವಶೋ ವಾಕ್ಯಂ ಭರತೋಽಪೀದಮಬ್ರವೀತ್ ॥
</details>

<details><summary>ಅನುವಾದ</summary>

ಗುಹನು ಸ್ನೇಹಪೂರ್ವಕ ಹೇಳಿದ ಮಾತನ್ನು ಕೇಳಿ ಶ್ರೀರಾಮನಿಗೆ ಅಧೀನನಾಗಿರುವ ಭರತನು ಇಂತೆಂದನು.॥6॥
</details>

###### 7


<details><summary>ಮೂಲಮ್</summary>

ಸುಖಾ ನಃ ಶರ್ವರೀ ಧೀಮನ್ ಪೂಜಿತಾಶ್ಚಾಪಿ ತೇ ವಯಮ್ ।  
ಗಂಗಾಂ ತು ನೌಭಿರ್ಬಹ್ರೀಭಿರ್ದಾಶಾಃ ಸಂತಾರಯಂತು ನಃ ॥
</details>

<details><summary>ಅನುವಾದ</summary>

ಧೀಮಂತನಾದ ಗುಹನೇ! ನಮ್ಮೆಲ್ಲರ ರಾತ್ರಿಯು ಸುಖವಾಗಿ ಕಳೆಯಿತು. ನೀನು ನಮಗೆ ಭಾರೀ ಸತ್ಕಾರ ಮಾಡಿರುವೆ. ಈಗ ನಿನ್ನ ಬೆಸ್ತರು ಅನೇಕ ನೌಕೆಗಳನ್ನು ತಂದು ನಮ್ಮನ್ನು ಗಂಗೆಯನ್ನು ದಾಟಿಸುವ ವ್ಯವಸ್ಥೆ ಮಾಡು.॥7॥
</details>

###### 8


<details><summary>ಮೂಲಮ್</summary>

ತತೋ ಗುಹಃ ಸಂತ್ವರಿತಃ ಶ್ರುತ್ವಾ ಭರತಶಾಸನಮ್ ।  
ಪ್ರತಿಪ್ರವಿಷ್ಯ ನಗರಂ ತಂ ಜ್ಞಾತಿಜನಮಬ್ರವೀತ್ ॥
</details>

<details><summary>ಅನುವಾದ</summary>

ಭರತನ ಆದೇಶವನ್ನು ಕೇಳಿ ಗುಹನು ಕೂಡಲೇ ತನ್ನ ನಗರಕ್ಕೆ ಹೋಗಿ ಬಂಧು-ಬಾಂಧವರಲ್ಲಿ ಹೇಳಿದನು.॥8॥
</details>

###### 9


<details><summary>ಮೂಲಮ್</summary>

ಉತ್ತಿಷ್ಠತ ಪ್ರಬುಧ್ಯಧ್ವಂ ಭದ್ರಮಸ್ತು ಹಿ ವಃ ಸದಾ ।  
ನಾವಃ ಸಮುಪಕರ್ಷಧ್ವಂ ತಾರಯಿಷ್ಯಾಮಿ ವಾಹಿನೀಮ್ ॥
</details>

<details><summary>ಅನುವಾದ</summary>

ಏಳಿ ಎದ್ದೇಳಿ, ಸದಾ ನಿಮಗೆ ಮಂಗಳವಾಗಲಿ, ದೋಣಿಗಳನ್ನು ತೀರದಲ್ಲಿ ತಂದು ನಿಲ್ಲಿಸಿರಿ. ಭರತನ ಸೈನ್ಯವನ್ನು ಗಂಗೆಯನ್ನು ದಾಟಿಸಬೇಕಾಗಿದೆ.॥9॥
</details>

###### 10


<details><summary>ಮೂಲಮ್</summary>

ತೇ ತಥೋಕ್ತಾಃ ಸಮುತ್ಥಾಯ ತ್ವರಿತಾ ರಾಜಶಾಸನಾತ್ ।  
ಪಂಚ ನಾವಾಂ ಶತಾನ್ಯೇವ ಸಮಾನಿನ್ಯುಃ ಸಮಂತತಃ ॥
</details>

<details><summary>ಅನುವಾದ</summary>

ಗುಹನು ಹೀಗೆ ಹೇಳಿದಾಗ ತನ್ನ ಒಡೆಯನ ಅಪ್ಪಣೆಯಂತೆ ಎಲ್ಲ ಬೆಸ್ತರು ಎದ್ದು ನಿಂತು, ಎಲ್ಲೆಡೆಗಳಿಂದ ಐದುನೂರು ದೋಣಿಗಳನ್ನು ಒಟ್ಟುಗೂಡಿಸಿದರು.॥10॥
</details>

###### 11


<details><summary>ಮೂಲಮ್</summary>

ಅನ್ಯಾಃ ಸ್ವಸ್ತಿಕವಿಜ್ಞೇಯಾ ಮಹಾಘಂಟಾಧರಾವರಾಃ ।  
ಶೋಭಮಾನಾಃ ಪತಾಕಿನ್ಯೋ ಯುಕ್ತವಾಹಾಃಸುಸಂಹತಾಃ ॥
</details>

<details><summary>ಅನುವಾದ</summary>

ಇವೆಲ್ಲವುಗಳಲ್ಲದೆ ಕೆಲವು ಸ್ವಸ್ತಿಕ ಹೆಸರಿನ ಪ್ರಸಿದ್ಧ ನೌಕೆಗಳಿದ್ದವು. ಅವು ಸ್ವಸ್ತಿಕ ಚಿಹ್ನೆಗಳಿಂದ ಅಲಂಕೃತವಾದ ಕಾರಣ ಅದೇ ಚಿಹ್ನೆಗಳಿಂದ ಗುರುತಿಸಲಾಗುತ್ತಿತ್ತು. ಅವುಗಳಲ್ಲಿ ಪತಾಕೆಗಳು ಹಾರಾಡುತ್ತಿದ್ದು, ದೊಡ್ಡ ದೊಡ್ಡ ಗಂಟೆಗಳು ತೂಗುಹಾಕಿದ್ದರು. ಸ್ವರ್ಣಾದಿಗಳಿಂದ ಕೊರೆದ ಚಿತ್ರಗಳಿಂದ ಆ ನೌಕೆಗಳ ಶೋಭೆ ವಿಶೇಷವಾಗಿತ್ತು. ಅವುಗಳನ್ನು ನಡೆಸಲು ಅನೇಕ ಹುಟ್ಟುಗಳಿದ್ದು, ಚತುರ ನಾವಿಕರು ಸಿದ್ಧರಾಗಿ ಕುಳಿತಿದ್ದರು. ಆ ಎಲ್ಲ ನೌಕೆಗಳು ಗಟ್ಟಿಮುಟ್ಟಾಗಿದ್ದವು.॥11॥
</details>

###### 12


<details><summary>ಮೂಲಮ್</summary>

ತತಃ ಸ್ವಸ್ತಿಕವಿಜ್ಞೇಯಾಂ ಪಾಂಡುಕಂಬಲಸಂವೃತಾಮ್ ।  
ಸನಂದಿಘೋಷಾಂ ಕಲ್ಯಾಣೀಂ ಗುಹೋ ನಾವಮುಪಾಹರತ್ ॥
</details>

<details><summary>ಅನುವಾದ</summary>

ಅವುಗಳಲ್ಲಿನ ಒಂದು ಮಂಗಲಮಯ ನೌಕೆಯನ್ನು ಗುಹನು ಸ್ವತಃ ತೆಗೆದುಕೊಂಡು ಬಂದನು. ಅದರಲ್ಲಿ ಬೆಳ್ಳಗಿನ ರತ್ನಗಂಬಳಿ ಹಾಸಿತ್ತು ಹಾಗೂ ಆ ಸ್ವಸ್ತಿಕ ನಾವೆಯಲ್ಲಿ ಮಾಂಗಲಿಕ ಶಬ್ದಗಳು ಆಗುತ್ತಿತ್ತು.॥12॥
</details>

###### 13


<details><summary>ಮೂಲಮ್</summary>

ತಾಮಾರುರೋಹ ಭರತಃ ಶತ್ರುಘ್ನಶ್ಚ ಮಹಾಬಲಃ ।  
ಕೌಸಲ್ಯಾ ಚ ಸುಮಿತ್ರಾ ಚ ಯಾಶ್ಚಾನ್ಯಾ ರಾಜಯೋಷಿತಃ ॥
</details>

###### 14


<details><summary>ಮೂಲಮ್</summary>

ಪುರೋಹಿತಶ್ಚ ತತ್ಪೂರ್ವಂ ಗುರವೋಬ್ರಾಹ್ಮಣಾಶ್ಚ ಯೇ ।  
ಅನಂತರಂ ರಾಜದಾರಾಸ್ತಥೈವ ಶಕಟಾಪಣಾಃ ॥
</details>

<details><summary>ಅನುವಾದ</summary>

ಅದರಲ್ಲಿ ಮೊದಲಿಗೆ ಪುರೋಹಿತರು, ಗುರುಗಳು, ಬ್ರಾಹ್ಮಣರು ಕುಳಿತರು, ಬಳಿಕ ಅದರ ಮೇಲೆ ಭರತ, ಮಹಾಬಲಿ ಶತ್ರುಘ್ನ, ಕೌಸಲ್ಯೆ, ಸುಮಿತ್ರೆ, ಕೈಕೇಯಿ ಹಾಗೂ ದಶರಥನ ಇತರ ರಾಣಿಯರು ಹೀಗೆ ಎಲ್ಲರೂ ಹತ್ತಿದರು. ಬಳಿಕ ರಾಜಪರಿವಾರದ ಸ್ತ್ರೀಯರು ಕುಳಿತರು. ಬಂಡಿಗಳು ಹಾಗೂ ಕ್ರಯ-ವಿಕ್ರಯದ ಸಮಗ್ರಿಗಳನ್ನು ಬೇರೆ-ಬೇರೆ ನೌಕೆಗಳಲ್ಲಿ ಹೇರಲಾಯಿತು.॥13-14॥
</details>

###### 15


<details><summary>ಮೂಲಮ್</summary>

ಆವಾಸಮಾದೀಪಯತಾಂ ತೀರ್ಥಂ ಚಾಪ್ಯವಗಾಹತಾಮ್ ।  
ಭಾಂಡಾನಿಚಾದದಾನಾನಾಂ ಘೋಷಸ್ತು ದಿವಮಸ್ಪೃಶತ್ ॥
</details>

<details><summary>ಅನುವಾದ</summary>

ಕೆಲವು ಸೈನಿಕರು ಸಂಪ್ರದಾಯದಂತೆ ತಮ್ಮ ತಾತ್ಕಾಲಿಕ ಗುಡಾರಗಳಲ್ಲಿ ದೀಪಗಳನ್ನು ಹೊತ್ತಿಸಿ ಇಟ್ಟರು. ಕೆಲವು ಸೈನಿಕರು ತಮ್ಮ-ತಮ್ಮ ವಸ್ತುಗಳನ್ನು ಇದು ನನ್ನದು, ಇದು ನನ್ನದು ಎಂದು ಹೇಳುತ್ತಾ ಎತ್ತಿಕೊಳ್ಳುತ್ತಿದ್ದರು. ಕೆಲವರು ನದೀ ತೀರಕ್ಕೆ ಲಗುಬಗೆಯಿಂದ ನಡೆದರು. ಆಗ ಉಂಟಾದ ಕೋಲಾಹಲವು ಆಕಾಶದಲ್ಲಿ ಪ್ರತಿಧ್ವನಿಸಿತು.॥15॥
</details>

###### 16


<details><summary>ಮೂಲಮ್</summary>

ಪತಾಕಿನ್ಯಸ್ತು ತಾ ನಾವಃ ಸ್ವಯಂ ದಾಶೈರಧಿಷ್ಠಿತಾಃ ।  
ವಹಂತ್ಯೋ ಜನಮಾರೂಢಂ ತದಾ ಸಂಪೇತುರಾಶುಗಾಃ ॥
</details>

<details><summary>ಅನುವಾದ</summary>

ಆ ಎಲ್ಲ ದೋಣಿಗಳ ಮೇಲೆ ಪತಾಕೆಗಳು ಹಾರಾಡುತ್ತಿದ್ದವು. ಎಲ್ಲದರಲ್ಲಿ ಬೆಸ್ತರು ಕುಳಿತಿದ್ದರು. ಆ ಎಲ್ಲ ನೌಕೆಗಳು ಅದರಲ್ಲಿ ಕುಳಿತ ಜನರನ್ನು ತೀವ್ರಗತಿಯಿಂದ ದಾಟಿಸುತ್ತಿದ್ದವು.॥16॥
</details>

###### 17


<details><summary>ಮೂಲಮ್</summary>

ನಾರೀಣಾಮಭಿಪೂರ್ಣಾಸ್ತು ಕಾಶ್ಚಿತ್ ಕಾಶ್ಚಿತ್ ತು ವಾಜಿನಾಮ್ ।  
ಕಾಶ್ಚಿತ್ ತತ್ರ ವಹಂತಿ ಸ್ಮ ಯಾನಯುಗ್ಯಂ ಮಹಾಧನಮ್ ॥
</details>

<details><summary>ಅನುವಾದ</summary>

ಅನೇಕ ನೌಕೆಗಳು ಸ್ತ್ರೀಯರಿಂದಲೇ ತುಂಬಿದ್ದವು. ಕೆಲವುಗಳಲ್ಲಿ ಕುದುರೆಗಳು, ಕೆಲವುಗಳಲ್ಲಿ ಬಂಡಿಗಳು, ಗಾಡಿ-ರಥಕ್ಕೆ ಹೂಡುವ ಕುದುರೆ, ಹೇಸರಗತ್ತೆ, ಎತ್ತುಗಳು ಮೊದಲಾದವುಗಳು, ವಾಹನಗಳು, ಅಮೂಲ್ಯ ರತ್ನಾದಿಗಳನ್ನು ಹೇರಲಾಗಿತ್ತು.॥17॥
</details>

###### 18


<details><summary>ಮೂಲಮ್</summary>

ತಾಸ್ತು ಗತ್ವಾ ಪರಂ ತೀರಮವರೋಪ್ಯ ಚ ತಂ ಜನಮ್ ।  
ನಿವೃತ್ತಾ ಕಾಂಡಚಿತ್ರಾಣಿ ಕ್ರಿಯಂತೇ ದಾಶಬಂಧುಭಿಃ ॥
</details>

<details><summary>ಅನುವಾದ</summary>

ಅವು ಆಚೆಯ ದಡಕ್ಕೆ ತಲುಪಿ ಅಲ್ಲಿ ಜನರನ್ನು ಇಳಿಸಿ ಮರಳುವಾಗ ಬೆಸ್ತರು ನೀರಿನಲ್ಲಿ ಅವುಗಳ ವಿಚಿತ್ರ ಗತಿಗಳನ್ನು ಪ್ರದರ್ಶಿಸತೊಡಗಿದರು.॥18॥
</details>

###### 19


<details><summary>ಮೂಲಮ್</summary>

ಸವೈಜಯಂತಾಸ್ತು ಗಜಾ ಗಜಾರೋಹೈಃ ಪ್ರಚೋದಿತಾಃ ।  
ತರಂತಃ ಸ್ಮ ಪ್ರಕಾಶಂತೇ ಸಪಕ್ಷಾ ಇವ ಪರ್ವತಾಃ ॥
</details>

<details><summary>ಅನುವಾದ</summary>

ವೈಜಯಂತೀ ಪತಾಕೆಗಳಿಂದ ಸುಶೋಭಿತವಾದ ಆನೆಗಳು ಮಾವುತರಿಂದ ಪ್ರೇರಿತವಾಗಿ ನದಿಯನ್ನು ದಾಟಲು ತೊಡಗಿದವು. ಆಗ ಅವು ರೆಕ್ಕೆಗಳುಳ್ಳ ಪರ್ವತದಂತೆ ಕಂಡುಬರುತ್ತಿತ್ತು.॥19॥
</details>

###### 20


<details><summary>ಮೂಲಮ್</summary>

ನಾವಶ್ಚಾರುರುಹುಸ್ತ್ವನ್ಯೇ ಪ್ಲವೈಸ್ತೇರುಸ್ತಥಾಪರೇ ।  
ಅನ್ಯೇ ಕುಂಭಘಟೈಸ್ತೇರುರನ್ಯೇ ತೇರುಶ್ಚ ಬಾಹುಭಿಃ ॥
</details>

<details><summary>ಅನುವಾದ</summary>

ಎಷ್ಟೋ ಜನರು ದೋಣಿಗಳಲ್ಲಿ ಕುಳಿತಿದ್ದರೆ ಕೆಲವರು ಬಿದಿರಿನಿಂದ ಮಾಡಿದ ತೆಪ್ಪಗಳನ್ನೇರಿದರು. ಕೆಲವು ಜನರು ದೊಡ್ಡ-ದೊಡ್ಡ ಮಡಕೆಗಳನ್ನು ಆಸರೆಯಾಗಿಟ್ಟುಕೊಂಡು ಈಜಿಯೇ ದಾಟುತ್ತಿದ್ದರು.॥20॥
</details>

###### 21


<details><summary>ಮೂಲಮ್</summary>

ಸಾ ಪುಣ್ಯಾ ಧ್ವಜಿನೀ ಗಂಗಾಂ ದಾಶೈಃ ಸಂತಾರಿತಾ ಸ್ವಯಮ್ ।  
ಮೈತ್ರೇ ಮುಹೂರ್ತೇ ಪ್ರಯಯೌ ಪ್ರಯಾಗವನಮುತ್ತಮಮ್ ॥
</details>

<details><summary>ಅನುವಾದ</summary>

ಈ ಪ್ರಕಾರ ಬೆಸ್ತರ ಸಹಾಯದಿಂದ ಆ ಪವಿತ್ರ ಸೈನ್ಯವು ಗಂಗೆಯನ್ನು ದಾಟಿತು. ಮತ್ತೆ ಆ ಸೈನ್ಯವು ಮೈತ್ರ ಎಂಬ ಮುಹೂರ್ತದಲ್ಲಿ ಪ್ರಯಾಗದ ಕಡೆಗೆ ಹೊರಟಿತು.॥21॥
</details>

###### 22


<details><summary>ಮೂಲಮ್</summary>

ಆಶ್ವಾಸಯಿತ್ವಾ ಚ ಚಮೂಂ ಮಹಾತ್ಮಾ  
ನಿವೇಶಯಿತ್ವಾ ಚ ಯಥೋಪಜೋಷಮ್ ।  
ದ್ರಷ್ಟುಂ ಭರದ್ವಾಜಮೃಷಿಪ್ರವರ್ಯಂ-  
ಋತ್ವಿಕ್ ಸದಸ್ಯೈರ್ಭರತಃ ಪ್ರತಸ್ಥೇ ॥
</details>

<details><summary>ಅನುವಾದ</summary>

ಅಲ್ಲಿಗೆ ತಲುಪಿ ಮಹಾತ್ಮಾ ಭರತನು ಸೈನ್ಯಕ್ಕೆ ಸುಖವಾಗಿ ವಿಶ್ರಾಂತಿ ಪಡೆಯಲು ಆಜ್ಞಾಪಿಸಿದನು. ಅವರನ್ನು ಪ್ರಯಾಗದಲ್ಲಿ ನಿಲ್ಲಿಸಿ ಸ್ವತಃ ಋತ್ವಿಜರು, ರಾಜಸಭೆಯ ಸದಸ್ಯರೊಂದಿಗೆ ಋಷಿಶ್ರೇಷ್ಠ ಭರದ್ವಾಜರನ್ನು ದರ್ಶಿಸಲು ಹೊರಟರು.॥22॥
</details>

###### 23


<details><summary>ಮೂಲಮ್</summary>

ಸ ಬ್ರಾಹ್ಮಣಸ್ಯಾಶ್ರಮಮಭ್ಯುಪೇತ್ಯ  
ಮಹಾತ್ಮನೋದೇವಪುರೋಹಿತಸ್ಯ ।  
ದದರ್ಶ ರಮ್ಯೋಟಜವೃಕ್ಷದೇಶಂ  
ಮಹದ್ವನಂ ವಿಪ್ರವರಸ್ಯ ರಮ್ಯಮ್ ॥
</details>

<details><summary>ಅನುವಾದ</summary>

ದೇವ ಪುರೋಹಿತರಾದ ಮಹಾತ್ಮಾ ಬ್ರಾಹ್ಮಣ ಭರದ್ವಾಜ ಮುನಿಯ ಆಶ್ರಮಕ್ಕೆ ತಲುಪಿ ಭರತನು ಆ ವಿಪ್ರ ಶಿರೋಮಣಿಯ ರಮಣೀಯ ಹಾಗೂ ವಿಶಾಲವನವನ್ನು ನೋಡಿದನು. ಅದು ಮನೋಹರ ಪರ್ಣಶಾಲೆಗಳಿಂದ, ನಿಬಿಡವಾದ ವೃಕ್ಷಗಳಿಂದ ಸುಶೋಭಿತವಾಗಿತ್ತು.॥23॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಎಂಭತ್ತೊಂಭತ್ತನೆಯ ಸರ್ಗ ಪೂರ್ಣವಾಯಿತು॥89॥
</details>
