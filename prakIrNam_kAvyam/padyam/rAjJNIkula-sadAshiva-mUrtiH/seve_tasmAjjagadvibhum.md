+++
title = "सेवे तस्माज्जगद्विभुम्"

+++

न स्मरन्ति शिवं जातु  
शिवम् इच्छन्ति मानवाः।  
जानन्ति यदि तत्त्वं ते  
सर्वेऽपि शिव-रूपिणः॥1 ॥+++(4)+++

सर्व-व्यापी महा-विष्णुर्  
विष्णुना रक्षितं जगत्।  
न भजन्ते तथा विष्णुं  
विश्वाक्रमण-कांक्षिणः॥2॥+++(4)+++

शशिनश् चन्द्रिकेवैषा  
शक्तिश् च परमात्मनः।  
स्तुवन्ति नैव शक्तिं ते  
शक्तिम् इच्छन्ति सर्वदा॥3॥+++(4)+++

आत्मोद्भूतं भृशं विश्वम्  
आत्मन्य् एव हि लीयते।  
आत्मन्य् अपि न विश्वासो  
येषां ते वायु-भस्त्रिकाः॥4॥+++(4)+++

बीजं विना कथं वृक्षो  
वृक्षं विना कथं फलम्।
विना मृदं घटो नास्ति  
न देहो देहिनं विना ॥5॥+++(5)+++

नास्ति वृष्टिर् विना मेघं  
न सूतिः पितरौ विना।
हेतुं विना कथं कार्यं  
सेवे तस्माज् जगद्-विभुम्॥6॥

