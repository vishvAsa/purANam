+++
title = "०६५ अन्तःपुरशोकः"
title_english = "065 Dasaratha passes away"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-065-Anthaha_Purashokaha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/05-dasharatha-mRtyuH/065_antaHpurashokaH.md">
<details><summary><h3>IITK ...{Loading}...</h3></summary>

Dasaratha's death -- heartbroken Kausalya and Sumitra -- palace echoes
with the lamentations of Dasaratha's wives.



#### श्लोकः
##### मूलम्
अथ रात्र्यां व्यतीतायां प्रातरेवापरेऽहनि।  
वन्दिनः पर्युपातिष्ठंस्तत्पार्थिव निवेशनम्॥2.65.1॥  
सूताः परमसंस्कारा मङ्गलाश्चोत्तमश्रुताः।  
गायकाः स्तुतिशीलाश्च निगदन्तः पृथक् पृथक्॥2.65.2॥

##### शब्दार्थः
अथ thereafter, रात्र्याम्  that night, व्यतीतायाम् had passed, अपरे on the following, अहनि day, प्रातः एव in the morning, परमसंस्काराः highly accomplished men, उत्तमश्रुताः proficient in learning, मङ्गलाश्च auspicious men, सूताः genealogists, स्तुतिशीलाः those versed in praising, गायकाः singers, वन्दिनः panegyrists, पृथक् पृथक् separately one by one, निगदन्तः reciting audibly, तत् that, पार्थिवनिवेशनम् palace of the king, पर्युपातिष्ठन् reached.

##### आङ्ग्लानुवादः
Then on the following day (unaware of Dasaratha's death) panegyrists uttering benedictions, highly accomplished bards and genealogists proficient in reciting auspicious words, singers versed in musical science reached the palace one after another eulogising the king's glory.



#### श्लोकः
##### मूलम्
अथ रात्र्यां व्यतीतायां प्रातरेवापरेऽहनि।  
वन्दिनः पर्युपातिष्ठंस्तत्पार्थिव निवेशनम्॥2.65.1॥  
सूताः परमसंस्कारा मङ्गलाश्चोत्तमश्रुताः।  
गायकाः स्तुतिशीलाश्च निगदन्तः पृथक् पृथक्॥2.65.2॥

##### शब्दार्थः
अथ thereafter, रात्र्याम्  that night, व्यतीतायाम् had passed, अपरे on the following, अहनि day, प्रातः एव in the morning, परमसंस्काराः highly accomplished men, उत्तमश्रुताः proficient in learning, मङ्गलाश्च auspicious men, सूताः genealogists, स्तुतिशीलाः those versed in praising, गायकाः singers, वन्दिनः panegyrists, पृथक् पृथक् separately one by one, निगदन्तः reciting audibly, तत् that, पार्थिवनिवेशनम् palace of the king, पर्युपातिष्ठन् reached.

##### आङ्ग्लानुवादः
Then on the following day (unaware of Dasaratha's death) panegyrists uttering benedictions, highly accomplished bards and genealogists proficient in reciting auspicious words, singers versed in musical science reached the palace one after another eulogising the king's glory.



#### श्लोकः
##### मूलम्
राजानं स्तुवतां तेषामुदात्ताभिहिताशिषाम्।  
प्रासादाऽभोगविस्तीर्णः स्तुतिशब्दोह्यवर्तत॥2.65.3॥

##### शब्दार्थः
उदात्ताभिहिताशिषाम् uttering benedictions at high pitch, राजानम् the king, स्तुवताम् those who were praising, तेषाम् their, स्तुतिशब्दः song of praise, प्रासादाऽभोगविस्तीर्णः spread over the entire palace, अवर्तत हि pervaded.

##### आङ्ग्लानुवादः
The songs of those who were eulogising the king and uttering benedictions at high pitch pervaded the entire palace.



#### श्लोकः
##### मूलम्
ततस्तु स्तुवतां तेषां सूतानां पाणिवादकाः।  
अपदानान्युदाहृत्य पाणिवादा नवादयन्॥2.65.4॥

##### शब्दार्थः
ततः then, तेषां सूतानाम् स्तुवताम् while the bards were singing the praise of the king, पाणिवादकाः those who praise clapping their palms, अवदानानि his wonderful deeds,  उदाहृत्य citing, पाणिवादान् claps, अवादयन् clapped.

##### आङ्ग्लानुवादः
While the bards sang the praise of the king, those who praise clapping their palms  clapped, citing the wonderful deeds of Dasaratha.



#### श्लोकः
##### मूलम्
तेन शब्देन विहगाः प्रतिबुद्धा विसस्वनुः।  
शाखास्थाः पञ्जरस्थाश्च ये राजकुलगोचराः॥2.65.5॥

##### शब्दार्थः
तेन by that, शब्देन sound, शाखास्थाः some perched on the branches, पञ्जरस्थाः च and some in cages, ये राजकुलगोचराः found all over the palace, विहागाः birds, प्रतिबुद्धाः awoke, विसस्वनुः began to twitter.

##### आङ्ग्लानुवादः
The birds perched on the branches and some in cages awoke and began to twitter all over the palace.



#### श्लोकः
##### मूलम्
व्याहृताः पुण्यशब्दाश्च वीणानां चापि निस्स्वनाः।  
आशीर्गेयं च गाथानां पूरयामास वेश्म तत्॥2.65.6॥

##### शब्दार्थः
व्याहृताः uttered, पुण्यशब्दाश्च sacred sounds, वीणानाम् of veena, निस्स्वनाः च notes also, गाथानाम् of hymns composed to metre, आशीर्गेयं च benedictory verses, तत् that, वेश्म house, पूरमायास filled.

##### आङ्ग्लानुवादः
The sacred songs of bards and panegyrists, notes of veena, chantings of metrical hymns and benedictory verses filled the palace.



#### श्लोकः
##### मूलम्
तत श्शुचिसमाचाराः पर्युपस्थानकोविदाः।  
स्त्रीवर्ष धरभूयिष्ठा उपतस्थुर्यथापुरम्॥2.65.7॥

##### शब्दार्थः
ततः then, शुचिसमाचाराः observing purificatory practices, स्त्रीवर्ष धरभूयिष्ठाः many women  and eunuchs, पर्युपस्थानकोविदाः skilled to serve, यथापुरम् as usual, उपतस्थुः assembled.

##### आङ्ग्लानुवादः
Thereafter, as usual, men observing purificatory practices and skilled in royal service  assembled along with women and eunuchs.



#### श्लोकः
##### मूलम्
हरिचन्दनसम्पृक्तमुदकं काञ्चनैर्घटैः।  
आनिन्युस्स्नानशिक्षाज्ञा यथाकालं यथाविधि॥2.65.8॥

##### शब्दार्थः
स्नानशिक्षाज्ञाः those acquainted with bathing ceremonies, हरिचन्दन सम्पृक्तम् mixed with yellow sandal paste, उदकम् water, काञ्चनैः in golden, घटैः vessels, यथाकालम् at appropriate times, यथाविधि according to tradition, आनिन्युः brought.

##### आङ्ग्लानुवादः
The bathattendants brought water mixed with yellow sandal paste in golden vessels at appropriate times in accordance with tradition.



#### श्लोकः
##### मूलम्
मङ्गलालम्भनीयानि प्राशनीयान्युपस्करान्।  
उपनिन्युस्तथाप्यन्याः कुमारीबहुलाः स्त्रियः॥2.65.9॥

##### शब्दार्थः
तथा also, अन्याः some other, कुमारीबहुलाः with young maidens in large numbers, स्त्रियः  
women, मङ्गलालम्भनीयानि auspicious unguents, प्राशनीयाः articles gratifying to the senses, उपस्करान् articles necessary for completion of bathing ritual, उपनिन्युः brought.

##### आङ्ग्लानुवादः
Also, a group of women mostly young maidens brought auspicious unguents, articles gratifying the senses and those necessary accessories for completion of bathing process.



#### श्लोकः
##### मूलम्
सर्वलक्षणसम्पन्नं सर्वं विधिवदर्चितम्।  
सर्वं सुगुणलक्ष्मीवत्तद्बभूवाभिहारिकम्॥2.65.10॥

##### शब्दार्थः
तत् then, आभिहारिकम्  articles for the king, सर्वम् all, सर्वलक्षणसम्पन्नम् were of good quality, विधिवत् as per tradition, अर्चितम् बभूव (आभूत्) was adorable, सर्वम् everything, सुगुणलक्ष्मीवत्  excellent and auspicious

##### आङ्ग्लानुवादः
All the articles brought for the king (for his bath) were presentable and as per tradition. In quality they were excellent and auspicious.



#### श्लोकः
##### मूलम्
ततस् सूर्योदयं यावत्सर्वं परिसमुत्सुकम्।  
तस्थावनुपसम्प्राप्तं किंस्विदित्युपशङ्कितम्॥2.65.11॥

##### शब्दार्थः
ततः then, सर्वम् all (attendants with necessary preparations), परिसमुत्सुकम् highly  enthusiastic, अनुपसम्प्राप्तम् without reaching the king, किंस्वित् इति as to what had happened, उपशङ्कितम् doubting, सूर्योदयं यावत् until the sunrise, तस्थौ waited.

##### आङ्ग्लानुवादः
All the highly enthusiastic attendants waited for the king till sunrise. Unable to see the king  they doubted about what had happened



#### श्लोकः
##### मूलम्
अथ याः कोसलेन्द्रस्य शयनं प्रत्यनन्तराः।  
ताः स्त्रियस्तु समागम्य भर्तारं प्रत्यबोधयन्॥2.65.12॥

##### शब्दार्थः
अथ thereafter, याः स्त्रियः those women, कोशलेन्द्रस्य of the king of Kosala (Dasaratha's), शयनं प्रति attending on the bed, अनन्तराः with unrestricted movement, ताः तु those  
women, समागम्य on coming near, भर्तारम् that lord, प्रत्यबोधयन् and began waking him up.

##### आङ्ग्लानुवादः
The women who usually attend to the bed (maids who do the bed in the morning) of Dasaratha (king of Kosala) without any restrictions, approached the king and began waking him up.



#### श्लोकः
##### मूलम्
तथाप्युचितवृत्ता स्ता विनयेन नयेन च।  
नह्यस्य शयनं स्पृष्ट्वा किञ्चिदप्युपलेभिरे॥2.65.13॥

##### शब्दार्थः
तथापि even then, विनयेन with restraint, नयेन obediently, उचित वृत्ताः with agreeable  conduct, ताः those women, अस्य Dasratha's, शयनम् bed, स्पृष्ट्वा having touched, किञ्चित् अपि even a little, न उपलेभिरे did not perceive.

##### आङ्ग्लानुवादः
Conducting themselves agreeably with restraint and obedience,  the women touched the bed of Dasaratha but did not perceive any sign of life.



#### श्लोकः
##### मूलम्
ताः स्त्रियस्स्वप्नशीलज्ञाश्चेष्टासञ्चलनादिषु  
ता वेपथुपरीताश्च राज्ञः प्राणेषु शङ्किताः।  
प्रतिस्रोतस्तृणाग्राणां सदृशं सञ्चकाशिरे॥2.65.14॥

##### शब्दार्थः
ताः स्त्रीयः those women, चेष्टासञ्चलनादिषु in actions, movements, etc, स्वप्नशीलज्ञाः who know the nature of sleeping men, ताः those women, राज्ञः king's, प्राणेषु regarding king's life, शङ्किताः apprehensive of, वेपथुपरीताः च trembling severely, प्रतिस्रोतस्त्रृणाग्राणाम् the tips of reeds standing against the current, सदृशम् like, सञ्चकाशिरे remained.

##### आङ्ग्लानुवादः
Those women knowledgeable in ascertaining the nature of sleep based on the actions, movements, etc. were apprehensive whether the king was  alive or not. Trembling severely  they seemed like the tips of reeds that  stand against the current.



#### श्लोकः
##### मूलम्
अथ सन्देहमानानां स्त्रीणां दृष्ट्वा च पार्थिवम्।  
यत्तदाशङ्कितं पापं तस्य जज्ञे विनिश्चयः॥2.65.15॥

##### शब्दार्थः
अथ thereafter, पार्थिवम् king, दृष्ट्वा च having seen, सन्देहमानानाम् suspicious, स्त्रीणाम्  women, यत् that, तत् this, पापम् evil, आशङ्कितम् apprehensive, तस्य its, विनिश्चयः certain, जज्ञे became.

##### आङ्ग्लानुवादः
Having seen the king more closely, those women who were apprehensive till then, became certain of the inevitable.



#### श्लोकः
##### मूलम्
कौसल्या च सुमत्रच पुत्रशोकपराजिते।  
प्रसुप्ते न प्रबुध्येते यथा कालसमन्विते॥2.65.16॥

##### शब्दार्थः
पुत्रशोकपराजिते overpowered by grief on account of separation from the son, प्रसुप्ते fast asleep, कौशल्या च Kausalya, सुमित्रा च and Sumitra, कालसमन्विते यथा as if possessed by death, न प्रबुध्येते did not wake up.

##### आङ्ग्लानुवादः
Overpowered by grief on account of separation from their sons, Sumitra and Kausalya were fast asleep and did not wake up as if they were possessed by death.



#### श्लोकः
##### मूलम्
निष्प्रभा च विवर्णा च सन्ना शोकेन सन्नता।  
न व्यराजत कौसल्या तारेव तिमिरावृता॥2.65.17॥

##### शब्दार्थः
निष्प्रभा च dull, विवर्णा pallid, शोकेन due to sorrow, सन्ना sunk down, सन्नता with limbs shrunk, कौशल्या Kausalya, तिमिरावृता enveloped by darkness, तारेव like stars, न व्यराजत did not shine.

##### आङ्ग्लानुवादः
Kausalya, with her face dull and pallid, sank down, her limbs contracted. She looked lustreless like stars enveloped in darkness.



#### श्लोकः
##### मूलम्
कौसल्याऽनन्तरं राज्ञस्सुमित्रा तदन्तनरम्।  
न स्म विभ्राजते देवी शोकाश्रुलुलितानना॥2.65.18॥

##### शब्दार्थः
राज्ञः of the king , अनन्तरम् by the side, देवी queen, कौशल्या Kausalya, तदन्तरम् next to her  
immediately, सुमित्रा Sumitra, शोकाश्रुलुलितानना with her face drooping (on account of shedding tears in sorrow), न स्म विभ्राजते devoid of lustre

##### आङ्ग्लानुवादः
There lay Sumitra next to Kausalya by the side of the king. Queen Kausalya's face was dull, drooping  down on account of shedding tears of sorrow.



#### श्लोकः
##### मूलम्
ते च दृष्ट्वा तथा सुप्ते शुभे देव्यौ च तं नृपम्।  
सुप्तमेवोद्गतप्राणमन्तःपुरमदृश्यत॥2.65.19॥

##### शब्दार्थः
अन्तःपुरम् women in the inner apartment, तथा in that way, सुप्ते asleep, शुभे auspicious, ते देव्यौ the two queens, तम् that, नृपम् king, दृष्ट्वा having seen, सुप्तमेव as if asleep, उद्गत प्राणम् with lifebreath moving upward and leaving him dead, अमन्यत considered.

##### आङ्ग्लानुवादः
Having seen the two auspicious queens asleep, the women in the inner apartment thought the king died in his sleep.



#### श्लोकः
##### मूलम्
ततः प्रचुक्रुशुर्दीनास् सस्वरं ता वराङ्गनाः।  
करेणव इवारण्ये स्थानप्रच्युतयूथपाः॥2.65.20॥

##### शब्दार्थः
ततः then, ताः वराङ्गनाः those women, अरण्ये in the forest, स्थानप्रच्युतयूथपाः the leader of the herd dislodged, करेणवः इव like the female elephants, दीनाः in distress, सस्वरम् loudly, प्रचुक्रुशुः wailed bitterly.

##### आङ्ग्लानुवादः
Then those women bewailed bitterly and loudly in distress like female elephants in the forest when their leader has fallen out of the herd.



#### श्लोकः
##### मूलम्
तासामाक्रन्दशब्देन सहसोद्धतचेतने।  
कौसल्या च सुमित्रा च त्यक्त निद्रे बभूवतुः॥2.65.21॥

##### शब्दार्थः
कौशल्या च Kausalya, सुमित्रा च Sumitra too, तासाम् their, आक्रन्दशब्देन by the sound of  their cries, सहसा suddenly, उद्धतचेतने recovering senses, त्यक्तनिद्रे बभूवतुः deserted their sleep.

##### आङ्ग्लानुवादः
Hearing the lamentations of the women suddenly Kausalya and Sumitra woke up from sleep, their senses recovered.



#### श्लोकः
##### मूलम्
कौसल्या च सुमित्रा च दृष्ट्वा स्प़ृष्ट्वा च पार्थिवम्।  
हा नाथेति परिक्रुश्य पेततुर्धरणीतले॥2.65.22॥

##### शब्दार्थः
कौशल्याच Kausalya, सुमित्रा च and Sumitra, पार्थिवम् the king,  दृष्ट्वाच having seen,स्पृष्ट्वा च having touched, हा नाथ इति Ah, lord, saying so, परिक्रुश्य crying loudly, धरणीतले on the floor, पेततुः fell down.

##### आङ्ग्लानुवादः
Kausalya and Sumitra looked at the king, touched his body, cried aloud, 'Ah, lord' and collapsed on the floor.



#### श्लोकः
##### मूलम्
सा कोसलेन्द्रदुहिता वेष्टमाना महीतले।  
न बभ्राज रजोध्वस्ता तारेव गगनाच्च्युता॥2.65.23॥

##### शब्दार्थः
सा that, कोशलेन्द्रदुहिता daughter of the lord of Kosala, Kausalya, महीतले on the ground, वेष्टमाना rolling, रजोध्वस्ता coated with dust, गगनात् from the sky, च्युता fallen down, तारेव like a star, न बभ्राज did not shine.

##### आङ्ग्लानुवादः
Kausalya, daughter of the lord of Kosala, lay on the ground writhing in pain, coated  with dust, and devoid of brightness like a star without radiance fallen from the sky.



#### श्लोकः
##### मूलम्
नृपे शान्तगुणे जाते कौसल्यां पतितां भुवि।  
अपश्यंस्ताः स्त्रियः सर्वा हतां नागवधूमिव॥2.65.24॥

##### शब्दार्थः
नृपे when the king, शान्तगुणे जाते with his body lying still, सर्वाः all, ताः स्त्रीयः those women, भुवि on the earth, पतिताम् fallen, कौशल्याम्  at Kausalya, हताम् slain, नागवधूमिव like a female elephant, अपश्यन् beheld.

##### आङ्ग्लानुवादः
Dasaratha with his body lying still, all the women looked at Kausalya fallen down on the floor like a slain female elephant.



#### श्लोकः
##### मूलम्
ततस्सर्वा नरेन्द्रस्य कैकेयीप्रमुखाः स्त्रियः।  
रुदन्त्य श्शोकसन्तप्ता निपेतुर्गतचेतनाः॥2.65.25॥

##### शब्दार्थः
ततः then, कैकेयीप्रमुखाः led by Kaikeyi, नरेन्द्रस्य king's, स्त्रियः other wives, रुदन्त्यः weeping, शोकसन्तप्ताः burning with grief, गतचेतनाः having lost senses, निपेतुः fell down.

##### आङ्ग्लानुवादः
Then all the wives of the king led by Kaikeyi,  burning with grief and weeping, lost their senses and fell down.



#### श्लोकः
##### मूलम्
ताभिस्स बलवान्नादः क्रोशन्तीभिरनुद्रुतः।  
येन स्फीतीकृतं भूयस्तद्गृहं समनादयत् ॥ 2.65.26 ॥

##### शब्दार्थः
क्रोशन्तीभिः by the wailing ones, ताभिः by those women, अनुद्रुतः followed, बलवान् strong, loud, सः नादः that sound, येन by which, (भूयः) स्फीतीकृतम् made louder, तत् that, गृहम् house (palaces), समनादयत् reverberated.

##### आङ्ग्लानुवादः
The wailings of the women grew louder and louder until the whole palace reverberated with their lamentations.



#### श्लोकः
##### मूलम्
तत् परित्रस्तन्त्रसम्भ्रान्त पर्युत्सुकजनाकुलम्।  
सर्वतस्तुमुलाक्रन्दं परितापार्तबान्धवम्॥2.65.27॥  
सद्यो निपतितानन्दं दीनविक्लवदर्शनम्।  
बभूव नरदेवस्य सद्म दिष्टान्तमीयुषः॥2.65.28॥

##### शब्दार्थः
दिष्टान्तम् demise, ईयुषः of him who reached, नरदेवस्य king's, तत् सद्म that palace, परित्रस्तन्त्रसम्भ्रान्त पर्युत्सुकजनाकुलम् thronged with anxious people who were exceedingly bewildered and frightened, सर्वतः all over, तुमुलाक्रन्दम् tumultuous with cries of agony, परितापार्तबान्धवम् with relatives anguished with distress, सद्यः at an instant, निपतितानन्दम् joy  vanished, दीनविक्लवदर्शनम् looked miserable with grief, बभूव became.

##### आङ्ग्लानुवादः
On the demise of Dasaratha, joy instantly vanished. The palace was thronged with anxious people who were exceedingly bewildered and frightened. The royal family was anguished with distress. The palace was filled all over with the tumult of cries of agony. And it looked miserable with grief.



#### श्लोकः
##### मूलम्
अतीतमाज्ञाय तु पार्थिवर्षभं यशस्विनं सम्परिवार्य पत्नयः।  
भृशं रुदन्त्यः करुणं सुदुःखिताः प्रगृह्य बाहू व्यलपन्ननाथवत्॥2.65.29॥

##### शब्दार्थः
पत्नयः wives of the king, यशस्विनम् the illustrious, पार्थिवर्षभम् best of kings, अतीतम् him who has passed away, आज्ञाय realising, सम्परिवार्य surrounding him, सुदुःखिताः with intense sorrow, करुणम् piteously, भृशम् bitterly, रुदन्त्यः weeping, बाहू both their arms, प्रगृह्य holding, अनाथवत् like orphans, व्यलपन् bewailed.

##### आङ्ग्लानुवादः
Realising that the great and illustrious king, Dasaratha, had passed away, his wives gathered around him, weeping piteously and bitterly and holding one another's hands  bewailed like orphans.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे पञ्चषष्टितमस्सर्गः॥  
Thus ends the sixtyfifth sarga in Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/05-dasharatha-mRtyuH/065_antaHpurashokaH.md">
<details><summary><h3>भूषणम् ...{Loading}...</h3></summary>



अथ रात्र्यां व्यतीतायां प्रातरेवापरे ऽहनि ।  

वन्दिनः पर्युपातिष्ठंस्तत्पार्थिवनिवेशनम्  ॥  २।६५।१  ॥   

सूताः परमसंस्कारामङ्गलाश्चोत्तमश्रुताः ।  

गायकाः स्तुतिशीलाश्च निगदन्तः पृथक् पृथक्  ॥  २।६५।२  ॥   

अथेत्यादिश्लोकद्वयमेकवाक्यम् । रात्र्यां रात्रिशेषे । परमसंस्काराः
व्याकरणाद्युत्तमसंस्कारयुक्ताः श्रेष्ठालङ्कारयुक्ता वा । वन्दिन इति
पूर्वमुक्तत्वात् सूताः वंशावलिकीर्त्तकाः । मङ्गलाः मङ्गलपाठकाः । उत्तमं
श्रुतं गान्धर्वशास्त्रश्रवणं येषां ते उत्तमश्रुताः । एतद्विशेषणद्वयं
गायकमात्रविशेषणम् । अन्यत्सर्वविशेषणम् सर्वत्र
पर्युपातिष्ठन्नितिक्रियापदम्  ॥  २।६५।१२  ॥   

  

राजानं स्तुवतां तेषामुदात्ताभिहिताशिषाम् ।  

प्रासादाभोगविस्तीर्णः स्तुतिशब्दो ह्यवर्तत  ॥  २।६५।३  ॥   

राजानमिति । उदात्ताभिहिताशिषाम् उदात्तेन उच्चैःस्वरेण अभिहिताः
प्रयुक्ताः आशिषो यैस्तेषाम् । प्रासादाभोगविस्तीर्णः प्रासादेषु आभोगः
परिपूर्णता तया विस्तीर्णः "आभोगः परिपूर्णत" इत्यमरः  ॥  २।६५।३  ॥   

  

ततस्तु स्तुवतां तेषां सूतानां पाणिवादकाः ।  

अपदानान्युदाहृत्य पाणिवादानवादयन्  ॥  २।६५।४  ॥   

तत इति । स्तुवतां स्तुवत्सु सत्सु । पाणिवादकाः तालगत्या विविधं पाणिभ्यां
वादयन्तीति पाणिवादकाः । अपदानानि वृत्तान्यद्भुतकर्माणि । पाणिवादानवादयन्
पाणिवादानकुर्वन्नित्यर्थः  ॥  २।६५।४  ॥   

  

तेन शब्देन विहगाः प्रतिबुद्धा विसस्वनुः ।  

शाखास्थाः पञ्जरस्थाश्च ये राजकुलगोचराः  ॥  २।६५।५  ॥   

तेनेति । शाखास्थाः गृहारामवृक्षशाखासु वर्तमानाः । राजकुलगोचराः राजगृहे
दृश्यमानाः विहगाः शुकादयः  ॥  २।६४।५  ॥   

  

व्याहृताः पुण्यशब्दाश्च वीणानां चापि निस्वनाः ।  

आशीर्गेयं च गाथानां पूरयामास वेश्म तत्  ॥  २।६५।६  ॥   

व्याहृता इति । व्याहृताः ब्राह्मणैरुक्ताः । पुण्यशब्दाः
पुण्यपुरुषक्षेत्रतीर्थकीर्त्तनादिरूपाः । पूरयामासुरिति विपरिणामेन
योजनीयम् । गाथानां दशरथविषयप्रबन्धविशेषाणां सम्बन्धि आशीर्गेयं
आशीर्वादरूपगानम्  ॥  २।६५।६  ॥   

  

ततः शुचिसमाचाराः पर्युपस्थानकोविदाः ।  

स्त्रीवर्षधरभूयिष्ठा उपतस्थुर्यथापुरम्  ॥  २।६५।७  ॥   

तत इति । पर्युपस्थानकोविदाः कालोचितपरिचर्याविचक्षणाः ।
स्त्रीवर्षधरभूयिष्ठाः अन्तःपुराध्यक्षस्त्रीभिः वर्षधरैः षण्ढैश्च
समृद्धाः, परिचारका इति शेषः  ॥  २।६५।७  ॥   

  

हरिचन्दनसंपृक्तमुदकं काञ्चनैर्घटैः ।  

आनिन्युः स्नानशिक्षाज्ञा यथाकालं यथाविधि  ॥  २।६५।८  ॥   

हरिचन्दनसंपृक्तमिति । हरिचन्दनसंपृक्तं हरिनचन्दनसंमिश्रम् ।
स्नानशिक्षाज्ञाः स्नानप्रकारज्ञाः यथाविधि यथानियमम्  ॥  २।६५।८  ॥   

  

मङ्गलालम्भनीयानि प्राशनीयान्युपस्करान् ।  

उपनिन्युस्तथाप्यन्याः कुमारीबहुलाः स्त्रियः  ॥  २।६५।९  ॥   

मङ्गलालम्भनीयानीति । मङ्गलालम्भनीयानि मङ्गलरूपानुलेपनानि
तैलोद्वर्तनादीनि । स्पर्शनीयानि गवादीनीत्येके । प्राशनीयानि
दन्तधावनानन्तरं गण्डूषत्वेन प्राशनीयानि
सम्पिष्टतिलनारिकेलजीरकादिद्रव्याणि औषधविशेषानिति वार्थः,
गङ्गादितीर्थोदकानीति वार्थः, अनुदिनमखिलदुरितहरणायाखिलकर्मणामधिकारापादनाय
च प्राशनीयानि
कुलाराधनभूतश्रीरङ्गनाथचरणारविन्दसमर्पिततीर्थोदकतुलस्यादीनीति वार्थः ।
तीर्थोदकभाजनावरणपेटिकादेरेव परिचारकैरानयनं ज्ञेयम् । उपस्करान्
दर्पणवस्त्राभरणकुसुमादीनि । कुमारीबहुलाः कुमारीप्रायाः । स्त्रियः इति
द्वितीया । वारयोषित इति यावत्  ॥  २।६५।९  ॥   

  

सर्वलक्षणसम्पन्नं सर्वं विधिवदर्चितम् ।  

सर्वं सुगुणलक्ष्मीवत्तद्बभूवाभिहारिकम्  ॥  २।६५।१०  ॥   

सर्वलक्षणसम्पन्नमिति । आभिहारिकं राज्ञे प्रातर्यदाहर्तव्यं
मङ्गलार्थमानेतव्यम् । तत्सर्वं सर्वलक्षणसम्पन्नत्वादिधर्मविशिष्टं बभूव ।
सुगुणं च तत् लक्ष्मीवच्चेति समासः  ॥  २।६५।१०  ॥   

  

तत्तु सूर्योदयं यावत्सर्वं परिसमुत्सुकम् ।  

तस्थावनुपसम्प्राप्तं किंस्विदित्युपशङ्कितम्  ॥  २।६५।११  ॥   

तदिति । तत् पूर्वोक्तं परिजनजातम् । सूर्योदयं यावत् सूर्योदयात् पूर्वमेव
। परिसमुत्सुकं राजसेवासमुत्सुकम् । अनुपसंप्राप्तम् अनागतं राजानं प्रति
किंस्विदित्युपशङ्कितं सत् तस्थौ । राता नागतः तस्य किंवा स्यादिति
शङ्कासंयुक्तं तस्थावित्यर्थः  ॥  २।६५।११  ॥   

  

अथा याः कोसलेन्द्रस्य शयनं प्रत्यनन्तराः ।  

ताः स्त्रियस्तु समागम्य भर्तारं प्रत्यबोधयन्  ॥  २।६५।१२  ॥   

अथेति । याः कौसल्यादिव्यतिरिक्ताः । शयनं प्रत्यनन्तराः शयनसन्निकृष्टा
इत्यर्थः । प्रत्यबोधयन् प्रबोधनोचितसविनयमृदुवाक्यैः प्राबोधयन्नित्यर्थः
 ॥  २।६५।१२  ॥   

  

तथाप्युचितवृत्तास्ता विनयेन नयेन च ।  

न ह्यस्य शयनं स्पृष्ट्वा किञ्चिदप्युपलेभिरे  ॥  २।६५।१३  ॥   

तथेति । तथापि बोधयित्वापि । उचितवृत्ताः स्पर्शनादिव्यापारोचिताः । विनयेन
प्रश्रयेण नयेन युक्त्या च अस्य शयनं शयनस्थानं स्पृष्ट्वा किंचिदपि
निद्रालक्षणम् उच्छ्वासादिकम् । न लेभिरे न ज्ञातवत्यः  ॥  २।६५।१३  ॥   

  

ताः स्त्रियः स्वप्नशीलज्ञाश्चेष्टासञ्चलनादिषु ।  

ता वेपथुपरीताश्च राज्ञः प्राणेषु शङ्किताः ।  

प्रतिस्रोतस्तृणाग्राणां सदृशं संचकाशिरे  ॥  २।६५।१४  ॥   

एतदेवोपपादयति--ता इति । स्वप्नशीलज्ञाः स्वापस्वभावज्ञाः । ताः
पूर्वोक्ताः स्त्रियः । चेष्टासंचलनादिषु चेष्टा हस्तपादादिचलनम्, सञ्चलनं
हृदयादिस्पन्दनम्, आदिशब्देन निश्वासादिकं गृह्यते । तेषु किंचिन्नोपलेभिरे
इत्यनुषङ्गेण सम्बन्धः । वेपथुना कम्पेन । परीताः व्याप्ताः ताः स्त्रियः
राज्ञः प्राणेषु शङ्किताः सत्यः प्रतिस्रोतस्तृणाग्राणां
नदीप्रवाहाभिमुखवेतसादितृणाग्राणाम् । सदृशं तुल्यम् यथातथा संचकाशिरे,
संचकम्पिर इत्यर्थः  ॥  २।६५।१४  ॥   

  

अथ संवेपमानानां स्त्रीणां दृष्ट्वा च पार्थिवम् ।  

यत्तदाशङ्कितं पापं तस्य जज्ञे विनिश्चयः  ॥  २।६५।१५  ॥   

अथेति । यत्पापं मरणरूपमाशङ्कितं तस्य निश्चयस्तदा जज्ञ इति सम्बन्धः  ॥ 
२।६५।१५  ॥   

  

कौसल्या च सुमित्रा च पुत्रशोकपराजिते ।  

प्रसुप्ते न प्रबुध्येते यथाकालसमन्विते  ॥  २।६५।१६  ॥   

कौसल्येति । पुत्रशोकेन पराजिते आक्रान्ते अत एव यथाकालसमन्विते मृते इव
प्रसुप्ते न प्रबुध्येते  ॥  २।६५।१६  ॥   

  

निष्प्रभा च विवर्णा च सन्ना शोकेन सन्नता ।  

न व्यराजत कौसल्या तारेव तिमिरावृता  ॥  २।६५।१७  ॥   

निष्प्रभेति । निष्प्रभा निःश्रीका । विवर्णा पूर्ववर्णाद्विपरीतवर्णा ।
शोकेन सन्ना कृशा । सन्नता कार्श्येन नम्रा । तिमिरावृता
उत्पातकालेत्थधूमस्तिमिरं तेनावृता तारेव तारकेव न व्यराजत  ॥  २।६५।१७  ॥   

  

कौसल्यानन्तरं राज्ञः सुमित्रा तदनन्तरम् ।  

न स्म विभ्राजते देवी शोकाश्रुलुलितानना  ॥  २।६५।१८  ॥   

कौसल्यानन्तरमिति । प्रथमं राजा न विभ्राजते स्म । राज्ञो ऽनन्तरं कौसल्या
शोकाश्रुलुलितानना सती न विभ्राजते स्म । तदनन्तरं देवी तथाविधा सुमित्रा न
विभ्राजते स्म, मृताद्दशरथाज्जीवन्त्योः कौसल्यासुमित्रयोर्विशेषो
नासीदित्यर्थः  ॥  २।६५।१८  ॥   

  

ते च दृष्ट्वा तथा सुप्ते उभे देव्यौ च तु नृपम् ।  

सुप्तमेवोद्गतप्राणमन्तःपुरमदृश्यत  ॥  २।६५।१९  ॥   

ततः प्रचुक्रुशुर्दीनाः सस्वरं ता वराङ्गनाः ।  

करेणव इवारण्ये स्थानप्रच्युतयूथपाः  ॥  २।६५।२०  ॥   

ते इति । सुप्ते ते उभे देव्यौ च दृष्ट्वा । सुप्तमेव सन्तमुद्गतप्राणं तं
नृपं च अन्तःपुरम् अन्तःपुरजनः अदृश्यत अपश्यत्  ॥  २।६५।१९२०  ॥   

  

तासामाक्रन्दशब्देन सहसोद्गतचेतने ।  

कौसल्या च सुमित्रा च त्यक्तनिद्रे बभूवतुः  ॥  २।६५।२१  ॥   

कौसल्या च सुमित्रा च दृष्ट्वा स्पृष्ट्वा च पार्थिवम् ।  

हा नाथेति परिक्रुश्य पेततुर्धरणीतले  ॥  २।६५।२२  ॥   

सा कोसलेन्द्रदुहिता वेष्टमाना महीतले ।  

न बभ्राज रजोध्वस्ता तारेव गगनाच्च्युता  ॥  २।६५।२३  ॥   

तासामिति । सहसोद्गतचेतने सहसोत्पन्नप्रबोधे  ॥  २।६५।२१२३  ॥   

  

नृपे शान्तगुणे जाते कौसल्यां पतितां भुवि ।  

अपश्यंस्ताः स्त्रियः सर्वा हतां नागवधूमिव  ॥  २।६५।२४  ॥   

ततः सर्वा नरेन्द्रस्य कैकेयीप्रमुखाः स्त्रियः ।  

रुदन्त्यः शोकसन्तप्ता निपेतुर्गतचेतनाः  ॥  २।६५।२५  ॥   

नृप इति । शान्तगुणे शान्तदेहोष्णस्पन्दनादिगुणे  ॥  २।६५।२४२५  ॥   

  

ताभिः स बलवान्नादः क्रोशन्तीभिरनुद्रुतः ।  

येन स्थिरीकृतं भूयस्तद्गृहं समनादयत्  ॥  २।६५।२६  ॥   

ताभिरिति । स नादः कौसल्याप्रभृतीनां नादः । क्रोशन्तीभिस्ताभिः
पश्चात्प्रविष्टकैकेयीप्रभृतिभिः अनुद्रुतः अनुसृतो ऽभूत् । येन
अनन्तरक्रोशानुद्रुतेन पूर्वनादेन स्थिरीकृतं व्याप्तं तत्सर्वं गृहं
समनादयत् महान्तं प्रतिध्वनिमजनयदित्यर्थः  ॥  २।६५।२६  ॥   

  

तत्समुत्त्रस्तसम्भ्रान्तं पर्युत्सुकजनाकुलम् ।  

सर्वतस्तुमुलाक्रन्दं परितापार्तबान्धवम्  ॥  २।६५।२७  ॥   

सद्योप निपतितानन्दं दीनविक्लवदर्शनम् ।  

बभूव नरदेवस्य सद्म दिष्टान्तमीयुषः  ॥  २।६५।२८  ॥   

तदित्यादि । पर्युत्सुकजनाकुलं पूर्वं पर्युत्सुकजनाकुलं सद्म नरदेवस्य
दिष्टान्तमीयुषः नरदेवे मरणं प्राप्ते सति । समुत्त्रस्तसंभ्रान्तं
समुत्त्रस्तम् उद्विग्नं संभ्रान्तम् अनवस्थितं च इत्येवमादिविशेषणयुक्तं
बभूवेति सम्बन्धः  ॥  २।६५।२७२८  ॥   

  

अतीतमाज्ञाय तु पार्थिवर्षभं यशस्विनं सम्परिवार्यपत्नयः ।  

भृशं रुदन्त्यः करुणं सुदुःखिताः प्रगृह्य बाहू व्यलपन्ननाथवत्  ॥  २।६५।२९
 ॥   

अतीतमिति । आज्ञाय सम्यक् ज्ञात्वा । पत्नयः पत्न्यः । बाहूप्रगृह्य
परस्परं बाहू गृहीत्वेत्यर्थः  ॥  २।६५।२९  ॥   

  

इत्यार्षे श्रीरामायणे वाल्मीकीये आदिकाव्ये श्रीमदयोध्याकाण्डे
पञ्चषष्टितमः सर्गः  ॥  ६५  ॥   

इति श्रीगोविन्दराजविरचिते श्रीरामायणभूषणे पीता० अयोध्याकाण्डव्याख्याने
पञ्चषष्टितमःसर्गः  ॥  ६५  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/05-dasharatha-mRtyuH/065_antaHpurashokaH.md">
<details><summary><h3>शिरोमणी ...{Loading}...</h3></summary>



अप्रकटसाकेतस्थराजैश्वर्यं वर्णयन्नाह-- अथेति । अथ
अप्रकटसाकेतलोकप्रस्थानानन्तरं रात्र्यां व्यतीतायां सत्यामपरे ऽहनि
प्रातरेव बन्दिनः राजस्तुतिकर्तारः
परमसंस्काराश्छन्दोव्याकरणाध्ययनाध्यापनजनितसंस्कारविशिष्टवाणीविशिष्टाः
सूताः वंशपरम्पराप्रवक्तारश्च मङ्गलाः गणपत्यादिस्तवपाठकाश्च उत्तमश्रुताः
उत्तमं श्रुतं गानाभिज्ञमुखेभ्यः श्रवणं येषां ते अतिशिक्षावन्त इत्यर्थः ।
अत एव श्रुतिशीलाः श्रवणश्रावणकर्मपरिशीलनकर्तारः अत एव पृथक् पृथक्
निगदन्तः स्वस्वाभिज्ञतां दर्शयन्तो गायकाश्च
पार्थिवनिवेशनमप्रकटसाकेतान्तर्वर्तिराजाधिष्ठितगृहं पर्युपातिष्ठन्प्रापुः
। श्लोकद्वयमेकान्वयि । "परमसंस्कारा मागधाश्च" इति पाठान्तरं
राजवंशपरम्परावक्तार इति तदर्थः अस्मिन्पक्षे सूतशब्दः पौराणिकार्थकः  ॥ 
२।६५।१,२  ॥   

  

राजानमिति । उदात्तेन उच्चैः त्वरेण अभिहिताः प्रयुक्ताः आशिषो यैस्तेषां
राजानं स्तुवतां तोषयतां बन्द्यादीनां प्रासादाभोगविस्तीर्णः प्रासादानां
देवगृहादीनामाभोगेषु मध्येषु विस्तीर्ण विस्तारो यस्य सः स्तुतिशब्दो
ऽवर्तत  ॥  २।६५।३  ॥   

  

तत इति । ततः शब्दप्रवृत्त्यनन्तरं तेषां सूतानां स्तुवतां सतां पाणिवादकाः
तालगत्यनुरोधेन पाणिवादनकुशलाः पुरुषाः अपदानानि
राजकुलप्रभूतविचित्रचरितानि उदाहृत्य पाणिवादान्पाणिरूपवाद्यानि अवादयन्  ॥ 
२।६५।४  ॥   

  

तेनेति । तेन पाण्यादिवादनजनितेन शब्देन प्रतिबुद्धा इव शाखास्थाः
पुष्पवाटिकादिवृक्षशाखानिवासिनः ये राजकुलगोचराः राजकुलमात्रनिवसनशीलाः अत
एव पञ्जरस्थाः विहगाः ते च सस्वनुः  ॥  २।६५।५  ॥   

  

व्याहृता इति । व्याहृता ब्राह्मणशुकाद्युच्चारिताः पुण्याः
वेददेवादिसम्बन्धित्वेन पवित्रकारका एव शब्दाः वीणानां निःस्वनाश्च
तद्राजाधिष्ठितं वेश्म गृहं पूरयामासुः गाथानां ब्राह्मणादिरचितप्रबन्धानां
सम्बन्धि आशीर्गेयम् आशिषो राजाभिप्रेतस्य गेयं गानं च पूरयामास
पूरयामासेत्यस्य वचनविपरिणामेनान्यत्राप्यन्वयः  ॥  २।६५।६  ॥   

  

तत इति । ततः ब्राह्मणादिशब्दश्रवणानन्तरं शुचिः कपटसंसर्गशून्यः समाचारः
सम्यगाचरणं येषां ते स्त्रियश्च वर्षवराः क्लीबानि च तैः भूयिष्ठाः अधिकाः
पर्युपस्थाने सेवायां कोविदाः निपुणाः जनाः पुरा यथा
प्रकटायोध्यास्थितिसमये इव उपतस्थुः । एतेन असाधारणदशरथपरिकरा अपि दशरथेन
सहैव अप्रकटसाकेतलोकं प्रापुरिति व्यञ्जितम्  ॥  २।६५।७  ॥   

  

सेवाकारमाह-- हरीति । स्नानशिक्षाज्ञाः स्नानशिक्षां यथाविधिस्नानशासनं
जानन्ति ताः पूर्वोक्ताः स्नादयः हरिचन्दनैः सम्पृक्तं सम्मिश्रमुदकं
काञ्चनैर्घटैर्यथाकालं यथाविधि आनिन्युः  ॥  २।६५।८  ॥   

  

मङ्गलेति । मङ्गलालम्भनीयानि मङ्गलहेतुकस्पर्शयोग्यानि गोप्रभृतीनि
प्राशनीयानि दन्तधावनानन्तरं गण्डूषेण प्राशनयोग्यानि
गङ्गोदकनारिकेलोदकजीरकोदकानि उपस्करान्वस्त्राभरणदर्पणादीन्कुमारीणां
बहुलमाधिक्यं यासु ताः पुण्याः दोषरहिताः स्त्रियः उपानिन्युः  ॥  २।६५।९
 ॥   

  

सर्वेति । सर्वैः निखिलैः लक्षणैः सम्पन्नं युक्तमत एव अर्चितं
प्रशंसाविशिष्टं सुगुणलक्ष्मीवच्छोभनाः गुणाः सम्पादकत्वेन यस्मिन्नत एव
लक्ष्मीवच्छोभासम्पत्तिभ्यां विशिष्टं तदेव तदिति कर्मधारयः यत्सर्वं
निखिलमाभिहारिकं मङ्गलार्थं राज्ञे प्रातः प्रापणीयं तत्सर्वं विधिवदभूत्
 ॥  २।६५।१०  ॥   

  

अप्रकटसाकेतलोकप्राप्तराजसम्पत्तिं संवर्ण्य
राजकर्तृकगमनानन्तरकालिकप्रकटसाकेतलोकजनवृत्तान्तं वर्णयन्नाह-- तत
इत्यादिभिः । परिसमुत्सुकं रामवृत्तान्तश्रवणफलकराजदर्शनौत्सुक्यविशिष्टं
यत्सर्वं प्रकटायोध्याजनजातं यावत्सूर्योदयं सूर्योदयपर्यन्तं तस्थौ
तज्जनजातमनुपसम्प्राप्तं बहिर्गमनाभावविशिष्टराजानं ज्ञात्वा स्वित् इदं
राजानागमनं किं किंनिमित्तकमित्युपशङ्कितं शङ्कां प्राप
उपलक्ष्येत्यध्याहृतम्  ॥  २।६५।११  ॥   

  

अथेति । अथ सूर्योदयानन्तरं कोशलेन्द्रस्य दशरथस्य अनन्तराः समीवर्तिन्यः
याः स्त्रियस्तास्तु शयनं शय्यां प्रति सङ्गम्य भर्तारं राजानं
प्रत्यबोधयन्  ॥  २।६५।१२  ॥   

  

अथेति । अथ प्रबोधनानन्तरं तत्प्रबोधोपलम्भाभावानन्तरमित्यर्थः ।
उचितवृत्ताः उचितं योग्यं वृत्तं बोधनविषयिणी प्रवृत्तिर्यासां ताः
स्त्रियः विनयेन नम्रतया नयेन यथोचितरीत्या अस्य राज्ञः शयनं शय्यां
स्पृष्ट्वा अत्रास्ति नास्ति वेति शङ्कानिवृत्त्यर्थं संस्पृश्य
किञ्चिद्राजनित्यधार्यं वस्त्रादिकमपि न उपलेभिरे शय्यायां न प्रापुः ।
एतेन सवस्त्राभरणशरीरसहितः साकेतलोकं जगामेति सूचितम्  ॥  २।६५।१३  ॥   

  

ता इति । राज्ञः चेष्टासञ्चलनादिषु चेष्टा कायव्यापारः असञ्चलनादयः
प्रकृतिविपर्यासाभावप्रभृतयः तेषु प्राणेषु इन्द्रियेषु च शङ्किताः
स्वप्नशीलज्ञाः स्वप्नसूचकस्वभावज्ञानवत्यस्ताः अमृतपाणयस्ताः
राजदर्शनार्थमागताः वेपथुपरीताः राजशरीराद्यदर्शनेन कम्पयुक्तदेहाः
स्त्रियः प्रतिस्रोतस्तृणाग्राणां स्रोतः
समीपोद्भूतवेतसप्रभृतिकोमलतृणाग्रभागानां सदृशं कम्पवत्त्वेन तुल्यं यथा
स्यात्तथा सञ्चकाशिरे, यद्वा ताः अदृष्टराजशरीराः स्वप्नशीलज्ञास्ताः
अमृतपाणयः राज्ञः स्त्रियः चेष्टादिषु स्वकायव्यापारादिषु शङ्किताः अत एव
तृणाग्राणां सदृशं वेपथुपरीताः सत्यः सञ्चकाशिरे । सार्धश्लोक एकान्वयी ।
"तश्चौरामृतपुच्छेषु" इति मेदिनी  ॥  २।६५।१४  ॥   

  

अथेति । अथ प्रकम्पप्राप्त्यनन्तरं पार्थिवं पार्थिवशयनस्थानमेव दृष्ट्वा
सन्दिहानानां सन्देहमानानां स्त्रीणां यत्पापं दुःखदायकत्वेन पापसदृशं
स्वलोकान्तरगमनमित्यर्थः । आशङ्कितं राज्ञा कथितमित्यर्थः । तत्तस्य
विनिश्चयस्तदा तस्मिन्काले जज्ञे पार्थिवमित्यत्र तस्येदमित्यण् । नच
तदपवादस्य वृद्धाच्छ इत्यस्य प्रवृत्त्या कथमणुच्यत इति वाच्यं "सञ्ज्ञायां
वा" इत्यनेन वृद्धसञ्ज्ञायां वैकल्पिकत्वात्तस्याः
प्राप्ताप्राप्तविभाषात्वेन "वृद्धिर्यस्याचामादि--" इत्यस्यापि
निवर्तिकात्वादिति दिक् । अर्धद्वयमेकान्वयि  ॥  २।६५।१५  ॥   

  

कौशल्येति । पुत्रशोकेन पराजिते अत एव कालसमन्विते अन्तकालयुक्ते इव
प्रसुप्ते कौशल्यासुमित्रा च न प्रबुध्येते जागृतः  ॥  २।६५।१६  ॥   

  

निष्प्रभेति । शोकेन सन्नता पराभूता सन्नादुःखिता कौशल्या तिमिरावृता
अन्धकाराच्छन्ना तारेव न व्यराजत अशोभत  ॥  २।६५।१७  ॥   

  

कौसल्येति । राज्ञो ऽनन्तरं समीपे विद्यमाना या कौशल्या न विभ्राजतेस्म सा
कौशल्या तदनन्तरं तत्सन्निधौ विद्यमाना सुमित्रा च न विभ्राजते स्म अत एव
देवी शेषराजपत्नी न विभ्राजते स्म  ॥  २।६५।१८  ॥   

  

ते इति । उभे कौशल्यासुमित्रे देव्यौ सुप्ते इव दृष्ट्वा नृपं नृपसम्बन्धि
शयनं तमाकाशमिव शून्यं दृष्ट्वा विद्यमानमन्तःपुरमुद्गतालयं प्राप्ताः
प्राणा इन्द्रियाणि यस्य तदिव अत एव सुप्तं स्वापाश्रयीभूतमिव अदृश्यत ।
नृपशब्दः इदमर्थाण्णन्तः वृद्ध्यभावस्तु सञ्ज्ञापूर्वकविधेरनित्यत्वात्  ॥ 
२।६५।१९  ॥   

  

तत इति । ततः राजदर्शनाभावाद्यनन्तरं वराङ्गनाः राजपत्न्यः प्रचुक्रुशुः
तत्र दृष्टान्तः स्थानात्स्वसमीपात्प्रच्युतः क्वचिद्गतः यूथपो यासां ताः
करेणव इव  ॥  २।६५।२०  ॥   

  

तासामिति । कौशल्या सुमित्रा च आक्रन्दशब्देन रोदनस्वनेन त्यक्तनिद्रे
त्यक्ता विनष्टा निद्रा तत्सदृशमूर्छा ययोस्ते अत एव उद्गतचेतने
प्राप्तचैतन्ये बभूवतुः  ॥  २।६५।२१  ॥   

  

कौसल्येति । पार्थिवं पार्थिवशय्यां धरणीतले पेततुः  ॥  २।६५।२२  ॥   

  

सेति । महीतले चेष्टमाना लुण्ठन्ती अत एव रजोध्वस्ता धूलीं प्राप्ता
कोशलेन्द्रदुहिता कौशल्या गगनच्युता तारेव न भ्राजते  ॥  २।६५।२३  ॥   

  

नृप इति । नृपे राजनि शान्तगुणे जाते पालकत्वाभावत्वं प्राप्ते सतीत्यर्थः
। भुवि पतितां कौशल्यां हतां नागवधूमिव अपश्यन्  ॥  २।६५।२४  ॥   

  

तत इति । कैकेयीप्रमुखाः केकयीप्रभृतयः निपेतुः  ॥  २।६५।२५  ॥   

  

ताभिरिति । क्रोशन्तीभिः ताभिः स्त्रीभिः बलवान् अतिवृद्धो नादः अनुद्रुतः
प्रापितः येन नादेन भूयः अधिकं यथा स्यात्तथा स्फीतीकृतः प्रवर्धितः नादः
प्रतिध्वनिरित्यर्थः, गृहं समनादयत् अतिनादविशिष्टमकरोत्  ॥  २।६५।२६  ॥   

  

तदिति । तासां स्त्रीणां परित्रस्तं अत्युद्वेगत्वेन सम्भ्रान्ताः ते एव
पर्युत्सुकाः वृत्तान्तश्रवणौत्सुक्यवन्तस्ते एव जनास्तैः आकुलं व्याप्तमत
एव तुमुलः वचनान्तरश्रवणाभावसम्पादकः आक्रन्दो यस्मिन्नत एव परितापेन आर्ता
व्याप्ताः बान्धवाः यस्मिन्नत एव दीनं क्षीणमत एव विक्लवं विक्लवकारकं
दर्शनं यस्य तद्दिष्टान्तं दिष्टस्य कालस्य अन्तः अभावो यस्मिंस्तं लोकम्
ईयुषः प्राप्तस्य नरदेवस्य वेश्म गृहं बभूव । अर्धचतुष्टयमेकान्वयि ।
"दिष्टं दैवे पुमान्काले" इति मेदिनी  ॥  २।६५।२७,२८  ॥   

  

अतीतमिति । पार्थिवर्षभमतीतं लोकान्तरगतमाज्ञाय परिवार्य शयनस्थानं
परिवृत्य बाहू प्रगृह्य अन्योन्यं गृहीत्वा करुणं रुदन्त्यः पत्नयः
तत्पत्न्यः व्यलपन् विविधमकथयन्  ॥  २।६५।२९  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे
पञ्चषष्टितमः सर्गः  ॥  २।६५  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/05-dasharatha-mRtyuH/065_antaHpurashokaH.md">
<details><summary><h3>तिलकम् ...{Loading}...</h3></summary>



अथेति  ॥  २।६५।१  ॥   

  

परमसङ्स्कारा व्याकरणादिशिक्षावन्तः परमालङ्कारा वा । मागधा
वंशावलीकीर्तकाः । "मङ्गलाः" इति पाठे ऽपि मङ्गलपाठकास्त एव उत्तमश्रुता
उत्तमं श्रुतं वंशपरम्पराश्रवणमेषां ते मागधाः । श्रुतिशीला
गायकास्तन्त्रीनादविभाजनशीला गायकाः पृथक्पृथङ् निगदन्तः
स्वस्वमार्गानुसारेणेति शेषः  ॥  २।६५।२  ॥   

  

उदात्तमुचैःस्वरेणाभिहिता आशिषो यैस्तेषां प्रासादानामाभोगेषु मध्येषु
विस्तीर्णः प्रतिध्वनिनेति शेषः  ॥  २।६५।३  ॥   

  

पाणिवादकाः पाणिवादनशीलाः अपदानानि राज्ञां वृत्ताद्भुतकर्माण्युदाहृत्य
तदनुगतं पाणिवादान्यवादयन्  ॥  २।६५।४  ॥   

  

सस्वनुः फणादित्वात्पक्षे एत्वाभ्यासलोपाभावः । ये राजकुलगोचरा
राजकुलवासयोग्या ये शुकादयः  ॥  २।६५।५  ॥   

  

तैः पूर्वश्लोकोक्तैः शुकादिभिर्व्याहृताः पुण्यशब्दाः काशीगङ्गादिरूपाः
गाथानां केवलगायकानामाशीर्गेयमाशीर्वादप्रधानं गानं यद्वा गाथा राज्ञां
चरित्रादिप्रतिपादिकास्तासामाशीर्वादघटितं गानमित्यर्थः  ॥  २।६५।६  ॥   

  

पर्युपस्थानं परिचर्या स्त्रीभिर्वर्षवरैः षण्ढैश्च भूयिष्ठाः । "षण्ढो
वर्षवरस्तुल्यौ" । परिचारका इति शेषः  ॥  २।६५।७  ॥   

  

स्नानशिक्षाज्ञाः स्नानविधिज्ञाः यद्वारुणोदयात्पूर्वमेवोषसि स्नानार्थं
जलाद्यानेतव्यमिति शिक्षाज्ञाः  ॥  २।६५।८  ॥   

  

मङ्गलालम्भनीयानि मङ्गलार्थमालम्भनीयानि स्पर्शनीयानि गवादीनि । "आलम्भः
स्पर्शहिंसयोः" । प्रशानीयानि गङ्गोदकादीनि । दन्तधावनानन्तरं गण्डूषत्वेन
प्राशनीयानि यानि नारीकेलोदकजीरकोदकानि च उपस्करा दर्पणवस्त्राभरणादयः
कुमारीबहुलाः कुमार्यो बहुला यासु ताः स्त्रियो वरनार्यः  ॥  २।६५।९  ॥   

  

आभिहारिकं प्रातःसमये राज्ञो यदभिहर्तव्यं मङ्गलार्थमानेतव्यम्, तत्सर्वं
सर्वलक्षणयुक्तं सर्वं विधिवदर्चितं यथायोग्यं बहूकृतं सुगुणं च
तल्लक्ष्मीवच्च  ॥  २।६५।१०  ॥   

  

परिसमुत्सुकं राजदर्शनं प्रतीति शेषः तस्थौ ततो
ऽनुपसंप्राप्तमप्राप्तराजदर्शनमत एव किंस्विदित्युपशङ्कितमभूत्  ॥  २।६५।११
 ॥   

  

शयनं प्रति अनन्तरा आसन्नाः कौसल्यादिव्यतिरिक्ताः
प्रत्यबोधयन्प्रतिबोधनोचितमृदुविनीतवचनैः स्पर्शैश्च  ॥  २।६५।१२  ॥   

  

उचितवृत्ताः स्पर्शनादिव्यापारोचिताः किंचिदपि जीवच्चेष्टादि  ॥  २।६५।१३
 ॥   

  

स्वप्नशीलज्ञाः स्वप्नप्रभावज्ञाः सञ्चलनादिषु हृदयकरमूलनाडिषु चेष्टां
नोपलेभिरे ततो वेपथुयुक्ताः राज्ञः प्राणेषु शङ्किता आसन्  ॥  २।६५।१४  ॥   

  

प्रतिस्रोति इति । स्रोतोभिमुखस्थितवेतसादितृणाग्राणां सदृशं कम्पं
सञ्चकाशिरे प्रकाशितवत्यः प्राप्ता इति यावत् । सन्देहमानानां सन्दिहानानां
यदाशङ्कितं पापं मरणपूर्वं राज्ञेति शेषः । तस्य निश्चयो जज्ञे जातः  ॥ 
२।६५।१५ ॥   

  

यथाकालसमन्विते मृते इव, यद्वा यथाकालसमन्विते बह्वीषु रात्रिषु दुःखतो
जागरणादयथाकाले प्रत्युषसि निद्रया समन्विते इत्यर्थः  ॥  २।६५।१६  ॥   

  

शोकेन सन्नोपहता संनता सुप्तिवशसङ्कुचितहस्तपादादिकरणा । कौसल्येति
अत्रसुप्तेति  

शेषः  ॥  २।६५।१७  ॥   

  

न विभ्राजते न विशेषेण भ्राजते । तत्र हेतुः-- शोकेत्यादि  ॥  २।६५।१८  ॥   

  

ते उभे देव्यौ प्रश्वासादिना सुप्ते दृष्ट्वा नृपं च तं सुप्तमेव सन्तं
तदवस्थायामेवोद्गतप्राणं लक्षणतो दृष्ट्वा सर्वमेवान्तःपुरमुद्गतप्राणं
तत्कल्पमदृश्यत । "अमन्यत" इति पाठे ऽन्तःपुरं कर्तृ
नृपमुद्गतप्राणममन्यतेत्यर्थः । तीर्थस्तु
अदृश्यतेत्येतत्परस्परमपश्यदित्यर्थ व्याचष्टे  ॥  २।६५।१९  ॥   

  

स्थानाद्वासस्थानात्प्रच्युतो यूथपो महागजो यासां ताः करेणव इव
प्रचुक्रुशुरित्यन्वयः  ॥  २।६५।२०,२१  ॥   

  

हा भर्तेति । हा भर्तरितीत्यर्थः  ॥  २।६५।२२  ॥   

  

अयोध्याजनपदवाची कोशलशब्दस्तालव्यमध्यः कौसल्यापितृदेशवाची तु दन्त्यमध्यः
 ॥  २।६५।२३  ॥   

  

शान्तगुणे उपशान्तजीवनधर्मे  ॥  २।६५।२४,२५  ॥   

  

ताभिः कैकेयीप्रभृतिभिः पश्चादन्तःपुरं प्रविष्टाभिः स्वनादेन
प्रथमप्रविष्टानां स्त्रीणां बलवान्नादो ऽनुद्रुतो युक्तः अभूदिति शेषः,
येनानुद्रवणेन स्फीतीकृतो वर्धितः स नादो भूयो ऽधिकं तद्गेहं
समनादयद्व्याप्तवान् । तीर्थस्तु-- "येन स्थिरीकृतं भूयः" इति पठित्वा येन
नादेन स्थिरीकृतं मुखरितं तद्गृहं कर्तृ भूयो ऽत्यर्थं
समनादयदनददित्यर्थमाह  ॥  २।६५।२६  ॥   

  

पर्युत्सुकजनाकुलं पूर्ववृत्तान्तज्ञानाय पर्युत्सुकजननिबिडम्  ॥  २।६५।२७
 ॥   

  

दिष्टान्तं कालधर्ममुपेयुषः प्राप्तस्य सद्म
परित्रस्तसंभ्रान्तत्वादिगुणविशिष्टं बभूव  ॥  २।६५।२८  ॥   

  

अतीतं मृतं पत्नयः पत्न्यः बाहु प्रगृह्याभिहृत्य अनाथवदनाथार्हम्  ॥ 
२।६५।२९ ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे पञ्चषष्टितमः सर्गः  ॥  २।६५  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/05-dasharatha-mRtyuH/065_antaHpurashokaH.md">
<details><summary><h3>द्राविडपाठः ...{Loading}...</h3></summary>



  
अथ रात्र्यां व्यतीतायां प्रातरेवापरेऽहनि।  
वन्दिनः पर्युपातिष्ठंस्तत्पार्थिवनिवेशनम् ॥ 2.65.1 ॥   
सूताः परमसंस्कारामङ्गलाश्चोत्तमश्रुताः।  
गायकाः स्तुतिशीलाश्च निगदन्तः पृथक् पृथक् ॥ 2.65.2 ॥   
राजानं स्तुवतां तेषामुदात्ताभिहिताशिषाम्।  
प्रासादाभोगविस्तीर्णः स्तुतिशब्दो ह्यवर्तत ॥ 2.65.3 ॥   
ततस्तु स्तुवतां तेषां सूतानां पाणिवादकाः।  
अपदानान्युदाहृत्य पाणिवादानवादयन् ॥ 2.65.4 ॥   
तेन शब्देन विहगाः प्रतिबुद्धा विसस्वनुः।  
शाखास्थाः पञ्जरस्थाश्च ये राजकुलगोचराः ॥ 2.65.5 ॥   
व्याहृताः पुण्यशब्दाश्च वीणानां चापि निस्वनाः।  
आशीर्गेयं च गाथानां पूरयामास वेश्म तत् ॥ 2.65.6 ॥   
ततः शुचिसमाचाराः पर्युपस्थानकोविदाः।  
स्त्रीवर्षधरभूयिष्ठा उपतस्थुर्यथापुरम् ॥ 2.65.7 ॥   
हरिचन्दनसम्पृक्तमुदकं काञ्चनैर्घटैः।  
आनिन्युः स्नानशिक्षाज्ञा यथाकालं यथाविधि ॥ 2.65.8 ॥   
मङ्गलालम्भनीयानि प्राशनीयान्युपस्करान्।  
उपनिन्युस्तथाप्यन्याः कुमारीबहुलाः स्त्रियः ॥ 2.65.9 ॥   
सर्वलक्षणसम्पन्नं सर्वं विधिवदर्चितम्।  
सर्वं सुगुणलक्ष्मीवत्तद्बभूवाभिहारिकम् ॥ 2.65.10 ॥   
तत्तु सूर्योदयं यावत्सर्वं परिसमुत्सुकम्।  
तस्थावनुपसम्प्राप्तं किंस्विदित्युपशङ्कितम् ॥ 2.65.11 ॥   
अथा याः कोसलेन्द्रस्य शयनं प्रत्यनन्तराः।  
ताः स्त्रियस्तु समागम्य भर्तारं प्रत्यबोधयन् ॥ 2.65.12 ॥   
तथाप्युचितवृत्तास्ता विनयेन नयेन च।  
न ह्यस्य शयनं स्पृष्ट्वा किञ्चिदप्युपलेभिरे ॥ 2.65.13 ॥   
ता वेपथुपरीताश्च राज्ञः प्राणेषु शङ्किताः।  
प्रतिस्रोतस्तृणाग्राणां सदृशं सञ्चकाशिरे ॥ 2.65.14 ॥   
अथ संवेपमानानां स्त्रीणां दृष्ट्वा च पार्थिवम्।  
यत्तदाशङ्कितं पापं तस्य जज्ञे विनिश्चयः ॥ 2.65.15 ॥   
कौसल्या च सुमित्रा च पुत्रशोकपराजिते।  
प्रसुप्ते न प्रबुध्येते यथाकालसमन्विते ॥ 2.65.16 ॥   
निष्प्रभा च विवर्णा च सन्ना शोकेन सन्नता।  
न व्यराजत कौसल्या तारेव तिमिरावृता ॥ 2.65.17 ॥   
कौसल्यानन्तरं राज्ञः सुमित्रा तदनन्तरम्।  
न स्म विभ्राजते देवी शोकाश्रुलुलितानना ॥ 2.65.18 ॥   
ते च दृष्ट्वा तथा सुप्ते उभे देव्यौ च तु नृपम्।  
सुप्तमेवोद्गतप्राणमन्तःपुरमदृश्यत ॥ 2.65.19 ॥   
ततः प्रचुक्रुशुर्दीनाः सस्वरं ता वराङ्गनाः।  
करेणव इवारण्ये स्थानप्रच्युतयूथपाः ॥ 2.65.20 ॥   
तासामाक्रन्दशब्देन सहसोद्गतचेतने।  
कौसल्या च सुमित्रा च त्यक्तनिद्रे बभूवतुः ॥ 2.65.21 ॥   
कौसल्या च सुमित्रा च दृष्ट्वा स्पृष्ट्वा च पार्थिवम्।  
हा नाथेति परिक्रुश्य पेततुर्धरणीतले ॥ 2.65.22 ॥   
सा कोसलेन्द्रदुहिता वेष्टमाना महीतले।  
न बभ्राज रजोध्वस्ता तारेव गगनाच्च्युता ॥ 2.65.23 ॥   
नृपे शान्तगुणे जाते कौसल्यां पतितां भुवि।  
अपश्यंस्ताः स्त्रियः सर्वा हतां नागवधूमिव ॥ 2.65.24 ॥   
ततः सर्वा नरेन्द्रस्य कैकेयीप्रमुखाः स्त्रियः।  
रुदन्त्यः शोकसन्तप्ता निपेतुर्गतचेतनाः ॥ 2.65.25 ॥   
ताभिः स बलवान्नादः क्रोशन्तीभिरनुद्रुतः।  
येन स्थिरीकृतं भूयस्तद्गृहं समनादयत् ॥ 2.65.26 ॥   
तत्समुत्त्रस्तसम्भ्रान्तं पर्युत्सुकजनाकुलम्।  
सर्वतस्तुमुलाक्रन्दं परितापार्तबान्धवम् ॥ 2.65.27 ॥   
सद्योप निपतितानन्दं दीनविक्लवदर्शनम्।  
बभूव नरदेवस्य सद्म दिष्टान्तमीयुषः ॥ 2.65.28 ॥   
अतीतमाज्ञाय तु पार्थिवर्षभं यशस्विनं सम्परिवार्यपत्नयः।  
भृशं रुदन्त्यः करुणं सुदुःखिताः प्रगृह्य बाहू व्यलपन्ननाथवत् ॥ 2.65.29 ॥   

</details>
</div>
