+++
title = "गणेशस्तोत्रम्"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2931"
source_url = "https://www.ebharatisampat.in/readbook3.php?bookid=Mjg4ODM1Njg5NDYzMTgy&pageno=MjI0MjQyNjk5NTk="

+++
[[गणेशस्तोत्रम्	Source: [EB](https://www.ebharatisampat.in/readbook3.php?bookid=Mjg4ODM1Njg5NDYzMTgy&pageno=MjI0MjQyNjk5NTk=)]]

\[




गङ्गास्तोत्रम्


देवि सुरेश्वरि भगवति गंगे त्रिभुवनतारिणि तरल तरंगे \।  
शंकर मौलिविहारिणि विमले मम मति रास्तां तव पद कमले \।\।१\।\।  
भागिरथि सुखदायिनि मातः तव जलमहिमा निगमे ख्यातः \।  
नाहं जाने तव महिमानं पाहि कृपामयि मामज्नानम् \।\।२\।\।  
हरि पद पाद्य तरंगिणि गंगे हिमविधुमुक्ताधवलतरंगे \।  
दूरीकुरु मम दुष्कृति भारं कुरु कृपया भव सागर पारम् \।\।३\।\।  
तव जलममलं येन निपीतं परमपदं खलु तेन गृहीतम् \।  
मातर्गंगे त्वयि यो भक्तः किल तं द्रष्टुं न यमः शक्तः \।\।४\।\।  
पतितोद्धारिणि जाह्नवि गंगे खण्डित गिरिवरमण्डित भंगे \।  
भीष्म जननि हे मुनिवरकन्ये पतितनिवारिणि त्रिभुवन धन्ये \।\।५\।\।  
कल्पलतामिव फलदाम् लोके प्रणमति यस्त्वां न पतति शोके \।  
पारावारविहारिणि गंगे विमुखयुवति कृततरलापांगे \।\।६\।\।  
तव चेन्मातः स्रोतः स्नातः पुनरपि जठरे सोपि न जातः \।  
नरकनिवारिणि जाह्नवि गंगे कलुषविनाशिनि महिमोत्तुंगे \।\।७\।\।  
पुनरसदंगे पुण्यतरंगे जय जय जाह्नवि करुणापांगे \।  
इन्द्रमुकुटमणिराजितचरणे सुखदे शुभदे भृत्यशरण्ये \।\।८\।\।  
रोगं शोकं तापं पापं हर मे भगवति कुमति कलापम् \।  
त्रिभुवनसारे वसुधाहारे त्वमसि गतिर्मम खलु संसारे \।\।९\।\।  
अलकानंदे परमानंदे कुरु करुणामयि कातरवन्द्ये \।  
तव तट निकटे यस्य निवासः खलु वैकुण्ठे तस्य निवासः \।\।१०\।\।  
वरमिह मीरे कमठो मीनः किं वा तीरे शरटः क्षीणः \।  
अथवा श्वपचो मलिनो दीनः तव न हि दूरे नृपतिकुलीनः \।\।११\।\।  
भो भुवनेश्वरि पुण्ये धन्ये देवि द्रवमयि मुनिवरकन्ये \।  
गंगास्तवमिमममलं नित्यं पठति नरो यः स जयति सत्यम् \।\।१२\।\।  
येषां हृदये गंगा भक्तिः तेषां भवति सदा सुखमुक्तिः \।  
मधुराकन्ता पञ्झटिकाभिः परमानन्दकलित ललिताभिः \।\।१३\।\।  
गंगास्तोत्रमिदं भवसारं वांछितफलदम् विमलं सारम् \।  
शंकरसेवक शंकर रचितं पठति सुखीः तव इति च समाप्तम् \।\।१४\।\।




\]
