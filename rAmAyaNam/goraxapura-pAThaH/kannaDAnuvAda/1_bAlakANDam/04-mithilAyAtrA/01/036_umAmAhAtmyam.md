+++
title = "०३६ उमामाहत्म्यम्"
title_english = "036 Legend of Uma and her curse"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-036-Uma_Mahathyam.mp3"></div>
</details>



<details><summary>ಭಾಗಸೂಚನಾ</summary>

ದೇವತೆಗಳು ಶಿವ-ಪಾರ್ವತಿಯರನ್ನು ಸುರತಕ್ರೀಡೆಯಿಂದ ವಿಮುಖರನ್ನಾಗಿ ಮಾಡಿದುದು, ದೇವತೆಗಳಿಗೆ ಮತ್ತು ಭೂಮಿಗೆ ಉಮಾದೇವಿಯ ಶಾಪ
</details>

###### 1


<details><summary>ಮೂಲಮ್</summary>

ಉಕ್ತವಾಕ್ಯೇ ಮುನೌ ತಸ್ಮಿನ್ನುಭೌ ರಾಘವಲಕ್ಷ್ಮಣೌ ।  
ಅಭಿನಂದ್ಯ ಕಥಾಂ ವೀರಾವೂಚತುರ್ಮುನಿಪುಂಗವಮ್ ॥
</details>

<details><summary>ಅನುವಾದ</summary>

ವಿಶ್ವಾಮಿತ್ರರು ಇಷ್ಟು ಹೇಳಿ ಸುಮ್ಮನಾದಾಗ ಶ್ರೀರಾಮ-ಲಕ್ಷ್ಮಣ ವೀರರಿಬ್ಬರು ಅವರು ಹೇಳಿದ ಕಥೆಯನ್ನು ಪ್ರಶಂಸಿಸುತ್ತಾ ಮುನಿವರ ವಿಶ್ವಾಮಿತ್ರರಲ್ಲಿ ಇಂತೆಂದರು.॥1॥
</details>

###### 2


<details><summary>ಮೂಲಮ್</summary>

ಧರ್ಮಯುಕ್ತಮಿದಂ ಬ್ರಹ್ಮನ್ ಕಥಿತಂಪರಮಂ ತ್ವಯಾ ।  
ದುಹಿತುಃ ಶೈಲರಾಜಸ್ಯ ಜ್ಯೇಷ್ಠಾಯಾ ವಕ್ತುಮರ್ಹಸಿ ।  
ವಿಸ್ತರಂ ವಿಸ್ತರಜ್ಞೋಽಸಿ ದಿವ್ಯಮಾನುಷಸಂಭವಮ್ ॥
</details>

<details><summary>ಅನುವಾದ</summary>

ಬ್ರಹ್ಮರ್ಷಿಗಳೇ! ತಾವು ಬಹಳ ಉತ್ತಮ ಧರ್ಮಯುಕ್ತ ಕಥೆಯನ್ನು ಹೇಳಿದಿರಿ. ಈಗ ತಾವು ಗಿರಿರಾಜ ಹಿಮವಂತನ ಜೇಷ್ಠಪುತ್ರಿ ಗಂಗೆಯು ದೇವಲೋಕಕ್ಕೆ ಹೋದುದು, ಅಲ್ಲಿಂದ ಮನುಷ್ಯಲೋಕಕ್ಕೆ ಬಂದುದು, ಮುಂತಾದ ಸಂಗತಿಗಳನ್ನು ವಿಸ್ತಾರವಾಗಿ ತಿಳಿಸಿರಿ. ಏಕೆಂದರೆ ನೀವು ವಿಸ್ತೃತ ವೃತ್ತಾಂತವನ್ನು ಬಲ್ಲವರಾಗಿದ್ದೀರಿ.॥2॥
</details>

###### 3


<details><summary>ಮೂಲಮ್</summary>

ತ್ರೀನ್ ಪಥೋ ಹೇತುನಾ ಕೇನ ಪ್ಲಾವಯೇಲ್ಲೋಕಪಾವನೀ ।  
ಕಥಂ ಗಂಗಾ ತ್ರಿಪಥಗಾ ವಿಶ್ರುತಾ ಸರಿದುತ್ತಮಾ ॥
</details>

<details><summary>ಅನುವಾದ</summary>

ಲೋಕಗಳನ್ನು ಪವಿತ್ರಗೊಳಿಸುವ ಗಂಗೆಯು ಯಾವ ಕಾರಣದಿಂದ ಮೂರು ಲೋಕಗಳಲ್ಲಿ ಹರಿದಳು. ನದಿಗಳಲ್ಲಿ, ಶ್ರೇಷ್ಠ ಗಂಗೆಯು ‘ತ್ರಿಪಥಗೆ’ ಎಂದು ಹೇಗೆ ಪ್ರಸಿದ್ಧಳಾದಳು.॥3॥
</details>

###### 4


<details><summary>ಮೂಲಮ್</summary>

ತ್ರಿಷು ಲೋಕೇಷು ಧರ್ಮಜ್ಞ ಕರ್ಮಭಿಃ ಕೈಃ ಸಮನ್ವಿತಾ ।  
ತಥಾ ಬ್ರುವತಿ ಕಾಕುತ್ಸ್ಥೇ ವಿಶ್ವಾಮಿತ್ರಸ್ತಪೋಧನಃ ॥  
ನಿಖಿಲೇನ ಕಥಾಂ ಸರ್ವಾಮೃಷಿಮಧ್ಯೇ ನ್ಯವೇದಯತ್ ।
</details>

<details><summary>ಅನುವಾದ</summary>

ಧರ್ಮಜ್ಞರಾದ ಮಹರ್ಷಿಯೇ! ಮೂರು ಲೋಕಗಳಲ್ಲಿ ಆಕೆಯು ಮೂರು ಪ್ರವಾಹದಿಂದ ಯಾವ-ಯಾವ ಕಾರ್ಯ ಮಾಡುತ್ತಿರುವಳು? ಶ್ರೀರಾಮಚಂದ್ರನು ಹೀಗೆ ಪ್ರಶ್ನಿಸಿದಾಗ ತಪೋಧನರಾದ ವಿಶ್ವಾಮಿತ್ರರು ಮುನಿಗಳ ಸಮಾಜದಲ್ಲಿ ಗಂಗೆಗೆ ಸಂಬಂಧಿಸಿದ ಎಲ್ಲ ಕಥೆಯನ್ನು ವಿಸ್ತಾರವಾಗಿ ತಿಳಿಸತೊಡಗಿದರು.॥4॥
</details>

###### 5


<details><summary>ಮೂಲಮ್</summary>

ಪುರಾ ರಾಮ ಕೃತೋದ್ವಾಹಃ ಶಿತಿಕಂಠೋ ಮಹಾತಪಾಃ ॥  
ದೃಷ್ಟ್ವಾಚ ಭಗವಾನ್ ದೇವೀಂ ಮೈಥುನಾಯೋಪಚಕ್ರಮೇ ।
</details>

<details><summary>ಅನುವಾದ</summary>

ಶ್ರೀರಾಮಾ! ಹಿಂದೆ ಮಹಾತಪಸ್ವೀ ಭಗವಾನ್ ನೀಲಕಂಠನು ಉಮಾದೇವಿಯೊಂದಿಗೆ ವಿವಾಹ ಮಾಡಿಕೊಂಡು ಆಕೆಯನ್ನು ನವವಧುವಾಗಿ ತನ್ನ ಬಳಿಗೆ ಬಂದಾಗ ರತಿಕ್ರೀಡೆಯನ್ನು ಆರಂಭಿಸಿದನು.॥5॥
</details>

###### 6


<details><summary>ಮೂಲಮ್</summary>

ತಸ್ಯ ಸಂಕ್ರೀಡಮಾನಸ್ಯ ಮಹಾದೇವಸ್ಯ ಧೀಮತಃ ।  
ಶಿತಿಕಂಠಸ್ಯ ದೇವಸ್ಯ ದಿವ್ಯಂ ವರ್ಷಶತಂ ಗತಮ್ ॥
</details>

<details><summary>ಅನುವಾದ</summary>

ಪರಮ ಧೀಮಂತ ಮಹಾದೇವ ಭಗವಾನ್ ನೀಲಕಂಠನು ಉಮಾದೇವಿಯೊಂದಿಗೆ ಕ್ರಿಡಿಸುತ್ತಾ ನೂರು ದಿವ್ಯ ವರ್ಷಗಳು ಕಳೆದುಹೋದವು.॥6॥
</details>

###### 7


<details><summary>ಮೂಲಮ್</summary>

ನ ಚಾಪಿ ತನಯೋ ರಾಮ ತಸ್ಯಾಮಾಸೀತ್ಪರಂತಪ ।  
ಸರ್ವೇ ದೇವಾಃ ಸಮುದ್ಯುಕ್ತಾಃ ಪಿತಾಮಹ ಪುರೋಗಮಾಃ ॥
</details>

<details><summary>ಅನುವಾದ</summary>

ಪರಂತಪ ರಾಮಾ! ಇಷ್ಟು ವರ್ಷಗಳವರೆಗೆ ವಿಹಾರ ಮುಗಿದ ಮೇಲೆಯೂ ಮಹಾದೇವನಿಗೆ ಉವಾದೇವಿಯ ಗರ್ಭದಿಂದ ಯಾವ ಸಂತಾನವೂ ಆಗಲಿಲ್ಲ. ಇದನ್ನು ನೋಡಿ ಬ್ರಹ್ಮಾದಿದೇವತೆಗಳು ಅವನನ್ನು ತಡೆಯಲು ಉದ್ಯುಕ್ತರಾದರು.॥7॥
</details>

###### 8


<details><summary>ಮೂಲಮ್</summary>

ಯದಿಹೋತ್ಪದ್ಯತೇ ಭೂತಂ ಕಸ್ತತ್ ಪ್ರತಿಸಹಿಷ್ಯತಿ ।  
ಅಭಿಗಮ್ಯ ಸುರಾಃ ಸರ್ವೇ ಪ್ರಣಿಪತ್ಯೇದಮಬ್ರುವನ್ ॥
</details>

<details><summary>ಅನುವಾದ</summary>

ಇಷ್ಟು ದೀರ್ಘ ಕಾಲದ ಬಳಿಕ ರುದ್ರನ ತೇಜದಿಂದ ಉಮಾದೇವಿಯ ಗರ್ಭದಿಂದ ಯಾವುದಾದರೂ ಮಹಾಪ್ರಾಣಿ ಪ್ರಕಟವಾದರೆ ಆ ತೇಜವನ್ನು ಯಾರು ಸಹಿಸಬಲ್ಲರು? ಎಂದು ಯೋಚಿಸುತ್ತಾ ದೇವತೆಗಳೆಲ್ಲ ಶಿವನ ಬಳಿಗೆ ಹೋಗಿ ಇಂತೆಂದರು.॥8॥
</details>

###### 9


<details><summary>ಮೂಲಮ್</summary>

ದೇವದೇವ ಮಹಾದೇವ ಲೋಕಸ್ಯಾಸ್ಯ ಹಿತೇ ರತ ।  
ಸುರಾಣಾಂ ಪ್ರಣಿಪಾತೇನ ಪ್ರಸಾದಂ ಕರ್ತುಮರ್ಹಸಿ ॥
</details>

<details><summary>ಅನುವಾದ</summary>

ಲೋಕಹಿತದಲ್ಲಿ ತತ್ಪರನಾಗಿರುವ ದೇವ ದೇವ ಮಹಾದೇವನೇ! ದೇವತೆಗಳು ನಿನಗೆ ವಂದಿಸುತ್ತಿರುವರು. ಇದರಿಂದ ಪ್ರಸನ್ನನಾಗಿ ನೀನು ಈ ದೇವತೆಗಳ ಮೇಲೆ ಕೃಪೆ ಮಾಡು.॥9॥
</details>

###### 10


<details><summary>ಮೂಲಮ್</summary>

ನ ಲೋಕಾ ಧಾರಯಿಷ್ಯಂತಿ ತವ ತೇಜಃ ಸುರೋತ್ತಮ ।  
ಬ್ರಾಹ್ಮೇಣ ತಪಸಾ ಯುಕ್ತೋದೇವ್ಯಾಸಹ ತಪಶ್ಚರ ॥
</details>

<details><summary>ಅನುವಾದ</summary>

ಸುರಶ್ರೇಷ್ಠನೇ! ಈ ಲೋಕ ನಿನ್ನ ತೇಜವನ್ನು ಧರಿಸಲಾರದು. ಆದ್ದರಿಂದ ನೀನು ಕ್ರೀಡೆಯಿಂದ ನಿವೃತ್ತನಾಗಿ ದೇವಬೋಧಿತ ತಪಸ್ಸಿನಿಂದ ಯುಕ್ತನಾಗಿ ಉವಾದೇವಿಯೊಂದಿಗೆ ತಪಸ್ಸನ್ನು ಮಾಡು.॥10॥
</details>

###### 11


<details><summary>ಮೂಲಮ್</summary>

ತ್ರೈಲೋಕ್ಯಹಿತಕಾಮಾರ್ಥಂ ತೇಜಸ್ತೇಜಸಿ ಧಾರಯ ।  
ರಕ್ಷ ಸರ್ವಾನಿಮಾಂಲ್ಲೋಕಾನ್ನಾಲೋಕಂ ಕರ್ತುಮರ್ಹಸಿ ॥
</details>

<details><summary>ಅನುವಾದ</summary>

ಮೂರು ಲೋಕಗಳನ್ನು ಹಿತದ ಕಾಮನೆಯಿಂದ ನಿನ್ನ ತೇಜ (ವೀರ್ಯ)ವನ್ನು ನಿನ್ನಲ್ಲಿಯೇ ಧರಿಸಿಕೊಂಡು ಇವೆಲ್ಲ ಲೋಕಗಳನ್ನು ರಕ್ಷಿಸು. ಲೋಕಗಳನ್ನು ವಿನಾಶ ಮಾಡಬೇಡ.॥11॥
</details>

###### 12


<details><summary>ಮೂಲಮ್</summary>

ದೇವತಾನಾಂ ವಚಃ ಶ್ರುತ್ವಾ ಸರ್ವಲೋಕಮಹೇಶ್ವರಃ ।  
ಬಾಢಮಿತ್ಯಬ್ರವೀತ್ಸರ್ವಾನ್ ಪುನಶ್ಚೇದಮುವಾಚ ಹ ॥
</details>

<details><summary>ಅನುವಾದ</summary>

ದೇವತೆಗಳ ಈ ಮಾತನ್ನು ಕೇಳಿ ಸರ್ವಲೋಕ ಮಹೇಶ್ವರ ಶಿವನು ‘ಬಹಳ ಒಳ್ಳೆಯದು’ ಎಂದು ಹೇಳಿ ಅವರ ವಿನಂತಿಯನ್ನು ಸ್ವೀಕರಿಸಿ ಮತ್ತೆ ಅವರಲ್ಲಿ ಇಂತೆಂದನು-॥12॥
</details>

###### 13


<details><summary>ಮೂಲಮ್</summary>

ಧಾರಯಿಷ್ಯಾಮ್ಯಹಂ ತೇಜಸ್ತೇಜಸೈವ ಸಹೋಮಯಾ ।  
ತ್ರಿದಶಾಃ ಪೃಥಿವೀ ಚೈವ ನಿರ್ವಾಣಮಧಿಗಚ್ಛತು ॥
</details>

<details><summary>ಅನುವಾದ</summary>

ದೇವತೆಗಳಿರಾ! ಉಮಾ ಸಹಿತ ನಾವಿಬ್ಬರು ನಮ್ಮ ತೇಜವನ್ನು ನಮ್ಮಲ್ಲೇ ಧರಿಸಿಕೊಳ್ಳುವೆವು. ಪೃಥ್ವಿವಿಯೇ ಆದಿ ಎಲ್ಲ ಲೋಕಗಳ ನಿವಾಸಿಗಳು ಶಾಂತಿಯನ್ನು ಪಡೆಯಲಿ.॥13॥
</details>

###### 14


<details><summary>ಮೂಲಮ್</summary>

ಯದಿದಂ ಕ್ಷುಭಿತಂ ಸ್ಥಾನಾನ್ಮಮ ತೇಜೋಹ್ಯನುತ್ತಮಮ್ ।  
ಧಾರಯಿಷ್ಯತಿ ಕಸ್ತನ್ಮೇ ಬ್ರುವಂತು ಸುರಸತ್ತಮಾಃ ॥
</details>

<details><summary>ಅನುವಾದ</summary>

ಆದರೆ ಸುರಶ್ರೇಷ್ಠರೇ! ನನ್ನ ಈ ಸರ್ವೋತ್ತಮ ತೇಜ (ವೀರ್ಯ) ಕ್ಷುಬ್ಧವಾಗಿ ಸ್ಖಲಿತವಾದರೆ ಅದನ್ನು ಯಾರು ಧರಿಸಬಲ್ಲರು? - ಇದನ್ನು ಹೇಳಿರಿ.॥14॥
</details>

###### 15


<details><summary>ಮೂಲಮ್</summary>

ಏವಮುಕ್ತಾಸ್ತತೋ ದೇವಾಃ ಪ್ರತ್ಯೂಚುರ್ವೃಷಭದ್ವಜಮ್ ।  
ಯತ್ತೇಜಃ ಕ್ಷುಭಿತಂ ಹ್ಯೇದ್ಯ ತ್ತದ್ಧರಾ ಧಾರಯಿಷ್ಯತಿ ॥
</details>

<details><summary>ಅನುವಾದ</summary>

ಅವನು ಹೀಗೆ ಹೇಳಿದಾಗ ದೇವತೆಗಳು ವೃಷಭಧ್ವಜ ಶಿವನಲ್ಲಿ ಹೇಳಿದರು - ಭಗವಂತನೇ! ಇಂದು ನಿನ್ನ ತೇಜವು ಕ್ಷುಬ್ಧವಾಗಿ ಸ್ಖಲಿತವಾದರೆ ಅದನ್ನು ಪಥ್ವಿಯು ಧರಿಸುವಳು.॥15॥
</details>

###### 16


<details><summary>ಮೂಲಮ್</summary>

ಏವಮುಕ್ತಃ ಸುರಪತಿಃ ಪ್ರಮುಮೋಚ ಮಹಾಬಲಃ ।  
ತೇಜಸಾ ಪೃಥಿವೀ ಯೇನ ವ್ಯಾಪ್ತಾ ಸಗಿರಿಕಾನನಾ ॥
</details>

<details><summary>ಅನುವಾದ</summary>

ದೇವತೆಗಳ ಈ ಮಾತನ್ನು ಕೇಳಿ ಮಹಾಬಲೀ ದೇವೇಶ್ವರ ಶಿವನು ತನ್ನ ತೇಜವನ್ನು ವಿಸರ್ಜಿಸಿದನು. ಅದರಿಂದ ಪರ್ವತ ವನಗಳ ಸಹಿತ ಪಥ್ವಿಯು ವ್ಯಾಪ್ತಗೊಂಡಿತು.॥16॥
</details>

###### 17


<details><summary>ಮೂಲಮ್</summary>

ತತೋ ದೇವಾಃ ಪುನರಿದಮೂಚುಶ್ಚಾಪಿ ಹುತಾಶನಮ್ ।  
ಆವಿಶ ತ್ವಂ ಮಹಾತೇಜೋ ರೌದ್ರಂ ವಾಯುಸಮನ್ವಿತಃ ॥
</details>

<details><summary>ಅನುವಾದ</summary>

ಆಗ ದೇವತೆಗಳು ಅಗ್ನಿದೇವತೆಗೆ ಹೇಳಿದರು - ಅಗ್ನಿಯೇ! ನೀನು ವಾಯುವಿನ ಸಹಾಯದಿಂದ ಭಗವಾನ್ ಶಿವನ ಈ ಮಹಾ ತೇಜಸ್ಸನ್ನು ನಿನ್ನೊಳಗೆ ಇರಿಸಿಕೋ.॥17॥
</details>

###### 18


<details><summary>ಮೂಲಮ್</summary>

ತದಗ್ನಿನಾ ಪುನರ್ವ್ಯಾಪ್ತಂ ಸಂಜಾತಂ ಶ್ವೇತಪರ್ವತಮ್ ।  
ದಿವ್ಯಂ ಶರವಣಂ ಚೈವ ಪಾವಕಾದಿತ್ಯಸಂನಿಭಮ್ ॥
</details>

<details><summary>ಅನುವಾದ</summary>

ಅಗ್ನಿಯಿಂದ ವ್ಯಾಪ್ತವಾಗಿ ಆ ತೇಜವು ಬಿಳಿಯ ಬೆಟ್ಟವಾಗಿ ಮಾರ್ಪಟ್ಟಿತು. ಜೊತೆಗೆ ಅಲ್ಲಿ ದಿವ್ಯ ಜೊಂಡು ಹುಲ್ಲಿನ ವನವೂ ಪ್ರಕಟಗೊಂಡಿತು. ಅದು ಅಗ್ನಿ ಮತ್ತು ಸೂರ್ಯರಂತೆ ತೇಜಸ್ವಿಯಾಗಿ ಕಾಣುತ್ತಿತ್ತು.॥18॥
</details>

## (ಶ್ಲೋಕ - 19½)


<details><summary>ಮೂಲಮ್</summary>

ಯತ್ರ ಜಾತೋ ಮಹಾತೇಜಾಃ ಕಾರ್ತಿಕೇಯೋಽಗ್ನಿ ಸಂಭವಃ ।  
ಅಥೋಮಾಂ ಚ ಶಿವಂ ಚೈವ ದೇವಾಃ ಸರ್ಷಿಗಣಾಸ್ತಥಾ ॥  
ಪೂಜಯಾಮಾಸುರತ್ಯರ್ಥಂ ಸುಪ್ರೀತಮನಸಸ್ತದಾ ।
</details>

<details><summary>ಅನುವಾದ</summary>

ಅದೇ ವನದಲ್ಲಿ ಅಗ್ನಿಜನಿತ ಮಹತೇಜಸ್ವೀ ಕಾರ್ತಿಕೇಯನ ಪ್ರಾದುರ್ಭಾವವಾಯಿತು. ಅನಂತರ ಋಷಿಗಳ ಸಹಿತ ದೇವತೆಗಳು ಅತ್ಯಂತ ಪ್ರಸನ್ನ ಚಿತ್ತರಾಗಿ ಉಮಾದೇವಿಯನ್ನು ಹಾಗೂ ಭಗವಾನ್ ಶಿವನನ್ನು ತುಂಬು ಭಕ್ತಿಭಾವದಿಂದ ಪೂಜಿಸಿದರು.॥19½॥
</details>

## (ಶ್ಲೋಕ - 20½)


<details><summary>ಮೂಲಮ್</summary>

ಅಥ ಶೈಲಸುತಾ ರಾಮ ತ್ರಿದಶಾನಿದಮಬ್ರವೀತ್ ॥  
ಸಮನ್ಯುರಶಪತ್ ಸರ್ವಾನ್ ಕ್ರೋಧಸಂರಕ್ತಲೋಚನಾ ।
</details>

<details><summary>ಅನುವಾದ</summary>

ಶ್ರೀರಾಮಾ! ಬಳಿಕ ಗಿರಿರಾಜನಂದಿನೀ ಉಮೆಯ ಕಣ್ಣುಗಳು ಕ್ರೋಧದಿಂದ ಕೆಂಪಾದವು. ಆಕೆಯು ರೋಷಗೊಂಡು ಸಮಸ್ತ ದೇವತೆಗಳಿಗೆ ಶಪಿಸುತ್ತಾ ಹೀಗೆ ಹೇಳಿದಳು.॥20½॥
</details>

###### 21


<details><summary>ಮೂಲಮ್</summary>

ಯಸ್ಮಾನ್ನಿವಾರಿತಾ ಚಾಹಂ ಸಂಗತಾ ಪುತ್ರಕಾಮ್ಯಯಾ ॥
</details>

###### 22


<details><summary>ಮೂಲಮ್</summary>

ಅಪತ್ಯಂ ಸ್ವೇಷು ದಾರೇಷು ನೋತ್ಪಾದಯಿತುಮರ್ಹಥ ।  
ಅದ್ಯಪ್ರಭೃತಿ ಯುಷ್ಮಾಕಮಪ್ರಜಾಃ ಸಂತು ಪತ್ನಯಃ ॥
</details>

<details><summary>ಅನುವಾದ</summary>

ದೇವತೆಗಳಿರಾ! ನಾನು ಪುತ್ರಪ್ರಾಪ್ತಿಗಾಗಿ ಪತಿಯೊಡನೆ ಸಮಾಗಮ ಮಾಡಿದ್ದೆ, ಆದರೆ ನೀವು ಅದನ್ನು ತಡೆದು ಬಿಟ್ಟಿರಿ. ಆದ್ದರಿಂದ ನೀವೂ ತಮ್ಮ ಪತ್ನಿಯರಿಂದ ಸಂತಾನ ಉತ್ಪನ್ನಮಾಡಲು ಅಯೋಗ್ಯರಾಗಿರಿ. ಇಂದಿನಿಂದ ನಿಮ್ಮ ಪತ್ನಿಯರು ಸಂತಾನಹೀನರಾಗಲಿ.॥21-22॥
</details>

###### 23


<details><summary>ಮೂಲಮ್</summary>

ಏವಮುಕ್ತ್ವಾ ಸುರಾನ್ ಸರ್ವಾನ್ ಶಶಾಪ ಪೃಥಿವೀಮಪಿ ।  
ಅವನೇ ನೈಕರೂಪಾ ತ್ವಂ ಬಹುಭಾರ್ಯಾ ಭವಿಷ್ಯಸಿ ॥
</details>

<details><summary>ಅನುವಾದ</summary>

ಎಲ್ಲಾ ದೇವತೆಗಳಿಗೆ ಹೀಗೆ ಶಪಿಸಿ, ಉಮಾದೇವಿಯು ಭೂಮಿಗೂ ಶಾಪವನ್ನು ಕೊಟ್ಟಳು-ಭೂಮಿಯೇ! ನೀನು ಏಕರೂಪಳಾಗಿ ಇರಲಾರೆ, ನಿನಗೆ ಅನೇಕ ಪತಿಗಳಾಗಲಿ.॥23॥
</details>

###### 24


<details><summary>ಮೂಲಮ್</summary>

ನ ಚ ಪುತ್ರಕೃತಾಂ ಪ್ರೀತಿಂ ಮತ್ಕ್ರೋಧಕಲುಷೀಕೃತಾ ।  
ಪ್ರಾಪ್ಸ್ಯಸಿ ತ್ವಂ ಸುದುರ್ಮೇಧೋ ಮಮ ಪುತ್ರಮನಿಚ್ಛತೀ ॥
</details>

<details><summary>ಅನುವಾದ</summary>

ದುಷ್ಟಚಿತ್ತಳಾದ ಪೃಥ್ವಿಯೇ! ನನಗೆ ಪುತ್ರನಾಗದಿರಲಿ ಎಂದು ನೀನು ಬಯಸುತ್ತಿದ್ದೆ. ಆದ್ದರಿಂದ ನನ್ನ ಕ್ರೋಧದಿಂದ ಕಲುಷಿತಳಾಗಿ ನೀನೂ ಪುತ್ರಜನಿತ ಸುಖ ಅಥವಾ ಸಂತೋಷವನ್ನು ಪಡೆಯಲಾರೆ.॥24॥
</details>

###### 25


<details><summary>ಮೂಲಮ್</summary>

ತಾನ್ ಸರ್ವಾನ್ಪೀಡಿತಾನ್ ದೃಷ್ಟ್ವಾ ಸುರಾನ್ ಸುರಪತಿಸ್ತದಾ ।  
ಗಮನಾಯೋಪಚಕ್ರಾಮ ದಿಶಂ ವರುಣಪಾಲಿತಾಮ್ ॥
</details>

<details><summary>ಅನುವಾದ</summary>

ದೇವತೆಗಳೆಲ್ಲರೂ ಉಮಾದೇವಿಯ ಶಾಪದಿಂದ ಪೀಡಿತರಾಗಿರುವುದನ್ನು ನೋಡಿ ದೇವೇಶ್ವರ ಶಿವನು ಆಗ ಪಶ್ಚಿಮ ದಿಕ್ಕಿಗೆ ಪ್ರಯಾಣ ಮಾಡಿದನು.॥25॥
</details>

###### 26


<details><summary>ಮೂಲಮ್</summary>

ಸ ಗತ್ವಾ ತಪ ಅತಿಷ್ಠತ್ ಪಾರ್ಶ್ವೇ ತಸ್ಯೋತ್ತರೇ ಗಿರೇಃ ।  
ಹಿಮವತ್ಪ್ರಭವೇ ಶೃಂಗೇ ಸಹ ದೇವ್ಯಾ ಮಹೇಶ್ವರಃ ॥
</details>

<details><summary>ಅನುವಾದ</summary>

ಅಲ್ಲಿಂದ ಹೊರಟು ಹಿವಾಲಯ ಪರ್ವತದ ಉತ್ತರ ಭಾಗದ ಒಂದು ಶಿಖರದಲ್ಲಿ ಉಮಾದೇವಿಯೊಂದಿಗೆ ಭಗವಾನ್ ಮಹೇಶ್ವರನು ತಪಸ್ಸಿಗೆ ತೊಡಗಿದನು.॥26॥
</details>

###### 27


<details><summary>ಮೂಲಮ್</summary>

ಏಷ ತೇ ವಿಸ್ತರೋ ರಾಮ ಶೈಲಪುತ್ರ್ಯಾನಿವೇದಿತಃ ।  
ಗಂಗಾಯಾಃ ಪ್ರಭವಂ ಚೈವ ಶೃಣು ಮೇ ಸಹಲಕ್ಷ್ಮಣಃ ॥
</details>

<details><summary>ಅನುವಾದ</summary>

ಲಕ್ಷ್ಮಣ ಸಹಿತ ಶ್ರೀರಾಮಾ! ಹೀಗೆ ನಿನಗೆ ಹಿಮವಂತನ ಕಿರಿಯ ಪುತ್ರಿ ಉಮಾದೇವಿಯ ವಿಸ್ತಾರವಾದ ವೃತ್ತಾಂತವನ್ನು ನಾನು ಹೇಳಿದೆ. ಇನ್ನು ಗಂಗೆಯ ಪ್ರಾದುರ್ಭಾವದ ಕಥೆಯನ್ನು ಕೇಳು.॥27॥
</details>

<details><summary>ಅನುವಾದ (ಸಮಾಪ್ತಿಃ)</summary>

ವಾಲ್ಮೀಕಿ ವಿರಚಿತ ಆರ್ಷ ರಾಮಾಯಣ ಆದಿಕಾವ್ಯದ ಬಾಲಕಾಂಡದಲ್ಲಿ ಮೂವತ್ತಾರನೆಯ ಸರ್ಗ ಪೂರ್ಣವಾಯಿತು. ॥36॥
</details>
