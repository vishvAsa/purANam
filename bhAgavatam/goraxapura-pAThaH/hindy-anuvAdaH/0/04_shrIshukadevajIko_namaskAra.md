+++
title = "०४ श्रीशुकदेवजीको नमस्कार"

+++


<details open><summary>विश्वास-प्रस्तुतिः</summary>

यं प्रव्रजन्तमनुपेतमपेतकृत्यं  
द्वैपायनो विरहकातर आजुहाव।  
पुत्रेति तन्मयतया तरवोऽभिनेदु-  
स्तं सर्वभूतहृदयं मुनिमानतोऽस्मि॥
</details>

<details><summary>मूलम्</summary>

यं प्रव्रजन्तमनुपेतमपेतकृत्यं  
द्वैपायनो विरहकातर आजुहाव।  
पुत्रेति तन्मयतया तरवोऽभिनेदु-  
स्तं सर्वभूतहृदयं मुनिमानतोऽस्मि॥
</details>

<details><summary>अनुवाद (हिन्दी)</summary>

(१। २। २)  
जिस समय श्रीशुकदेवजीका यज्ञोपवीत-संस्कार भी नहीं हुआ था, सुतरां लौकिक-वैदिक कर्मोंके अनुष्ठानका अवसर भी नहीं आया था, उन्हें अकेले ही संन्यास लेनेके उद्देश्यसे जाते देखकर उनके पिता व्यासजी विरहसे कातर होकर पुकारने लगे—‘बेटा! बेटा!’ उस समय तन्मय होनेके कारण श्रीशुकदेवजीकी ओरसे वृक्षोंने उत्तर दिया। ऐसे, सबके हृदयमें विराजमान श्रीशुकदेव मुनिको मैं नमस्कार करता हूँ।
</details>

<details open><summary>विश्वास-प्रस्तुतिः</summary>

यः स्वानुभावमखिलश्रुतिसारमेक-  
मध्यात्मदीपमतितितीर्षतां तमोऽन्धम्।  
संसारिणां करुणयाऽऽह पुराणगुह्यं  
तं व्याससूनुमुपयामि गुरुं मुनीनाम्॥
</details>

<details><summary>मूलम्</summary>

यः स्वानुभावमखिलश्रुतिसारमेक-  
मध्यात्मदीपमतितितीर्षतां तमोऽन्धम्।  
संसारिणां करुणयाऽऽह पुराणगुह्यं  
तं व्याससूनुमुपयामि गुरुं मुनीनाम्॥
</details>

<details><summary>अनुवाद (हिन्दी)</summary>

(१। २। ३)  
यह श्रीमद‍्भागवत अत्यन्त गोपनीय-रहस्यात्मक पुराण है। यह भगवत्स्वरूपका अनुभव करानेवाला और समस्त वेदोंका सार है। संसारमें फँसे हुए जो लोग इस घोर अज्ञानान्धकारसे पार जाना चाहते हैं, उनके लिये आध्यात्मिक तत्त्वोंको प्रकाशित करनेवाला यह एक अद्वितीय दीपक है। वास्तवमें उन्हींपर करुणा करके बड़े-बड़े मुनियोंके आचार्य श्रीशुकदेवजीने इसका वर्णन किया है। मैं उनकी शरण ग्रहण करता हूँ।
</details>

<details open><summary>विश्वास-प्रस्तुतिः</summary>

स्वसुखनिभृतचेतास्तद्‍व्युदस्तान्यभावो-  
ऽप्यजितरुचिरलीलाकृष्टसारस्तदीयम्।  
व्यतनुत कृपया यस्तत्त्वदीपं पुराणं  
तमखिलवृजिनघ्नं व्याससूनुं नतोऽस्मि॥
</details>

<details><summary>मूलम्</summary>

स्वसुखनिभृतचेतास्तद्‍व्युदस्तान्यभावो-  
ऽप्यजितरुचिरलीलाकृष्टसारस्तदीयम्।  
व्यतनुत कृपया यस्तत्त्वदीपं पुराणं  
तमखिलवृजिनघ्नं व्याससूनुं नतोऽस्मि॥
</details>

<details><summary>अनुवाद (हिन्दी)</summary>

(१२। १२। ६८)  
श्रीशुकदेवजी महाराज अपने आत्मानन्दमें ही निमग्न थे। इस अखण्ड अद्वैत स्थितिसे उनकी भेददृष्टि सर्वथा निवृत्त हो चुकी थी। फिर भी मुरलीमनोहर श्यामसुन्दरकी मधुमयी, मंगलमयी मनोहारिणी लीलाओंने उनकी वृत्तियोंको अपनी ओर आकर्षित कर लिया और उन्होंने जगत‍्के प्राणियोंपर कृपा करके भगवत्तत्त्वको प्रकाशित करनेवाले इस महापुराणका विस्तार किया। मैं उन्हीं सर्वपापहारी व्यासनन्दन भगवान् श्रीशुकदेवजीके चरणोंमें नमस्कार करता हूँ।
</details>
