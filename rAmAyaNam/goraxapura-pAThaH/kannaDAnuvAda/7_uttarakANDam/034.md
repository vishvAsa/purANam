+++
title = "೦೩೪"
unicode_script = "kannada"

+++
[ಮೂವತ್ತೈದನೆಯ ಸರ್ಗ]



<details><summary>ಭಾಗಸೂಚನಾ</summary>

ಹನುಮಂತನ ಜನ್ಮ ವೃತ್ತಾಂತ, ಹುಟ್ಟಿದೊಡನೆಯೇ ಅವನು ಸೂರ್ಯ - ರಾಹು - ಐರಾವತವನ್ನು ಆಕ್ರಮಿಸಿದುದು, ಇಂದ್ರನಿಂದ ವಜ್ರಾಯುಧ ಪ್ರಹಾರ, ಹನುಮಂತನ ಮೂರ್ಛೆ, ವಾಯುವಿನ ಕೋಪ, ವಾಯುವನ್ನು ಪ್ರಸನ್ನಗೊಳಿಸಲು ದೇವತೆಗಳೊಡನೆ ಬ್ರಹ್ಮನ ಆಗಮನ
</details>

###### 1


<details><summary>ಮೂಲಮ್</summary>

ಅಪೃಚ್ಛತ ತದಾ ರಾಮೋ ದಕ್ಷಿಣಾಶಾಶ್ರಯಂ ಮುನಿಮ್ ।  
ಪ್ರಾಂಜಲಿರ್ವಿನಯೋಪೇತ ಇದಮಾಹ ವಚೋಽರ್ಥವತ್ ॥
</details>

<details><summary>ಅನುವಾದ</summary>

ಭಗವಾನ್ ಶ್ರೀರಾಮನು ಕೈಮುಗಿದುಕೊಂಡು ದಕ್ಷಿಣ ದಿಕ್ಕಿನಲ್ಲಿ ವಾಸಿಸುವ ಅಗಸ್ತ್ಯಮುನಿಗಳಲ್ಲಿ ವಿನಯಪೂರ್ವಕ ಅರ್ಥಯುಕ್ತ ಈ ಮಾತನ್ನು ಹೇಳಿದನು.॥1॥
</details>

###### 2


<details><summary>ಮೂಲಮ್</summary>

ಅತುಲಂ ಬಲಮೇತದ್ವೈ ವಾಲಿನೋ ರಾವಣಸ್ಯ ಚ ।  
ನ ತ್ವೇತಾಭ್ಯಾಂ ಹನುಮತಾ ಸಮಂ ತ್ವಿತಿ ಮತಿರ್ಮಮ ॥
</details>

<details><summary>ಅನುವಾದ</summary>

ಮಹರ್ಷಿಯೇ! ವಾಲಿ ಮತ್ತು ರಾವಣರ ಬಲಕ್ಕೆ ತುಲನೆಯೇ ಇರಲಿಲ್ಲ ಎಂಬುದರಲ್ಲಿ ಸಂಶಯವೇ ಇಲ್ಲ. ಆದರೆ ಅವರಿಬ್ಬರ ಬಲವೂ ಹನುಮಂತನ ಬಲಕ್ಕೆ ಸರಿಯಾಗಲಾರದು ಎಂಬುದೇ ನನ್ನ ವಿಚಾರ.॥2॥
</details>

###### 3


<details><summary>ಮೂಲಮ್</summary>

ಶೌರ್ಯಂ ದಾಕ್ಷ್ಯಂ ಬಲಂ ಧೈರ್ಯಂ ಪ್ರಾಜ್ಞತಾ ನಯಸಾಧನಮ್ ।  
ವಿಕ್ರಮಶ್ಚ ಪ್ರಭಾವಶ್ಚ ಹನೂಮತಿ ಕೃತಾಲಯಾಃ ॥
</details>

<details><summary>ಅನುವಾದ</summary>

ಶೌರ್ಯ, ದಕ್ಷತೆ, ಬಲ, ಧೈರ್ಯ, ಬುದ್ಧಿವಂತಿಕೆ, ನೀತಿ, ಪರಾಕ್ರಮ, ಪ್ರಭಾವ ಇವೆಲ್ಲ ಸದ್ಗುಣಗಳು ಹನುಮಂತನಲ್ಲಿ ಮನೆ ಮಾಡಿವೆ.॥3॥
</details>

###### 4


<details><summary>ಮೂಲಮ್</summary>

ದೃಷ್ಟ್ವೈವ ಸಾಗರಂ ವೀಕ್ಷ್ಯಸೀದಂತೀಂ ಕಪಿವಾಹಿನೀಮ್ ।  
ಸಮಾಶ್ಚಾಸ್ಯ ಮಹಾಬಾಹುರ್ಯೋಜನಾನಾಂ ಶತಂ ಪ್ಲುತಃ ॥
</details>

<details><summary>ಅನುವಾದ</summary>

ಸಮುದ್ರವನ್ನು ನೋಡಿಯೇ ವಾನರ ಸೈನ್ಯವು ಗಾಬರಿಗೊಂಡಾಗ, ಈ ಮಹಾಬಾಹು ವೀರನು ಅವರಿಗೆ ಧೈರ್ಯತುಂಬಿ ಒಂದೇ ನೆಗೆತಕ್ಕೆ ನೂರು ಯೋಜನ ಸಮುದ್ರವನ್ನು ಹಾರಿದನು.॥4॥
</details>

###### 5


<details><summary>ಮೂಲಮ್</summary>

ಧರ್ಷಯಿತ್ವಾ ಪುರೀಂ ಲಂಕಾಂ ರಾವಣಾಂತಃಪುರಂ ತದಾ ।  
ದೃಷ್ಟಾ ಸಂಭಾಷಿತಾ ಚಾಪಿ ಸೀತಾ ಹ್ಯಾಶ್ವಾಸಿತಾ ತಥಾ ॥
</details>

<details><summary>ಅನುವಾದ</summary>

ಮತ್ತೆ ಲಂಕಾಪುರಿಯ ಆಧಿದೈವಿಕ ರೂಪವನ್ನು ಗೆದ್ದು, ರಾವಣನ ಅಂತಃಪುರಕ್ಕೆ ಹೋಗಿ, ಸೀತೆಯನ್ನು ಕಂಡು ಆಕೆಯಲ್ಲಿ ಮಾತುಕತೆಯಾಡಿ ಆಕೆಗೆ ಧೈರ್ಯ ತುಂಬಿದನು.॥5॥
</details>

###### 6


<details><summary>ಮೂಲಮ್</summary>

ಸೇನಾಗ್ರಗಾ ಮಂತ್ರಿಸುತಾಃ ಕಿಂಕರಾ ರಾವಣಾತ್ಮಜಃ ।  
ಏತೇ ಹನುಮತಾ ತತ್ರ ಏಕೇನ ವಿನಿಪಾತಿತಾಃ ॥
</details>

<details><summary>ಅನುವಾದ</summary>

ಅಲ್ಲಿ ಅಶೋಕವನದಲ್ಲಿ ಇವನೊಬ್ಬನೇ ರಾವಣನ ಸೇನಾಪತಿಗಳನ್ನು, ಮಂತ್ರಿಕುಮಾರರನ್ನು, ಕಿಂಕರರನ್ನು ಹಾಗೂ ರಾವಣಪುತ್ರ ಅಕ್ಷಕುಮಾರನನ್ನು ಕೊಂದುಹಾಕಿದನು.॥6॥
</details>

###### 7


<details><summary>ಮೂಲಮ್</summary>

ಭೂಯೋ ಬಂಧಾದ್ವಿಮುಕ್ತೇನ ಭಾಷಯಿತ್ವಾ ದಶಾನನಮ್ ।  
ಲಂಕಾ ಭಸ್ಮೀಕೃತಾ ಯೇನ ಪಾವಕೇನೇವ ಮೇದಿನೀ ॥
</details>

<details><summary>ಅನುವಾದ</summary>

ಮತ್ತೆ ಅವನು ಮೇಘನಾದನ ಬ್ರಹ್ಮಾಸ್ತ್ರ ದಿಂದ ಬಂಧಿತನಾಗಿ ತಾನೇ ಮುಕ್ತನಾದನು. ಬಳಿಕ ರಾವಣನೊಡನೆ ವಾರ್ತಾಲಾಪಗೈದು, ಪ್ರಳಯಾಗ್ನಿಯು ಇಡೀ ಪೃಥಿವಿಯನ್ನು ಸುಡುವಂತೆ, ಲಂಕೆಯನ್ನು ಸುಟ್ಟು ಬೂದಿಮಾಡಿದನು.॥7॥
</details>

###### 8


<details><summary>ಮೂಲಮ್</summary>

ನ ಕಾಲಸ್ಯ ನ ಶಕ್ರಸ್ಯ ನ ವಿಷ್ಣೋರ್ವಿತ್ತಪಸ್ಯ ಚ ।  
ಕರ್ಮಾಣಿ ತಾನು ಶ್ರೂಯಂತೇ ಯಾನಿ ಯುದ್ಧೇ ಹನೂಮತಃ ॥
</details>

<details><summary>ಅನುವಾದ</summary>

ಯುದ್ಧದಲ್ಲಿ ಹನುಮಂತನು ತೋರಿದ ಪರಾಕ್ರಮ, ಶೌರ್ಯದಂತೆ, ಕಾಲ-ಶಕ್ರ-ವಿಷ್ಣು-ವರುಣ ಇವರೂ ಯುದ್ಧದಲ್ಲಿ ತೋರಿರುವರೆಂದು ನಾವು ಕೇಳಿಲ್ಲ.॥8॥
</details>

###### 9


<details><summary>ಮೂಲಮ್</summary>

ಏತಸ್ಯ ಬಾಹುವೀರ್ಯೇಣ ಲಂಕಾ ಸೀತಾ ಚ ಲಕ್ಷ್ಮಣಃ ।  
ಪ್ರಾಪ್ತಾ ಮಯಾ ಜಯಶ್ಚೈವ ರಾಜ್ಯಂ ಮಿತ್ರಾಣಿ ಬಾಂಧವಾಃ ॥
</details>

<details><summary>ಅನುವಾದ</summary>

ಮುನೀಶ್ವರರೇ! ನಾನಾದರೋ ಇವನ ಬಾಹುಬಲದಿಂದಲೇ ವಿಭಿಷಣನಿಗಾಗಿ ಲಂಕೆಯನ್ನು, ಶತ್ರುಗಳ ಮೇಲೆ ವಿಜಯ, ಅಯೋಧ್ಯೆಯ ರಾಜ್ಯ ಹಾಗೂ ಸೀತಾ-ಲಕ್ಷ್ಮಣ, ಮಿತ್ರ-ಬಾಂಧವರನ್ನು ಪಡೆದಿರುವೆನು.॥9॥
</details>

###### 10


<details><summary>ಮೂಲಮ್</summary>

ಹನೂಮಾನ್ಯದಿ ಮೇ ನ ಸ್ಯಾದ್ ವಾನರಾಧಿಪತೇಃ ಸಖಾ ।  
ಪ್ರವೃತ್ತಿಮಪಿ ಕೋ ವೇತ್ತುಂ ಜಾನಕ್ಯಾಃ ಶಕ್ತಿಮಾನ್ ಭವೇತ್ ॥
</details>

<details><summary>ಅನುವಾದ</summary>

ವಾನರರಾಜ ಸುಗ್ರೀವನ ಸಖ್ಯ, ಹನುಮಂತನು ನನಗೆ ಸಿಗುತ್ತಿರದಿದ್ದರೆ, ಜಾನಕಿಯನ್ನು ಹುಡುಕಲು ಯಾರು ಸಮರ್ಥರು ಇರುತ್ತಿದ್ದರು.॥10॥
</details>

###### 11


<details><summary>ಮೂಲಮ್</summary>

ಕಿಮರ್ಥಂ ವಾಲೀ ಚೈತೇನ ಸುಗ್ರೀವ ಪ್ರಿಯಕಾಮ್ಯಯಾ ।  
ತದಾ ವೈರೇ ಸಮುತ್ಪನ್ನೇ ನ ದಗ್ಧೋ ವೀರುಧೋ ಯಥಾ ॥
</details>

<details><summary>ಅನುವಾದ</summary>

ವಾಲಿ-ಸುಗ್ರೀವರಿಗೆ ವಿರೋಧ ಉಂಟಾದಾಗ ಸುಗ್ರೀವನ ಪ್ರಿಯ ಮಾಡುವುದಕ್ಕಾಗಿ ಇವನು ದಾವಾನಲವು ವೃಕ್ಷಗಳನ್ನು ಸುಟ್ಟುಬಿಡುವಂತೆ ವಾಲಿಯನ್ನು ಏಕೆ ಭಸ್ಮ ಮಾಡಲಿಲ್ಲ? ಎಂಬುದು ತಿಳಿಯುವುದಿಲ್ಲ.॥11॥
</details>

###### 12


<details><summary>ಮೂಲಮ್</summary>

ನ ಹಿ ವೇದಿತವಾನ್ಮನ್ಯೇ ಹನೂಮಾನಾತ್ಮನೋ ಬಲಮ್ ।  
ಯದ್ದೃಷ್ಟವಾಂ ಜೀವಿತೇಷ್ಟಂ ಕ್ಲಿಶ್ಯಂತಂ ವಾನರಾಧಿಪಮ್ ॥
</details>

<details><summary>ಅನುವಾದ</summary>

ಆಗ ಹನುಮಂತನಿಗೆ ತನ್ನ ಬಲದ ಪರಿಚಯವಿರಲಿಲ್ಲ ಎಂದೇ ನಾನು ತಿಳಿಯುತ್ತೇನೆ. ಇದರಿಂದ ಇವನು ತನ್ನ ಪ್ರಾಣಪ್ರಿಯ ವಾನರರಾಜ ಸುಗ್ರೀವನು ಕಷ್ಟಪಡುತ್ತಿರುವುದನ್ನು ನೋಡುತ್ತಾ ಇದ್ದನು.॥12॥
</details>

###### 13


<details><summary>ಮೂಲಮ್</summary>

ಏತನ್ಮೇ ಭಗವನ್ಸರ್ವಂ ಹನೂಮತಿ ಮಹಾಮುನೇ ।  
ವಿಸ್ತರೇಣ ಯಥಾತತ್ತ್ವಂ ಕಥಯಾಮರಪೂಜಿತ ॥
</details>

<details><summary>ಅನುವಾದ</summary>

ದೇವವಂದ್ಯ ಮಹಾಮುನೇ! ಪೂಜ್ಯರೇ! ನೀವು ಹನುಮಂತನ ವಿಷಯದಲ್ಲಿ ಎಲ್ಲವನ್ನು ಯಥಾರ್ಥವಾಗಿ ವಿಸ್ತಾರವಾಗಿ ತಿಳಿಸಿರಿ.॥13॥
</details>

###### 14


<details><summary>ಮೂಲಮ್</summary>

ರಾಘವಸ್ಯ ವಚಃ ಶ್ರುತ್ವಾ ಹೇತುಯುಕ್ತಮೃಷಿಸ್ತತಃ ।  
ಹನೂಮತಃ ಸಮಕ್ಷಂ ತಮಿದಂ ವಚನಮಬ್ರವೀತ್ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನ ಯುಕ್ತಿಯುಕ್ತ ಮಾತನ್ನು ಕೇಳಿ ಮಹರ್ಷಿ ಅಗಸ್ತ್ಯರು ಹನುಮಂತನ ಎದುರಿಗೇ ಹೀಗೆ ಹೇಳಿದರು.॥14॥
</details>

###### 15


<details><summary>ಮೂಲಮ್</summary>

ಸತ್ಯಮೇತದ್ ರಘುಶ್ರೇಷ್ಠ ಯದ್ಬ್ರವೀಷಿ ಹನೂಮತಿ ।  
ನ ಬಲೇ ವಿದ್ಯತೇ ತುಲ್ಯೋ ನ ಗತೌ ನ ಮತೌ ಪರಃ ॥
</details>

<details><summary>ಅನುವಾದ</summary>

ರಘುಕುಲತಿಲಕ ಶ್ರೀರಾಮ! ಹನುಮಂತನ ಕುರಿತು ನೀನು ಹೇಳಿದುದೆಲ್ಲ ಸತ್ಯವಾಗಿದೆ. ಬಲ, ಬುದ್ಧಿ, ವೇಗ ಇವುಗಳನ್ನು ಸರಿಗಟ್ಟುವವನು ಬೇರೆ ಯಾರೂ ಇಲ್ಲ.॥15॥
</details>

###### 16


<details><summary>ಮೂಲಮ್</summary>

ಅಮೋಘಶಾಪೈಃ ಶಾಪಸ್ತು ದತ್ತೋಽಸ್ಯ ಮುನಿಭಿಃ ಪುರಾ ।  
ನ ವೇತ್ತಾ ಹಿ ಬಲಂ ಸರ್ವಂ ಬಲೀ ಸನ್ನರಿಮರ್ದನ ॥
</details>

<details><summary>ಅನುವಾದ</summary>

ಶತ್ರುಸೂದನ ರಘುನಂದನ! ಯಾರ ಶಾಪವು ಎಂದೂ ವ್ಯರ್ಥವಾಗುವುದಿಲ್ಲವೋ ಅಂತಹ ಮುನಿಗಳು- ‘ಬಲವಿದ್ದರೂ ಇವನಿಗೆ ತನ್ನ ಬಲದ ಪೂರ್ಣ ಪರಿಚಯವಿರಲಾರದು’ ಎಂದು ಹಿಂದೆ ಶಪಿಸಿದ್ದರು.॥16॥
</details>

###### 17


<details><summary>ಮೂಲಮ್</summary>

ಬಾಲ್ಯೇಽಪ್ಯೇತೇನ ಯತ್ಕರ್ಮ ಕೃತಂ ರಾಮ ಮಹಾಬಲ ।  
ತನ್ನ ವರ್ಣಯಿತುಂ ಶಕ್ಯಮಿತಿ ಬಾಲ್ಯತಯಾಸ್ಯತೇ ॥
</details>

<details><summary>ಅನುವಾದ</summary>

ಮಹಾಬಲಿ ಶ್ರೀರಾಮಾ! ಇವನು ಬಾಲ್ಯದಲ್ಲೇ ಮಾಡಿದ ಮಹಾಕಾರ್ಯಗಳನ್ನೂ ವರ್ಣಿಸಲಾಗುವುದಿಲ್ಲ. ಆಗ ಇವನು ಬಾಲಭಾವದಿಂದ ತಿಳಿಯದವನಂತೇ ಇದ್ದನು.॥17॥
</details>

###### 18


<details><summary>ಮೂಲಮ್</summary>

ಯದಿ ವಾಸ್ತಿ ತ್ವಭಿಪ್ರಾಯಃ ಸಂಶ್ರೋತುಂ ತವ ರಾಘವ ।  
ಸಮಾಧಾಯ ಮತಿಂ ರಾಮ ನಿಶಾಮಯ ವದಾಮ್ಯಹಮ್ ॥
</details>

<details><summary>ಅನುವಾದ</summary>

ರಘುನಂದನ! ಹನುಮಂತನ ಚರಿತ್ರೆಯನ್ನು ಕೇಳುವ ಹಾರ್ದಿಕ ಇಚ್ಛೆ ನಿನಗಿದ್ದರೆ, ಏಕಾಗ್ರಚಿತ್ತನಾಗಿ ಕೇಳು; ನಾನು ಎಲ್ಲವನ್ನು ತಿಳಿಸುತ್ತೇನೆ.॥18॥
</details>

###### 19


<details><summary>ಮೂಲಮ್</summary>

ಸೂರ್ಯದತ್ತವರ ಸ್ವರ್ಣಃ ಸುಮೇರುರ್ನಾಮ ಪರ್ವತಃ ।  
ಯತ್ರ ರಾಜ್ಯಂ ಪ್ರಶಾಸ್ಥಸ್ಯ ಕೇಸರೀನಾಮ ವೈ ಪಿತಾ ॥
</details>

<details><summary>ಅನುವಾದ</summary>

ಭಗವಾನ್ ಸೂರ್ಯನ ವರದಾನದಿಂದ ಸುವರ್ಣಮಯ ಸ್ವರೂಪವಾದ ಸುಮೇರು ಎಂಬ ಒಂದು ಪ್ರಸಿದ್ಧ ಪರ್ವತವಿತ್ತು. ಅಲ್ಲಿ ಹನುಮಂತನ ಪಿತಾ ಕೇಸರೀ ರಾಜ್ಯವಾಳುತ್ತಿದ್ದನು.॥19॥
</details>

###### 20


<details><summary>ಮೂಲಮ್</summary>

ತಸ್ಯ ಭಾರ್ಯಾ ಬಭೂವೇಷ್ಟಾ ಅಂಜನೇತಿ ಪರಿಶ್ರುತಾ ।  
ಜನಯಾಮಾಸ ತಸ್ಯಾಂ ವೈ ವಾಯುರಾತ್ಮಜಮುತ್ತಮಮ್ ॥
</details>

<details><summary>ಅನುವಾದ</summary>

ಅವನ ಪತ್ನೀ ಅಂಜನಾದೇವಿಯು ಖ್ಯಾತಳಾಗಿದ್ದಳು. ಆಕೆಯ ಗರ್ಭದಿಂದ ವಾಯುದೇವರ ಕೃಪೆಯಿಂದ ಉತ್ತಮ ಪುತ್ರನು ಹುಟ್ಟಿದನು.॥20॥
</details>

###### 21


<details><summary>ಮೂಲಮ್</summary>

ಶಾಲಿಶೂಕನಿಭಾಭಾಸಂ ಪ್ರಸೂತೇಮಂ ತದಾಂಜನಾ ।  
ಫಲಾನ್ಯಾಹರ್ತುಕಾಮಾ ವೈ ನಿಷ್ಕ್ರಾಂತಾ ಗಹನೇ ವರಾ ॥
</details>

<details><summary>ಅನುವಾದ</summary>

ಅಂಜನೆಯು ಇವನನ್ನು ಜನ್ಮವಿತ್ತಾಗ ಇವನ ಅಂಗಕಾಂತಿಯು ಭತ್ತದ ಅಗ್ರಭಾಗ ದಂತೆ ಪಿಂಗಳ ವರ್ಣದಿಂದ ಶೋಭಿಸುತ್ತಿತ್ತು. ಒಂದು ದಿನ ತಾಯಿ ಅಂಜನೆಯು ಫಲಗಳನ್ನು ತರಲು ಗಹನವನಕ್ಕೆ ಹೋದಳು.॥21॥
</details>

###### 22


<details><summary>ಮೂಲಮ್</summary>

ಏಷ ಮಾತುರ್ವಿಯೋಗಾಚ್ಚ ಕ್ಷುಧಯಾ ಚ ಭೃಶಾರ್ದಿತಃ ।  
ರುರೋದ ಶಿಶುರತ್ಯರ್ಥಂ ಶಿಶುಃ ಶರವಣೇ ಯಥಾ ॥
</details>

<details><summary>ಅನುವಾದ</summary>

ಆಗ ತಾಯಿಯಿಂದ ಅಗಲಿದ ಶಿಶು ಹನುಮಂತನು ಹಸಿವೆಯಿಂದ ಪೀಡಿತನಾಗಿ ಹಿಂದೆ ಜಂಬು ಹುಲ್ಲಿನ ನಡುವೆ ಕುಮಾರ ಕಾರ್ತಿಕೇಯನು ಅಳುವಂತೆ ಗಟ್ಟಿಯಾಗಿ ಅಳತೊಡಗಿದನು.॥22॥
</details>

###### 23


<details><summary>ಮೂಲಮ್</summary>

ತದೋದ್ಯಂತಂ ವಿವಸ್ವಂತಂ ಜಪಾಪುಷ್ಪೋತ್ಕರೋಪಮಮ್ ।  
ದದರ್ಶ ಫಲಲೋಭಾಚ್ಚ ಹ್ಯುತ್ಪಪಾತ ರವಿಂ ಪ್ರತಿ ॥
</details>

<details><summary>ಅನುವಾದ</summary>

ಅಷ್ಟರಲ್ಲಿ ದಾಸವಾಳದಂತೆ ಕೆಂಪಾದ ಸೂರ್ಯನು ಉದಯಿಸುತ್ತಿರುವುದು ಕಾಣಿಸಿತು. ಹನುಮಂತನು ಸೂರ್ಯನನ್ನು ಇದೊಂದು ಹಣ್ಣೆಂದು ಭಾವಿಸಿ, ಫಲದ ಆಸೆಯಿಂದ ಸೂರ್ಯನ ಕಡೆಗೆ ಹಾರಿದನು.॥23॥
</details>

###### 24


<details><summary>ಮೂಲಮ್</summary>

ಬಾಲಾರ್ಕಾಭಿಮುಖೋ ಬಾಲೋ ಬಾಲಾರ್ಕ ಇವ ಮೂರ್ತಿಮಾನ್ ।  
ಗ್ರಹೀತುಕಾಮೋ ಬಾಲಾರ್ಕಂ ಪ್ಲವತೇಂಽಬರಮಧ್ಯಗಃ ॥
</details>

<details><summary>ಅನುವಾದ</summary>

ಮೂರ್ತಿಮಂತ ಬಾಲಸೂರ್ಯನಂತೆಯೇ ಇದ್ದ ಹನುಮಂತನು ಬಾಲಸೂರ್ಯನ ಅಭಿಮುಖನಾಗಿ ಅವನನ್ನು ಹಿಡಿಯುವ ಇಚ್ಛೆಯಿಂದ ಆಕಾಶದಲ್ಲಿ ಹಾರುತ್ತಾ ಹೋಗುತ್ತಿದ್ದನು.॥24॥
</details>

###### 25


<details><summary>ಮೂಲಮ್</summary>

ಏತಸ್ಮಿನ್ಪ್ಲವಮಾನೇ ತು ಶಿಶುಭಾವೇ ಹನೂಮತಿ ।  
ದೇವದಾನವಯಕ್ಷಾಣಾಂ ವಿಸ್ಮಯಃ ಸುಮಹಾನಭೂತ್ ॥
</details>

<details><summary>ಅನುವಾದ</summary>

ಶೈಶವಾವಸ್ಥೆಯಲ್ಲೇ ಹನುಮಂತನು ಹೀಗೆ ಹಾರುತ್ತಿರುವುದನ್ನು ನೋಡಿ ದೇವತೆಗಳಿಗೆ, ದಾನವರಿಗೆ ಹಾಗೂ ಯಕ್ಷರಿಗೆ ಪರಮಾಶ್ಚರ್ಯವಾಯಿತು.॥25॥
</details>

###### 26


<details><summary>ಮೂಲಮ್</summary>

ನಾಪ್ಯೇವಂ ವೇಗವಾನ್ವಾಯುರ್ಗರುಡೋ ನ ಮನಸ್ತಥಾ ।  
ಯಥಾಯಂ ವಾಯುಪುತ್ರಸ್ತು ಕ್ರಮತೇಂಽಬರಮುತ್ತಮಮ್ ॥
</details>

<details><summary>ಅನುವಾದ</summary>

ಈ ವಾಯುಪುತ್ರನು ಹೇಗೆ ಎತ್ತರ ಆಕಾಶದಲ್ಲಿ ವೇಗವಾಗಿ ಹಾರುತ್ತಿರುವನೋ, ಅಂತಹ ವೇಗ ವಾಯು, ಗರುಡ, ಮನಕ್ಕೂ ಇಲ್ಲ.॥26॥
</details>

###### 27


<details><summary>ಮೂಲಮ್</summary>

ಯದಿ ತಾವಚ್ಛಿಶೋರಸ್ಯ ಈದೃಶೋ ಗತಿವಿಕ್ರಮಃ ।  
ಯೌವನಂ ಬಲಮಾಸಾದ್ಯ ಕಥಂ ವೇಗೋ ಭವಿಷ್ಯತಿ ॥
</details>

<details><summary>ಅನುವಾದ</summary>

ಬಾಲ್ಯಾವಸ್ಥೆಯಲ್ಲೇ ಈ ಶಿಶುವಿನ ಇಂತಹ ವೇಗ, ಪರಾಕ್ರಮವಿದ್ದರೆ ಯೌವನದ ಬಲ ಪಡೆದಾಗ ಇವನ ವೇಗ ಹೇಗಿದ್ದೀತು? ಎಂದು ದೇವತೆಗಳು ಯೋಚಿಸುತ್ತಿದ್ದರು.॥27॥
</details>

###### 28


<details><summary>ಮೂಲಮ್</summary>

ತಮನುಪ್ಲವತೇ ವಾಯುಃ ಪ್ಲವಂತಂ ಪುತ್ರಮಾತ್ಮನಃ ।  
ಸೂರ್ಯದಾಹಭಯಾದ್ ರಕ್ಷಂ ಸ್ತುಷಾರಚಯ ಶೀತಲಃ ॥
</details>

<details><summary>ಅನುವಾದ</summary>

ತನ್ನ ಮಗನು ಸೂರ್ಯನ ಕಡೆಗೆ ಹೋಗುತ್ತಿರುವುದನ್ನು ಕಂಡು, ಅವನಿಗೆ ಆಗುವ ತಾಪದ ಭಯದಿಂದ ಅವನನ್ನು ರಕ್ಷಿಸಲು ವಾಯುದೇವರು ಹಿಮಗಡ್ಡೆಯಂತೆ ಶೀತಲನಾಗಿ ಅವನ ಹಿಂದೆ-ಹಿಂದೆಯೇ ಹೋಗುತ್ತಿದ್ದನು.॥28॥
</details>

###### 29


<details><summary>ಮೂಲಮ್</summary>

ಬಹುಯೋಜನ ಸಾಹಸ್ರಂ ಕ್ರಾಮನ್ನೇವ ಗತೋಂಬರಮ್ ।  
ಪಿತುರ್ಬಲಾಚ್ಚ ಬಾಲ್ಯಾಚ್ಚ ಭಾಸ್ಕರಾಭ್ಯಾಶಮಾಗತಃ ॥
</details>

<details><summary>ಅನುವಾದ</summary>

ಹೀಗೆ ಬಾಲಕ ಹನುಮಂತನು ತನ್ನ ಮತ್ತು ತಂದೆಯ ಬಲದಿಂದ ಅನೇಕ ಸಾವಿರ ಯೋಜನ ದೂರ ಆಕಾಶದಲ್ಲಿ ಕ್ರಮಿಸಿ ಸೂರ್ಯದೇವನ ಸಮೀಪಕ್ಕೆ ಹೋದನು.॥29॥
</details>

###### 30


<details><summary>ಮೂಲಮ್</summary>

ಶಿಶುರೇಷ ತ್ವದೋಷಜ್ಞ ಇತಿ ಮತ್ವಾ ದಿವಾಕರಃ ।  
ಕಾರ್ಯಂ ಚಾಸ್ಮಿನ್ಸಮಾಯತ್ತಮಿತ್ಯೇವಂ ನ ದದಾಹ ಸಃ ॥
</details>

<details><summary>ಅನುವಾದ</summary>

ಇವನು ಇನ್ನೂ ಶಿಶು, ಗುಣದೋಷಗಳನ್ನು ತಿಳಿದವನಲ್ಲ, ಮೇಲಾಗಿ ಇವನಲ್ಲಿ ದೇವತೆಗಳ ಮುಂದಿನ ಕಾರ್ಯ ಅಡಗಿದೆ ಎಂದು  ಸೂರ್ಯನು ಯೋಚಿಸಿ, ಬಾಲಕನನ್ನು ಸುಡಲಿಲ್ಲ.॥30॥
</details>

###### 31


<details><summary>ಮೂಲಮ್</summary>

ಯಮೇವ ದಿವಸಂ ಹ್ಯೇಷ ಗ್ರಹೀತುಂ ಭಾಸ್ಕರಂ ಪ್ಲುತಃ ।  
ತಮೇವ ದಿವಸಂ ರಾಹುರ್ಜಿಘೃಕ್ಷತಿ ದಿವಾಕರಮ್ ॥
</details>

<details><summary>ಅನುವಾದ</summary>

ಹನುಮಂತನು ಸೂರ್ಯನನ್ನು ಹಿಡಿಯಲು ಹಾರಿದ ದಿನವೇ ರಾಹುವು ಸೂರ್ಯದೇವನನ್ನು ಕಬಳಿಸಲು ಬಯಸುತ್ತಿದ್ದನು.॥31॥
</details>

###### 32


<details><summary>ಮೂಲಮ್</summary>

ಅನೇನ ಚ ಪರಾಮೃಷ್ಟೋ ರಾಹುಃ ಸೂರ್ಯರಥೋಪರಿ ।  
ಅಪಕ್ರಾಂತಸ್ತ ತಸ್ತ್ರಸ್ತೋ ರಾಹುಶ್ಚಂದ್ರಾರ್ಕಮರ್ದನಃ ॥
</details>

<details><summary>ಅನುವಾದ</summary>

ಸೂರ್ಯನ ರಥದ ಮೇಲಿದ್ದ ರಾಹುವನ್ನು ಹನುಮಂತನು ಮುಟ್ಟಿದೊಡನೆ ಚಂದ್ರಾರ್ಕಮರ್ದನನಾದ ರಾಹುವು ಭಯಗೊಂಡು ಅಲ್ಲಿಂದ ಓಡಿಹೋದನು.॥32॥
</details>

###### 33


<details><summary>ಮೂಲಮ್</summary>

ಇಂದ್ರಸ್ಯ ಭವನಂ ಗತ್ವಾ ಸರೋಷಃ ಸಿಂಹಿಕಾಸುತಃ ।  
ಅಬ್ರವೀದ್ಭ್ರುಕುಟಿಂ ಕೃತ್ವಾ ದೇವಂ ದೇವಗಣೈರ್ವೃತಮ್ ॥
</details>

<details><summary>ಅನುವಾದ</summary>

ಸಿಂಹಿಕಾಪುತ್ರ ರಾಹುವು ರೋಷಗೊಂಡು ಇಂದ್ರಭವನಕ್ಕೆ ಹೋಗಿ ದೇವತೆಗಳಿಂದ ಪರಿವೃತನಾದ ಇಂದ್ರನನ್ನು ಹುಬ್ಬು ಗಂಟಿಕ್ಕಿ ನೋಡುತ್ತಾ ಹೇಳಿದನು.॥33॥
</details>

###### 34


<details><summary>ಮೂಲಮ್</summary>

ಬುಭುಕ್ಷಾಪನಯಂ ದತ್ವಾ ಚಂದ್ರಾರ್ಕೌ ಮಮ ವಾಸವ ।  
ಕಿಮಿದಂ ತತ್ತ್ವಯಾ ದತ್ತಮನ್ಯಸ್ಯ ಬಲವೃತ್ರಹನ್ ॥
</details>

<details><summary>ಅನುವಾದ</summary>

ಬಲವೃತ್ರ ಹಂತಕ ವಾಸವನೇ! ಸೂರ್ಯ-ಚಂದ್ರನನ್ನು ನನ್ನ ಹಸಿವನ್ನು ಇಂಗಲು ನೀನು ನನಗೆ ಕೊಟ್ಟಿರುವಿ, ಆದರೆ ಈಗ ನೀನೇ ಅವರನ್ನು ಬೇರೆಯವರ ವಶಕ್ಕೆ ಕೊಟ್ಟಿರುವೆ. ಹೀಗೇಕಾಯಿತು.॥34॥
</details>

###### 35


<details><summary>ಮೂಲಮ್</summary>

ಅದ್ಯಾಹಂ ಪರ್ವಕಾಲೇ ತು ಜಿಘೃಕ್ಷುಃ ಸೂರ್ಯಮಾಗತಃ ।  
ಅಥಾನ್ಯೋ ರಾಹುರಾಸಾದ್ಯ ಜಗ್ರಾಹ ಸಹಸಾ ರವಿಮ್ ॥
</details>

<details><summary>ಅನುವಾದ</summary>

ಇಂದು ಅಮಾವಾಸ್ಯೆ ಪರ್ವದಂದು ನಾನು ಸೂರ್ಯನನ್ನು ನುಂಗಲು ಹೋಗಿದ್ದೆ. ಅಷ್ಟರಲ್ಲಿ ಮತ್ತೊಬ್ಬ ರಾಹುವು ಬಂದು ಸೂರ್ಯನನ್ನು ಹಿಡಿದುಬಿಟ್ಟಿರುವನು.॥35॥
</details>

###### 36


<details><summary>ಮೂಲಮ್</summary>

ಸ ರಾಹೋರ್ವಚನಂ ಶ್ರುತ್ವಾ ವಾಸವಃ ಸಂಭ್ರಮಾನ್ವಿತಃ ।  
ಉತ್ಪಪಾತಾಸನಂ ಹಿತ್ವಾ ಉದ್ವಹನ್ಕಾಂಚನೀಂ ಸ್ರಜಮ್ ॥
</details>

<details><summary>ಅನುವಾದ</summary>

ರಾಹುವಿನ ಈ ಮಾತನ್ನು ಕೇಳಿ ದೇವೇಂದ್ರನು ಗಾಬರಿಗೊಂಡು, ಸುವರ್ಣಮಾಲೆಯನ್ನು ಧರಿಸಿದ ಅವನು ಸಿಂಹಾಸನವನ್ನು ಬಿಟ್ಟು ಮೇಲಕ್ಕೆದ್ದನು.॥36॥
</details>

###### 37


<details><summary>ಮೂಲಮ್</summary>

ತತಃ ಕೈಲಾಸಕೂಟಾಭಂ ಚತುರ್ದಂತಂ ಮದಸ್ರವಮ್ ।  
ಶೃಂಗಾರಧಾರಿಣಂ ಪ್ರಾಂಶುಂ ಸ್ವರ್ಣಘಂಘಾಟ್ಟಹಾಸಿನಮ್ ॥
</details>

###### 38


<details><summary>ಮೂಲಮ್</summary>

ಇಂದ್ರಃ ಕರೀಂದ್ರಮಾರುಹ್ಯರಾಹುಂ ಕೃತ್ವಾ ಪುರಃಸರಮ್ ।  
ಪ್ರಾಯಾದ್ಯತ್ರಾಭವತ್ ಸೂರ್ಯಃ ಸಹಾನೇನ ಹನೂಮತಾ ॥
</details>

<details><summary>ಅನುವಾದ</summary>

ಮತ್ತೆ ಕೈಲಾಸ ಶಿಖರದಂತೆ ಉಜ್ವಲವಾದ, ನಾಲ್ಕು ದಂತಗಳಿಂದ ವಿಭೂಷಿತ, ಮದೋದಕವನ್ನು ಹರಿಸುತ್ತಿರುವ, ಬಗೆ-ಬಗೆಯ ಶೃಂಗಾರದಿಂದ ಕೂಡಿದ, ಅತಿ ಎತ್ತರವಾದ, ಸುವರ್ಣಮಯ ಗಂಟಾನಾದದಂತೆ ಅಟ್ಟಹಾಸ ಮಾಡುವ ಗಜರಾಜ ಐರಾವತವನ್ನು ಹತ್ತಿ ದೇವೇಂದ್ರನು ರಾಹುವನ್ನು ಮುಂದಿರಿಸಿಕೊಂಡು, ಹನುಮಂತನೊಡನೆ ಸೂರ್ಯನು ವಿರಾಜಿಸುತ್ತಿದ್ದಲ್ಲಿಗೆ ಬಂದನು. ॥37-38॥
</details>

###### 39


<details><summary>ಮೂಲಮ್</summary>

ಅಥಾತಿರಭಸೇನಾಗಾದ್ ರಾಹುರುತ್ಸೃಜ್ಯ ವಾಸವಮ್ ।  
ಅನೇನ ಚ ಸ ವೈ ದೃಷ್ಟಃ ಪ್ರಧಾವನ್ ಶೈಲಕೂಟವತ್ ॥
</details>

<details><summary>ಅನುವಾದ</summary>

ಇತ್ತ ರಾಹು ಇಂದ್ರನನ್ನು ಬಿಟ್ಟು ವೇಗವಾಗಿ ಮುಂದರಿದನು. ಆಗ ಪರ್ವತಶಿಖರದಂತೆ ಆಕಾರವುಳ್ಳ ರಾಹುವು ಓಡಿ ಬರುತ್ತಿರುವುದನ್ನು ಹನುಮಂತನು ನೋಡಿದನು.॥39॥
</details>

###### 40


<details><summary>ಮೂಲಮ್</summary>

ತತಃ ಸೂರ್ಯಂ ಸಮುತ್ಸೃಜ್ಯ ರಾಹುಂ ಫಲಮವೇಕ್ಷ್ಯ ಚ ।  
ಉತ್ಪಪಾತ ಪುನರ್ವ್ಯೋಮ ಗ್ರಹೀತುಂ ಸಿಂಹಿಕಾಸುತಮ್ ॥
</details>

<details><summary>ಅನುವಾದ</summary>

ಆಗ ರಾಹುವನ್ನು ಫಲವೆಂದು ನೋಡಿ ಬಾಲಕ ಹನುಮಂತನು ಸೂರ್ಯನನ್ನು ಬಿಟ್ಟು ಆ ಸಿಂಹಿಕಾ ಪುತ್ರನನ್ನೇ ಹಿಡಿಯಲು ಆಕಾಶದಲ್ಲಿ ಹಾರಿದನು.॥40॥
</details>

###### 41


<details><summary>ಮೂಲಮ್</summary>

ಉತ್ಸೃರ್ಜ್ಯಾರ್ಕಮಿಮಂ ರಾಮ ಪ್ರಧಾವಂತಂ ಪ್ಲವಂಗಮಮ್ ।  
ಅವೇಕ್ಷ್ಯೈವಂ ಪರಾವೃತ್ತೋ ಮುಖಶೇಷಃ ಪರಾಙ್ಮುಖಃ ॥
</details>

<details><summary>ಅನುವಾದ</summary>

ಶ್ರೀರಾಮಾ! ಸೂರ್ಯನನ್ನು ಬಿಟ್ಟು ತನ್ನ ಕಡೆಗೆ ಬರುತ್ತಿರುವ ವಾನರ ಹನುಮಂತನನ್ನು ನೋಡಿ, ಮುಖಮಾತ್ರವುಳ್ಳ ರಾಹು ಹಿಮ್ಮುಖವಾಗಿ ಓಡಿದನು.॥41॥
</details>

###### 42


<details><summary>ಮೂಲಮ್</summary>

ಇಂದ್ರಮಾಶಂಸಮಾನಸ್ತು ತ್ರಾತಾರಂ ಸಿಂಹಿಕಾಸುತಃ ।  
ಇಂದ್ರ ಇಂದ್ರೇತಿ ಸಂತ್ರಾಸಾನ್ಮುಹುರ್ಮುಹುರಭಾಷತ ॥
</details>

<details><summary>ಅನುವಾದ</summary>

ಆಗ ಸಿಂಹಿಕಾ ಪುತ್ರ ರಾಹು ತನ್ನ ರಕ್ಷಕ ಇಂದ್ರನೆಂದೇ ಬಗೆದು ರಕ್ಷಣೆಗಾಗಿ ಭಯದಿಂದ ಇಂದ್ರನೇ! ಇಂದ್ರನೇ! ರಕ್ಷಿಸು ಎಂದು ಪುನಃ-ಪುನಃ ಕೂಗತೊಡಗಿದನು.॥42॥
</details>

###### 43


<details><summary>ಮೂಲಮ್</summary>

ರಾಹೋರ್ವಿಕ್ರೋಶಮಾನಸ್ಯ ಪ್ರಾಗೇವಾಲಕ್ಷಿತಂ ಸ್ವರಮ್ ।  
ಶ್ರುತ್ವೇಂದ್ರೋ ವಾಚ ಮಾ ಭೈಷೀರಹಮೇನಂ ನಿಷೂದಯೇ ॥
</details>

<details><summary>ಅನುವಾದ</summary>

ಕೂಗುತ್ತಿರುವ ರಾಹುವಿನ ಸ್ವರವನ್ನು ಗುರುತಿಸಿ ಇಂದ್ರನು ಹೇಳಿದನು - ಹೆದರಬೇಡ. ನಾನು ಈ ಆಕ್ರಮಣಕಾರಿಯನ್ನು ಕೊಂದುಬಿಡುವೆ.॥43॥
</details>

###### 44


<details><summary>ಮೂಲಮ್</summary>

ಐರಾವತಂ ತತೋ ದೃಷ್ಟ್ವಾ ಮಹತ್ತದಿದಮಿತ್ಯಪಿ ।  
ಫಲಂ ತಂ ಹಸ್ತಿರಾಜಾಮಭಿದುದ್ರಾವ ಮಾರುತಿಃ ॥
</details>

<details><summary>ಅನುವಾದ</summary>

ಬಳಿಕ ಐರಾವತವನ್ನು ನೋಡಿ ಹನುಮಂತನು ಇದೂ ಒಂದು ದೊಡ್ಡ ಫಲವೆಂದು ತಿಳಿದು ಆ ಗಜರಾಜನನ್ನು ಹಿಡಿಯಲು ಅದರ ಕಡೆಗೆ ಓಡಿದನು.॥44॥
</details>

###### 45


<details><summary>ಮೂಲಮ್</summary>

ತಥಾಸ್ಯ ಧಾವತೋ ರೂಪಮೈರಾವತ ಜಿಘೃಕ್ಷಯಾ ।  
ಮುಹೂರ್ತಮಭವದ್ ಘೋರಮಿಂದ್ರಾಗ್ನ್ಯೋರಿವ ಭಾಸ್ವರಮ್ ॥
</details>

<details><summary>ಅನುವಾದ</summary>

ಐರಾವತವನ್ನು ಹಿಡಿಯುವ ಇಚ್ಛೆಯಿಂದ ಓಡುತ್ತಿರುವ ಹನುಮಂತನ ರೂಪವು ಮುಹೂರ್ತ ಮಾತ್ರ ಇಂದ್ರಾಗ್ನಿಗಳಂತೆ ಪ್ರಕಾಶಮಾನವಾಗಿ ಭಯಂಕರವಾಯಿತು.॥45॥
</details>

###### 46


<details><summary>ಮೂಲಮ್</summary>

ಏವಮಾಧಾವಮಾನಂ ತು ನಾತಿಕ್ರುದ್ಧಃ ಶಚೀಪತಿಃ ।  
ಹಸ್ತಾಂತಾದತಿಮುಕ್ತೇನ ಕುಲಿಶೇನಾಭ್ಯ ತಾಡಯತ್ ॥
</details>

<details><summary>ಅನುವಾದ</summary>

ಬಾಲಕ ಹನುಮಂತನನ್ನು ನೋಡಿ ಶಚೀಪತಿ ಇಂದ್ರನಿಗೆ ಹೆಚ್ಚು ಸಿಟ್ಟು ಬಂದಿಲ್ಲ. ಆದರೂ ಹೀಗೆ ಆಕ್ರಮಣ ಮಾಡುವ ಬಾಲಕ ವಾನರನ ಮೇಲೆ ಅವನು ವಜ್ರಾಯುಧದಿಂದ ಪ್ರಹರಿಸಿದನು.॥46॥
</details>

###### 47


<details><summary>ಮೂಲಮ್</summary>

ತತೋ ಗಿರೌ ಪಪಾತೈಷ ಇಂದ್ರವಜ್ರಾಭಿತಾಡಿತಃ ।  
ಪತಮಾನಸ್ಯ ಚೈತಸ್ಯ ವಾಮಾ ಹನುರಭಜ್ಯತ ॥
</details>

<details><summary>ಅನುವಾದ</summary>

ಇಂದ್ರನ ವಜ್ರಾಯುಧದ ಏಟು ತಿಂದು ಹನುಮಂತನು ಒಂದು ಪರ್ವತದ ಮೇಲೆ ಬಿದ್ದನು. ಹಾಗೆ ಬೀಳುವಾಗ ಅವನ ಎಡ ದವಡೆಯು ಮುರಿದು ಹೋಯಿತು.॥47॥
</details>

###### 48


<details><summary>ಮೂಲಮ್</summary>

ತಸ್ಮಿಂಸ್ತು ಪತಿತೇ ಚಾಪಿ ವಜ್ರತಾಡನವಿಹ್ವಲೇ ।  
ಚುಕ್ರೋಧೇಂದ್ರಾಯ ಪವನಃ ಪ್ರಜಾನಾಮಹಿತಾಯ ಸಃ ॥
</details>

<details><summary>ಅನುವಾದ</summary>

ವಜ್ರಾಘಾತದಿಂದ ವ್ಯಾಕುಲನಾಗಿ ಅವನು ಬೀಳುತ್ತಲೇ ವಾಯುದೇವರು ಇಂದ್ರನ ಮೇಲೆ ಕುಪಿತನಾದನು. ಅವನ ಈ ಕ್ರೋಧ ಪ್ರಜಾಜನರಿಗೆ ಅಹಿತಕರವಾಯಿತು.॥48॥
</details>

###### 49


<details><summary>ಮೂಲಮ್</summary>

ಪ್ರಚಾರಂ ಸ ತು ಸಂಗೃಹ್ಯ ಪ್ರಜಾಸ್ವಂತರ್ಗತಃ ಪ್ರಭುಃ ।  
ಗುಹಾಂ ಪ್ರವಿಷ್ಟಃ ಸ್ವಸುತಂ ಶಿಶುಮಾದಾಯ ಮಾರುತಃ ॥
</details>

<details><summary>ಅನುವಾದ</summary>

ಸಮರ್ಥನಾದ ಮಾರುತನು ಸಮಸ್ತ ಪ್ರಜೆಗಳೊಳಗೆ ಇದ್ದರೂ ತನ್ನ ಗತಿಯನ್ನು ಹಿಂದೆಗೆದುಕೊಂಡನು. ಶ್ವಾಸಾದಿ ರೂಪದಲ್ಲಿ ಸಂಚಾರ ತಡೆಹಿಡಿದನು ಹಾಗೂ ತನ್ನ ಪುತ್ರ ಹನುಮಂತನನ್ನು ಎತ್ತಿಕೊಂಡು ಒಂದು ಗುಹೆಗೆ ಹೋದನು.॥49॥
</details>

###### 50


<details><summary>ಮೂಲಮ್</summary>

ವಿಣ್ಮೂತ್ರಾಶಯಮಾವೃತ್ಯ ಪ್ರಜಾನಾಂ ಪರಮಾರ್ತಿಕೃತ್ ।  
ರುರೋಧ ಸರ್ವಭೂತಾನಿ ಯಥಾ ವರ್ಷಾಣಿ ವಾಸವಃ ॥
</details>

<details><summary>ಅನುವಾದ</summary>

ಇಂದ್ರನು ಮಳೆಯನ್ನು ತಡೆಯುವಂತೆಯೇ ವಾಯುದೇವರು ಪ್ರಜಾಜನರ ಮಲ-ಮೂತ್ರಗಳನ್ನು ತಡೆದು, ಅವರಿಗೆ ಬಹಳ ಪೀಡೆಯನ್ನುಂಟುಮಾಡಿದನು. ಅವನು ಸಮಸ್ತ ಪ್ರಾಣಿಗಳ ಪ್ರಾಣ-ಸಂಚಾರ ಅವರೋಧ ಮಾಡಿಬಿಟ್ಟನು.॥50॥
</details>

###### 51


<details><summary>ಮೂಲಮ್</summary>

ವಾಯುಪ್ರಕೋಪಾದ್ಭೂತಾನಿ ನಿರುಚ್ಛ್ವಾ ಸಾನಿ ಸರ್ವತಃ ।  
ಸಂಧಿಭಿರ್ಭಿದ್ಯಮಾನೈಶ್ಚ ಕಾಷ್ಠಭೂತಾನಿ ಜಜ್ಞಿರೇ ॥
</details>

<details><summary>ಅನುವಾದ</summary>

ವಾಯುವಿನ ಪ್ರಕೋಪದಿಂದ ಸಮಸ್ತ ಪ್ರಾಣಿಗಳ ಉಸಿರು ನಿಂತುಹೋಯಿತು. ಅವರ ಎಲ್ಲ ಸಂದುಗಳು ಸಡಿಲಾದವು. ಎಲ್ಲರೂ ಕಟ್ಟಿಗೆಯಂತೆ ಚೇಷ್ಟಾಶೂನ್ಯರಾದರು.॥51॥
</details>

###### 52


<details><summary>ಮೂಲಮ್</summary>

ನಿಃಸ್ವಾಧ್ಯಾಯವಷಟ್ಕಾರಂ ನಿಷ್ಕ್ರಿಯಂ ಧರ್ಮವರ್ಜಿತಮ್ ।  
ವಾಯುಪ್ರಕೋಪಾಸ್ತ್ರೈಲೋಕ್ಯಂ ನಿರಯಸ್ಥಮಿವಾಭವತ್ ॥
</details>

<details><summary>ಅನುವಾದ</summary>

ಮೂರು ಲೋಕಗಳಲ್ಲಿ ವೇದಾಧ್ಯಯನ, ಯಜ್ಞಗಳು ನಡೆಯದಂತಾಗಿ ಎಲ್ಲ ಧರ್ಮ ಕರ್ಮ ನಿಂತುಹೋದುವು. ತ್ರಿಭುವನದ ಪ್ರಾಣಿಗಳು ನರಕದಲ್ಲಿ ಬಿದ್ದಂತೆ ಯಾತನೆ ಅನುಭವಿಸತೊಡಗಿದರು.॥52॥
</details>

###### 53


<details><summary>ಮೂಲಮ್</summary>

ತತಃ ಪ್ರಜಾಃ ಸಗಂಧರ್ವಾಃ  ಸದೇವಾಸುರ ಮಾನುಷಾಃ ।  
ಪ್ರಜಾಪತಿಂ ಸಮಾಧಾವನ್ ದುಃಖಿತಾಶ್ಚ ಸುಖೇಚ್ಛಯಾ ॥
</details>

<details><summary>ಅನುವಾದ</summary>

ಆಗ ಗಂಧರ್ವರು, ದೇವತೆಗಳು, ಅಸುರರು, ಮನುಷ್ಯರೇ ಆದಿ ಎಲ್ಲ ಪ್ರಜೆಯು ವ್ಯಥಿತರಾಗಿ, ಸುಖ ಪಡೆಯುವ ಇಚ್ಛೆಯಿಂದ ಪ್ರಜಾಪತಿ ಬ್ರಹ್ಮದೇವರ ಬಳಿಗೆ ಓಡಿದರು.॥53॥
</details>

###### 54


<details><summary>ಮೂಲಮ್</summary>

ಊಚುಃ ಪ್ರಾಂಜಲಯೋ ದೇವಾ ಮಹೋದರನಿಭೋದರಾಃ ।  
ತ್ವಯಾ ತು ಭಗವನ್ಸೃಷ್ಟಾಃ ಪ್ರಜಾ ನಾಥ ಚತುರ್ವಿಧಾಃ ॥
</details>

## (ಶ್ಲೋಕ - 55½)


<details><summary>ಮೂಲಮ್</summary>

ತ್ವಯಾ ದತ್ತೋಽಯಮಸ್ಮಾಕಮಾಯುಷಃ ಪವನಃ ಪತಿಃ ।  
ಸೋಽಸ್ಮಾನ್ಪ್ರಾಣೇಶ್ವರೋಭೂತ್ವಾ ಕಸ್ಮಾದೇಷೋಽದ್ಯ ಸತ್ತಮ ॥  
ರುರೋಧ ದುಃಖಂ  ಜನಯನ್ನಂತಃಪುರ  ಇವ ಸ್ತ್ರಿಯಃ ।
</details>

<details><summary>ಅನುವಾದ</summary>

ಆಗ ದೇವತೆಗಳ ಹೊಟ್ಟೆ ಮಹೋದರ ರೋಗದಂತೆ ಉಬ್ಬಿಹೋಗಿತ್ತು. ಅವರು ಕೈಮುಗಿದುಕೊಂಡು ಭಗವನ್, ಸ್ವಾಮಿ! ನೀವು ನಾಲ್ಕು ರೀತಿಯ ಪ್ರಜೆಗಳನ್ನು ಸೃಷ್ಟಿಸಿದೆ. ನೀವು ನಮ್ಮೆಲ್ಲರ ಆಯುಸ್ಸಿನ ಅಧಿಪತಿ ರೂಪದಲ್ಲಿ ವಾಯುದೇವರಿಗೆ ಅರ್ಪಿಸಿದಿರಿ. ಸಾಧುಶಿರೋಮಣಿಯೇ! ಈ ಪವನ ದೇವನು ನಮ್ಮ ಪ್ರಾಣಗಳ ಸ್ವಾಮಿ ಯಾಗಿದ್ದರೂ ಇಂದು ಅವನು ಅಂತಃಪುರದ  ಸ್ತ್ರೀಯರಂತೆ ನಮ್ಮ ಶರೀರದೊಳಗೆ ತನ್ನ ಸಂಚಾರ ನಿಲ್ಲಿಸಿಬಿಟ್ಟಿರುವನು ಹಾಗೂ ಈ ಪ್ರಕಾರ ಇವನು ನಮಗೆ ದುಃಖಜನಕನಾಗಿದ್ದಾನೆ.॥54-55½॥
</details>

## (ಶ್ಲೋಕ - 56½)


<details><summary>ಮೂಲಮ್</summary>

ತಸ್ಮಾತ್ತ್ವಾಂ ಶರಣಂ ಪ್ರಾಪ್ತಾ ವಾಯುನೋಪಹತಾ ವಯಮ್ ॥  
ವಾಯುಸಂರೋಧಜಂ ದುಃಖಮಿದಂ ನೋ ನುದ ದುಃಖಹನ್ ।
</details>

<details><summary>ಅನುವಾದ</summary>

ವಾಯುವಿನಿಂದ ಪೀಡಿತರಾದ ನಾವು ನಿಮಗೆ ಶರಣಾಗಿರುವೆವು, ದುಃಖಹಾರಿ ಪ್ರಜಾಪತಿಯೇ! ನೀವು ನಮ್ಮ ಈ ವಾಯುರೋಧಜನಿತ ದುಃಖವನ್ನು ದೂರಗೊಳಿಸು.॥56½॥
</details>

## (ಶ್ಲೋಕ - 57½)


<details><summary>ಮೂಲಮ್</summary>

ಏತತ್ಪ್ರಜಾನಾಂ ಶ್ರುತ್ವಾ ತು  ಪ್ರಜಾನಾಥಃ  ಪ್ರಜಾಪತಿಃ ॥  
ಕಾರಣಾದಿತಿ  ಚೋಕ್ತ್ವಾಸೌ  ಪ್ರಜಾಃ  ಪುನರಭಾಷತ ।
</details>

<details><summary>ಅನುವಾದ</summary>

ಪ್ರಜೆಗಳ ಈ ಮಾತನ್ನು ಕೇಳಿ ಅವರ ಪಾಲಕ, ರಕ್ಷಕ ಬ್ರಹ್ಮದೇವರು ಹೇಳಿದರು - ‘ಇದರಲ್ಲಿ ಏನೋ ಕಾರಣವಿದೆ’ ಎಂದು ತಿಳಿಸಿ ಪ್ರಜೆಗಳಲ್ಲಿ ಪುನಃ ಹೇಳಿದರು.॥57½॥
</details>

## (ಶ್ಲೋಕ - 58½)


<details><summary>ಮೂಲಮ್</summary>

ಯಸ್ಮಿಂಶ್ಚ ಕಾರಣೇ ವಾಯುಶ್ಚುಕ್ರೋಧ ಚರುರೋಧ ಚ ॥  
ಪ್ರಜಾಃ ಶೃಣುಧ್ವಂ ತತ್ಸರ್ವಂ ಶ್ರೋತವ್ಯಂಚಾತ್ಮನಃ ಕ್ಷಮಮ್ ।
</details>

<details><summary>ಅನುವಾದ</summary>

ಪ್ರಜೆಗಳಿರಾ! ಯಾವ ಕಾರಣದಿಂದ ವಾಯುದೇವರು ಕ್ರೋಧಗೊಂಡು, ತನ್ನ ಗತಿಯನ್ನು ನಿಲ್ಲಿಸಿರುವನು? ಇದನ್ನು ಹೇಳುತ್ತೇನೆ, ಕೇಳಿರಿ. ಆ ಕಾರಣ ಕೇಳುವುದು ನಿಮಗೆ ಉಚಿತವಾಗಿದೆ.॥58½॥
</details>

## (ಶ್ಲೋಕ - 59½)


<details><summary>ಮೂಲಮ್</summary>

ಪುತ್ರಸ್ತಸ್ಯಾಮರೇಶೇನ  ಇಂದ್ರೇಣಾದ್ಯ ನಿಪಾತಿತಃ ॥  
ರಾಹೋರ್ವಚನಮಾಸ್ಥಾಯ ತತಃ ಸ ಕುಪಿತೋಽನಿಲಃ ।
</details>

<details><summary>ಅನುವಾದ</summary>

ಇಂದು ದೇವೇಂದ್ರನು ರಾಹುವಿನ ಮಾತನ್ನು ಕೇಳಿ ವಾಯುಪುತ್ರನನ್ನು ಹೊಡೆದು ಬೀಳಿಸಿರುವನು, ಇದರಿಂದ ಅವನು ಕುಪಿತನಾಗಿರುವನು.॥59½॥
</details>

## (ಶ್ಲೋಕ - 60½)


<details><summary>ಮೂಲಮ್</summary>

ಅಶರೀರಃ  ಶರೀರೇಷು   ವಾಯುಶ್ಚರತಿ  ಪಾಲಯನ್ ॥  
ಶರೀರಂ ಹಿ ವಿನಾ ವಾಯುಂ ಸಮತಾಂ ಯಾತಿ ದಾರುಭಿಃ ।
</details>

<details><summary>ಅನುವಾದ</summary>

ವಾಯುದೇವರು ಸ್ವತಃ ಶರೀರ ಧರಿಸದೆಯೇ ಸಮಸ್ತ ಶರೀರಗಳಲ್ಲಿ ಅದನ್ನು ರಕ್ಷಿಸುತ್ತಾ ಸಂಚರಿಸುತ್ತಾನೆ. ವಾಯುವಿಲ್ಲದಿದ್ದರೆ ಈ ಶರೀರ ಒಣಗಿದ ಕಟ್ಟಿಗೆಯಂತಾಗುವುದು.॥60½॥
</details>

## (ಶ್ಲೋಕ - 61½)


<details><summary>ಮೂಲಮ್</summary>

ವಾಯುಃ ಪ್ರಾಣಃ ಸುಖಂ ವಾಯುಃ ವಾಯುಃ ಸರ್ವಮಿದಂಜಗತ್ ॥  
ವಾಯುನಾ ಸಂಪರಿತ್ಯಕ್ತಂ ನ ಸುಖಂ ವಿಂದತೇ ಜಗತ್ ।
</details>

<details><summary>ಅನುವಾದ</summary>

ವಾಯುವೇ ಎಲ್ಲರ ಪ್ರಾಣ ಮತ್ತು ಸುಖ ಆಗಿದ್ದಾನೆ, ವಾಯುವೇ ಈ ಇಡೀ ಜಗತ್ತಾಗಿದ್ದಾನೆ. ವಾಯುವನ್ನು ಬಿಟ್ಟು ಜಗತ್ತು ಎಂದೂ ಸುಖಿಯಾಗಲಾರದು.॥61½॥
</details>

## (ಶ್ಲೋಕ - 62½)


<details><summary>ಮೂಲಮ್</summary>

ಅದ್ಯೈವ ಚಪರಿತ್ಯಕ್ತಂ  ವಾಯುನಾ  ಜಗದಾಯುಷಾ ॥  
ಅದ್ಯೈವ ತೇ ನಿರುಚ್ಛ್ವಾಸಾಃ ಕಾಷ್ಠ ಕುಡ್ಯೋಪಮಾಃ ಸ್ಥಿತಾಃ ।
</details>

<details><summary>ಅನುವಾದ</summary>

ವಾಯುವೇ ಜಗತ್ತಿನ ಆಯುಸ್ಸು ಆಗಿದ್ದಾನೆ. ಈಗ ವಾಯುವು ಪ್ರಪಂಚದ ಪ್ರಾಣಿಗಳನ್ನು ತ್ಯಜಿಸಿರುವನು. ಇದರಿಂದ ಅವರೆಲ್ಲರೂ ನಿಷ್ಪ್ರಾಣರಾಗಿ ಕಟ್ಟಿಗೆ, ಗೋಡೆಗಳಂತೆ ಆಗಿದ್ದಾರೆ.॥62½॥
</details>

###### 63


<details><summary>ಮೂಲಮ್</summary>

ತದ್ಯಾಮಸ್ತತ್ರ ಯತ್ರಾಸ್ತೇ ಮಾರುತೋ ರುಕ್ಪ್ರದೋ ಹಿ ನಃ ।  
ಮಾ ವಿನಾಶಂ ಗಮಿಷ್ಯಾಮಿ ಅಪ್ರಸಾದ್ಯಾದಿತೇಃ ಸುತಾಃ ॥
</details>

<details><summary>ಅನುವಾದ</summary>

ಅದಿತಿ ಪುತ್ರರೇ! ಈಗ ನಾವು ಎಲ್ಲರನ್ನು ಪೀಡಿಸುವ ವಾಯುದೇವರು ಅಡಗಿ ಕುಳಿತಲ್ಲಿಗೆ ಹೋಗಬೇಕು. ಅವನನ್ನು ಸಂತೋಷಗೊಳಿಸದೆ ಎಲ್ಲರ ವಿನಾಶ ಆಗದಿರಲಿ.॥63॥
</details>

###### 64


<details><summary>ಮೂಲಮ್</summary>

ತತಃ ಪ್ರಜಾಭಿಃ ಸಹಿತಃ ಪ್ರಜಾಪತಿಃ  
ಸದೇವಗಂಧರ್ವಭುಜಂಗಗುಹ್ಯಕೈಃ ।  
ಜಗಾಮ ತತ್ರಾಸ್ಯತಿ ಯತ್ರ ಮಾರುತಃ  
ಸುತಂ ಸುರೇಂದ್ರಾಭಿಹತಂ ಪ್ರಗೃಹ್ಯ ಸಃ ॥
</details>

<details><summary>ಅನುವಾದ</summary>

ಅನಂತರ ದೇವತೆಗಳು, ಗಂಧರ್ವರು, ನಾಗರು, ಗುಹ್ಯಕರೇ ಮೊದಲಾದ ಪ್ರಜೆಗಳನ್ನು ಕರೆದುಕೊಂಡು ಪ್ರಜಾಪತಿ ಬ್ರಹ್ಮನು ವಾಯುದೇವನು ಇಂದ್ರನಿಂದ ಹೊಡೆಯಲ್ಪಟ್ಟ ತನ್ನ ಮಗನನ್ನೆತ್ತಿಕೊಂಡು ಕುಳಿತಲ್ಲಿಗೆ ಬಂದನು.॥64॥
</details>

###### 65


<details><summary>ಮೂಲಮ್</summary>

ತತೋಽರ್ಕವೈಶ್ವಾನರಕಾಂಚನಪ್ರಭಂ  
ಸುತಂ  ತದೋತ್ಸಂಗಗತಂ  ಸದಾಗತೇಃ ।  
ಚತುರ್ಮುಖೋ ವೀಕ್ಷ್ಯ ಕೃಪಾಮಥಾಕರೋತ್  
ಸದೇವಗಂಧರ್ವಋಷಿಯಕ್ಷರಾಕ್ಷಸೈಃ ॥
</details>

<details><summary>ಅನುವಾದ</summary>

ಬಳಿಕ ಬ್ರಹ್ಮದೇವರು ದೇವತಾ, ಗಂಧರ್ವ, ಋಷಿ, ಯಕ್ಷ, ರಾಕ್ಷಸರೊಂದಿಗೆ ಅಲ್ಲಿಗೆ ಹೋಗಿ ವಾಯುದೇವರ ತೊಡೆ ಯಲ್ಲಿ ಮಲಗಿದ ಅವನ ಪುತ್ರನನ್ನು ನೋಡಿದರು. ಅವನ ಅಂಗಕಾಂತಿಯು ಸೂರ್ಯಾಗ್ನಿಯಂತೆ ಪ್ರಕಾಶಿಸುತ್ತಿತ್ತು. ಮಗುವಿನ ಅಂತಹ ಸ್ಥಿತಿಯನ್ನು ನೋಡಿ ಬ್ರಹ್ಮದೇವರಿಗೆ ತುಂಬಾ ದಯೆ ಉಂಟಾಯಿತು.॥65॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ಮೂವತ್ತೈದನೆಯ ಸರ್ಗ ಪೂರ್ಣವಾಯಿತು. ॥35॥
</details>
