+++
title = "०४४ सगर-पुत्र-स्वर्गतिः"
title_english = "044 brahma commends bhageeratha"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-044-Sagara_Puthranam_Swarga_Prapthi.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/04-mithilAyAtrA/02-sagara-kathA/044_sagara-putra-svargatiH.md">
<details><summary><h2>IITK ...{Loading}...</h2></summary>

King Bhagiratha performs funeral rites of his ancestors.



### श्लोकः
#### मूलम्
स गत्वा सागरं राजा गङ्गयाऽनुगतस्तदा ।  
प्रविवेश तलं भूमेर्यत्र ते भस्मसात्कृताः॥1.44.1॥

#### शब्दार्थः
सः राजा that king, तदा then, गङ्गया by Ganga, अनुगतः followed by, सागरम् ocean, गत्वा having gone, यत्र where, ते they (sons of Sagara), भस्मसात् into ashes, कृताः had been made, भूमेः earth's, तलम् lower regions, प्रविवेश entered.

#### आङ्ग्लानुवादः
Thereupon that king followed by Ganga reached the ocean and entered the lower regions of the earth where the sons of Sagara were found reduced to ashes.



### श्लोकः
#### मूलम्
भस्मन्यथाऽप्लुते राम गङ्गायास्सलिलेन वै।  
सर्वलोकप्रभुर्ब्रह्मा राजानमिदमब्रवीत्॥1.44.2॥

#### शब्दार्थः
अथ then, भस्मनि when the ashes, गङ्गायाः Ganga's, सलिलेन with waters, आप्लुते were  inundated, सर्वलोकप्रभुः lord of the world, ब्रह्मा Brahma, राजानम् addressing the king, इदम् अब्रवीत् spoke these words.

#### आङ्ग्लानुवादः
After the ashes were inundated by the waters of Ganga, Brahma, lord of the world,   appeared before king Bhagiratha and saidः



### श्लोकः
#### मूलम्
तारिता नरशार्दूल दिवं याताश्च देववत्।  
षष्ठिः पुत्रसहस्राणि सगरस्य महात्मनः॥1.44.3॥

#### शब्दार्थः
नरशार्दूल O Best among men, महात्मनः of the illustrious, सगरस्य Sagara's, षष्टिः sixty पुत्रसहस्राणि thousand sons, तारिताः were liberated, देववत् like devatas, दिवम् towards heaven, याताः had gone.

#### आङ्ग्लानुवादः
"O Tiger among men sixty thousand sons of illustrious Sagara having been liberated, had gone towards heaven like devatas.



### श्लोकः
#### मूलम्
सागरस्य जलं लोके यावत्स्थास्यति पार्थिव।  
सगरस्यात्मजास्तावत्स्वर्गे स्थास्यन्ति देववत्॥1.44.4॥

#### शब्दार्थः
पार्थिव O King, सागरस्य ocean's, जलम् waters, लोके in this world, यावत् as long as, स्थास्यति remain, तावत् till such time, सगरस्य आत्मजाः sons of Sagara, देववत् like devatas, स्वर्गे in heavens, स्थास्यन्ति will stay.

#### आङ्ग्लानुवादः
O King as long as the waters in the ocean exist in this world, shall the sons of Sagara, live in heavens like gods.



### श्लोकः
#### मूलम्
इयं च दुहिता ज्येष्ठा तव गङ्गा भविष्यति ।  
त्वत्कृतेन च नाम्नाऽथ लोके स्थास्यति विश्रुता॥1.44.5॥

#### शब्दार्थः
इयम् this, गङ्गा Ganga, तव your, ज्येष्ठा eldest, दुहिता daughter, भविष्यति will become, अथ from now onwards, त्वत्कृतेन formed out of your, नाम्ना name, लोके in this world, विश्रुता wellknown, स्थास्यति will stay on.

#### आङ्ग्लानुवादः
This Ganga will become your eldest daughter and from now on she will be wellknown in this world (as Bhagirathi) after your name.



### श्लोकः
#### मूलम्
गङ्गा त्रिपथगा राजन् दिव्या भागीरथीति च।  
त्रीन् पथो भावयन्तीति ततस्त्रिपथगा स्मृता॥1.44.6॥

#### शब्दार्थः
राजन् O King, दिव्या divine, गङ्गा Ganga, त्रिपथगा known as Tripathaga, भागीरथीति च also as Bhagirathi, त्रीन् in three, पथः paths, भावयन्ती इति since she covers by flowing and  purifying, ततः therefore, त्रिपथगा Tripathaga, स्मृता has been known as.

#### आङ्ग्लानुवादः
O King divine Ganga will be called Tripathaga as well as Bhagirathi. Since she flows in the three worlds (heaven, earth and the lower worldः Patala), she will be known as  
Tripathaga.



### श्लोकः
#### मूलम्
पितामहानां सर्वेषां त्वमत्र मनुजाधिप ।  
कुरुष्व सलिलं राजन् प्रतिज्ञामपवर्जय॥1.44.7॥

#### शब्दार्थः
मनुजाधिप O Lord of men, राजन् O King, त्वम् you, अत्र here, सर्वेषाम् for all, पितामहानाम्  ancestors, सलिलं offerings with waters, कुरुष्व perform, प्रतिज्ञाम् your vow, अपवर्जय fulfil.

#### आङ्ग्लानुवादः
O Lord of men O King you may offer the waters of  Ganga here to all your ancestors and thereby fulfil your vow.



### श्लोकः
#### मूलम्
पूर्वकेण हि ते राजंस्तेनातियशसा तदा।  
धर्मिणां प्रवरेणापि नैष प्राप्तो मनोरथः॥1.44.8॥

#### शब्दार्थः
राजन् O King, ते your, पूर्वकेण ancestor, अतियशसा by the highly renowned, धर्मिणाम् among righteous ones, प्रवरेणा foremost, तेनापि even by him, तदा then, एषः this, मनोरथः desire, न प्राप्तः was not obtained.

#### आङ्ग्लानुवादः
O King by the highly renowned ancestors of yours, the foremost among righteous ones (even Sagara) this desire has not been fulfilled.



### श्लोकः
#### मूलम्
तथैवांशुमता तात लोकेऽप्रतिमतेजसा।  
गङ्गां प्रार्थयतानेतुं प्रतिज्ञा नापवर्जिता॥1.44.9॥

#### शब्दार्थः
तात O Child, तथैव similarly, लोके in this world, अप्रतिमतेजसा by the one possessing unparalleled prowess, गङ्गाम् Ganga, आनेतुम् for bringing, प्रार्थयता cherished, अंशुमता by Anshuman's, प्रतिज्ञा vow, नापवर्जिता could not be completed.

#### आङ्ग्लानुवादः
O Child similarly though Anshuman possessed unparalleled prowess in this world his prayer to Ganga, his vow could not be fulfilled.



### श्लोकः
#### मूलम्
राजर्षिणा गुणवता महर्षिसमतेजसा।  
मत्तुल्यतपसा चैव क्षत्रधर्मस्थितेन च॥1.44.10॥  
दिलीपेन महाभाग तव पित्राऽति तेजसा।  
पुनर्न शङ्किताऽनेतुं गङ्गां प्रार्थयताऽनघ॥1.44.11॥

#### शब्दार्थः
अनघ O Sinless one, महाभाग O Blessed one, राजार्षिणा by the royal saint, गुणवता virtuous, महर्षिसमतेजसा possessing the splendour of a maharshi, मत्तुल्यतपसा equal to me in austerities, क्षत्रधर्मस्थितेन abiding in the duties of a Kshatriya, अतितेजसा by the highly lustrous, गङ्गाम् Ganga, प्रार्थयता beseeching, तव your, पित्रा by father, दिलीपेन by Dilipa, महाभाग O Distinguished one, आनेतुं पुनः for bringing, न शङ्किता it was not made possible.

#### आङ्ग्लानुवादः
O Sinless one (Bhagiratha) O Distinguished one on the part of Dilipa brilliant your father who had the virtuous of a rajarshi, who was equal to a maharshi in splendour, and to me in austerities and abiding to the duties of a kshatriya it was even not possible to bring Ganga through prayer.



### श्लोकः
#### मूलम्
सा त्वया समनुक्रान्ता प्रतिज्ञा पुरुषर्षभ।  
प्राप्तोऽसि परमं लोके यशः परमसम्मतम्॥1.44.12॥

#### शब्दार्थः
पुरुषर्षभ O Best among men, सा प्रतिज्ञा that vow, त्वया by you, समनुक्रान्ता has been kept up, लोके in this world, परमसम्मतम् highly acceptable, परमम् supreme, यशः fame, प्राप्तः असि  you have obtained.

#### आङ्ग्लानुवादः
O Best among men you have fulfilled that vow. You have achieved supreme renown  
and reverence in this world.



### श्लोकः
#### मूलम्
यच्च गङ्गावतरणं त्वया कृतमरिन्दम।  
अनेन च भवान् प्राप्तो धर्मस्यायतनं महत्॥1.44.13॥

#### शब्दार्थः
अरिन्दम O Destroyer of  enemies, त्वया by you, यत् since, गङ्गावतरणम् descent of Ganga, कृतम् has been materialised, अनेन by this, भवान् you, धर्मस्य of dharma, महत् great, आयतनम् sacred place, प्राप्तः have obtained.

#### आङ्ग्लानुवादः
O Destroyer of enemies by bringing about the descent of Ganga, you have secured a great abode in dharma.



### श्लोकः
#### मूलम्
प्लावयस्व त्वमात्मानं नरोत्तम सदोचिते।  
सलिले पुरुषव्याघ्र शुचिः पुण्यफलो भव॥1.44.14॥

#### शब्दार्थः
नरोत्तम O Best among men, पुरुषव्याघ्र O Tiger among men, उचिते in a befitting, सलिले waters, सदा always, त्वम् you, आत्मानम् yourself, प्लावयस्व take bath by dipping and floating later, शुचिः purifying yourself, पुण्यफलः भव acquire holiness.

#### आङ्ग्लानुवादः
O Best among men O Tiger among men take a dip in the eternally sacred waters,  purify yourself and acquire holiness.



### श्लोकः
#### मूलम्
पितामहानां सर्वेषां कुरुष्व सलिलक्रियाम्।  
स्वस्ति तेऽस्तु गमिष्यामि स्वं लोकं गम्यतां नृप॥1.44.15॥

#### शब्दार्थः
सर्वेषां for all, पितामहानाम् forefathers, सलिलक्रियाम् rites with waters, कुरुष्व perform, ते to you, स्वस्ति safety, गमिष्यामि I shall go, नृप O King, स्वं लोकम् towards your region, गम्यताम् you shall go.

#### आङ्ग्लानुवादः
O King perform the rites of all your forefathers with the waters (of Ganga), farewell. I shall return to my world (now). Go back, O King" (said Grandsire)



### श्लोकः
#### मूलम्
भगीरथोऽपि राजर्षिः कृत्वा सलिलमुत्तमम्।  
यथाक्रमं यथान्यायं सागराणां महायशाः॥1.44.17॥  
कृतोदकश्शुची राजा स्वपुरं प्रविवेश ह।  
समृद्धार्थो रघुश्रेष्ठ स्वराज्यं प्रशशास ह॥1.44.18॥

#### शब्दार्थः
राजर्षिः royal saint, महायशाः highly famous, राजा king, भगीरथोऽपि Bhagiratha also, यथाक्रमम् following proper order, यथान्यायम् following the tradition, सागराणाम् for the sons of Sagara, उत्तमम् highest, सलिलम् rites with sacred water, कृत्वा having performed, कृतोदकः having performed ablutions, शुचिः a purified man, स्वपुरम् his own city, प्रविवेश ह entered, रघुश्रेष्ठ O Rama, समृद्धार्थः having fulfilled his desire, स्वराज्यम् his kingdom, प्रशशास ह ruled.

#### आङ्ग्लानुवादः
The illustrious rajarshi Bhagiratha, performed the rites of offering the sacred water of Ganga, in accordance with proper order and tradition for the sons of Sagara. Purified with the ablutions entered his own city." O Best of the Raghus his desire thus fulfilled he continued to rule the kingdom thereafter".



### श्लोकः
#### मूलम्
प्रमुमोद ह लोकस्तं नृपमासाद्य राघव।  
नष्टशोकस्समृद्धार्थो बभूव विगतज्वरः॥1.44.19॥

#### शब्दार्थः
राघव O Rama, तम् him, नृपम् as king, आसाद्य having obtained, लोकः the world, प्रमुमोद rejoiced, समृद्धार्थः having achieved his desire, विगतज्वरः freed from mental afflictions, नष्टशोकः with his sorrows mitigated, बभूव became.

#### आङ्ग्लानुवादः
"O Best of the Raghus the world rejoiced having Bhagiratha as king. With his purpose achieved, he was freed from all mental afflictions and sorrows and thereafter lived happily.



### श्लोकः
#### मूलम्
एष ते राम गङ्गाया विस्तरोऽभिहितो मया।  
स्वस्ति प्राप्नुहि भद्रं ते संध्याकालोऽतिवर्तते॥1.44.20॥

#### शब्दार्थः
राम O Rama, गङ्गायाः Ganga's, एषः this, विस्तरः detailed story, मया by me, ते to you, अभिहितः has been mentioned, स्वस्ति wellbeing to you, प्राप्नुहि you may receive, ते to you, भद्रम् prosperity, संध्याकालः evening time (proper for doing ablutions ), अतिवर्तते is passing by.

#### आङ्ग्लानुवादः
O Rama I have related you the story of Ganga in detail. Evening time is passing by (and we shall perform the ablutions) farewell.



### श्लोकः
#### मूलम्
धन्यं यशस्यमायुष्यं पुत्र्यं स्वर्ग्यमतीव च।  
यश्श्रावयति विप्रेषु क्षत्रियेष्वितरेषु च॥1.44.21॥  
प्रीयन्ते पितरस्तस्य प्रीयन्ते दैवतानि च।

#### शब्दार्थः
धन्यम् conferring prosperity, यशस्यम् brings fame, आयुष्यम् confers longevity, पुत्र्यम् is capable of leading to progeny, अतीव very much, स्वर्ग्यम् leading to heaven, यः this story, विप्रेषु for brahmins, क्षत्रियेषु Kshatriyas, इतरेषु च others also, श्रावयति relates, तस्य his, पितरः forefathers, प्रीयन्ते would be pleased, दैवतानि च devatas also, प्रीयन्ते will be pleased.

#### आङ्ग्लानुवादः
He will be blessed with fame, longevity, progeny and (after death) heaven brahmins One who recites this story of Ganga to the kshatriyas and others, the gods and his forefathers would be pleased with him.



### श्लोकः
#### मूलम्
इदमाख्यानमव्यग्रो गङ्गावतरणं शुभम्॥1.44.22॥  
यश्शृणोति च काकुत्स्थ सर्वान् कामानवाप्नुयात्।  
सर्वे पापाः प्रणश्यन्ति आयुः कीर्तिश्च वर्धते॥1.44.23॥

#### शब्दार्थः
काकुत्स्थ O Rama, इदम् this, शुभम् sacred, गङ्गावतरणम् relating to the descent of Ganga, आख्यानम् story, यः who, अव्यग्रः with concentration of mind, शृणोति listens, सर्वान् all, कामान् desires, अवाप्नुयात् he may obtain, सर्वे all, पापाः sins, प्रणश्यन्ति are destroyed, आयुः longevity, कीर्तिश्च fame also, वर्धते will increase.

#### आङ्ग्लानुवादः
O Son of the Kakusthas whosoever listens to this auspicious story relating to the descent of Ganga with concentration, all his desires will be achieved, his sins will be destroyed and his longevity and fame will increase".  

### समाप्तिः
 श्रीमद्रामायणे वाल्मीकीय आदिकाव्ये बालकाण्डे चतुश्चत्वारिंशस्सर्गः॥  
Thus ends the fortyfourth sarga of Balakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/04-mithilAyAtrA/02-sagara-kathA/044_sagara-putra-svargatiH.md">
<details><summary><h2>भूषणम् ...{Loading}...</h2></summary>



स गत्वा सागरं राजा गङ्गयानुगतस्तदा ।  

प्रविवेश तलं भूमेर्यत्र ते भस्मसात्कृताः  ॥  १।४४।१  ॥   

पूर्वसर्गान्ते सङ्ग्रहेणोक्तं विस्तृणीते चतुश्चत्वारिंशे--स गत्वेत्यादि
। भूमेस्तलं पातालम् । भस्मसात्कृताः सर्वात्मना भस्मस्वभावापत्तये
सम्पादिताः । "विभाषासाति कार्त्स्न्ये" इतिसातिः  ॥  १।४४।१  ॥   

  

भस्मन्यथाप्लुते राम गङ्गायाः सलिलेन वै ।  

सर्वलोकप्रभुर्ब्रह्मा राजानमिदमब्रवीत्  ॥  १।४४।२  ॥   

भस्मनीति । स्पष्टम्  ॥  १।४४।२  ॥   

  

तारिता नरशार्दूल दिवं याताश्च देववत् ।  

षष्टिः पुत्रसहस्राणि सगरस्य महात्मनः  ॥  १।४४।३  ॥   

तारिता इति । तारिताः प्रेतभावान्मोचिताः  ॥  १।४४।३  ॥   

  

सागरस्य जलं लोके यावत् स्थास्यति पार्थिव ।  

सगरस्यात्मजा स्तावत् स्वर्गे स्थास्यन्ति देववत्  ॥  १।४४।४  ॥   

स्वर्गप्राप्तेर्विशेषञ्चाह--सागरस्येति  ॥  १।४४।४  ॥   

  

इयं हि दुहिता ज्येष्ठा तव गङ्गा भविष्यति ।  

त्वत्कृतेन च नाम्नाथ लोके स्थास्यति विश्रुता  ॥  १।४४।५  ॥   

इयं चेति । त्वत्कृतेन नाम्नालोके विश्रुता  ॥  १।४४।५  ॥   

  

गङ्गा त्रिपथगा राजन् दिव्या भागीरथीति च ।  

त्रीन् पथो भावयन्तीति ततस्त्रिपथगा स्मृता  ॥  १।४४।६  ॥   

तदेव नामद्वयं दर्शयन् त्रिपथगाशब्दं व्युत्पादयति--गङ्गेति  ॥  १।४४।६  ॥   

  

पितामहानां सर्वेषां त्वमत्र मनुजाधिप ।  

कुरुष्व सलिलं राजन् प्रतिज्ञामपवर्जय  ॥  १।४४।७  ॥   

पितामहानामिति । प्रतिज्ञां गङ्गासलिलप्रदानेन सागरान् तारयिष्यामीति
प्रतिज्ञाम् । अपवर्जय समापय  ॥  १।४४।७  ॥   

  

पूर्वकेण हि ते राजंस्तेनातियशसा तदा ।  

धर्मिणां प्रवरेणापि नैष प्राप्तो मनोरथः  ॥  १।४४।८  ॥   

पूर्वकेणेति । पूर्वकेण सगरेण  ॥  १।४४।८  ॥   

  

तथैवांशुमता तात लोके ऽप्रतिमतेजसा ।  

गङ्गां प्रार्थयता नेतुं प्रतिज्ञा नापवर्जिता  ॥  १।४४।९  ॥   

तथेति । नापवर्जिता न समापिता  ॥  १।४४।९  ॥   

  

राजर्षिणा गुणवता महर्षिसमतेजसा ।  

मत्तुल्यतपसा चैव क्षत्रधर्मस्थितेन च  ॥  १।४४।१०  ॥   

दिलीपेन महाभाग तव पित्रातितेजसा ।  

पुनर्न शङ्किता नेतुं गङ्गां प्रार्थयतानघ  ॥  १।४४।११  ॥   

राजर्षिणेति श्लोकद्वयम् । गङ्गां प्रार्थयतापि सा पुनर्नेतुं न शङ्किता, न
विचारितेत्यर्थः  ॥  १।४४।१०,११  ॥   

  

सा त्वया समतिक्रान्ता प्रतिज्ञा पुरुषर्षभ ।  

प्राप्तो ऽसि परमं लोके यशः परमसम्मतम्  ॥  १।४४।१२  ॥   

सेति । समतिक्रान्ता निस्तीर्णा  ॥  १।४४।१२  ॥   

  

यच्च गङ्गावतरणं त्वया कृतमरिन्दम ।  

अनेन च भवान् प्राप्तो धर्मस्यायतनं महत्  ॥  १।४४।१३  ॥   

यच्चेति । आयतनं प्रतिष्ठाम्  ॥  १।४४।१३  ॥   

  

प्लावयस्व त्वमात्मानं नरोत्तम सदोचिते ।  

सलिले पुरुषव्याघ्र शुचिः पुण्यफलो भव  ॥  १।४४।१४  ॥   

प्लावयस्वेति । प्लावयस्व स्नानं कुर्वित्यर्थः । सदोचिते सदा स्नानयोग्ये
। अन्यासामेव हि नदीनां रजोदोष इति भावः  ॥  १।४४।१४  ॥   

  

पितामहानां सर्वेषां कुरुष्व सलिलक्रियाम् ।  

स्वस्ति ते ऽस्तु गमिष्यामि स्वं लोकं गम्यतां नृप  ॥  १।४४।१५  ॥   

पितामहानामिति । गम्यतां त्वयापीति शेषः  ॥  १।४४।१५  ॥   

  

इत्येवमुक्त्वा देवेशः सर्वलोकपितामहः ।  

यथागतं तथागच्छद्देवलोकं महायशाः  ॥  १।४४।१६  ॥   

इतीति । यथागतं तथागच्छत् एक एवेत्यर्थः  ॥  १।४४।१६  ॥   

  

भगीरथो ऽपि राजर्षिः कृत्वा सलिलमुत्तमम् ।  

यथाक्रमं यथान्यायं सागराणां महायशाः  ॥  १।४४।१७  ॥   

कृतोदकः शुची राजा स्वपुरं प्रविवेश ह ।  

समृद्धार्थो नरश्रेष्ठ स्वराज्यं प्रशशास ह  ॥  १।४४।१८  ॥   

भगीरथ इति श्लोकद्वयम् । यथाक्रमं कृतोदकः, अन्येषामपीति शेषः । प्रशशास ह
प्रशशास चेत्यर्थः  ॥  १।४४।१७,१८  ॥   

  

प्रमुमोद च लोकस्तं नृपमासाद्य राघव ।  

नष्टशोकः समृद्धार्थो बभूव विगतज्वरः  ॥  १।४४।१९  ॥   

प्रमुमोदेति । विगतज्वरः निरामय इत्यर्थः  ॥  १।४४।१९  ॥   

  

एष ते राम गङ्गाया विस्तरो ऽभिहितो मया ।  

स्वस्ति प्राप्नुहि भद्रं ते सन्ध्याकालो ऽतिवर्तते  ॥  १।४४।२०  ॥   

उपसंहरति--एष इति । भद्रं तेस्त्विति वचनपरिपाटी । सन्ध्याकालो ऽतिवर्तते,
इतः परं न प्रष्टव्यमिति भावः  ॥  १।४४।२०  ॥   

  

धन्यं यशस्यमायुष्यं पुत्र्यं स्वग्र्यमतीव च ।  

यः श्रावयति विप्रेषु क्षत्रियेष्िवतरेषु च ।  

प्रीयन्ते पितरस्तस्य प्रीयन्ते दैवतानि च  ॥  १।४४।२१  ॥   

अथ गङ्गावतारश्रावणफलमाह--धन्यमिति । धनादिप्रदमित्यर्थः । सर्वत्र
साधुत्वार्थे यत्प्रत्ययः । इदमाख्यानमित्यनुषज्यजे । अर्धत्रयम्  ॥ 
१।४४।२१  ॥   

  

इदमाख्यानमव्यग्रो गङ्गावतरणं शुभम् ।  

यः शृणोति च काकुत्स्थ सर्वान् कामानवाप्नुयात् ।  

सर्वे पापाः प्रणश्यन्ति आयुः कीर्तिश्च वर्द्धते  ॥  १।४४।२२  ॥   

इत्यार्षे श्रीरामायणे वाल्मीकीये आदिकाव्ये बालकाण्डे चतुश्चत्वारिंशः
सर्गः  ॥  ४४  ॥   

श्रावयितुः फलमुक्तम्, सम्प्रति श्रोतुः फलमुच्यते इदमिति । गङ्गावतरणं
गङ्गावतरणाख्यम् । अर्द्धत्रयम्  ॥  १।४४।२२  ॥   

इति श्रीगोविन्दराजविरचिते श्रीरामायणभूषणे मणिमञ्जीराख्याने
बालकाण्डव्याख्याने चतुश्चत्वारिंशः सर्गः  ॥  ४४  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/04-mithilAyAtrA/02-sagara-kathA/044_sagara-putra-svargatiH.md">
<details><summary><h2>शिरोमणी ...{Loading}...</h2></summary>



ब्रह्मसंवादं वर्णयितुं पुनस्तदेव वर्णयन्नाह स इति । तदा गङ्गाया
जह्नुसुतात्वप्राप्त्युत्तरकाले गङ्गायानुगतः स राजा भगीरथः सागरं गत्वा
प्राप्य यत्र ते सगरसुता भस्मसात् कृतास्तद्भूमेस्तलं प्रविवेश भस्मसमीपं
प्रापेत्यर्थः । गङ्गयानुगत इत्युक्त्या गङ्गापि तत्तत्स्थलं प्रापेति
फलितार्थः  ॥  १।४४।१  ॥   

  

भस्मनीति । अथ भस्मसमीपप्राप्त्यनन्तरं हे राम गङ्गायाः सलिलेन भस्मनि
आप्लुते सत्येव सर्वलोकप्रभुर्ब्रह्मा राजानं भगीरथमिदमब्रवीत् । वैशब्द
एवार्थे  ॥  १।४४।२  ॥   

  

तद्वचनमेवाह तारिता इति । हे नरशार्दूल भगीरथ महात्मनः सगरस्य षष्टिः
पुत्रसहस्राणि तारिताः कपिलापराधजनितशोकसागरान्निःसारिताः अत एव देववत्
दिवं स्वर्गं याताः प्राप्ताः  ॥  १।४४।३  ॥   

  

सागरस्येति । हे पार्थिव सागरस्य जलं यावल्लोके स्थास्यति तावत् सर्वे
सगरस्यात्मजा देववत् स्वर्गे स्थास्यन्ति  ॥  १।४४।४  ॥   

  

तवाप्यतिकीर्तिर्भविष्यतीति बोधयन्नाह इयमिति । इयं गङ्गा तवापि ज्येष्ठा
दुहिता भविष्यत्येव त्वत्कृतेन तव कृतं ज्ञानविषयीभूतप्रयत्नो यस्मात् पतेन
नाम्नैव विश्रुता ख्याता सती लोके स्थास्यति । हिशब्दो ऽप्यर्थे
चवैशब्दावेवार्थे  ॥  १।४४।५  ॥   

  

तन्नाम बोधयन्नाह गङ्गेति । त्रिपथगा नाम भागीरथीतिनाम च दिव्येति नाम च
गङ्गा भविष्यतीति शेषः । ऽरामेति द्व्यक्षरं नाम मानभङ्गः पिनाकिनःऽ
इत्यादाविव  

शब्दार्थयोस्तादात्म्यान्नामगङ्गार्थयोरभेदः । तत्र त्रिपथगानामार्थं
वर्णयन्नाह ततो विस्तृतान् त्रीन् लोकत्रयवर्तिनः पथो मार्गान् भावयन्ती
भगीरथेन सह गच्छन्ती भगीरथं स्वाग्रे गमयन्तीवेति त्रिपथगा स्मृता ।
द्वितीयपक्षे अन्तर्भावितणिजर्थः । त्रिपथगाघटकीभूतो गमिः हेतुमतिचेति
सूत्रविहितणिच्सन्नियोगान्न भूप्राप्तावात्मनेपदीति नियमप्रसक्तिः  ॥ 
१।४४।६  ॥   

  

पितामहानामिति । हे मनुजाधिप हे राजन् लोकरञ्जक सर्वेषां
पितामहानामत्रास्मिन् जले सलिलं सलिलक्रियां त्वं कु रुष्व तेन प्रतिज्ञां
गङ्गाजलप्रदानेन सगरपुत्रांस्तर्पयिष्ये इति ।
स्वपूर्वजादिकृतप्रतिश्रुतिमपवर्जय समापय  ॥  १।४४।७  ॥   

  

दुष्प्रापं त्वया प्राप्तमिति बोधयन्नाह पूर्वकेणेतिषड्भिः । राजन् हे
भगीरथ अतियशसा यशस्विश्रेष्ठेन तथैव धर्मिणां प्रवरेण श्रेष्ठेन तेन
प्रसिद्धेन ते पूर्वकेण सगरेण मनोरथः ईप्िसतगङ्गा नैव प्राप्ता । हिशब्द
एवार्थे स च तथोत्तरत्र द्रष्टव्यः  ॥  १।४४।८  ॥   

  

तथेति । वत्स हे प्रिय लोके ऽप्रतिमतेजसा तथैव त्वया इव गङ्गामानेतुं
प्रार्थयतांशुमता प्रतिज्ञा नापवर्जिता न समापिता  ॥  १।४४।९  ॥   

  

राजर्षिणेति । हे महाभाग हे अनघ राजर्षिणा राजश्रेष्ठेन गुणवता
प्रशस्तगुणविशिष्टेन महर्षिसमतेजसा वशिष्ठतुल्यप्रतापेन मत्तुल्यतपसा
मत्सदृशतपोविशिष्टेन क्षत्रधर्मस्थितेन अतितेजसा अत्यन्तकान्तिमता
गङ्गामानेतुमेव पुनः पुनः प्रार्थयता तव पित्रा दिलीपेनापि आनेतुं गङ्गा न
शकिता । आनेतुं विभक्तिविपरिणामेन गङ्गेति चोभ्ायान्वयि श्लोकद्वयमेकान्वयि
एकश्चकारः पुनरर्थः अपरो ऽप्यर्थकः  ॥  १।४४।१०,११  ॥   

  

सेति । हे पुरुषर्षभ सा अन्यासमतिक्रमणीया प्रतिज्ञा त्वया समतिक्रान्ता
परिपालिता अतः परमसम्मतं परमाणामुत्कृष्टजनानां
सम्मतमत्यन्तेच्छाविषयीभूतमत एव परममुत्कृष्टं यशः लोके त्वं प्राप्तो ऽसि
 ॥  १।४४।१२  ॥   

  

यशःप्राप्तिकारणं स्पष्टं कथयन्नाह यच्चेति । अरिन्दम हे शत्रुसूदन यद्
गङ्गावतरणं त्वया कृतं तेनानेन प्रसिद्धेनावतरणेनैव धर्मस्य महत्
उत्कृष्टमायतनं गृहमेव भवान् प्राप्तः । एतेन पुरुषार्थसिद्धिस्तव जातेति
ध्वनितम् । चद्वयमेवार्थकम्  ॥   

१।४४।१३  ॥   

लोकशिक्षार्थं कर्तव्यमुपदिशन्नाह प्लावयस्वेति । नरोत्तम पुरुषश्रेष्ठ
शुचिरपि त्वमुचिते सदा स्नानादियोग्ये सलिले आत्मानं स्वदेहं सदा प्लावयस्व
तेन पुण्यफलः लोकानां पुण्यनिष्पादकस्त्वं भव  ॥  १।४४।१४  ॥   

  

उपसंहरन्नाह पितामहानामिति । हे नृप सर्वेषां पितामहानां सलिलक्रियां त्वं
कुरुष्व ते स्वस्ति अस्तु अहं स्वं लोकं गमिष्यामि त्वयापि गम्यताम्  ॥ 
१।४४।१५  ॥   

  

इतीति । देवेशः देवनियन्ता महायशाः सर्वलोकपितामह ब्रह्मा वचः एवमनेन
प्रकारेण उक्त्वैव यथा येन प्रकारेण आगतं तथा तेन प्रकारेण देवलोकमगच्छत्
 ॥  १।४४।१६  ॥   

  

ब्रह्मगमनौत्तरकालिकं भगीरथवृत्तमाह भगीरथ इति । राजर्षिः महायशाः
भगीरथस्तु सागराणां यथाक्रमं ज्येष्ठादिक्रममनतिक्रम्य यथान्यायं
यथाशास्त्रमुत्तमं सलिलं सलिलक्रियां कृत्वा स्वपुरं प्रविवेश  ॥  १।४४।१७
 ॥   

  

ह अनन्तरं कृतमुदकमुदकक्रिया येन सः अत एव शुचिः अत एव समृद्धार्थः समृद्धः
सम्पन्नः अर्थः प्रयोजनं यस्य सः अत एव नरश्रेष्ठः उत्तमपुरुषः राजा भगीरथः
स्वे राज्यं प्रशशास । प्रथमो हकार हेत्वर्थः सचावृत्त्या उक्तेष्वन्वेति
श्लोकद्वयं सम्मिलितान्वयि  ॥  १।४४।१८  ॥   

  

भगीरथप्रजावृत्तमाह प्रेति । हे राघव तं भगीरथं नृपमासाद्य प्राप्यैव
समृद्धार्थः सम्प्राप्तैश्वर्यः अत एव विगतज्वरः विगतशरीरसन्तापः अत एव
नष्टशोकः लोको जनः प्रमुमोद । चशब्दो हेत्वर्थे  ॥  १।४४।१९  ॥   

  

उपसंहरन्नाह एष इति । हे राम एषा गङ्गायाः विस्तरः ते मयाभिहितः कथितः अतः
ते भद्रं कल्याणं सन्ध्याकालः अतिवर्तते अत्यन्तं प्राप्नोति अतः त्वं
स्वस्ति मङ्गलमूलं सन्ध्योपासनादि प्राप्नुहि कुरु । एतेन अहमपि
सन्ध्योपासनादि करिष्यामीति ध्वनितम्  ॥  १।४४।२०  ॥   

  

गङ्गाविस्तर श्रावणादिफलमाह धन्यमित्यादिश्लोकत्रयेण । धन्यं
धन्यतासम्पादकं यशस्यं यशःप्रदमायुष्यं आयुषः प्रदं पुत्र्यं
पुत्रप्रदमिदमाख्यानमव्यग्रः एकाग्रचित्तः यः पुरुषः विप्रेषु विप्रसभासु
अथापि क्षत्रियेषु अथापि इतरेषु वैश्येषु चकारेण शूद्रसभासु श्रावयति तस्य
पितरः प्रीयन्ते दैवतानि च प्रीयन्ते चकारान्तरेण परमात्मापि प्रीयते ।
द्वयोरेकत्रान्वयः अथापीत्यावर्तते  ॥  १।४४।२१,२२  ॥   

  

श्रावणफलमुक्त्वा श्रवणफलमाह य इति । काकुत्स्थ हे राम इदमाख्यानं यः
शृणोति स सर्वान्कामानवाप्नुयात् तस्य सर्वपापानि नश्यन्ति आयुः कीर्तिश्च
वर्धते किञ्च यो विप्रादिषु श्रावयति यश्च शृणोति स सर्वान् कामा
नवाप्नुयात् तस्य पित्रादयः प्रीयन्ते आयुरादिश्च वर्द्धते । त्रया
णामेकत्रान्वयः  ॥  १।४४।२३  ॥   

  

इति श्रीमद्वाल्मीकीयरामायणव्याख्याने रामायणशिरोमणौ बालकाण्डे
चतुश्चत्वारिंशः सर्गः  ॥  १।४४  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/04-mithilAyAtrA/02-sagara-kathA/044_sagara-putra-svargatiH.md">
<details><summary><h2>तिलकम् ...{Loading}...</h2></summary>



उक्तमेव विस्तरेणाह स गत्वेति । भस्मसात्कृताः कार्त्स्न्येन भस्मकृताः ।
भूमेस्तलं पातालम्  ॥  १।४४।१,२  ॥   

  

तारिताः प्रेतत्वात् । देववत्स्वर्गं प्राप्ताश्च । अनेन
प्रेतत्वविमुक्तिस्वर्गप्राप्ती । भस्मनो ऽपि गङ्गास्पर्शस्य फलं
किमुतास्थिपुद्गलादेरित्युक्तम्  ॥  १।४४।३  ॥   

  

यावत्सागरस्य जलं स्थास्यति तावद्दिवि स्थास्यन्तीत्यर्थः । तन्निमित्तमपि
तया गङ्गया तत्खातस्य सागरस्य पूरणमिति भावः  ॥  १।४४।४,५  ॥   

  

तत्कृतनामादिविश्रुतत्वमेव दर्शयति गङ्गेत्यादि । त्रिपथगेति नाम्नो
ऽन्वर्थत्वं दर्शयति त्रीनित्यादि । अनेन कथं गङ्गा त्रिपथगेत्यस्योत्तरं
संवृत्तम्  ॥  १।४४।६  ॥   

  

कुरुष्वेति । गङ्गाजलसेकतो जातप्रायश्चित्तत्वात्सलिलदानयोग्यतासम्पत्तेः ।
प्रतिज्ञाम् गङ्गासलिलप्रदानेन सागरांस्तारये इत्येवंरूपां
गरुत्मदुपदिष्टाम् । अपवर्जय । समाप्तां कुर्वित्यर्थः  ॥  १।४४।७  ॥   

  

पूर्वकेण सगरेण । एष गङ्गालाभरूपः । पूर्वकेणेति कप्रत्ययेनैषैव कुत्सा
द्योत्यते  ॥  १।४४।८  ॥   

  

गङ्गां नेतुं भूलोकं प्रापयितुं प्रार्थयता प्रतिज्ञा नापवर्जिता न
फलपर्यवसायिनी कृता  ॥  १।४४।९  ॥   

  

मत्तुल्येति । ब्रह्मतुल्येत्यर्थः  ॥  १।४४।१०  ॥   

  

गङ्गां नेतुं प्रार्थयता सा गङ्गा नेतुं न शकितेत्यर्थः । यत्तु
गङ्गामानेतुं न शङ्किता न विचारिता । प्रतिज्ञेति शेषः । चिन्ताविषयमपि न
प्रापितेत्यर्थ इति, तत्प्रार्थयतेति पदस्वरसविरोधाच्चिन्त्यम्  ॥  १।४४।११
 ॥   

  

समतिक्रान्ता निस्तीर्णा । परमसम्मतं परममुत्कृष्टं च तत्सम्मतम् ।
सर्वलोकसम्मतमित्यर्थः  ॥  १।४४।१२  ॥   

  

धर्मस्यायतनम् धर्मप्राप्यस्थानम् । महद्ब्रह्मलोकरूपम्  ॥  १।४४।१३  ॥   

  

यथास्या ब्रह्मलोकप्रापकत्वं तदाह प्लावयस्वेति । आत्मानम् स्वदेहम् ।
सदोचिते सिंहकर्कटमध्ये ऽपि स्नानादिव्यवहारोचिते । भूप्रवाहनदीनामेव
तत्काले भौमत्वमूलरजःसम्बन्धात्स्नानाद्यनर्हत्वम् । पुण्यफल इति
मत्वर्थीयाजन्तो बहुव्रीहिर्वा । अनेन स्नानमात्रेण गङ्गा
ब्रह्मलोकप्राप्तिकरीति सूचितम्  ॥  १।४४।१४  ॥   

  

सागाराणां जातप्रायश्चित्तत्वसन्देहापनुत्तये गङ्गाजलसम्बन्धस्य
सर्वपापप्रायश्चित्तत्वबोधनाय च पुनस्तेषां सलिलं कार्यमित्याह
पितामहानामित्यादि । स्वं लोकम् ब्रह्मलोकम् । गम्यताम् । कृतोदकक्रियेण
स्वपुरमिति शेषः । अयं नियोगो राजधर्मपरिपालनाय  ॥  १।४४।१५  ॥   

  

यथा आगतमिति च्छेदः । देवलोकम् ब्रह्मलोकम्  ॥  १।४४।१६  ॥   

  

यथाक्रमम् ज्येष्ठक्रमेण । यथान्यायम् स्मृत्युक्तक्रमेण ।
उत्तममुत्तमलोकप्रापकम्  ॥  १।४४।१७  ॥   

  

कृतोदक इति । अन्येषामपीति शेषः  ॥  १।४४।१८  ॥   

  

नष्टशोको नष्टतद्वियोगजशोकः । विगतज्वरः कथमस्मत्पालनं भविष्यतीति
विगतचिन्तः  ॥  १।४४।१९  ॥   

  

उपसंहरति एष इति । स्वस्तिभद्रयोः तत्प्रीत्यादरसूचनार्थं ग्रहणम्  ॥ 
१।४४।२०  ॥   

  

आख्यानश्रवणफलसाह धन्यमित्यादि  ॥  १।४४।२१२३  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये बालकाण्डे
चतुश्चत्वारिंशः सर्गः  ॥  ४४  ॥   

  



</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/04-mithilAyAtrA/02-sagara-kathA/044_sagara-putra-svargatiH.md">
<details><summary><h2>द्राविडपाठः ...{Loading}...</h2></summary>


स गत्वा सागरं राजा गङ्गयानुगतस्तदा।  
प्रविवेश तलं भूमेर्यत्र ते भस्मसात्कृताः ॥ 1.44.1 ॥   
भस्मन्यथाप्लुते राम गङ्गायाः सलिलेन वै।  
सर्वलोकप्रभुर्ब्रह्मा राजानमिदमब्रवीत् ॥ 1.44.2 ॥   
तारिता नरशार्दूल दिवं याताश्च देववत्।  
षष्टिः पुत्रसहस्राणि सगरस्य महात्मनः ॥ 1.44.3 ॥   
सागरस्य जलं लोके यावत् स्थास्यति पार्थिव।  
सगरस्यात्मजा स्तावत् स्वर्गे स्थास्यन्ति देववत् ॥ 1.44.4 ॥   
इयं हि दुहिता ज्येष्ठा तव गङ्गा भविष्यति।  
त्वत्कृतेन च नाम्नाथ लोके स्थास्यति विश्रुता ॥ 1.44.5 ॥   
गङ्गा त्रिपथगा राजन् दिव्या भागीरथीति च।  
त्रीन् पथो भावयन्तीति ततस्त्रिपथगा स्मृता ॥ 1.44.6 ॥   
पितामहानां सर्वेषां त्वमत्र मनुजाधिप।  
कुरुष्व सलिलं राजन् प्रतिज्ञामपवर्जय ॥ 1.44.7 ॥   
पूर्वकेण हि ते राजंस्तेनातियशसा तदा।  
धर्मिणां प्रवरेणापि नैष प्राप्तो मनोरथः ॥ 1.44.8 ॥   
तथैवांशुमता तात लोकेऽप्रतिमतेजसा।  
गङ्गां प्रार्थयता नेतुं प्रतिज्ञा नापवर्जिता ॥ 1.44.9 ॥   
राजर्षिणा गुणवता महर्षिसमतेजसा।  
मत्तुल्यतपसा चैव क्षत्रधर्मस्थितेन च ॥ 1.44.10 ॥   
दिलीपेन महाभाग तव पित्रातितेजसा।  
पुनर्न शङ्किता नेतुं गङ्गां प्रार्थयतानघ ॥ 1.44.11 ॥   
सा त्वया समतिक्रान्ता प्रतिज्ञा पुरुषर्षभ।  
प्राप्तोऽसि परमं लोके यशः परमसम्मतम् ॥ 1.44.12 ॥   
यच्च गङ्गावतरणं त्वया कृतमरिन्दम।  
अनेन च भवान् प्राप्तो धर्मस्यायतनं महत् ॥ 1.44.13 ॥   
प्लावयस्व त्वमात्मानं नरोत्तम सदोचिते।  
सलिले पुरुषव्याघ्र शुचिः पुण्यफलो भव ॥ 1.44.14 ॥   
पितामहानां सर्वेषां कुरुष्व सलिलक्रियाम्।  
स्वस्ति तेऽस्तु गमिष्यामि स्वं लोकं गम्यतां नृप ॥ 1.44.15 ॥   
इत्येवमुक्त्वा देवेशः सर्वलोकपितामहः।  
यथागतं तथागच्छद्देवलोकं महायशाः ॥ 1.44.16 ॥   
भगीरथोऽपि राजर्षिः कृत्वा सलिलमुत्तमम्।  
यथाक्रमं यथान्यायं सागराणां महायशाः ॥ 1.44.17 ॥   
कृतोदकः शुची राजा स्वपुरं प्रविवेश ह।  
समृद्धार्थो नरश्रेष्ठ स्वराज्यं प्रशशास ह ॥ 1.44.18 ॥   
प्रमुमोद च लोकस्तं नृपमासाद्य राघव।  
नष्टशोकः समृद्धार्थो बभूव विगतज्वरः ॥ 1.44.19 ॥   
एष ते राम गङ्गाया विस्तरोऽभिहितो मया।  
स्वस्ति प्राप्नुहि भद्रं ते सन्ध्याकालोऽतिवर्तते ॥ 1.44.20 ॥   
यः श्रावयति विप्रेषु क्षत्रियेष्वितरेषु च।  
प्रीयन्ते पितरस्तस्य प्रीयन्ते दैवतानि च ॥ 1.44.21 ॥   
यः शृणोति च काकुत्स्थ सर्वान् कामानवाप्नुयात्।  
सर्वे पापाः प्रणश्यन्ति आयुः कीर्तिश्च वर्द्धते ॥ 1.44.22 ॥   

</details>
</div>
