<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ सेतु-खण्डः on पुराणे विश्वासटिप्पन्यः</title>
    <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/</link>
    <description>Recent content in &#43;१ सेतु-खण्डः on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/index.xml" rel="self" type="application/rss+xml" />
    <item>
      <title>००१ सेतुगमनफलादिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/001_setugamanaphalAdivarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/001_setugamanaphalAdivarNanam/</guid>
      <description>&lt;p&gt;अथ ब्राह्मखण्डे प्रथमं सेतुमाहात्म्यम् ॥ ( ३-१) ॥&lt;/p&gt;&#xA;&lt;p&gt;॥श्रीगणेशाय नमः ॥&lt;br&gt;&#xA;श्रीवेदव्यासायनमः ॥&lt;br&gt;&#xA;शुक्लाम्बरधरं विष्णुं शशिवर्णं चतुर्भुजम् ॥&lt;br&gt;&#xA;प्रसन्नवदनं ध्यायेत्सर्वविघ्नोपशान्तये॥१ ॥&lt;br&gt;&#xA;नैमिषारण्यनिलया ऋषयः शौनकादयः ॥&lt;br&gt;&#xA;अष्टाङ्गयोगनिरता ब्रह्मज्ञानैकतत्पराः ॥ १ ॥&lt;br&gt;&#xA;मुमुक्षवो महात्मानो निर्ममा ब्रह्मवादिनः ॥&lt;br&gt;&#xA;धर्मज्ञा अनसूयाश्च सत्यवतपरायणाः ॥ २ ॥&lt;br&gt;&#xA;जितेन्द्रिया जितक्रोधाः सर्वभूतदयालवः ॥&lt;br&gt;&#xA;भक्त्या परमया विष्णुमर्चयन्तः सनातनम् ॥३ ॥&lt;br&gt;&#xA;तपस्तेपुर्महापुण्ये नैमिषे मुक्तिदायिनि ॥&lt;br&gt;&#xA;एकदा ते महात्मानः समाजं चक्रुरुत्तमम्॥ ४ ॥&lt;br&gt;&#xA;कथयन्तो महापुण्याः कथाः पापप्रणाशिनी ॥&lt;br&gt;&#xA;भुक्तिमुक्त्योरुपायं च जिज्ञासन्तः परस्परम् ॥ ५ ॥&lt;br&gt;&#xA;षड्विंशतिसहस्राणामृषीणां भावितात्मनाम् ॥&lt;br&gt;&#xA;तेषां शिष्यप्रशिष्याणां सङ्ख्या कर्तुं न शक्यते॥ ६ ॥&lt;br&gt;&#xA;अत्रान्तरे महाविद्वान्व्यासशिष्यो महामुनिः ॥&lt;br&gt;&#xA;आगमन्नैमिषारण्यं सूतः पौराणिकोत्तमः ॥ ७ ॥&lt;br&gt;&#xA;तमागतं मुनिं दृष्ट्वा ज्वलन्तमिव पावकम् ॥&lt;br&gt;&#xA;अर्घ्याद्यैः पूजयामासुर्मुनयः। शौनकादयः ॥ ८ ॥&lt;br&gt;&#xA;सुखोपविष्टं तं सूतमासने परमे शुभे ॥&lt;br&gt;&#xA;पप्रच्छुः परमं गुह्यं लोकानुग्रहकाङ्क्षया ॥ ९ ॥&lt;br&gt;&#xA;सूत धर्मार्थतत्त्वज्ञ स्वागतं मुनिपुङ्गव ॥&lt;br&gt;&#xA;श्रुतवांस्त्वं पुराणानि व्यासात्सत्यवतीसुतात् ॥ 3.1.1.१० ॥&lt;br&gt;&#xA;अतः सर्वपुराणानामर्थज्ञोऽसि महामुने ॥&lt;br&gt;&#xA;कानि क्षेत्राणि पुण्यानि कानि तीर्थानि भूतले ॥ ११ ॥&lt;br&gt;&#xA;कथं वा लप्स्यते मुक्तिर्जीवानां भवसागरात् ॥&lt;br&gt;&#xA;कथं हरे हरौ वापि नृणां भक्तिः प्रजायते ॥ १२ ॥&lt;br&gt;&#xA;केन सिध्येत च फलं कर्मणास्त्रिविधा त्मनः ॥&lt;br&gt;&#xA;एतच्चान्यच्च तत्सर्वं कृपया वद सूतज ॥ १३ ॥&lt;br&gt;&#xA;ब्रूयुः स्निग्धाय शिष्याय गुरवो गुह्यमप्युत ॥&lt;br&gt;&#xA;इति पृष्टस्तदा सूतो नैमिषारण्यवासिभिः ॥ ॥ १४ ॥&lt;br&gt;&#xA;वक्तुं प्रचक्रमे नत्वा व्यासं स्वगुरुमादितः ॥&lt;br&gt;&#xA;श्रीसूत उवाच ॥ ॥&lt;br&gt;&#xA;सम्यक्पृष्टमिदं विप्रा युष्माभिर्जगतो हितम् ॥ १५ ॥&lt;br&gt;&#xA;रहस्यमे तद्युष्माकं वक्ष्यामि शृणुतादरात् ॥&lt;br&gt;&#xA;मया नोक्तमिदं पूर्वं कस्यापि मुनिपुङ्गवाः ॥ १६ ॥&lt;br&gt;&#xA;मनो नियम्य विप्रेन्द्राः शृणुध्वं भक्तिपूर्वकम् ॥&lt;br&gt;&#xA;अस्ति रामेश्वरं नाम रामसेतौ पवित्रितम् ॥ १७ ॥&lt;br&gt;&#xA;क्षेत्राणामपि सर्वेषां तीर्थानामपि चोत्तमम् ॥&lt;br&gt;&#xA;दृष्टमात्रे रामसेतौ मुक्तिः संसारसागरात् ॥ १८ ॥&lt;br&gt;&#xA;हरे हरौ च भक्तिः स्यात्तथा पुण्यसमृद्धिता ॥&lt;br&gt;&#xA;कर्मणस्त्रिविधस्यापि सिद्धिः स्यान्नात्र संशयः ॥ १९ ॥&lt;br&gt;&#xA;यो नरो जन्ममध्ये तु सेतुं भक्त्यावलोकयेत् ॥&lt;br&gt;&#xA;तस्य पुण्यफलं वक्ष्ये शृणुध्वं मुनिपुङ्गवाः ॥3.1.1.२० ॥&lt;br&gt;&#xA;मातृतः पितृतश्चैव द्विकोटिकुलसंयुतः ॥&lt;br&gt;&#xA;निर्विश्य शम्भुना कल्पं ततो मोक्षं समश्नुते॥ २१ ॥&lt;br&gt;&#xA;गण्यन्ते पांसवो भूमेर्गण्यन्ते दिवि तारकाः ॥&lt;br&gt;&#xA;सेतुदर्शनजं पुण्यं शेषेणापि न गण्यते ॥ २२ ॥&lt;br&gt;&#xA;समस्तदेवतारूपः सेतुवन्धः प्रकीर्तितः ॥&lt;br&gt;&#xA;तद्दर्शनवतः पुंसः कः पुण्यं गणितुं क्षमः ॥ २३ ॥&lt;br&gt;&#xA;सेतुं दृष्ट्वा नरो विप्राः सर्वयागकरः स्मृतः ॥&lt;br&gt;&#xA;स्नातश्च सर्वतीर्थेषु तपोऽतप्यत चाखिलम् ॥२४॥ Esoteric aspect of setu&lt;br&gt;&#xA;सेतुं गच्छेति यो ब्रूयाद्यं कं वापि नरं द्विजाः ॥&lt;br&gt;&#xA;सोऽपि तत्फलमाप्नोति किमन्यैर्बहुभाषणः ॥ २५ ॥&lt;br&gt;&#xA;सेतुस्नानकरो मर्त्यः सप्तकोटिकुलान्वितः ॥&lt;br&gt;&#xA;सम्प्राप्य विष्णुभवनं तत्रैव परिमुच्यते ॥ २६ ॥&lt;br&gt;&#xA;सेतुं रामेश्वरं लिङ्गं गन्धमादनपर्वतम् ॥&lt;br&gt;&#xA;चिन्तयन्मनुजः सत्यं सर्वपापैः प्रमुच्यते ॥ २७ ॥&lt;br&gt;&#xA;मातृतः पितृतश्चैव लक्षकोटिकुलान्वितः ॥&lt;br&gt;&#xA;सम्प्राप्य विष्णुभवनं तत्रैव परिमुच्यते ॥&lt;br&gt;&#xA;कल्पत्रयं शम्भुपदे स्थित्वा तत्रैव मुच्यते ॥ २८ ॥&lt;br&gt;&#xA;मूषावस्थां वसाकूपं तथा वैतरणी नदीम् ॥&lt;br&gt;&#xA;श्वभक्षं मूत्रपानं च सेतुस्नायी न पश्यति ॥ २९ ॥&lt;br&gt;&#xA;तप्तशूलं तप्तशिलां पुरी षह्रदमेव च ॥&lt;br&gt;&#xA;तथा शोणितकूपं च सेतुस्नायी न पश्यति ॥ 3.1.1.३० ॥&lt;br&gt;&#xA;शाल्मल्यारोहणं रक्तभोजनं कृमिभोजनम् ॥&lt;br&gt;&#xA;स्वमांसभोजनं चैव वह्निज्वालाप्रवेशनम् ॥ ३१ ॥&lt;br&gt;&#xA;शिलावृष्टिं वह्निवृष्टिं नरकं कालसूत्रकम् ॥&lt;br&gt;&#xA;क्षारोदकं चोष्णतोयं नेयात्सेत्ववलोककः ॥ ३२ ॥&lt;br&gt;&#xA;सेतुस्नायी नरो विप्राः पञ्चपातकवानपि ॥&lt;br&gt;&#xA;मातृतः पितृतश्चैव शतकोटिकुलान्वितः ॥ ३३ ॥&lt;br&gt;&#xA;कल्पत्रयं विष्णुपदे स्थित्वा तत्रैव मुच्यते ॥&lt;br&gt;&#xA;अधःशिरःशोषणं च नरकं क्षारसेवनम् ॥ ३४ ॥&lt;br&gt;&#xA;पाषाणयन्त्रपीडां च मरुत्प्रपतनं तथा ॥&lt;br&gt;&#xA;पुरीषलेपनं चैव तथा क्रकचदारणम् ॥ ३५ ॥&lt;br&gt;&#xA;पुरीषभोजनं रेतःपानं सन्धिषु दाहनम् ॥&lt;br&gt;&#xA;अङ्गारशय्याभ्रमणं तथा मुसलमर्द्दनम् ॥ ३६ ॥&lt;br&gt;&#xA;एतानि नरकाण्यद्धा सेतुस्नायी न पश्यति ॥&lt;br&gt;&#xA;सेतु स्नानं करिष्येऽहमिति बुद्ध्या विचिन्तयन् ॥ ३७ ॥&lt;br&gt;&#xA;गच्छेच्छतपदं यस्तु स महापातकोऽपि सन् ॥&lt;br&gt;&#xA;बहूनां काष्ठयन्त्राणां कर्षणं शस्त्रभेदनम्॥ ३८ ॥&lt;br&gt;&#xA;पतनोत्पतनं चैव गदादण्डनिपीडनम् ॥&lt;br&gt;&#xA;गजदन्तैश्च हननं नानाभुजगदंशनम् ॥ ३९ ॥&lt;br&gt;&#xA;धूमपानं पाशबन्धं नानाशूलनिपीडनम् ॥&lt;br&gt;&#xA;मुखे च नासिकायां च क्षारोदकनिषेचनम् ॥ 3.1.1.४० ॥&lt;br&gt;&#xA;क्षाराम्बुपानं नरकं तप्तायः सूचिभक्षणम् ॥&lt;br&gt;&#xA;एतानि नरकान्यद्धा न याति गतपातकः ॥ ४१ ॥&lt;br&gt;&#xA;क्षाराम्बुपूर्णरन्ध्राणां प्रवेशं मलभोजनम् ॥&lt;br&gt;&#xA;स्नायुच्छेदं स्नायुदाहमस्थिभेदनमेव च ॥ ४२ ॥&lt;br&gt;&#xA;श्लेष्मादनं पित्तपानं महातिक्तनिषेवणम् ॥&lt;br&gt;&#xA;अत्युष्ण तैलपानं च पानं क्षारोदकस्य च ॥ ४३ ॥&lt;br&gt;&#xA;कषायोदकपानं च तप्तपाषाणभोजनम् ॥&lt;br&gt;&#xA;अत्युष्णसिकतास्नानं तथा दशनमर्दनम् ॥ ४४ ॥&lt;br&gt;&#xA;तप्तायःशयनं चैव सन्तप्ताम्बुनिषेचनम् ॥&lt;br&gt;&#xA;सूचिप्रक्षेपणं चैव नेत्रयोर्मुखसन्धिषु ॥ ४५ ॥&lt;br&gt;&#xA;शिश्ने सवृषणे चैव ह्ययोभारस्य बन्धनम् ॥&lt;br&gt;&#xA;वृक्षाग्रात्पतनं चैव दुर्गन्धपरिपूरिते ॥ ४६ ॥&lt;br&gt;&#xA;तीक्ष्णधारास्त्रशय्यां च रेतःपानादिकं तथा ॥&lt;br&gt;&#xA;इत्यादि नरकान्घोरासेतुस्नायी न पश्यति ॥ ४७ ॥&lt;br&gt;&#xA;सेतुसैकतमध्ये यः शेते तत्पांसुकुण्ठितः ॥&lt;br&gt;&#xA;यावन्तः पांसवो लग्नास्तस्याङ्गे विप्रसत्तमाः ॥ ४८ ॥&lt;br&gt;&#xA;तावतां ब्रह्महत्यानां नाशः स्यान्नात्र संशयः ॥&lt;br&gt;&#xA;सेतुमध्यस्थ वातेन यस्याङ्गं स्पृश्यतेऽखिलम् ॥ ४९ ॥&lt;br&gt;&#xA;सुरापानायुतं तस्य तत्क्षणादेव नश्यति ॥&lt;br&gt;&#xA;वर्तन्ते यस्य केशास्तु वपनात्सेतुमध्यतः ॥ 3.1.1.५० ॥&lt;br&gt;&#xA;गुरुतल्पा युतं तस्य तत्क्षणादेव नश्यति ॥&lt;br&gt;&#xA;यस्यास्थि सेतुमध्ये तु स्थापितं पुत्रपौत्रकैः ॥&lt;br&gt;&#xA;स्वर्णस्तेयायुतं तस्य तत्क्षणादेव नश्यति ॥ ५१ ॥&lt;br&gt;&#xA;स्मृत्वा यं सेतुमध्ये तु स्नानं कुर्याद्द्विजोत्तमाः ॥&lt;br&gt;&#xA;महापातकिसंसर्गदोषस्तस्य लयं व्रजेत् ॥ ५२ ॥&lt;br&gt;&#xA;मार्गभेदी स्वार्थपाकी यतिब्राह्मणदूषकः ॥&lt;br&gt;&#xA;अत्याशी वेदविक्रेता पञ्चैते ब्रह्मघातकाः ॥ ५३ ॥&lt;br&gt;&#xA;ब्राह्मणान्यः समाहूय दास्यामीति धनादिकम् ॥&lt;br&gt;&#xA;पश्चान्नास्तीति यो ब्रूते ब्रह्महा सोपि कीर्तितः ॥ ५४ ॥&lt;br&gt;&#xA;परिज्ञाय यतो धर्मांस्तस्मै यो द्वेषमाचरेत् ॥&lt;br&gt;&#xA;अवजानाति वा विप्रान्ब्रह्महा सोपि कीर्तितः ॥ ५५ ॥&lt;br&gt;&#xA;जलपानार्थमायातं गोवृन्दं तु जलाशये ॥&lt;br&gt;&#xA;निवारयति यो विप्रा ब्रह्महा सोपि कीर्तितः ॥ ५६ ॥&lt;br&gt;&#xA;सेतुमेत्य तु ते सर्वे मुच्यन्ते दोषसञ्चयैः ॥&lt;br&gt;&#xA;ब्रह्मघातकतुल्या ये सन्ति चान्ये द्विजोत्तमाः ॥ ॥ ५७ ॥&lt;br&gt;&#xA;ते सर्वे सेतुमागत्य मुच्यन्ते नात्र संशयः ॥&lt;br&gt;&#xA;औपासनपरित्यागी देवतान्नस्य भोजकः ॥५८॥&lt;br&gt;&#xA;सुरापयोषित्संसर्गी गणिकान्नाशनस्तथा ॥&lt;br&gt;&#xA;गणान्नभोजकश्चैव पतितान्नरतश्च यः ॥ ५९ ॥&lt;br&gt;&#xA;एते सुरापिनः प्रोक्ताः सर्वकर्मबहिष्कृताः ॥&lt;br&gt;&#xA;सेतुस्नानेन मुच्यन्ते ते सर्वे हतकिल्बिषाः ॥ 3.1.1.६० ॥&lt;br&gt;&#xA;सुरापतुल्या ये चान्ये मुच्यन्ते सेतुमज्जनात् ॥&lt;br&gt;&#xA;कन्दमूलफलानां च कस्तूरीपट्टवाससाम् ॥ ६१ ॥&lt;br&gt;&#xA;पयश्चन्दनकर्पूरक्रमुकाणां तथैव च ॥&lt;br&gt;&#xA;मध्वाज्यता म्रकांस्यानां रुद्राक्षाणां तथैव च ॥ ६२ ॥&lt;br&gt;&#xA;चोरकास्तु परिज्ञेया सुवर्णस्तेयिनः समाः ॥&lt;br&gt;&#xA;ते सेतुक्षेत्रमागत्य मुच्यन्ते नात्र संशयः ॥ ६९ ॥&lt;br&gt;&#xA;अन्ये च स्तेयिनः सर्वे सेतुस्नानेन वै द्विजाः ॥&lt;br&gt;&#xA;मुच्यन्ते सर्वपापेभ्यो नात्र कार्या विचारणा ॥ ६४ ॥&lt;br&gt;&#xA;भगिनीं पुत्रभार्यां च तथैव च रजस्वलाम् ॥&lt;br&gt;&#xA;भ्रातृभार्यां मित्रभार्यां मद्यपां च परस्त्रियम् ॥६५॥&lt;br&gt;&#xA;हीनस्त्रियं च विश्वस्तां योऽभिगच्छति रागतः ॥&lt;br&gt;&#xA;गुरुतल्पी स विज्ञेयः सर्वकर्मबहिष्कृतः ॥६६॥&lt;br&gt;&#xA;एते चान्ये च ये सन्ति गुरुतल्पगतुल्यकाः ॥&lt;br&gt;&#xA;ते सर्वे प्रविमुच्यन्ते सेतुस्नानेन वै द्विजाः ॥ ६७ ॥&lt;br&gt;&#xA;एतैः संसर्गिणो विप्रा ये चान्ये सन्ति पापिनः ॥&lt;br&gt;&#xA;सेतुस्नानेन महता तेऽपि मोक्षमवाप्नुयुः॥६९॥&lt;br&gt;&#xA;यागं विना देवलोके घृताचीमेनकादिभिः॥&lt;br&gt;&#xA;सम्भोगकामिनो विप्राः स्नातुं सन्तावघापहे ॥ ६९ ॥&lt;br&gt;&#xA;अनिषेव्य रविं वह्निमनुपास्य परान्सुरान् ॥&lt;br&gt;&#xA;शुभकामी जनः सेतौकुर्यात्स्नानं सभक्तिकम् ॥3.1.1.७॥।&lt;br&gt;&#xA;तिलान्भूमिं सुवर्णं च धान्यं तन्दुलमेव च ॥&lt;br&gt;&#xA;अदत्त्वेच्छन्ति ते स्वर्गं स्नातुं सेतौ तु ते द्विजाः ॥७१॥&lt;br&gt;&#xA;उपवासैर्व्रतैः कृत्स्नैरसन्ताप्य निजां तनुम् ॥&lt;br&gt;&#xA;स्वर्गाभिलाषिणः पुंसः स्नान्तु सेतौ विमुक्तिदे॥७२॥&lt;br&gt;&#xA;सेतुस्नानं मोक्षदं हि मनःशुद्धिप्रदं तथा ॥&lt;br&gt;&#xA;जपाद्धोमात्तथा दानाद्यागाच्च तपसोऽपि च ॥ ७३ ॥&lt;br&gt;&#xA;सेतुस्नानं विशिष्टं हि पुराणे परिपठ्यते ॥&lt;br&gt;&#xA;अकामनाकृतं स्नानं सेतौ पापविनाशने ॥ ७४ ॥&lt;br&gt;&#xA;अपुनर्भवदं प्रोक्तं सत्यमुक्तं द्विजोत्तमाः ॥&lt;br&gt;&#xA;यः सम्पदं समुद्दिश्य स्नाति सेतौ नरो मुदा ॥ ७५ ॥&lt;br&gt;&#xA;स सम्पदमवाप्नोति विपुलां द्विजपुङ्गवाः ॥&lt;br&gt;&#xA;शुद्ध्यर्थं स्नाति चेत्सेतौ तदा शुद्धिमवाप्नुयात् ॥ ७६ ॥&lt;br&gt;&#xA;रत्यर्थं यदि च स्नायादप्सरोभिर्नरो दिवि ॥&lt;br&gt;&#xA;तदा रतिमवाप्नोति स्वर्गलोकेऽमरीजनैः ॥ ७७ ॥&lt;br&gt;&#xA;मुक्त्यर्थं यदि च स्नायात्सेतौ मुक्तिप्रदायिनि ॥&lt;br&gt;&#xA;तदा मुक्तिमवाप्नोति पुनरावृत्तिवर्जिताम् ॥७८॥&lt;br&gt;&#xA;सेतुस्नानेन धर्मः स्यात्सेतुस्नानादघक्षयः ॥&lt;br&gt;&#xA;सेतुस्नानं द्विजश्रेष्ठाः सर्वकामफलप्रदम् ॥ ७९ ॥&lt;br&gt;&#xA;सर्वव्रताधिकं पुण्यं सर्वयज्ञोत्तरं स्मृतम् ॥&lt;br&gt;&#xA;सर्वयोगाधिकं प्रोक्तं सर्व तीर्थाधिकं स्मृतम् ॥ 3.1.1.८० ॥&lt;br&gt;&#xA;इन्द्रादिलोकभोगेषु रागो येषां प्रवर्तते ॥&lt;br&gt;&#xA;स्नातव्यं तैर्द्विजश्रेष्ठाः सेतौ रामकृते सकृत् ॥ ८१ ॥&lt;br&gt;&#xA;ब्रह्मलोके च वैकुण्ठे कैलासेऽपि शिवालये ॥&lt;br&gt;&#xA;रन्तुमिच्छा भवेद्येषां ते सेतौ स्नान्तु सादरम् ॥ ८२ ॥&lt;br&gt;&#xA;आयुरारोग्यसम्पत्तिमतिरूपगुणाढ्यताम् ॥&lt;br&gt;&#xA;चतुर्णामपि वेदानां साङ्गानां पारगामिनाम् ॥ ८३ ॥&lt;br&gt;&#xA;सर्वशास्त्राधिगन्तृत्वं सर्वमन्त्रेष्वभिज्ञताम् ॥&lt;br&gt;&#xA;समुद्दिश्य तु यः स्नायात्सेतौ सर्वार्थसिद्धिदे ॥ ८४ ॥&lt;br&gt;&#xA;तत्तत्सिद्धिम वाप्नोति सत्यं स्यान्नात्र संशयः ॥&lt;br&gt;&#xA;दारिद्र्यान्नरकाद्ये च मनुजा भुवि बिभ्यति ॥ ८५ ॥&lt;br&gt;&#xA;स्नानं कुर्वन्तु ते सर्वे रामसेतौ विमुक्तिदे ॥&lt;br&gt;&#xA;श्रद्धया सहितो मर्त्यः श्रद्धया रहितोऽपि वा ॥ ८६ ॥&lt;br&gt;&#xA;इहलोके परत्रापि सेतुस्नायी न दुःखभाक् ॥&lt;br&gt;&#xA;सेतुस्नानेन सर्वेषां नश्यते पापसञ्चयः ॥ ८७ ॥&lt;br&gt;&#xA;वर्द्धते धर्मराशिश्च शुक्लपक्षे यथा शशी ॥&lt;br&gt;&#xA;यथा रत्नानि वर्द्धन्ते समुद्रे विविधान्यपि ॥ ८८ ॥&lt;br&gt;&#xA;तथा पुण्यानि वर्द्धन्ते सेतुस्नानेन वै द्विजाः ॥&lt;br&gt;&#xA;काम धेनुर्यथा लोके सर्वाकामान्प्रयच्छति ॥ ८९ ॥&lt;br&gt;&#xA;चिन्तामणिर्यथा दद्यात्पुरुषाणां मनोरथान् ॥&lt;br&gt;&#xA;यथाऽमरतरुर्दद्यात्पुरुषाणामभीप्सितम् ॥ 3.1.1.९० ॥&lt;br&gt;&#xA;सेतुस्नानं तथा नृणां सर्वाभीष्टान्प्रदास्यति ॥&lt;br&gt;&#xA;अशक्तः सेतुयात्रायां दारिद्र्येण च मानवः ॥ ९१ ॥&lt;br&gt;&#xA;याचित्वा स धनं शिष्टात्सेतौ स्नानं समाच रेत् ॥&lt;br&gt;&#xA;सेतुस्नानसमं पुण्यं तत्र दाता समश्नुते ॥ ९२ ॥&lt;br&gt;&#xA;तथा प्रतिगृहीतापि प्राप्नोत्यविकलं फलम् ॥&lt;br&gt;&#xA;सेतुयात्रां समुद्दिश्य गृह्णीयाद्ब्राह्मणाद्ध नम् ॥ ९३ ॥&lt;br&gt;&#xA;क्षत्रियादपि गृह्णीयान्न दद्युर्ब्राह्मणा यदि ॥&lt;br&gt;&#xA;वैश्याद्वा प्रतिगृह्णीयान्न प्रयच्छन्ति चेन्नृपाः ॥ ९४ ॥&lt;br&gt;&#xA;शूद्रान्न प्रतिगृह्णीयात्कथञ्चिदपि मानवः ॥&lt;br&gt;&#xA;यः सेतुं गच्छतः पुंसो धनं वा धान्यमेव वा ॥ ९५ ॥&lt;br&gt;&#xA;दत्त्वा वस्त्रादिकं वापि प्रवर्तयति मानवः ॥&lt;br&gt;&#xA;सोऽश्वमेधादियज्ञानां फलमाप्तो त्यनुत्तमम् ॥ ९६ ॥&lt;br&gt;&#xA;चतुर्णामपि वेदानां पारायणफलं लभेत् ॥&lt;br&gt;&#xA;तुलापुरुषमुख्यानां दानानां फलमश्नुते ॥ ९७ ॥&lt;br&gt;&#xA;ब्रह्महत्यादिपापानां नाशः स्या न्नात्र संशयः ॥&lt;br&gt;&#xA;बहुना किं प्रलापेन सर्वान्कामान्समश्नुते ॥ ९८ ॥&lt;br&gt;&#xA;एवं प्रतिगृहीतापि तत्तुल्यफलमश्नुते ॥&lt;br&gt;&#xA;याचतः सेतुयात्रार्थं न प्रतिग्रहकल्मषम् ॥ ९९ ॥&lt;br&gt;&#xA;सेतुं गच्छ धनं तेऽहं दास्यामीति प्रलोभ्य यः ॥&lt;br&gt;&#xA;पश्चान्नास्तीति च ब्रूयात्तमाहुर्ब्रह्मघातकम् ॥ 3.1.1.१०० ॥&lt;br&gt;&#xA;लोभेन सेतुयात्रार्थं सम्पन्नोऽपि दरिद्रवत् ॥&lt;br&gt;&#xA;मानवो यदि याचेत तमाहुस्तेयिनं बुधाः ॥ १०१ ॥&lt;br&gt;&#xA;गमिष्ये सेतुमिति वै यो गृहीत्वा धनं नरः ॥&lt;br&gt;&#xA;न याति सेतुं लोभेन तमाहुर्ब्रह्मघा तकम् ॥ १०२ ॥&lt;br&gt;&#xA;येन केनाप्युपायेन सेतुं गच्छेन्नरो मुदा ॥&lt;br&gt;&#xA;अशक्तो दक्षिणां दत्त्वा गमयेद्वा द्विजोत्तमम् ॥१०३॥&lt;br&gt;&#xA;याचित्वा यज्ञकरणे यथा दोषो न विद्यते ॥&lt;br&gt;&#xA;याचित्वा सेतुयात्रायां तथा दोषो न विद्यते ॥ १०४ ॥&lt;br&gt;&#xA;याचित्वाप्यन्यतो द्रव्यं सेतुस्नाने प्रवर्तयेत् ॥&lt;br&gt;&#xA;सोऽपि तत्फलमाप्नोति सेतु स्नायी नरो यथा ॥ १०५ ॥&lt;br&gt;&#xA;ज्ञानेन मोक्षमभियान्ति कृते युगे तु त्रेतायुगे यजनमेव विमुक्तिदायि ॥&lt;br&gt;&#xA;श्रेष्ठं तथान्ययुगयोरपि दानमाहुः सर्वत्र सेत्व भिषवो हि वरो नराणाम् ॥१०६॥&lt;br&gt;&#xA;इति श्रीस्कान्दे महापुराणे एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये सेतुगमनफलादिवर्णनं नाम प्रथमोऽध्यायः॥१॥&lt;/p&gt;</description>
    </item>
    <item>
      <title>००२ सेतुनिर्माणादिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/002_setunirmANAdivarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/002_setunirmANAdivarNanam/</guid>
      <description>&lt;p&gt;॥ ऋषय ऊचुः ॥ ॥&lt;br&gt;&#xA;कथं सूत महाभाग रामेणाक्लिष्टकर्मणा ॥&lt;br&gt;&#xA;सेतुर्बद्धो नदीनाथे ह्यगाधे वरुणालये ॥१॥&lt;br&gt;&#xA;सेतौ च कति तीर्थानि गन्धमादनपर्वते ॥&lt;br&gt;&#xA;एतन्नः श्रद्दधानानां ब्रूहि पौराणिकोत्तम ॥ २ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;रामेण हि यथासेतुर्निबद्धो वरुणालये ॥&lt;br&gt;&#xA;तदहं सम्प्रवक्ष्यामि युष्माकं मुनिपुङ्गवाः ॥ ३ ॥&lt;br&gt;&#xA;आज्ञया हि पितू रामो न्यवसद्दण्डकानने॥&lt;br&gt;&#xA;सीतालक्ष्मणसंयुक्तः पञ्चवट्यां समाहितः॥ ४ ॥&lt;br&gt;&#xA;तस्मिन्निव सतस्तस्य राघवस्य महात्मनः ॥&lt;br&gt;&#xA;रावणेन हृता भार्या मारीचच्छद्मना द्विजाः ॥५ ॥&lt;br&gt;&#xA;मार्गमाणो वने भार्यां रामो दशरथात्मजः॥&lt;br&gt;&#xA;पम्पातीरे जगा मासौ शोकमोहसमन्वितः ॥६॥&lt;br&gt;&#xA;दृष्टवान्वानरं तत्र कञ्चिद्दशरथात्मजः ॥&lt;br&gt;&#xA;वानरेणाथ पृष्टोऽयं को भवानिति राघवः ॥ ७ ॥&lt;br&gt;&#xA;आदितः स्वस्य वृत्तान्त्तं तस्मै प्रोवाच तत्त्वतः ॥&lt;br&gt;&#xA;अथ राघवसम्पृष्टो वानरः को भवानिति ॥ ८ ॥&lt;br&gt;&#xA;सोपि विज्ञापयामास राघवाय महात्मने ॥&lt;br&gt;&#xA;अहं सुग्रीवसचिवो हनूमा न्नाम वानरः ॥ ९ ॥&lt;br&gt;&#xA;तेन च प्रेरितोऽभ्यागां युवाभ्यां सख्यमिच्छता ॥&lt;br&gt;&#xA;आगच्छतं तद्भद्रं वां सुग्रीवान्तिकमाशु वै ॥ 3.1.2.१० ॥&lt;br&gt;&#xA;तथास्त्विति स रामो पि तेन साकं मुनीश्वराः ॥&lt;br&gt;&#xA;सुग्रीवान्तिकमागप्य सख्यं चक्रेऽग्निसाक्षिकम् ॥ ११ ॥&lt;br&gt;&#xA;प्रतिजज्ञेऽथ रामोऽपि तस्मै वालिवधं प्रति ॥&lt;br&gt;&#xA;सुग्रीवश्चापि वै देह्याः पुनरानयनं द्विजाः ॥ १२ ॥&lt;br&gt;&#xA;इत्येवं समयं कृत्वा विश्वास्य च परस्परम् ॥&lt;br&gt;&#xA;मुदा परमया युक्तौ नरेश्वरकपीश्वरौ ॥१३॥&lt;br&gt;&#xA;आसाते ब्राह्मणश्रेष्ठा ऋष्यमूकगिरौ तथा ॥&lt;br&gt;&#xA;सुग्रीवप्रत्ययार्थं च दुन्दुभेः कायमाशु वै॥ १४ ॥&lt;br&gt;&#xA;पादाङ्गुष्ठेन चिक्षेप राघवो बहुयोजनम् ॥&lt;br&gt;&#xA;सप्तताला विनिर्भिन्ना राघवेण महात्मना ॥ १५ ॥&lt;br&gt;&#xA;ततः प्रीतमना वीरः सुग्रीवो राममब्रवीत् ॥&lt;br&gt;&#xA;इन्द्रादिदेवताभ्योऽपि नास्ति राघव मे भयम्॥ १६ ॥&lt;br&gt;&#xA;भवान्मित्रं मया लब्धो यस्मादति पराक्रमः ॥&lt;br&gt;&#xA;अहं लङ्केश्वरं हत्वा भार्यामानयितास्मि ते ॥ १७ ॥&lt;br&gt;&#xA;ततः सुग्रीवसहितो रामचन्द्रो महाबलः ॥&lt;br&gt;&#xA;सलक्ष्मणो ययौ तूर्णं किष्किन्धां वालिपालिताम् ॥ १८ ॥&lt;br&gt;&#xA;ततो जगर्ज सुग्रीवो वाल्यागमनकाङ्क्षया ॥&lt;br&gt;&#xA;अमृष्यमाणो वाली च गर्जितं स्वानुजस्य वै॥ ॥ १९ ॥&lt;br&gt;&#xA;अन्तःपुराद्विनिष्क्रम्य युयुधेऽवरजेन सः ॥&lt;br&gt;&#xA;वालिमुष्टिप्रहारेण ताडितो भृशविह्वलः ॥ 3.1.2.२० ॥&lt;br&gt;&#xA;सुग्रीवो निर्गतस्तूर्णं यत्र रामो महाबलः ॥&lt;br&gt;&#xA;ततो रामो महाबाहुस्सुग्रीवस्य शिरोधरे ॥ २१ ॥&lt;br&gt;&#xA;लतामाबध्य चिह्नं तु युद्धायाचोदयत्तदा ॥&lt;br&gt;&#xA;गर्जितेन समाहूय सुग्रीवो वालिनं पुनः ॥ २२ ॥&lt;br&gt;&#xA;रामप्रेरणया तेन बाहुयुद्धमथाकरोत् ॥&lt;br&gt;&#xA;ततो वालिनमाजघ्ने शरेणैकेन राघवः ॥ २३ ॥&lt;br&gt;&#xA;हते वालिनि सुग्रीवः किष्किन्धां प्रत्यपद्यत ॥&lt;br&gt;&#xA;ततो वर्षास्वतीतासु सुग्रीवो वानराधिपः ॥ २४ ॥&lt;br&gt;&#xA;सीतामानयितुं तूर्णं वानराणां महाचमूम् ॥&lt;br&gt;&#xA;समादाय समागच्छदन्तिकं नृपपुत्रयोः ॥ २५ ॥&lt;br&gt;&#xA;प्रस्थापयामास कपीन्सीतान्वेषणकाङ्क्षया ॥&lt;br&gt;&#xA;विदितायां तु वैदेह्या लङ्कायां वायुसूनुना ॥ २६ ॥&lt;br&gt;&#xA;दत्ते चूडामणौ चापि राघवो हर्षशोकवान्॥&lt;br&gt;&#xA;सुग्रीवेणानुजेनापि वायुपुत्रेण धीमता ॥ २७ ॥&lt;br&gt;&#xA;तथान्यैः कपिभिश्चैव जाम्बवन्नलमुख्यकैः ॥&lt;br&gt;&#xA;अन्वीयमानो रामोऽसौ मुहूर्तेऽभिजिति द्विजाः ॥२८॥&lt;br&gt;&#xA;विलङ्घ्य विविधा न्देशान्महेन्द्रं पर्वतं ययौ ॥&lt;br&gt;&#xA;चक्रतीर्थं ततो गत्वा निवासमकरोत्तदा ॥ २९ ॥&lt;br&gt;&#xA;तत्रैव तु स धर्मात्मा समागच्छद्विभीषणः ॥&lt;br&gt;&#xA;भ्राता वै राक्षसेन्द्रस्य चतुर्भिः सचिवैः सह ॥ 3.1.2.३० ॥&lt;br&gt;&#xA;प्रतिजग्राह रामस्तं स्वागतेन महात्मना ॥&lt;br&gt;&#xA;सुग्रीवस्य तु शङ्काऽभूत्प्रणिधिः स्यादयं त्विति ॥ ३१ ॥&lt;br&gt;&#xA;राघवस्तस्य चेष्टाभिः सम्यक्स्वचरितैर्हितैः ॥&lt;br&gt;&#xA;अदुष्टमेनं दृष्ट्वैव तत एनमपूजयत् ॥ ३२ ॥&lt;br&gt;&#xA;सर्वराक्षसराज्ये तमभ्यषिञ्चद्विभीषणम् ॥&lt;br&gt;&#xA;चक्रे च मन्त्रिप्रवरं सदृशं रविसूनुना ॥ ३३ ॥&lt;br&gt;&#xA;चक्रतीर्थं समासाद्य निवसद्रघुनन्दनः ॥&lt;br&gt;&#xA;चिन्तयन्राघवः श्रीमान्सुग्रीवादीनभाषत ॥ ३४ ॥&lt;br&gt;&#xA;मध्ये वानरमु ख्यानां प्राप्तकालमिदं वचः ॥&lt;br&gt;&#xA;उपायः को नु भवतामेतत्सागरलङ्घने ॥ ३५ ॥&lt;br&gt;&#xA;इयं च महती सेना सागरश्चापि दुस्तरः ॥&lt;br&gt;&#xA;अम्भोराशिरयं नीलश्चञ्चलोर्म्मिसमाकुलः ॥ ३६ ॥&lt;br&gt;&#xA;उद्यन्मत्स्यो महानक्रशङ्खशुक्तिसमाकुलः ॥&lt;br&gt;&#xA;क्वचिदौर्वानलाक्रान्तः फेनवानतिभीषणः ॥ ॥ ३७ ॥&lt;br&gt;&#xA;प्रकृष्टपवनाकृष्टनीलमेघसमन्वितः ॥&lt;br&gt;&#xA;प्रलयाम्भोधरारावः सारवाननिलोद्धतः ॥ ३८ ॥&lt;br&gt;&#xA;कथं सागरमक्षोभ्यं तरामो वरुणा लयम् ॥&lt;br&gt;&#xA;सैन्यैः परिवृताः सर्वे वानराणां महौजसाम् ॥ ३९ ॥&lt;br&gt;&#xA;उपायैरधिगच्छामो यथा नदनदीपतिम् ॥&lt;br&gt;&#xA;कथं तरामः सहसा ससैन्या वरुणालयम् ॥ 3.1.2.४० ॥&lt;br&gt;&#xA;शतयोजनमायातं मनसापि दुरासदम् ॥&lt;br&gt;&#xA;अतो नु विघ्ना बहवः कथं प्राप्या च मैथिली ॥ ४१ ॥&lt;br&gt;&#xA;कष्टात्कष्टतरं प्राप्ता वयमद्य निराश्रयाः ॥&lt;br&gt;&#xA;महाजले महावाते समुद्रे हि निराश्रये ॥ ४२ ॥&lt;br&gt;&#xA;उपायं कं विधास्यामस्तरणार्थं वनौकसाम् ॥&lt;br&gt;&#xA;राज्याद्भ्रष्टो वनं प्राप्तो हृता सीता मृतः पिता ॥ ४३ ॥&lt;br&gt;&#xA;इतोऽपि दुःसहं दुःखं यत्सागरविलङ्घनम् ॥&lt;br&gt;&#xA;धिग्धिग्गर्जितमम्भोधे धिगेतां वारिराशिताम् ॥ ४४ ॥&lt;br&gt;&#xA;कथं तद्वचनं मिथ्या महर्षेः कुम्भजन्मनः ॥&lt;br&gt;&#xA;हत्वा त्वं रावणं पापं पवित्रे गन्धमादने ॥&lt;br&gt;&#xA;पापोपशमनायाशु गच्छस्वेति यदीरितम् ॥४५॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;इति रामवचः श्रुत्वा सुग्रीवप्रमुखास्तदा ॥ ४६ ॥&lt;br&gt;&#xA;ऊचुः प्राञ्जलयः संर्मे राघवं तं महाबलम् ॥&lt;br&gt;&#xA;नौभिरेनं तरिष्यामः प्लवैश्च विविधैरिति ॥ ४७ ॥&lt;br&gt;&#xA;मध्ये वानरकोटीनां तदोवाच विभीषणः ॥&lt;br&gt;&#xA;समुद्रं राघवो राजा शरणं गन्तुमर्हति ॥ ४८ ॥&lt;br&gt;&#xA;खनितः सागरैरेष समुद्रो वरुणालयः ॥&lt;br&gt;&#xA;कर्तुमर्हति रामस्य तज्ज्ञातेः कार्यमम्बुधिः ॥ ४९ ॥&lt;br&gt;&#xA;विभीषणेनैवमुक्तो राक्षसेन विपश्चिता ॥&lt;br&gt;&#xA;सान्त्वयन्राघवः सर्वान्वानरानिदमब्रवीत् ॥ 3.1.2.५० ॥&lt;br&gt;&#xA;शतयोजन विस्तारमशक्ताः सर्ववानराः ॥&lt;br&gt;&#xA;तर्तुं प्लवोडुपैरेनं समुद्रमतिभीषणम् ॥ ५१ ॥&lt;br&gt;&#xA;नावो न सन्ति सेनाया बह्व्या वानरपुङ्गवाः ॥&lt;br&gt;&#xA;वणिजामुपघातं च कथमस्मद्विधश्चरेत् ॥ ५२ ॥&lt;br&gt;&#xA;विस्तीर्णं चैव नः सैन्यं हन्याच्छिद्रेषु वा परः ॥&lt;br&gt;&#xA;प्लवोडुपप्रतारोऽतो नैवात्र मम रोचते ॥ ५३ ॥&lt;br&gt;&#xA;विभीषेणोक्तमे वेदं मोदते मम वानराः ॥&lt;br&gt;&#xA;अहं त्विमं जलनिधिमुपास्ये मार्गसिद्धये ॥ ५४ ॥&lt;br&gt;&#xA;नो चेद्दर्शयिता मार्गं धक्ष्याम्येनमहं तदा ॥&lt;br&gt;&#xA;महास्त्रैरप्रतिहतैरत्यग्निपवनोज्ज्वलैः ॥ ५५ ॥&lt;br&gt;&#xA;इत्युक्त्वा सहसौमित्रिरुपस्पृश्याथ राघवः ॥&lt;br&gt;&#xA;प्रतिशिश्ये जलनिधिं विधिवत्कुशसंस्तरे ॥ ५६ ॥&lt;br&gt;&#xA;तदा रामः कुशा स्तीर्णे तीरे नदनदीपतेः ॥&lt;br&gt;&#xA;संविवेश महाबाहुर्वेद्यामिव हुताशनः ॥ ५७ ॥&lt;br&gt;&#xA;शेषभोगनिभं बाहुमुपधाय रघूद्वहः ॥&lt;br&gt;&#xA;दक्षिणो दक्षिणं बाहुमुपास्ते मकरालयम् ॥ ५८ ॥&lt;br&gt;&#xA;तस्य रामस्य सुप्तस्य कुशास्तीर्णे महीतले ॥&lt;br&gt;&#xA;नियमादप्रमत्तस्य निशास्तिस्रोऽतिचक्रमुः ॥ ५९ ॥&lt;br&gt;&#xA;स त्रिरात्रोषितस्तत्र नयज्ञो धर्मतत्परः ॥&lt;br&gt;&#xA;उपास्तेस्म तदा रामः सागरं मार्गसिद्धये ॥ 3.1.2.६० ॥&lt;br&gt;&#xA;न च दर्शयते मन्दस्तदा रामस्य सागरः ॥&lt;br&gt;&#xA;प्रयतेनापि रामेण यथार्हमपि पूजितः ॥ ६१ ॥&lt;br&gt;&#xA;तथापि सागरो रामं न दर्शयति चात्मनः ॥&lt;br&gt;&#xA;समुद्राय ततः क्रुद्धो रामो रक्तान्तलोचनः ॥ ६२ ॥&lt;br&gt;&#xA;समीपवर्तिनं चेदं लक्ष्मणं प्रत्यभाषत ॥&lt;br&gt;&#xA;अद्य मद्बाणनिर्भिन्नैर्मकरैर्वरुणालयम् ॥ ६३ ॥&lt;br&gt;&#xA;निरुद्धतोयं सौमित्रे करिष्यामि क्षणादहम् ॥&lt;br&gt;&#xA;सशङ्खशुक्ताजालं हि समीनमकरं शनैः ॥ ६४ ॥&lt;br&gt;&#xA;अद्य बाणैरमोघास्त्रैर्वारिधिं परिशोषये ॥&lt;br&gt;&#xA;क्षमया हि समायुक्तं मामयं मकरालयः ॥ ६९ ॥&lt;br&gt;&#xA;असमर्थं विजानाति धिक्क्षमामीदृशे जने ॥&lt;br&gt;&#xA;न दर्शयति साम्ना मे सागरो रूपमात्मनः ॥ ६६ ॥&lt;br&gt;&#xA;चापमानय सौमित्रे शरांश्चाशीविषोपमान्॥&lt;br&gt;&#xA;सागरं शोषयिष्यामि पद्भ्यां यान्तु प्लवङ्गमाः ॥ ६७ ॥&lt;br&gt;&#xA;एनं लङ्घितमर्यादं सहस्रोर्मिसमाकुलम् ॥&lt;br&gt;&#xA;निर्मर्यादं करिष्यामि सायकैर्वरुणालयम् ॥ ६८ ॥&lt;br&gt;&#xA;महार्णवं शोषयिष्ये महादानवसङ्कुलम् ॥&lt;br&gt;&#xA;महामकरनक्राढ्यं महावीचिसमाकुलम् ॥ ६९ ॥&lt;br&gt;&#xA;एवमुक्त्वा धनुष्पाणिः क्रोधपर्याकुलेक्षणः ॥&lt;br&gt;&#xA;रामो बभूव दुर्धर्षस्त्रिपुरघ्नो यथा शिवः ॥ 3.1.2.७० ॥&lt;br&gt;&#xA;आकृष्य चापं कोपेन कम्पयित्वा शरैर्जगत् ॥&lt;br&gt;&#xA;मुमोच विशिखानुग्रांस्त्रिपुरेषु यथा भवः ॥ ७१ ॥&lt;br&gt;&#xA;दीप्ता बाणाश्च ये घोरा भासयन्तो दिशो दश ॥&lt;br&gt;&#xA;प्राविशन्वारिधेस्तोयं दृप्तदानवसङ्कुलम् ॥७२॥&lt;br&gt;&#xA;समुद्रस्तु ततो भीतो वेपमानः कृताञ्जलिः ॥&lt;br&gt;&#xA;अनन्यशरणो विप्राः पाता लात्स्वयमुत्थितः॥७३॥&lt;br&gt;&#xA;शरणं राघवं भेजे कैवल्यपदकारणम् ॥&lt;br&gt;&#xA;तुष्टाव राघवं विप्रा भूत्वा शब्दैर्मनोरमैः ॥ ७४ ॥&lt;br&gt;&#xA;॥ समुद्र उवाच॥ ॥&lt;br&gt;&#xA;नमामि ते राघव पादपङ्कजं सीतापते सौख्यद पादसेवनात् ॥&lt;br&gt;&#xA;नमामि ते गौतमदारमोक्षजं श्रीपादरेणुं सुरवृन्दसेव्यम्॥७६॥&lt;br&gt;&#xA;सुन्दप्रियादेहविदारिणे नमो नमोस्तु ते कौशिकयागरक्षिणे ॥&lt;br&gt;&#xA;नमो महादेवशरासभेदिने नमो नमो राक्षससङ्घनाशिने ॥ ७६ ॥&lt;br&gt;&#xA;रामराम नमस्यामि भक्तानामिष्टदायिनम् ॥&lt;br&gt;&#xA;अवतीर्णो रघुकुले देवकार्यचिकीर्षया ॥ ७७ ॥&lt;br&gt;&#xA;नारायणमनाद्यन्तं मोक्षदं शिवमच्युतम् ॥&lt;br&gt;&#xA;रामराम महाबाहो रक्ष मां शरणागतम् ॥ ७८ ॥&lt;br&gt;&#xA;कोपं संहर राजेन्द्र क्षमस्व करुणालय ॥&lt;br&gt;&#xA;भूमिर्वातो वियच्चापो ज्योतींषि च रघूद्वह ॥ ७९ ॥&lt;br&gt;&#xA;यत्स्वभावानि सृष्टानि ब्रह्मणा परमेष्ठिना ॥&lt;br&gt;&#xA;वर्तन्ते तत्स्वभा वानि स्वभावो मे ह्यगाधता ॥ 3.1.2.८० ॥&lt;br&gt;&#xA;विकारस्तु भवेद्गाध एतत्सत्यं वदाम्यहम् ॥&lt;br&gt;&#xA;लोभात्कामाद्भयाद्वापि रागाद्वापि रघूद्वह ॥ ८१ ॥&lt;br&gt;&#xA;न वंशजं गुणं हातुमुत्सहेयं कथञ्चन ॥&lt;br&gt;&#xA;तत्करिष्ये च साहाय्यं सेनायास्तरणे तव ॥ ८२ ॥&lt;br&gt;&#xA;इत्युक्तवन्तं जलधिं रामोऽवादीन्नदीपतिम् ॥&lt;br&gt;&#xA;ससैन्योऽहं गमि ष्यामि लङ्कां रावणपालिताम् ॥ ८३ ॥&lt;br&gt;&#xA;तच्छोषमुपयाहि त्वं तरणार्थं ममाधुना ॥&lt;br&gt;&#xA;इत्युक्तस्तं पुनः प्राह राघवं वरुणालयः ॥ ८४ ॥&lt;br&gt;&#xA;शृणुष्वाव हितो राम श्रुत्वा कर्तव्यमाचर ॥&lt;br&gt;&#xA;यद्याज्ञया ते शुष्यामि ससैन्यस्य यियासतः ॥८५॥&lt;br&gt;&#xA;अन्येऽप्याज्ञापयिष्यन्ति मामेवं धनुषो बलात् ॥&lt;br&gt;&#xA;उपायमन्यं वक्ष्यामि तरणार्थं बलस्य ते ॥ ८१६ ॥&lt;br&gt;&#xA;अस्ति ह्यत्र नलोनाम वानरः शिल्पिसम्मतः ॥&lt;br&gt;&#xA;त्वष्टुः काकुत्स्थ तनयो बलवान्विश्वकर्मणः ॥ ८७ ॥&lt;br&gt;&#xA;स यत्काष्ठं तृणं वापि शिलां वा क्षेप्स्यते मयि ॥&lt;br&gt;&#xA;सर्वं तद्धारयिष्यामि स ते सेतुर्भविष्यति ॥ ८८ ॥&lt;br&gt;&#xA;सेतुना तेन गच्छ त्वं लङ्कां रावणपालि ताम् ॥&lt;br&gt;&#xA;उक्त्वेत्यन्तर्हिते तस्मिन्रामो नलमुवाच ह ॥ ८९ ॥&lt;br&gt;&#xA;कुरु सेतुं समुद्रे त्वं शक्तो ह्यसि महामते ॥&lt;br&gt;&#xA;तदाऽब्रवीन्नलो वाक्यं रामं धर्मभृतां वरम् ॥ 3.1.2.९० ॥&lt;br&gt;&#xA;अहं सेतुं विधास्यामि ह्यगाधे वरुणालये ॥&lt;br&gt;&#xA;पित्रा दत्तवरश्चाहं सामर्थ्ये चापि तत्समः ॥ ९१ ॥&lt;br&gt;&#xA;मातुर्मम वरो दत्तो मन्दरे विश्वक र्मणा ॥&lt;br&gt;&#xA;शिल्पकर्मणि मत्तुल्यो भविता ते सुतस्त्विति ॥ ९२ ॥&lt;br&gt;&#xA;पुत्रोऽहमौरसस्तस्य तुल्यो वै विश्वकर्मणा ॥&lt;br&gt;&#xA;अद्यैव कामं बध्नन्तु सेतुं वानरपुं गवाः ॥ ९३ ॥&lt;br&gt;&#xA;ततो रामनिसृष्टास्ते वानरा बलवत्तराः ॥&lt;br&gt;&#xA;पर्वतान्गिरिशृङ्गाणि लतातृणमहीरुहान् ॥ ९४ ॥&lt;br&gt;&#xA;समाजह्रुर्महाकाया गरुडानिलरंहसः ॥&lt;br&gt;&#xA;नलश्चक्रे महासेर्तुमध्ये नदनदीपतेः ॥ ९५ ॥&lt;br&gt;&#xA;दशयोजनविस्तीर्णं शतयोजनमायतम् ॥&lt;br&gt;&#xA;जानकीरमणो रामः सेतुमेवमकारयत् ॥ ९६ ॥।&lt;br&gt;&#xA;नलेन वानरेन्द्रेण विश्वकर्मसुतेन वै ॥&lt;br&gt;&#xA;तमेवं सेतुमासाद्य रामचन्द्रेण कारितम् ॥ ९७ ॥&lt;br&gt;&#xA;सर्वे पातकिनो मर्त्या मुच्यन्ते सर्वपातकैः ॥&lt;br&gt;&#xA;व्रतदान तपोहोमैर्न तथा तुष्यते शिवः ॥ ९८ ॥&lt;br&gt;&#xA;सेतुमज्जनमात्रेण यथा तुष्यति शङ्करः ॥&lt;br&gt;&#xA;न तुल्यं विद्यते तेजोयथा सौरेण तेजसा ॥ ९९ ॥&lt;br&gt;&#xA;सेतुस्नानेन च तथा न तुल्यं विद्यते क्वचित् ॥&lt;br&gt;&#xA;तत्सेतुमूलं लङ्कायां यत्ररामो यियासया ॥ 3.1.2.१०० ॥&lt;br&gt;&#xA;वानरैः सेतुमारेभे पुण्यं पाप प्रणाशनम् ॥&lt;br&gt;&#xA;तद्दर्भशयनं नाम्ना पश्चाल्लोकेषु विश्रुतम् ॥ १०१॥&lt;br&gt;&#xA;एवमुक्तं मया विप्राः समुद्रे सेतुबन्धनम् ॥&lt;br&gt;&#xA;अत्र तीर्थान्यनेकानि सन्ति पुण्यान्यनेकशः ॥ १०२ ॥&lt;br&gt;&#xA;न सङ्ख्यां नामधेयं वा शेषो गणयितुं क्षमः ॥&lt;br&gt;&#xA;किं त्वहं प्रब्रवीम्यद्य तत्र तीर्थानि कानिचित् ॥ १०३ ॥&lt;br&gt;&#xA;चतुर्विंशति तीर्थानि सन्ति सेतौ प्रधानतः॥&lt;br&gt;&#xA;प्रथमं चकतीर्थं स्याद्वेतालवरदं ततः ॥ १०४ ॥&lt;br&gt;&#xA;ततः पापविनाशार्थं तीर्थं लोकेषु विश्रुतम् ॥&lt;br&gt;&#xA;ततः सीतासरः पुण्यं ततो मङ्गलतीर्थकम्॥ ॥ १०५ ॥&lt;br&gt;&#xA;ततः सकलपापघ्नी नाम्ना चामृतवापिका ॥&lt;br&gt;&#xA;ब्रह्मकुण्डं ततस्तीर्थं ततः कुण्डं हनूमतः ॥ १०६ ॥&lt;br&gt;&#xA;आगस्त्यं हि ततस्तीर्थं रामतीर्थ मतः परम् ॥&lt;br&gt;&#xA;ततो लक्ष्मणतीर्थं स्याज्जटातीर्थमतः परम् ॥ १०७ ॥&lt;br&gt;&#xA;ततो लक्ष्म्याः परं तीर्थमग्नितीर्थमतः परम् ॥&lt;br&gt;&#xA;चक्रतीर्थं ततः पुण्यं शिवतीर्थमतः परम् ॥ १०८ ॥&lt;br&gt;&#xA;ततः शङ्खाभिधं तीर्थं ततो यामुनतीर्थकम् ॥&lt;br&gt;&#xA;गङ्गातीर्थं ततः पश्चाद्गयातीर्थमनन्तरम् ॥ १०९ ॥&lt;br&gt;&#xA;ततः स्यात्कोटितीर्थाख्यं साध्यानाममृतं ततः ॥&lt;br&gt;&#xA;मानसाख्यं ततस्तीर्थं धनुष्कोटिस्ततः परम् ॥ 3.1.2.११० ॥&lt;br&gt;&#xA;प्रधानतीर्थान्येतानि महापापहराणि च ॥&lt;br&gt;&#xA;कथितानि द्विजश्रेष्ठास्सेतुमध्यगतानि वै ॥ १११ ॥&lt;br&gt;&#xA;यथा सेतुश्च बद्धोऽभूद्रामेण जलधौ महान् ॥&lt;br&gt;&#xA;कथितं तच्च विप्रेन्द्राः पुण्यं पापहारं तथा ॥ ११२ ॥&lt;br&gt;&#xA;यच्छ्रुत्वा च पठित्वा च मुच्यते मानवो भुवि ॥ ११३ ॥&lt;br&gt;&#xA;अध्यायमेनं पठते मनुष्यः शृणोति वा भक्तियुतो द्विजेन्द्राः ॥&lt;br&gt;&#xA;सो नन्तमाप्नोति जयं परत्र पुनर्भवक्लेशमसौ न गच्छेत् ॥ ११४ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये सेतुनिर्माणादिवर्णनन्नाम द्वितीयोऽध्यायः ॥ २ ॥ ॥&lt;/p&gt;</description>
    </item>
    <item>
      <title>००३ चक्रतीर्थप्रथावर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/003_chakratIrthaprathAvarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/003_chakratIrthaprathAvarNanam/</guid>
      <description>&lt;p&gt;॥ ऋषय ऊचुः ॥ ॥&lt;br&gt;&#xA;चतुर्विंशतितीर्थानि यान्युक्तानि त्वया मुने ॥&lt;br&gt;&#xA;तेषां प्रधानतीर्थानां सेतौ पापविनाशने ॥ १ ॥&lt;br&gt;&#xA;आदिमस्य तु तीर्थस्य चक्रतीर्थमिति प्रथा ॥&lt;br&gt;&#xA;कथं समागता सूत वदास्माकं हि पृच्छताम् ॥ २ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;चतुर्विंशतितीर्थानां प्रधानानां द्विजोत्तमाः ॥&lt;br&gt;&#xA;यदुक्तमादिमं तीर्थं सर्वलोकेषु विश्रुतम् ॥ ॥ ३ ॥&lt;br&gt;&#xA;स्मरणात्तस्य तीर्थस्य गर्भवासो न विद्यते ॥&lt;br&gt;&#xA;विलयं यान्ति पापानि लक्षजन्मकृतान्यपि ॥ ४ ॥&lt;br&gt;&#xA;तस्मिंस्तीर्थे सकृत्स्नाना त्स्मरणात्कीर्तनादपि ॥&lt;br&gt;&#xA;लोके ततोधिकं तीर्थं तत्तुल्यं वा द्विजोत्तमाः ॥ ५ ॥&lt;br&gt;&#xA;न विद्यते मुनिश्रेष्ठाः सत्यमुक्तमिदं मया ॥&lt;br&gt;&#xA;गङ्गा सरस्वती रेवा पम्पा गोदावरी नदी ॥ ६ ॥&lt;br&gt;&#xA;कालिन्दी चैव कावेरी नर्मदा मणिकर्णिका ॥&lt;br&gt;&#xA;अन्यानि यानि तीर्थानि नद्यः पुण्या महीतले ॥ ॥ ७ ॥&lt;br&gt;&#xA;अस्य तीर्थस्य विप्रेन्द्राः कोट्यंशेनापि नो समाः ॥&lt;br&gt;&#xA;धर्मतीर्थमिति प्राहुस्तत्तीर्थं हि पुराविदः ॥ ८ ॥&lt;br&gt;&#xA;यथा समागता तस्य चक्रतीर्थमिति प्रथा ॥&lt;br&gt;&#xA;तदिदानीं प्रवक्ष्यामि शृणुध्वं मुनिपुङ्गवाः ॥ ९ ॥&lt;br&gt;&#xA;सेतुमूलं हि तत्प्रोक्तं तद्दर्भशयनं मतम् ॥&lt;br&gt;&#xA;तत्रैव चक्रतीर्थं तु महापातकमर्द्दनम् ॥ ॥3.1.3.१०॥।&lt;br&gt;&#xA;पुरा हि गालवोनाम मुनिर्विष्णुपरायणः ॥&lt;br&gt;&#xA;दक्षिणाम्भोनिधेस्तीरे हालास्यादविदूरतः ॥११॥&lt;br&gt;&#xA;फुल्लग्रामसमीपे च तथा क्षीरसरोन्तिके ॥&lt;br&gt;&#xA;धर्म पुष्करिणीतीरे सोऽतप्यत महत्तपः ॥ १२ ॥&lt;br&gt;&#xA;युगानामयुतं ब्रह्म गृणन्विप्राः सनातनम्॥&lt;br&gt;&#xA;दयायुक्तो निराहारः सत्यवान्विजितेन्द्रियः ॥१३॥&lt;br&gt;&#xA;आत्मवत्सर्वभूतानि पश्यन्विषयनिःस्पृहः ॥&lt;br&gt;&#xA;सर्वभूतहितो दान्तः सर्वद्वन्द्वविवर्जितः ॥ १४ ॥&lt;br&gt;&#xA;वर्षाणि कतिचित्सोऽयं जीर्णपर्णाशनोऽभवत ॥&lt;br&gt;&#xA;किञ्चित्कालं जलाहारो वायुभक्षः कियत्समाः ॥ १५ ॥&lt;br&gt;&#xA;एवं पञ्चसहस्राणि वर्षाणि स महामुनिः ॥&lt;br&gt;&#xA;अतप्यत तपो घोरं देवैरपि सुदुष्करम् ॥ १६ ॥।&lt;br&gt;&#xA;ततः पञ्चसहस्राणि वर्षाणि मुनिपुङ्गवः ॥&lt;br&gt;&#xA;निराहारो निरालोको निरुच्छ्वासो निरास्पदः ॥ १७ ॥&lt;br&gt;&#xA;वर्षास्वासारसहनं हेमन्तेषु जलेशयः॥&lt;br&gt;&#xA;ग्रीष्मे पञ्चाग्निमध्यस्थो विष्णुध्यानपरायणः॥ १८ ॥&lt;br&gt;&#xA;जपन्नष्टाक्षरं मन्त्रं ध्यायन्हृदि जनार्दनम्॥&lt;br&gt;&#xA;तताप सुमहातेजा गालवो मुनिपुङ्गवः ॥ १९ ॥&lt;br&gt;&#xA;एवं त्वयुतव वर्षाणि स समतीतानि वै मुनेः॥&lt;br&gt;&#xA;अथ तत्तपसा तुष्टो भगवान्कमलापतिः॥3.1.3.२०॥।&lt;br&gt;&#xA;प्रत्यक्षतामगात्तस्य शङ्खचक्रगदाधरः॥&lt;br&gt;&#xA;विकचाम्बुजपत्राक्षः सूर्यकोटिसमप्रभः॥२१॥&lt;br&gt;&#xA;विनतानन्दनारूढश्छत्रचामरशोभितः॥&lt;br&gt;&#xA;हारकेयूरमुकुटकटकादिविभूषितः॥२२॥&lt;br&gt;&#xA;विष्वक्सेनसुनन्दादिकिङ्करैः परिवारितः ॥&lt;br&gt;&#xA;वीणावेणुमृदङ्गादिवादकैर्नारदादिभिः ॥ २३ ॥&lt;br&gt;&#xA;उपगीयमानविजयः पीताम्बरविराजितः ॥&lt;br&gt;&#xA;लक्ष्मीविराजितोरस्को नीलमेघसमच्छविः॥ ॥ २४ ॥&lt;br&gt;&#xA;धुनानः पद्ममेकेन पाणिना मधुसूदनः ॥&lt;br&gt;&#xA;सनकादिमहायोगिसेवितः पार्श्वयोर्द्वयोः ॥ २५ ॥&lt;br&gt;&#xA;मन्दस्मितेन सकलं मोहयन्भुवनत्रयम् ॥&lt;br&gt;&#xA;स्वभासा भासयन्सर्वान्दिशो दश च भूसुराः ॥ २६ ॥&lt;br&gt;&#xA;कण्ठलग्रेन मणिना कौस्तुभेन च शोभितः ॥&lt;br&gt;&#xA;सुवर्णवेत्रहस्तैश्च सौविदल्लैरनेकशः ॥ ॥ २७ ॥&lt;br&gt;&#xA;अनन्यदुर्लभाचिन्त्यगीयमाननिजाद्भुतः ॥&lt;br&gt;&#xA;सुभक्तसुलभो देवो लक्ष्मीकान्तो हरिः स्वयम् ॥ २८ ॥&lt;br&gt;&#xA;सन्न्यधत्त पुरस्तस्य गालवस्य महामुनेः ॥&lt;br&gt;&#xA;आविर्भूतं तदा दृष्ट्वा श्रीवत्साङ्कितवक्षसम् ॥ २९ ॥&lt;br&gt;&#xA;पीताम्बरधरं देवं तुष्टिं प्राप महामुनिः ॥&lt;br&gt;&#xA;भक्त्या परमया युक्तस्तुष्टाव जगदीश्वरम्॥ ॥3.1.3.३०।&lt;br&gt;&#xA;॥ गालव उवाच ॥&lt;br&gt;&#xA;नमो देवादिदेवाय शङ्खचक्रगदाभृते ॥&lt;br&gt;&#xA;नमो नित्याय शुद्धाय सच्चिदानन्दरूपिणे ॥३१॥&lt;br&gt;&#xA;नमो भक्तार्ति हन्त्रे ते हव्यकव्यस्वरूपिणे॥&lt;br&gt;&#xA;नमस्त्रिमूर्तये तुभ्यं सृष्टिस्थित्यन्तकारिणे॥३२॥&lt;br&gt;&#xA;नमः परेशाय नमो विभूम्ने नमोस्तु लक्ष्मीपतये विधात्रे॥&lt;br&gt;&#xA;नमोस्तु सूर्येन्दुविलोचनाय नमो विरिञ्च्याद्यभिवन्दिताय ॥३३॥&lt;br&gt;&#xA;यो नामजात्यादिविकल्पहीनः समस्तदोषैरपि वर्जितो यः ॥&lt;br&gt;&#xA;स्रमस्तसंसारभयापहारिणे तस्मै नमो दैत्यविनाशनाय ॥ ३४ ॥&lt;br&gt;&#xA;वेदान्तवेद्याय रमेश्वराय वैकुण्ठवासाय विधातृपित्रे ॥&lt;br&gt;&#xA;नमोनमः सत्यजनार्तिहारिणे नारायणायामितविक्रमाय॥ ३५॥&lt;br&gt;&#xA;नमस्तुभ्यं भग वते वासुदेवाय शार्ङ्गिणे ॥&lt;br&gt;&#xA;भूयोभूयो नमस्तुभ्यं शेषपर्यङ्कशायिने ॥ ३६ ॥&lt;br&gt;&#xA;इति स्तुत्वा हरिं विप्रास्तूष्णीमास्ते स गालवः ॥&lt;br&gt;&#xA;श्रुत्वा स्तुतिं श्रुति सुखां हरिस्तस्यमहात्मनः ॥ ३७ ॥&lt;br&gt;&#xA;अवाप परमं तोषं शङ्खचक्रगदाधरः ॥&lt;br&gt;&#xA;अथालिङ्ग्य मुनिं शौरिश्चतुर्भिर्बाहुभिस्तदा ॥ ३८ ॥&lt;br&gt;&#xA;बभाषे प्रीतिसं युक्तो वरो वै व्रियतामिति ॥&lt;br&gt;&#xA;तुष्टोऽस्मि तपसा तेऽद्य स्तोत्रेणापि च गालव ॥ ३९ ॥&lt;br&gt;&#xA;नमस्कारेण च प्रीतो वरदोऽहं तवागतः ॥&lt;br&gt;&#xA;॥ गालव उवाच ॥ ॥&lt;br&gt;&#xA;नारायण रमानाथ पीताम्बर जगन्मय ॥ 3.1.3.४० ॥&lt;br&gt;&#xA;जनार्दन जगद्धामन्गोविन्द नरकान्तक ॥&lt;br&gt;&#xA;त्वद्दर्शनात्कृतार्थोऽस्मि सर्वस्मादधिकस्तथा ॥ ४१ ॥&lt;br&gt;&#xA;त्वां न पश्यन्त्यधर्मिष्ठा यतस्त्वं धर्मपालकः ॥&lt;br&gt;&#xA;यन्न वेत्ति भवो ब्रह्मा यन्न वेत्ति त्रयी तथा ॥ ४२ ॥&lt;br&gt;&#xA;तं वेद्मि परमात्मानं किमस्मा दधिकं वरम्॥&lt;br&gt;&#xA;योगिनो यं न पश्यन्ति यं न पश्यन्ति कर्मठाः ॥ ४३ ॥&lt;br&gt;&#xA;तं पश्यामि परात्मानं किमस्मादधिकं वरम् ॥&lt;br&gt;&#xA;एतेन च कृतार्थोऽस्मि जनार्दन जगत्पते ॥ ४४ ॥&lt;br&gt;&#xA;यन्नामस्मृतिमात्रेण महापातकिनोऽपिच॥&lt;br&gt;&#xA;मुक्तिं प्रयान्ति मुनयस्तं पश्यामि जनार्दनम्॥ ४५ ॥&lt;br&gt;&#xA;त्वत्पादपद्मयुगले निश्चला भक्तिरस्तुमे ॥&lt;br&gt;&#xA;॥ हरिरुवाच ॥ ॥&lt;br&gt;&#xA;मयि भक्तिर्दृढा तेऽस्तु निष्कामा गालवाधुना॥ ४६ ॥&lt;br&gt;&#xA;शृणु चाप्यपरं वाक्यमुच्यमानं मया मुने ॥&lt;br&gt;&#xA;मदर्थं कर्म कुर्वाणो मद्ध्यानो मत्परायणः ॥४७॥&lt;br&gt;&#xA;एतत्प्रारब्धदेहान्ते मत्स्वरूपमवाप्स्यसि ॥&lt;br&gt;&#xA;अस्मिन्नेवाश्रमे वासं कुरुष्व मुनिपुङ्गव ॥४८॥&lt;br&gt;&#xA;धर्मपुष्करिणी चेयं पुण्या पापविनाशिनी ॥&lt;br&gt;&#xA;अस्यास्तीरे तपः कुर्वंस्तपःसिद्धिमवाप्नुयात् ॥ ४९ ॥&lt;br&gt;&#xA;धर्मः पुरा समागत्य दक्षिणस्योदधेस्तटे ॥&lt;br&gt;&#xA;तपस्तेपे महादेवं चिन्तयन्मनसा तदा ॥ 3.1.3.५० ॥&lt;br&gt;&#xA;स्नानार्थमेकं तीर्थं च चक्रे धर्मो महामुने ॥&lt;br&gt;&#xA;धर्मपुष्करिणी तेन प्रसिद्धा तत्कृता यतः ॥ ५१ ॥&lt;br&gt;&#xA;त्वया यथा तपस्तप्तमिदानीं मुनिसत्तम ॥&lt;br&gt;&#xA;तथा तप्तं तपस्तेन धर्मेण हरसेविना ॥ ५२ ॥&lt;br&gt;&#xA;तपसा तस्य तुष्टः सञ्छूलपाणिर्महेश्वरः ॥&lt;br&gt;&#xA;प्रादुरासीस्त्वया दीप्त्या दिशोदशविभासयन् ॥ ५३ ॥&lt;br&gt;&#xA;अथाश्रममनुप्राप्तं महादेवं कृपानिधिम् ॥&lt;br&gt;&#xA;धर्मः परमसन्तुष्टस्तुष्टाव परमेश्वरम्॥ ५४ ॥&lt;br&gt;&#xA;॥ धर्म उवाच ॥ ॥&lt;br&gt;&#xA;प्रणमामि जगन्नाथमीशानं प्रणवात्मकम् ॥&lt;br&gt;&#xA;समस्तदेवतारूपमादिमध्यान्तवर्जितम् ॥ ५५ ॥&lt;br&gt;&#xA;ऊर्ध्वरेतं विरूपाक्षं विश्वरूपं नमाम्य हम् ॥&lt;br&gt;&#xA;समस्तजगदाधारमनन्तमजमव्ययम् ॥५६॥&lt;br&gt;&#xA;यमामनन्ति योगीन्द्रास्तं वन्दे पुष्टिवर्धनम् ॥&lt;br&gt;&#xA;नमो लोकाधिनाथाय वञ्चते परिवञ्चते ॥५७ ॥&lt;br&gt;&#xA;नमोऽस्तु नीलकण्ठाय पशूनां पतये नमः ॥&lt;br&gt;&#xA;नमः कल्मषनाशाय नमो मीढुष्टमाय च ॥ ५८ ॥&lt;br&gt;&#xA;नमो रुद्राय देवाय कद्रुद्राय प्रचेतसे ॥&lt;br&gt;&#xA;नमः पिनाकहस्ताय शूलहस्ताय ते नमः ॥ ५९ ॥&lt;br&gt;&#xA;नमश्चैतन्यरूपाय पुष्टीनां पतये नमः ॥&lt;br&gt;&#xA;नमः पञ्चास्यदेवाय क्षेत्राणां पतये नमः ॥ 3.1.3.६० ॥&lt;br&gt;&#xA;इति स्तुतो महादेवः शङ्करोलोकशङ्करः ॥&lt;br&gt;&#xA;धर्मस्य परमां तुष्टिमापन्नस्तमुवाच वै ॥ ६१ ॥&lt;br&gt;&#xA;॥ महेश्वर उवाच ॥ ॥&lt;br&gt;&#xA;प्रीतोस्म्यनेन स्तोत्रेण तव धर्म महामते ॥&lt;br&gt;&#xA;वरं मत्तो वृणीष्व त्वं मा विलम्बं कुरुष्व वै ॥ ६२ ॥&lt;br&gt;&#xA;ईश्वरेणैवमुक्तस्तु धर्मो देवमथाब्रवीत् ॥&lt;br&gt;&#xA;वाहनं ते भविष्यामि सदाहं पार्वतीपते ॥। ॥ ६३ ॥&lt;br&gt;&#xA;अयमेव वरो मह्यं दातव्यस्त्रिपुरान्तक ॥&lt;br&gt;&#xA;तवोद्वहनमात्रेण कृतार्थोऽहं भवामि भोः ॥ ६४ ॥&lt;br&gt;&#xA;इत्थं धर्मेण कथितो देवो धर्ममथाब्रवीत् ॥&lt;br&gt;&#xA;॥ ईश्वर उवाच ॥ ॥&lt;br&gt;&#xA;वाहनं भव मे धर्म सर्वदा लोकपूजितः ॥ ६५ ॥&lt;br&gt;&#xA;मम चोद्वहने शक्तिरमोघा ते भविष्यति ॥&lt;br&gt;&#xA;त्वत्सेविनां सदा भक्तिर्मयि स्यान्नात्र संशयः ॥ ६६ ॥&lt;br&gt;&#xA;इत्युक्ते शङ्करेणाथ धर्मोपि वृषरूपधृक् ॥&lt;br&gt;&#xA;उवाह परमेशानं तदाप्रभृति गालव ॥ ६७ ॥&lt;br&gt;&#xA;महादेवस्तमारुह्य धर्मं वै वृषरूपिणम् ॥&lt;br&gt;&#xA;शोभमानो भृशं धर्ममुवाच परमामृतम् ॥६८ ॥&lt;br&gt;&#xA;॥ ईश्वर उवाच ॥&lt;br&gt;&#xA;त्वया कृतं हि यत्तीर्थं दक्षिणस्योदधेस्तटे ॥&lt;br&gt;&#xA;धर्मपुष्करिणीत्येषा लोके ख्याता भविष्यति ॥६९॥&lt;br&gt;&#xA;अस्यास्तीरे जपोहोमो दानं स्वाध्याय एव च ॥&lt;br&gt;&#xA;अन्ये च धर्मनिवहाः क्रियमाणा नरैर्मुदा ॥ 3.1.3.७॥।&lt;br&gt;&#xA;अनन्तफलदा ज्ञेया नात्र कार्या विचारणा ॥&lt;br&gt;&#xA;इति दत्त्वा वरं तस्मै धर्मतीर्थाय शङ्करः ॥ ७१ ॥&lt;br&gt;&#xA;आरुह्य वृषभं धर्मं कैलासं पर्वतं ययौ ॥&lt;br&gt;&#xA;धर्मपुष्करिणीतीरे गालव त्वमतोधुना ॥ ७२ ॥&lt;br&gt;&#xA;शरीरपातपर्यन्तं तपः कुर्वन्समाहितः ॥&lt;br&gt;&#xA;वस त्वं मुनि शार्दूल पश्चान्मामाप्स्यसे ध्रुवम् ॥ ७३ ॥&lt;br&gt;&#xA;यदा ते जायते भीतिस्तदा तां नाशयाम्यहम् ॥&lt;br&gt;&#xA;ममायुधेन चक्रेण प्रेरितेन मया क्षणात् ॥७४॥&lt;br&gt;&#xA;इत्युक्त्वा भगवान्विष्णुस्तत्रैवान्तरधीयत ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;तस्मिन्नन्तर्हिते विष्णौ गालवो मुनिपुङ्गवः ॥७५॥&lt;br&gt;&#xA;धर्मपुष्करिणीतीरे विष्णुध्यानपरायणः ॥&lt;br&gt;&#xA;त्रिकालमर्चयन्विष्णुं शालग्रामे विमुक्तिदे ॥ ७६ ॥&lt;br&gt;&#xA;उवास मतिमान्धीरो विरक्तो विजितेन्द्रियः ॥&lt;br&gt;&#xA;कदाचिन्माघमासे तु शुक्लपक्षे हरेर्दिने ॥ ७७ ॥&lt;br&gt;&#xA;उपोष्य जागरं कृत्वा रात्रौ विष्णुमपूजयत् ॥&lt;br&gt;&#xA;स्नात्वा परेद्युर्द्वादश्यां धर्मपुष्करिणीजले ॥ ७८ ॥&lt;br&gt;&#xA;सन्ध्यावन्दनपूर्वाणि नित्यकर्माणि चाकरोत् ॥।&lt;br&gt;&#xA;ततः पूजां विधातुं स हरेः समुपचक्रमे ॥ ७९ ॥&lt;br&gt;&#xA;तुलस्यादीनि पुष्पाणि समाहृत्य च गालवः ॥&lt;br&gt;&#xA;विधाय पूजां कृष्णस्य स्तोत्रमेतदुदैरयत् ॥ 3.1.3.८० ॥&lt;br&gt;&#xA;॥ गालव उवाच ॥ ॥&lt;br&gt;&#xA;सहस्रशिरसं विष्णुं मत्स्यरूपधरं हरिम् ॥&lt;br&gt;&#xA;नमस्यामि हृषीकेशं कूर्मवाराहरूपिणम् ॥ ८१ ॥&lt;br&gt;&#xA;नारसिंहं वामनाख्यं जाम दग्न्यं च राघवम् ॥&lt;br&gt;&#xA;बलभद्रं च कृष्णं च कल्किं विष्णुं नमाम्यहम् ॥ ८२ ॥&lt;br&gt;&#xA;वासुदेवमनाधारं प्रणतार्तिविनाशनम् ॥&lt;br&gt;&#xA;आधारं सर्वभूतानां प्रणमामि जनार्दनम् ॥ ८३ ॥&lt;br&gt;&#xA;सर्वज्ञं सर्वकर्तारं सच्चिदानन्दविग्रहम् ॥&lt;br&gt;&#xA;अप्रतर्क्यमनिर्देश्यं प्रणतोऽस्मि जनार्दनम् ॥ ८४ ॥&lt;br&gt;&#xA;एवं स्तुवन्महा योगी गालवो मुनिपुङ्गवः ॥&lt;br&gt;&#xA;धर्मपुष्करिणीतीरे तस्थौ ध्यानपरायणः ॥ ८५ ॥&lt;br&gt;&#xA;एतस्मिन्नन्तरे कश्चिद्राक्षसो गालवं मुनिम् ॥&lt;br&gt;&#xA;आययौ भक्षितुं घोरः क्षुधया पीडितो भृशम् ॥ ८६ ॥&lt;br&gt;&#xA;गालवं तरसा सोऽयं राक्षसो जगृहे तदा ॥&lt;br&gt;&#xA;गृहीतस्तरसा तेन गालवो नैऋतेन सः ॥ ८७ ॥&lt;br&gt;&#xA;प्रचुक्रोश दयां भोधिमापन्नानां परायणम् ॥&lt;br&gt;&#xA;नारायणं चक्रपाणिं रक्षरक्षेति वै मुहुः ॥ ८८ ॥&lt;br&gt;&#xA;परेश परमानन्द शरणागतपालक ॥&lt;br&gt;&#xA;त्राहि मां करुणासिन्धो रक्षोवशे मुपागतम् ॥ ८९ ॥&lt;br&gt;&#xA;लक्ष्मीकान्त हरे विष्णो वैकुण्ठ गरुडध्वज ॥&lt;br&gt;&#xA;मां रक्ष रक्षसाक्रान्तं ग्राहाक्रान्तं गजं यथा ॥ 3.1.3.९० ॥&lt;br&gt;&#xA;दामोदर जगन्नाथ हिरण्यासुर मर्द्दन ॥&lt;br&gt;&#xA;प्रह्रादमिव मां रक्ष राक्षसेनातिपीडितम् ॥ ९१ ॥&lt;br&gt;&#xA;इत्येवं स्तुवतस्तस्य गालवस्य द्विजोत्तमाः ॥&lt;br&gt;&#xA;स्वभक्तस्य भयं ज्ञात्वा चक्रपाणिवृषा कपिः ॥ ९२ ॥&lt;br&gt;&#xA;स्वचक्रं प्रेषयामास भक्तरक्षणकारणात् ॥&lt;br&gt;&#xA;प्रेरितं विष्णुचक्रं तद्विष्णुना प्रभविष्णुना ॥ ९३ ॥&lt;br&gt;&#xA;आजगामाथ वेगेन धर्मपुष्करिणी तटम् ॥&lt;br&gt;&#xA;अनन्तादित्यसङ्काशमनन्ताग्निसमप्रभम् ॥ ९४ ॥&lt;br&gt;&#xA;महाज्वालं महानादं महासुरविमर्दनम् ॥&lt;br&gt;&#xA;दृष्ट्वा सुदर्शनं विष्णो राक्षसोऽथ प्रदुद्रुवे ॥ ॥ ९५ ॥&lt;br&gt;&#xA;द्रवमाणस्य तस्याशु राक्षसस्य सुदर्शनम्॥&lt;br&gt;&#xA;शिरश्चकर्त सहसा ज्वालामालादुरासदम् ॥ ९६ ॥&lt;br&gt;&#xA;ततस्तु गालवो दृष्ट्वा राक्षसं पतितं भुवि ॥&lt;br&gt;&#xA;मुदा परमया युक्तस्तुष्टाव च सुदर्शनम् ॥ ९७ ॥&lt;br&gt;&#xA;॥ गालव उवाच ॥ ॥&lt;br&gt;&#xA;विष्णुचक्रं नमस्तेस्तु विश्वरक्षणदीक्षित ॥&lt;br&gt;&#xA;नारायणकराम्भोजभूषणाय नमोऽस्तु ते ॥ ९८ ॥&lt;br&gt;&#xA;युद्धेष्वसुरसंहारकुशलाय महारव ॥&lt;br&gt;&#xA;सुदर्शन नमस्तुभ्यं भक्तानामार्तिनाशिने ॥ ९९ ॥&lt;br&gt;&#xA;रक्ष मां भयसंविग्नं सर्वस्मादपि कल्मषात् ॥&lt;br&gt;&#xA;स्वामिन्सुदर्शन विभो धर्मर्तीर्थे सदा भवान् ॥ 3.1.3.१०० ॥&lt;br&gt;&#xA;सन्निधेहि हिताय त्वं जगतो मुक्तिकाङ्क्षिणः ॥&lt;br&gt;&#xA;गालवेनैवमुक्तं तद्विष्णुचक्रं मुनीश्वराः ॥&lt;br&gt;&#xA;तं प्राह गालवमुनिं प्रीणयन्निव सौहृदात् ॥ १०१ ॥&lt;br&gt;&#xA;॥ सुदर्शन उवाच ॥ ॥&lt;br&gt;&#xA;गालवैतन्महापुण्यं धर्मतोर्थमनुत्तमम् ॥ १०२ ॥&lt;br&gt;&#xA;अस्मिन्वसामि सततं लोकानां हितकाम्यया॥&lt;br&gt;&#xA;त्वत्पीडां परिचिन्त्याह राक्षसेन दुरात्मना ॥१०३॥&lt;br&gt;&#xA;प्रेरितो विष्णुना विप्र त्वरया समुपागतः॥&lt;br&gt;&#xA;त्वत्पीडकोथ निहतो मयायं राक्षसाधमः ॥१०४॥&lt;br&gt;&#xA;मोचितस्त्वं भयादस्मात्त्वं हि भक्तो हरेः सदा ॥&lt;br&gt;&#xA;पुष्करिण्यामहं त्वस्यां धर्मस्य मुनिपुङ्गव ॥१०५॥&lt;br&gt;&#xA;सततं लोकरक्षार्थं सन्निधानं करोमि वै ॥&lt;br&gt;&#xA;अस्यां मत्सन्निधानात्ते तथान्येषामपि द्विज ॥१०६॥&lt;br&gt;&#xA;इतः परं न पीडा स्याद्भूतराक्षससम्भवा ॥&lt;br&gt;&#xA;धर्मपुष्करिणी ह्येषा सर्वपापविनाशिनी ॥ १०७ ॥&lt;br&gt;&#xA;देवीपट्टणपर्यन्ता कृता धर्मेण वै पुरा ॥&lt;br&gt;&#xA;अत्र सर्वत्र वत्स्यामि सर्वदा मुनिपुङ्गव ॥ १०८ ॥&lt;br&gt;&#xA;अस्या मत्सन्निधा नात्स्याच्चक्रतीर्थमिति प्रथा॥&lt;br&gt;&#xA;स्नानं येऽत्र प्रकुर्वन्ति चक्रतीर्थे विमुक्तिदे ॥ १०९. ॥&lt;br&gt;&#xA;तेषां पुत्राश्च पौत्राश्च वंशजाः सर्व एव हि ॥&lt;br&gt;&#xA;विधूतपापा यास्यन्ति तद्विष्णोः परमं पदम् ॥ 3.1.3.११० ॥&lt;br&gt;&#xA;पितॄनुद्दिश्य पिण्डानां दातारो येऽत्र गालव ॥&lt;br&gt;&#xA;स्वर्गं प्रयान्ति ते सर्वे पितरश्चापि तर्प्पिताः ॥ १११ ॥&lt;br&gt;&#xA;इत्युक्त्वा विष्णुचक्रं तद्गालवस्यापि पश्यतः॥&lt;br&gt;&#xA;अन्येषामपि विप्राणां पश्यतां सहसा द्विजाः ॥ ११२ ॥&lt;br&gt;&#xA;धर्मापुष्कारिणीं तां तु प्राविशत्पापनाशिनीम् ॥&lt;br&gt;&#xA;श्रीसूत उवाच॥&lt;br&gt;&#xA;धर्मतीर्थस्य विप्रन्द्राश्चक्रतीर्थमिति प्रथा॥११३॥&lt;br&gt;&#xA;प्राप्ता यथा तत्कथितं युष्माकं हि मया मुदा॥&lt;br&gt;&#xA;चक्रतीर्थसमं तीर्थं न भूतं न भविष्यति॥११४॥&lt;br&gt;&#xA;अत्र स्नाता नरा विप्रा मोक्षभाजो न संशयः॥&lt;br&gt;&#xA;कीर्तयेदिममध्यायं शृणुयाद्वा समाहितः॥&lt;br&gt;&#xA;चक्र तीर्थाभिषेकस्य प्राप्नोति फलमुत्तमम् ॥&lt;br&gt;&#xA;इह लोके सुखं प्राप्य परत्रापिसुखं लभेत् ॥ ११६ ॥&lt;br&gt;&#xA;यो धर्मतीर्थं च तथैव गालवं कुर्वाणगत्युग्रसमाधियो गम् ॥&lt;br&gt;&#xA;सुदर्शनं राक्षसनाशनं च स्मरेत्सकृद्वा न स पापभाग्जनः ॥ ११७ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे. सेतुमाहात्म्ये गालवाख्याने धर्मतीर्थस्य चक्रतीर्थप्रथावर्णनन्नाम तृतीयो ऽध्यायः ॥ ३ ॥&lt;/p&gt;</description>
    </item>
    <item>
      <title>००४ दुर्दमगन्धर्वशापमोचनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/004_durdamagandharvashApamochanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/004_durdamagandharvashApamochanam/</guid>
      <description>&lt;p&gt;॥ ऋषय ऊचुः ॥ ॥&lt;br&gt;&#xA;भगवन्राक्षसः कोऽसौ सूत पौराणिकोत्तम॥&lt;br&gt;&#xA;विष्णुभक्तं महात्मानं यो गालवमबाधत॥१॥&lt;br&gt;&#xA;श्रीसूत उवाच॥&lt;br&gt;&#xA;वक्ष्यामि राक्षसं क्रूरं तं विप्राः शृणुतादरात् ॥&lt;br&gt;&#xA;यथा स राक्षसो जातो मुनीनां शापवैभवात् ॥ २ ॥&lt;br&gt;&#xA;पुरा कैलासशिखरे हालास्ये शिवमन्दिरे ॥&lt;br&gt;&#xA;चतुर्विशतिसाहस्रा मुनयो ब्रह्मवादिनः ॥ ३ ॥&lt;br&gt;&#xA;वसिष्ठात्रिमुखाः सर्वे शिवभक्ता महौजसः ॥&lt;br&gt;&#xA;भस्मोद्धूलितसर्वाङ्गास्त्रिपुण्ड्राङ्कितमस्तकाः ॥ ४ ॥&lt;br&gt;&#xA;रुद्राक्ष मालाभरणाः पञ्चाक्षरजपे रताः ॥&lt;br&gt;&#xA;हालास्यनाथं भूतेशं चन्द्रचूडमुमापतिम् ॥ ५ ॥&lt;br&gt;&#xA;उपासाञ्चक्रिरे मुक्त्यै मधुरापुरवासिनः ॥&lt;br&gt;&#xA;कदाचित्तत्र गन्धर्वो विश्वावसुसुतो बली ॥ ६ ॥&lt;br&gt;&#xA;दुर्द्दमोनाम विप्रेन्द्रा विटगोष्ठीपरायणः ॥&lt;br&gt;&#xA;ललनाशतसंयुक्तो विवस्त्रः सलिलाशये ॥ ७ ॥&lt;br&gt;&#xA;चिक्रीड स विवस्त्राभिः साकं युवतिभिर्मुदा ॥&lt;br&gt;&#xA;हालास्यनाथतीर्थं तद्वसिष्ठो मुनिभिः सह ॥ ८ ॥&lt;br&gt;&#xA;माध्यन्दिनं कर्तुमना ययौ शङ्करमन्दिरात् ॥&lt;br&gt;&#xA;तानृषीनवलोक्याथ रामास्ता भयकातराः ॥ ९ ॥&lt;br&gt;&#xA;वासांस्याच्छादयामासुर्दुर्द्दमो न तु साहसी ॥&lt;br&gt;&#xA;ततो वसिष्ठः कुपितः शशापैनं गत त्रपम् ॥ 3.1.4.१० ॥&lt;br&gt;&#xA;॥ वसिष्ठ उवाच ॥ ॥&lt;br&gt;&#xA;यस्माद्दुर्दम गन्धर्व दृष्ट्वास्माल्ँलज्जया त्वया ॥&lt;br&gt;&#xA;वासो नाच्छादितं शीघ्रं याहि राक्षसतां ततः ॥ ११ ॥&lt;br&gt;&#xA;इत्युक्त्वा ता स्त्रियः प्राह वसिष्ठो मुनिपुङ्गवः ॥&lt;br&gt;&#xA;यस्मादाच्छादितं वस्त्रं दृष्ट्वास्माल्ँललनोत्तमाः ॥ १२ ॥&lt;br&gt;&#xA;ततो न युष्माञ्छपिष्यामि गन्छध्वं त्रिदिवं ततः ॥&lt;br&gt;&#xA;एवमुक्ता वसिष्ठेन रामाः प्राञ्जलयस्तदा ॥ १३ ॥&lt;br&gt;&#xA;प्रणिपत्य वसिष्ठं तं भक्तिनम्रेण चेतसा ॥&lt;br&gt;&#xA;मुनिमण्डलमध्ये तं वसिष्ठमिदमब्रुवन् ॥ १४॥ ॥&lt;br&gt;&#xA;॥ रामा ऊचुः ॥ ॥&lt;br&gt;&#xA;भगवन्सर्वधर्मज्ञ चतुरानननन्दन ॥&lt;br&gt;&#xA;दयासिन्धोऽवलोक्यास्मान्न कोपं कर्तुमर्हसि ॥ १५ ॥&lt;br&gt;&#xA;पतिरेवहि नारीणां भूषणं परमुच्यते ॥&lt;br&gt;&#xA;पतिहीना तु या नारी शतपुत्रापि सा मुने ॥१६॥&lt;br&gt;&#xA;विधवेत्युच्यते लोके तत्स्त्रीणां मरणं स्मृतम् ॥&lt;br&gt;&#xA;तत्प्रसादं कुरु मुने पत्यावस्माक मादरात् ॥ १७ ॥&lt;br&gt;&#xA;एकोऽपराधः क्षन्तव्यो मुनिभिस्तत्त्वदर्शिभिः ॥&lt;br&gt;&#xA;क्षमां कुरु दयासिन्धो युष्मच्छिष्येऽत्र दुर्दमे ॥ १९ ॥&lt;br&gt;&#xA;वसिष्ठः प्रार्थितस्त्वैवं दुर्दम स्याङ्गनाजनैः ॥&lt;br&gt;&#xA;प्रोवाच वचनं भूयः प्रसन्नः स द्विजोत्तमाः ॥ १९ ॥&lt;br&gt;&#xA;न मे स्याद्वचनं मिथ्या कदाचिदपि सुभ्रुवः ॥&lt;br&gt;&#xA;उपायं वः प्रवक्ष्यामि शृणुध्वं श्रद्धया सह ॥ 3.1.4.२० ॥&lt;br&gt;&#xA;षोडशाब्दावधिः शापो भर्तुर्वो भविता ध्रुवम् ॥&lt;br&gt;&#xA;षोडशाब्दावधौ चैष दुर्दमो राक्षसाकृतिः ॥ २१ ॥&lt;br&gt;&#xA;यदृच्छयाचक्र तीर्थं गमिष्यति सुराङ्गनाः ॥&lt;br&gt;&#xA;आस्ते तत्र महायोगी गालवो विष्णुतत्परः ॥२२॥&lt;br&gt;&#xA;भक्ष्यार्थं तं मुनिं सोऽयं राक्षसोभिगमिष्यति ॥&lt;br&gt;&#xA;ततो गालवरक्षार्थं प्रेरितं चक्रमुत्तमम्॥२३॥&lt;br&gt;&#xA;विष्णुनास्य शिरो रामा हरिष्यति न संशयः॥&lt;br&gt;&#xA;ततः स्वरूपमासाद्य शापान्मुक्तः सुदुर्दमः ॥२४॥&lt;br&gt;&#xA;पतिर्वस्त्रिदिवं भूयो गन्तास्त्यत्र न संशयः ॥&lt;br&gt;&#xA;ततस्त्रिदिवमासाद्य दुर्द्दमोऽयं पतिर्हि वः ॥ २५ ॥&lt;br&gt;&#xA;रमयिष्यति सुन्दर्यो युष्मान्सुन्दरवेषभृत् ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;इत्युक्त्वा तु वसिष्ठस्ता दुर्दमस्य वराङ्गनाः ॥ २६ ॥&lt;br&gt;&#xA;स्वाश्रमं प्रययौ तूर्णं हालास्येश्वरभक्तिमान् ॥&lt;br&gt;&#xA;अथ रामास्तमालिङ्ग्य दुर्द्दमं पतिमातुराः ॥ २७ ॥&lt;br&gt;&#xA;रुरुदुः शोकसंविग्ना दुःखसागरमध्यगाः ॥ प्र&lt;br&gt;&#xA;पश्यन्तीषु तास्वेव दुर्दमो राक्षसोऽभवत् ॥ २८ ॥&lt;br&gt;&#xA;महादंष्ट्रो महाकायो रक्तश्मश्रुशिरोरुहः ॥&lt;br&gt;&#xA;तं दृष्ट्वा भयसंविग्ना जग्मू रामास्त्रिविष्टपम् ॥ २९ ॥&lt;br&gt;&#xA;ततो राक्षसवेषोऽयं दुर्दमो भैरवाकृतिः ॥&lt;br&gt;&#xA;भक्षयन्प्राणिनः सर्वान्देशाद्देशं वनाद्वनम्॥ 3.1.4.३० ॥&lt;br&gt;&#xA;भ्रमन्न निलवेगोऽसौ धर्मतीर्थं ततो ययौ ॥&lt;br&gt;&#xA;एवं षोडशवर्षाणि भ्रमतोऽस्य ययुस्तदा ॥ ३१ ॥&lt;br&gt;&#xA;ततस्तु षोडशाब्दान्ते राक्षसोयं मुनीश्वराः ॥&lt;br&gt;&#xA;भक्षितुं गालवमुनिं धर्मतीर्थनिवासिनम् ॥ ३२ ॥&lt;br&gt;&#xA;उपाद्रवद्वायुवेगः सचास्तौषीज्जनार्दनम् ॥&lt;br&gt;&#xA;गालवेन स्तुतो विष्णुस्तदा चक्रमचोदयत् ॥ ३३ ॥&lt;br&gt;&#xA;रक्षितुं गाल वमुनिं राक्षसेन प्रपीडितम् ॥&lt;br&gt;&#xA;अथागत्य हरेश्चक्रं राक्षसस्य शिरोऽहरत् ॥ ३४ ॥&lt;br&gt;&#xA;ततोऽयं राक्षसं देहं त्यक्त्वा दिव्यकलेवरः ॥&lt;br&gt;&#xA;विमानवरमारुह्य दुर्दमः पुष्पवर्षितः ॥ ३५ ॥&lt;br&gt;&#xA;प्राञ्जलिः प्रणतो भूत्वा ववन्दे तं सुदर्शनम् ॥&lt;br&gt;&#xA;तुष्टाव श्रुतिरम्याभिर्वाग्भिरग्र्याभिरादरात् ॥ ३६ ॥&lt;br&gt;&#xA;॥ दुर्दम उवाच ॥।&lt;br&gt;&#xA;सुदर्शन नमस्तेऽस्तु विष्णुहस्तैकभूषण ॥&lt;br&gt;&#xA;नमस्तेऽसुरसंहर्त्रे सहस्रादित्यतेजसे ॥ ३७ ॥&lt;br&gt;&#xA;कृपालेशेन भवतस्त्यक्त्वाहं राक्षसीं तनुम् ॥&lt;br&gt;&#xA;स्वरूपमभजं विष्णोश्चक्रायुध नमोऽस्तु ते ॥ ३८ ॥&lt;br&gt;&#xA;अनुजानीहि मां गन्तुं त्रिदिवं विष्णुवल्लभ ॥&lt;br&gt;&#xA;भार्या मे परिशोचन्ति विरहातुरचेतसः ॥ ३९ ॥&lt;br&gt;&#xA;त्वन्मनस्को भविष्यामि यावज्जीवं यथाह्यहम् ॥&lt;br&gt;&#xA;तथा कृपां कुरुष्व त्वं मयि चक्र नमोऽस्तु ते ॥ 3.1.4.४० ॥&lt;br&gt;&#xA;एवं स्तुतं विष्णुचक्रं दुर्दमेन सभक्तिकम् ॥&lt;br&gt;&#xA;अनुजग्राह सहसा तथास्त्विति मुनीश्वराः ॥ ४१ ॥&lt;br&gt;&#xA;चक्रायुधाभ्यनुज्ञातो दुर्दमो गालवं मुनिम् ॥&lt;br&gt;&#xA;प्रणम्य तेनानुज्ञातो गन्धर्वस्त्रिदिवं ययौ ॥ ४२ ॥।&lt;br&gt;&#xA;दुर्दमे तु गते स्वर्गं गालवो मुनिपुङ्गवः ॥&lt;br&gt;&#xA;स चक्रं प्रार्थयामास विष्ण्वायुधमनुत्तमम् ॥ ४३ ॥&lt;br&gt;&#xA;चक्रायुध नमामि त्वां महासुरविमर्द्दन ॥&lt;br&gt;&#xA;देवीपट्टण पर्यन्ते धर्मतीर्थे ह्यनुत्तमे ॥ ४४ ॥&lt;br&gt;&#xA;सन्निधानं कुरुष्व त्वं सर्वपापविनाशनम् ॥&lt;br&gt;&#xA;त्वत्सन्निधानात्सर्वेषां स्नातानां पापिनामिह ॥ ४५ ॥&lt;br&gt;&#xA;पापनाशं कुरुष्व त्वं मोक्षं च कुरु शाश्वतम् ॥&lt;br&gt;&#xA;चक्रतीर्थमिति ख्यातिं लोकस्य परिकल्पय ॥ ४६ ॥&lt;br&gt;&#xA;त्वत्सन्निधानादत्रत्यमुनीनां भयनाशनम् ॥&lt;br&gt;&#xA;इतः परं भवत्वार्य चक्रायुध नमोऽस्तु ते ॥ ४७ ॥&lt;br&gt;&#xA;भूतप्रेतपिशाचेभ्यो भयं मा भवतु प्रभो ॥&lt;br&gt;&#xA;इति सम्प्रार्थितं चक्रं गालवेन मुनीश्वराः ॥ ४८ ॥&lt;br&gt;&#xA;तथैवा स्त्विति सम्भाष्य तस्मिंस्तीर्थे तिरोहितम् ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;एवं वः कथितो विप्रा राक्षसस्स भवो मया ॥ ४९ ॥&lt;br&gt;&#xA;माहात्म्यं चक्र तीर्थस्य कथितं च मलापहम्॥&lt;br&gt;&#xA;यच्छ्रुत्वा सर्वपापेभ्यो मुच्यते मानवो भुवि ॥ 3.1.4.५० ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;व्यासशिष्य महाप्राज्ञ सूत पौराणिकोत्तम ॥&lt;br&gt;&#xA;आरभ्य दर्भशयनमादेवीपत्तनावधि ॥ ५१ ॥&lt;br&gt;&#xA;बहुव्यायामसंयुक्तं चक्रतीर्थमनुत्तमम् ॥&lt;br&gt;&#xA;ययौ विच्छिन्नतां मध्ये कथं कथय साम्प्रतम् ॥ ॥ ५२ ॥&lt;br&gt;&#xA;एनं मनसि तिष्ठन्तं संशयं छेत्तुमर्हसि ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;पुरा हि पर्वताः सर्वे जातपक्षा मनोजवाः ॥ ५३ ॥&lt;br&gt;&#xA;पर्यन्तपर्वतै सार्द्धं चेरुराकाशमार्गगाः ॥&lt;br&gt;&#xA;नगरेषु च राष्ट्रेषु ग्रामेषु च वनेषु च ॥ ५४ ॥&lt;br&gt;&#xA;आप्लुत्याप्लुत्य तिष्ठन्ति पर्वताः सर्वतो भुवि ॥&lt;br&gt;&#xA;आक्रम्याक्रम्य तिष्ठन्ति यत्रयत्र महीधराः ॥ ५५ ॥&lt;br&gt;&#xA;तत्रतत्र नरा गावस्तथान्ये प्राणिसञ्चयाः ॥&lt;br&gt;&#xA;मरणं सहसा प्रापुः पीड्यमाना महीधरैः ॥ ५६ ॥&lt;br&gt;&#xA;ब्राह्मणादिषु वर्णेषु नष्टेषु समनन्तरम् ॥&lt;br&gt;&#xA;यज्ञाद्यभावात्सहसा देवता व्यसनं ययुः ॥ ५७ ॥&lt;br&gt;&#xA;तत इन्द्रो महाक्रुद्धो वज्रमादाय वेगवान् ॥&lt;br&gt;&#xA;चिच्छेद सहसा पक्षान्पर्वतानां तरस्विनाम् ॥ ५८ ॥&lt;br&gt;&#xA;छिद्यमानच्छदाः सर्वे वासवेन महीधराः ॥&lt;br&gt;&#xA;अनन्यशरणा भूत्वा समुद्रं प्राविशन्भयात् ॥ ५९ ॥&lt;br&gt;&#xA;अचलेषु च सर्वेषु पतत्सु लवणार्णवे ॥&lt;br&gt;&#xA;निपेतुरर्णवभ्रान्त्या चक्रतीर्थेपि केचन ॥ 3.1.4.६० ॥&lt;br&gt;&#xA;पतितैः पर्वतैस्तैस्तु मध्यतः पूरितोदरम् ॥&lt;br&gt;&#xA;चक्रतीर्थं महापुण्यं मध्ये विच्छेदमाययौ ॥ ६१ ॥&lt;br&gt;&#xA;यदृच्छया महाशैलाः पार्श्वयोस्तत्र नापतन् ॥&lt;br&gt;&#xA;अतो वै दर्भशयने तथा देवीपुरेऽपि च ॥ ६२ ॥&lt;br&gt;&#xA;विच्छिन्नमध्यं तद्द्वेधा विभक्तमिव दृश्यते ॥&lt;br&gt;&#xA;मध्यतः पतितैः शैलैश्चक्रतीर्थं स्थलीकृतम् ॥६३॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;युष्माकमेवं कथितं मुनीन्द्रा यन्मध्यतस्तीर्थमिदं स्थली कृतम् ॥&lt;br&gt;&#xA;यथा महीध्राः सहसा बिडौजसा विच्छिन्नपक्षा इह पेतुरुन्नताः ॥ ६४ ॥ ॥&lt;br&gt;&#xA;इति श्रीस्कान्देमहापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये दुर्दमगन्धर्वशापमोचनन्नाम चतुर्थोऽध्यायः ॥ ४ ॥&lt;/p&gt;</description>
    </item>
    <item>
      <title>००५ चक्रतीर्थप्रशंसायामलम्बुसाविधूमशापविमोचनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/005_chakratIrthaprashaMsAyAmalambusAvidhUmashApavi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/005_chakratIrthaprashaMsAyAmalambusAvidhUmashApavi/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;प्रस्तुत्य चक्रतीर्थं तु पुण्यं पापविनाशनम् ॥&lt;br&gt;&#xA;पुनरप्यद्भुतं किञ्चित्प्रब्रवीमि मुनीश्वराः ॥ १ ॥&lt;br&gt;&#xA;विधूमनामा हि वसुर्देवस्त्री चाप्यलम्बुषा ॥&lt;br&gt;&#xA;ब्रह्मशापान्महाघोरात्पुरा प्राप्तौ मनुष्यताम्॥ ॥ २ ॥&lt;br&gt;&#xA;चक्रतीर्थे महापुण्ये स्नात्वा शापाद्विमोचितौ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;सूतसूत महाप्राज्ञ पुराणार्थविशारद॥ ३ ॥&lt;br&gt;&#xA;प्राज्ञत्वाद्व्यासशिष्य त्वादज्ञातं ते न किञ्चन ॥&lt;br&gt;&#xA;ब्रह्मा केनापराधेन सहालम्बुसया वसुम् ॥ ४ ॥&lt;br&gt;&#xA;पुरा विधूमनामानं शप्तवांश्चतुराननः ॥&lt;br&gt;&#xA;ब्रह्मशापेन घोरेण कयोस्तौ पुत्रतां गतौ ॥ ५ ॥&lt;br&gt;&#xA;शापस्यान्तः कथमभूद्ब्रह्मणा शप्तयोस्तयोः ॥&lt;br&gt;&#xA;एतन्नः श्रद्दधानानां विस्तराद्वक्तुमर्हसि ॥ ६ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;पुरा हि भगवान्ब्रह्मा स्वयम्भूश्चतुराननः ॥&lt;br&gt;&#xA;सावित्र्या च सरस्वत्या पार्श्वयोः प्रविराजितः ॥ ७ ॥&lt;br&gt;&#xA;सनातनेन मुनिना सनकेन च धीमता ॥&lt;br&gt;&#xA;सनत्कुमारनाम्ना च नारदेन महात्मना ॥ ८ ॥&lt;br&gt;&#xA;सनन्दनादिभिश्चान्यैः सेव्यमानो मुनीश्वरैः ॥&lt;br&gt;&#xA;सुपर्ववृन्दजुष्टेन स्तूयमानो बिडौजसा ॥ ९ ॥&lt;br&gt;&#xA;आदित्यादि ग्रहैश्चैव स्तूयमानपदाम्बुजः ॥&lt;br&gt;&#xA;सिद्धैः साध्यैर्मरुद्भिश्च किन्नरैश्च समावृतः ॥ 3.1.5.१० ॥&lt;br&gt;&#xA;गणैः किम्पुरुषाणां च वसुभिश्चाष्टभिर्वृतः ॥&lt;br&gt;&#xA;उर्वशीप्रमुखानां च स्वर्वेश्यानां मनोरमम् ॥ ११ ॥&lt;br&gt;&#xA;नृत्यं वादित्रसहितं वीक्ष्यमाणो मुहुर्मुहुः ॥&lt;br&gt;&#xA;गोष्ठीं चक्रे सभामध्ये सत्यलोके कदाचन ॥ १२ ॥&lt;br&gt;&#xA;मेघगर्जितगम्भीरो जनानां नन्दयन्मुहुः ॥&lt;br&gt;&#xA;वीणावेणुमृदङ्गानां ध्वनिस्तत्र व्यसर्पत ॥ १३ ॥&lt;br&gt;&#xA;गङ्गातरङ्गमालानां शीकरस्पर्शशीतलः ॥&lt;br&gt;&#xA;पवमानः सुखस्पर्शो मन्दं मन्दं ववौ तदा ॥ १४ ॥&lt;br&gt;&#xA;पर्यायेण तदा सर्वा ननृतुर्देवयोषितः ॥&lt;br&gt;&#xA;नृत्यश्रमेण खिन्नासु वेश्यास्वन्यासु सादरम् ॥ १५ ॥&lt;br&gt;&#xA;अलम्बुसा देवनारी रूपयौ वनशालिनी ॥&lt;br&gt;&#xA;मदयन्ती जनान्सर्वान्सभामध्ये ननर्त वै ॥ १६ ॥&lt;br&gt;&#xA;तस्मिन्नवसरे तस्या नृत्यन्त्याः संसदि द्विजाः ॥&lt;br&gt;&#xA;वस्त्रमाभ्यन्तरं वायुर्लीलया समुदक्षिपत् ॥ १७ ॥&lt;br&gt;&#xA;तत्क्षिप्ते वसने स्पष्टमूरुमूलमदृश्यत ॥&lt;br&gt;&#xA;तथाभूतां तु तां दृष्ट्वा सर्वे ब्रह्मादयो ह्रिया ॥ १९ ॥&lt;br&gt;&#xA;सभामध्ये समासीना निमीलित दृशोऽभवन् ॥&lt;br&gt;&#xA;विधूमनामा तु वसुः कामबाणप्रपीडितः ॥ १९ ॥&lt;br&gt;&#xA;तामेव ब्रह्मभवने दृष्ट्वानिलहृतांशुकाम् ॥&lt;br&gt;&#xA;हर्षसम्फुल्लनयनो हृष्टरोमा ततोऽभवत् ॥ 3.1.5.२० ॥&lt;br&gt;&#xA;अलम्बुसायां तस्यां तु जातकामं विलोक्य तम् ॥&lt;br&gt;&#xA;वसुं विधूमनामानं शशाप चतुराननः ॥ २१ ॥&lt;br&gt;&#xA;यस्मात्त्वमीदृशं कार्यं विधूम कृतवानसि ॥&lt;br&gt;&#xA;तस्माद्धि मर्त्यलोके त्वं मानुषत्वमवाप्स्यसि ॥ २२ ॥&lt;br&gt;&#xA;इयं च देवयोषित्ते तत्र भार्या भविष्यति ॥&lt;br&gt;&#xA;एवं स ब्रह्मणा शप्तो विधूमः खिन्नमानसः ॥ २३ ॥&lt;br&gt;&#xA;प्रसादयामास वसुर्ब्रह्माणं प्रणिपत्य तु ॥&lt;br&gt;&#xA;॥ विधूम उवाच ॥ ॥&lt;br&gt;&#xA;अस्य शापस्य घोरस्य भगवन्भक्तवत्सल ॥ २४ ॥&lt;br&gt;&#xA;नाहमर्होऽस्मि देवेश रक्ष मां करुणानिधे ॥&lt;br&gt;&#xA;एवं प्रसादितस्तेन भारतीपतिरव्ययः ॥ २५ ॥&lt;br&gt;&#xA;कृपया परया युक्तो विधूमं प्राह सान्त्वयन् ॥&lt;br&gt;&#xA;॥ ब्रह्मोवाच ॥ ॥&lt;br&gt;&#xA;त्वयि शापोऽप्ययं दत्तो न चासत्यं ब्रवीम्यहम् ॥ २६ ॥&lt;br&gt;&#xA;ततोऽवधिं कल्पयामि शापस्यास्य तवाधुना ॥&lt;br&gt;&#xA;मर्त्यभावं समापन्नः सहालम्बुसयाऽनया ॥ २७ ॥&lt;br&gt;&#xA;तत्र भूत्वा महाराजः शासयित्वा चिरं महीम् ॥&lt;br&gt;&#xA;पुत्रमप्रतिमं त्वस्यां जनयित्वा महीपतिम् ॥ २८ ॥&lt;br&gt;&#xA;अभिषिच्य च राज्ये तं राज्यरक्षाविचक्षणम् ॥&lt;br&gt;&#xA;एतच्छापस्य शान्त्यर्थं दक्षिणस्योदधेस्तटे ॥&lt;br&gt;&#xA;फुल्लग्रामसमीपस्थे चक्रतीर्थे महत्तरे ॥ २९ ॥&lt;br&gt;&#xA;अनया भार्यया सार्द्धं यदा स्नानं करिष्यसि ॥&lt;br&gt;&#xA;तदा त्वं मानुषं भावं जीर्णत्वचमिवोरगः ॥ 3.1.5.३० ॥&lt;br&gt;&#xA;विसृज्य भार्यया सार्द्धं स्वं लोकं प्रतिपत्स्यसे ॥&lt;br&gt;&#xA;चक्रतीर्थे विना स्नानं न नश्येच्छाप ईदृशः॥३१॥&lt;br&gt;&#xA;इति ब्रह्मवचः श्रुत्वा विधूमो नातिहृष्टवान् ॥&lt;br&gt;&#xA;स्ववेश्म प्राविशत्तूर्णमामन्त्र्य चतुराननम्॥३२॥&lt;br&gt;&#xA;चिन्तयामास तत्रासौ मर्त्यतां यास्यतो मम॥&lt;br&gt;&#xA;को वा पिता भवेद्भूमौ का वा माता भविष्यति॥३३॥&lt;br&gt;&#xA;बहुधेत्थं समालोच्य विधूमो निश्चिकाय सः॥&lt;br&gt;&#xA;कौशाम्बीनगरे राजा शतानीक इति श्रुतः ॥३४॥&lt;br&gt;&#xA;अस्ति वीरो महाभागो भार्या चापि पतिव्रता ॥&lt;br&gt;&#xA;तस्य विष्णुमतीनाम विष्णोः श्रीरिव वल्लभा ॥३५॥&lt;br&gt;&#xA;तमेव पितरं कृत्वा मातरं च विधाय ताम् ॥&lt;br&gt;&#xA;सम्भविष्यामि भूलोके स्वकर्मपरिपाकतः ॥३६॥&lt;br&gt;&#xA;ततः स माल्यवन्तं च पुष्पदन्तं बलोत्कटम्॥&lt;br&gt;&#xA;त्रीनाहूयात्मनो भृत्यान्वृत्तमेतन्न्यवे दयत् ॥ ३७ ॥&lt;br&gt;&#xA;भृत्याः शृणुत भद्रं वो ब्रह्मशापान्महाभयात् ॥&lt;br&gt;&#xA;जनिष्यामि शतानीकाद्विष्णुमत्यामहं सुतः ॥ ३८ ॥&lt;br&gt;&#xA;इति श्रुत्वा वचो भृत्यास्तस्या प्राणा बहिश्चराः ॥&lt;br&gt;&#xA;वाष्पपूर्णमुखाः सर्वे विधूमं वाक्यमब्रुवन् ॥३९ ॥&lt;br&gt;&#xA;॥ भृत्या ऊचुः ॥ ॥&lt;br&gt;&#xA;त्वद्वियोगं वयं सर्वे त्रयोऽपि न सहामहे ॥&lt;br&gt;&#xA;तस्मान्मानुष भावत्वमस्माभिः सह यास्यसि ॥ 3.1.5.४० ॥&lt;br&gt;&#xA;शतानीकस्य राजर्षेर्मन्त्री योऽयं युगन्धरः ॥&lt;br&gt;&#xA;सेनानीर्विप्रतीकश्च योऽयं प्राग्रसरो रणे ॥४१॥&lt;br&gt;&#xA;नर्मकर्मसु हृद्विप्रो वल्लभाख्यो महांश्च यः ॥&lt;br&gt;&#xA;तेषां पुत्रास्त्रयोऽप्येते भविष्यामो न संशयः ॥ ४२ ॥&lt;br&gt;&#xA;शतानीकस्य राजर्षेः पुत्रभावं गतस्य ते ॥&lt;br&gt;&#xA;शुश्रूषां संविधास्यामस्तेषु तेषु च कर्मसु ॥&lt;br&gt;&#xA;तानेवंवादिनः सोऽयं विधूमो वाक्यमब्रवीत् ॥ ४३ ॥&lt;br&gt;&#xA;॥ विधूम उवाच ॥ ॥&lt;br&gt;&#xA;जानेऽहं भवतां स्नेहं तादृशं मय्य नुत्तमम् ॥ ४४ ॥&lt;br&gt;&#xA;तथापि कथयाम्यद्य तच्छृणुध्वं हितं वचः ॥&lt;br&gt;&#xA;ब्रह्मशापेन घोरेण स्वेन दुष्कर्मणा कृतम्॥ ४५ ॥&lt;br&gt;&#xA;कुत्सितं मानुषं भावमहमेकोऽनुवर्तये ॥&lt;br&gt;&#xA;विहितं न हि युष्माकमेतच्छापानुवर्तनम् ॥ ४६ ॥&lt;br&gt;&#xA;जुगुप्सितेऽतो मानुष्ये मा कुरुध्वं मनोऽधुना ॥&lt;br&gt;&#xA;अतः शापावधिर्यावन्मद्वियोगो विषह्यताम् ॥ ४७ ॥&lt;br&gt;&#xA;इत्युक्तवन्तं ते सर्वे माल्यवत्प्रमुखास्तदा ॥&lt;br&gt;&#xA;ऊचुः प्रणम्य शिरसा प्रार्थयन्तः पुनःपुनः ॥ ४८ ॥&lt;br&gt;&#xA;रक्षित्वा कृपया ह्यस्मान्मा कुरुष्व च साहसम् ॥&lt;br&gt;&#xA;परित्यजसि नः सर्वान्भक्तानद्य निरागसः ॥ ४९ ॥&lt;br&gt;&#xA;त्वद्वियोगान्महाघोरान्मानुष्यमपि कुत्सितम् ॥&lt;br&gt;&#xA;बहु मन्यामहे देव तस्मान्नस्त्राहि साम्प्रतम् ॥ 3.1.5.५० ॥&lt;br&gt;&#xA;एवं स याचमानांस्त्रीनन्वमन्यत भृत्यकान् ॥&lt;br&gt;&#xA;तैस्त्रिभिः सहितः सोऽयं कौशाम्बीं गन्तुमैच्छत ॥ ५१ ॥&lt;br&gt;&#xA;एतस्मिन्नेव काले तु सोमवंशविवर्द्धनः ॥&lt;br&gt;&#xA;अर्जुनाभिजने जातो जनमेजयसम्भवः ॥ ५२ ॥&lt;br&gt;&#xA;शतानीको महीपालः पृथिवीमन्वपालयत् ॥&lt;br&gt;&#xA;बुद्धिमान्नीतिमान्वाग्मी प्रजापालनतत्परः ॥ ५३ ॥&lt;br&gt;&#xA;चतुरङ्गबलोपेतो विक्रमैकधनो युवा ॥&lt;br&gt;&#xA;स कौशाम्बीं महाराजो नगरीमध्युवास वै ॥ ५४ ॥&lt;br&gt;&#xA;तस्य मन्त्ररहस्यज्ञो मन्त्री जातो युगन्धरः ॥&lt;br&gt;&#xA;सेनानीर्विप्रतीकश्च तस्य प्राग्रसरो रणे ॥ ५५ ॥&lt;br&gt;&#xA;नर्मकर्मसु तस्यासीद्वल्लभाख्यः सखा द्विजः ॥&lt;br&gt;&#xA;तस्य विष्णुमती नाम विष्णोः श्रीरिव वल्लभा ॥ ५६ ॥&lt;br&gt;&#xA;स सर्वगुणसम्पन्नः शतानीको महामतिः ॥&lt;br&gt;&#xA;पुत्रमात्मसमं तस्यां भार्यायां नान्वविन्दत ॥ ५७ ॥&lt;br&gt;&#xA;आत्मानमसुतं ज्ञात्वा स भृशं पर्यतप्यत ॥&lt;br&gt;&#xA;स युगन्धरमाहूय मन्त्रिणं मन्त्रवित्तमम् ॥ ५८ ॥&lt;br&gt;&#xA;पुत्रलाभः कथं मे स्यादिति कार्यममन्त्रयत् ॥&lt;br&gt;&#xA;युगन्धरो मही पालं पुत्रालाभेन पीडितम् ॥&lt;br&gt;&#xA;हर्षयन्वचसा स्वेन वाक्यमेतदभाषत ॥ ५९ ॥&lt;br&gt;&#xA;॥ युगन्धर उवाच ॥ ॥&lt;br&gt;&#xA;अस्ति शाण्डिल्यनामा तु महर्षिः सत्यवाक्छुचिः ॥ 3.1.5.६० ॥&lt;br&gt;&#xA;शत्रुमित्रसमो दान्तस्तपःस्वाध्यायतत्परः ॥&lt;br&gt;&#xA;तमेव मुनिमासाद्य ज्वलन्तमिव पावकम् ॥ ६१ ॥&lt;br&gt;&#xA;पुत्रमात्मसमं राजन्प्रार्थयेथा विनीतवत् ॥&lt;br&gt;&#xA;कृपावान्स महर्षिस्तु पुत्रं ते दास्यति ध्रुवम् ॥ ६२ ॥&lt;br&gt;&#xA;इति तद्वचनं श्रुत्वा हर्षसम्फुल्ललोचनः ॥&lt;br&gt;&#xA;मन्त्रिणा तेन संयुक्तस्तस्यागादाश्रमं मुनेः ॥ ६३ ॥&lt;br&gt;&#xA;तमाश्रमे समासीनं प्रणनाम महीपतिः ॥&lt;br&gt;&#xA;शाण्डिल्यस्तु महातेजा राजानं प्राप्तमाश्रमम् ॥ ६४ ॥&lt;br&gt;&#xA;दृष्ट्वा पाद्यादिभिः पूज्य स्वागतं व्याजहार सः ॥&lt;br&gt;&#xA;॥ शाण्डिल्य उवाच ॥ ॥&lt;br&gt;&#xA;शतानीक किमर्थं त्वमाश्रमं प्राप्तवान्मम ॥ ६५ ॥&lt;br&gt;&#xA;यत्कर्तव्यमिदानीं ते तद्वदस्व करोम्यहम् ॥&lt;br&gt;&#xA;मुनिमेवं वदन्तं तं प्रत्यवादीद्युगन्धरः ॥ ६६ ॥&lt;br&gt;&#xA;भगवन्नेष वै राजा पुत्रालाभेन कर्षितः ॥&lt;br&gt;&#xA;भवन्तं शरणं प्राप्तः साम्प्रतं पुत्रकारणात् ॥ ६७ ॥&lt;br&gt;&#xA;अस्यापुत्रत्वजं दुःखं त्वमपाकर्तुमर्हसि ॥&lt;br&gt;&#xA;इति तस्य वचः श्रुत्वा शाण्डिल्यो मुनिसत्तमः ॥६८॥&lt;br&gt;&#xA;पुत्रलाभवरं तस्मै प्रतिजज्ञे नृपाय वै ॥&lt;br&gt;&#xA;स राज्ञो वरदः श्रीमान्कौशाम्बीमेत्य सादरम् ॥ ६९ ॥&lt;br&gt;&#xA;पुत्रेष्ट्या पुत्रकामस्य याजकोऽभून्महामुनिः ॥&lt;br&gt;&#xA;ततो मुनिप्रसादेन राजा दशरथोपमः ॥ 3.1.5.७० ॥&lt;br&gt;&#xA;यज्वा राममिव प्राप सहस्रानीकमात्मजम् ॥&lt;br&gt;&#xA;एवं विधूमः सञ्जज्ञे शतानीकान्नृपोत्तमात् ॥ ७१ ॥&lt;br&gt;&#xA;अत्रान्तरे मन्त्रिवरस्सेनानीस्तु महीपतेः ॥&lt;br&gt;&#xA;द्विजो नर्मवयस्यश्च पुत्रान्प्रापुः कुलोचितान् ॥ ७२ ॥&lt;br&gt;&#xA;पुत्रो युगन्धरस्यासीन्माल्यवान्नाम भृत्यकः ॥&lt;br&gt;&#xA;यौगन्धरायणो नाम्ना मन्त्रशास्त्रेषु कोविदः ॥ ॥ ७३ ॥&lt;br&gt;&#xA;विप्रतीकस्य तनयः पुष्पदन्तो बभूव ह ॥&lt;br&gt;&#xA;रुमण्वानिति विख्यातः परसैन्यविमर्दनः ॥ ७४ ॥&lt;br&gt;&#xA;वल्लभस्य तदा जज्ञे तनयो वै बलोत्कटः ॥&lt;br&gt;&#xA;वसन्तक इति ख्यातो नर्मकर्मसु कोविदः ॥ ७५ ॥&lt;br&gt;&#xA;अथ ते ववृधुः सर्वे राजपुत्रपुरोगमाः ॥&lt;br&gt;&#xA;पञ्चहायनतां तेषु यातेषु तदनन्तरम् ॥ ७६ ॥&lt;br&gt;&#xA;अलम्बुसापि स्वर्वेश्या भूपतेः कृतवर्मणः ॥&lt;br&gt;&#xA;अयोध्यायां महापुर्यां कन्या जाता मृगावती ॥ ७७ ॥&lt;br&gt;&#xA;एवं विधूममुख्यास्ते जज्ञिरे क्षितिमण्डले ॥&lt;br&gt;&#xA;अत्रान्तरे महासत्त्वो दुष्टसानुचरो बली ॥ ७८ ॥&lt;br&gt;&#xA;अहिदंष्ट्र इति ख्यातो महादैत्यो बलोत्कटः ॥&lt;br&gt;&#xA;युक्तः स्थूलशिरोनामा सहायेन दुरात्मना ॥७९॥&lt;br&gt;&#xA;रुरोध देवनगरं बबाध विबुधानपि ॥&lt;br&gt;&#xA;वर्तमाने दिवि महासमरे सुररक्षसाम् ॥ 3.1.5.८० ॥&lt;br&gt;&#xA;आनिनाय शतानीकं सहायार्थं पुरन्दरः ॥&lt;br&gt;&#xA;स यौवराज्ये तनयं विधाय विधिना नृपः ॥ ८१ ॥&lt;br&gt;&#xA;प्रतस्थे रथमास्थाय युद्धाय दितिजैः सह ॥&lt;br&gt;&#xA;नीतो मातलिनाभ्येत्य सादरं स धनुर्धरः ॥ ८२ ॥&lt;br&gt;&#xA;विधाय प्रेक्षकान्देवाञ्जघान दितिजान्रणे ॥&lt;br&gt;&#xA;अथ दैत्याधिपः सोऽपि निहतः समरे दिवि ॥ ८३ ॥&lt;br&gt;&#xA;ततः शक्रस्य वचसा परेतं नृपपुङ्गवम् ॥&lt;br&gt;&#xA;रथमारोप्य सहसा कौशाम्बीं मातलिर्ययौ ॥ ८४ ॥&lt;br&gt;&#xA;नीत्वा महीतलमसौ तत्सुताय न्यवेदयत् ॥&lt;br&gt;&#xA;ततः सहस्रानीकोपि विलप्य वहुदुखितः ॥ ८५ ॥&lt;br&gt;&#xA;मन्त्रिभिः सह सम्भूय प्रेतकार्यं न्यवर्तयत् ॥&lt;br&gt;&#xA;मृतं ज्ञात्वा पतिं राज्ञी सहैवानुममार च ॥ ८६ ॥&lt;br&gt;&#xA;महिष्या सह सम्प्राप्ते भूपाले कीर्तिशेषताम् ॥&lt;br&gt;&#xA;भेजे राज्यं शतानीकतनयो मन्त्रिणां गिरा ॥ ८७ ॥&lt;br&gt;&#xA;युगन्धरे विप्रतीके वल्लभे च मृते सति ॥&lt;br&gt;&#xA;यौगन्धरायणमुखास्तत्पुत्राः सर्व एव हि ॥ ८८ ॥&lt;br&gt;&#xA;शतानीक सुतस्यास्य तत्तत्कार्यमकुर्वत ॥&lt;br&gt;&#xA;एवं स पालयामास महीं राजसुतो बली ॥ ८९ ॥&lt;br&gt;&#xA;याते काले महेन्द्रेण सनन्दनमहोत्सवे ॥&lt;br&gt;&#xA;निमन्त्रितस्तत्कथितां भाविनीमशृणोत्कथाम् ॥ 3.1.5.९० ॥&lt;br&gt;&#xA;स्वर्योषिद्ब्रह्मणः शापादयोध्यायायामलम्बुसा ॥&lt;br&gt;&#xA;जाता मृगावती कन्या भूपतेः कृतवर्मणः ॥ ९१ ॥&lt;br&gt;&#xA;विधूम नामा च वसुस्त्वं नाकललनां पुरा ॥&lt;br&gt;&#xA;तामेव ब्रह्मसदने दृष्ट्वानिलहृतांशुकाम् ॥ ९२ ॥&lt;br&gt;&#xA;तदैव मादनाक्रान्तः शापान्मर्त्यत्वमागतः ॥&lt;br&gt;&#xA;सैव ते दयिता राजन्भाविनी न चिरात्सखे ॥ ९३ ॥&lt;br&gt;&#xA;यदा त्वमात्मनः पुत्रं राज्ये संस्थाप्य भूपते ॥&lt;br&gt;&#xA;मृगावत्या स्त्रिया सार्द्धं दक्षिणस्योदधेस्तटे ॥ ९४ ॥&lt;br&gt;&#xA;चक्रतीर्थे महापुण्ये फुल्लग्रामसमीपतः ॥&lt;br&gt;&#xA;स्नानं करिष्यसि तदा शापान्मुक्तो भविष्यसि ॥ ९५ ॥&lt;br&gt;&#xA;इति प्रोवाच भगवन्सत्यलोके पितामहः ॥&lt;br&gt;&#xA;इतीन्द्रवचनं श्रुत्वा सहस्रानीकभूपतिः ॥ ९६ ॥&lt;br&gt;&#xA;तथोद्वाहकृतोत्साहः समामन्त्र्य शचीपतिम् ॥&lt;br&gt;&#xA;कौशाम्बीं प्रस्थितो हृष्टः स तिलोत्तमया पथि ॥ ॥ ९७ ॥&lt;br&gt;&#xA;स्मरन्किमपि तां कान्तां भाषमाणामनन्यधीः ॥&lt;br&gt;&#xA;ध्यायञ्छतक्रतुवचो नालुलोके महीपतिः ॥ ९८ ॥&lt;br&gt;&#xA;सा शशाप नृपं सुभ्रूरनादरतिर स्कृता ॥&lt;br&gt;&#xA;आहूयमानोपि मया सहस्रानीक भूपते ॥ ९९ ॥&lt;br&gt;&#xA;मृगावतीं हृदा ध्यायन्किमर्थं मामुपेक्षसे ॥&lt;br&gt;&#xA;सौभाग्यमत्ता मानिन्यो न सहन्तेऽवधीर णाम्॥ 3.1.5.१०० ॥&lt;br&gt;&#xA;मामवज्ञाय यां राजन्हृदा ध्यायसि साम्प्रतम् ॥&lt;br&gt;&#xA;तया चतुर्दशसमा वियुक्तस्त्वं भविष्यसि ॥ १०१ ॥&lt;br&gt;&#xA;इति शप्तवतीं राजा तामु वाच तिलोत्तमाम्॥&lt;br&gt;&#xA;तामेव यदि लभ्येयं तनुजां कृतवर्मणः ॥ १०२ ॥&lt;br&gt;&#xA;चतुर्दशसमा दुःखं सहिष्ये तद्वियोगजम्॥&lt;br&gt;&#xA;इत्युक्त्वा तद्गतमना नृपः प्राया न्निजां पुरीम् ॥ १०३ ॥&lt;br&gt;&#xA;ततः कालेन तनया भूपतेः कृतवर्मणः ॥&lt;br&gt;&#xA;तमाससाद दयिता सर्वस्वं पुष्पधन्वनः ॥ १०४ ॥&lt;br&gt;&#xA;मृगावती समासाद्य विला सतरुवल्लरीम्॥&lt;br&gt;&#xA;विभ्रमाम्भोधिलहरीं ननन्द मदनद्युतिः ॥ १०५ ॥&lt;br&gt;&#xA;सा तस्माद्गर्भमाधत्त भवानीवेन्दुशेखरात् ॥&lt;br&gt;&#xA;पाण्डिम्ना शशिलेखेव पीपूषक्षालिता बभौ ॥ १०६ ॥&lt;br&gt;&#xA;सुन्दरी दौर्हृदव्यक्तेरथ पौरन्दरीव दिक् ॥&lt;br&gt;&#xA;रराज राजमहिषी रजनीकरगर्भिणी ॥ १०७ ॥&lt;br&gt;&#xA;सा दौर्हृदवशाद्राज्ञी यंयं काममकाम यत् ॥&lt;br&gt;&#xA;सुदुर्लभमपिप्रेम्णा तत्तत्सर्वं समाहरत् ॥ १०८ ॥&lt;br&gt;&#xA;पत्यौ समीहितकरे सा कदाचिन्मृगावती ॥&lt;br&gt;&#xA;स्वेच्छया वै मतिं चक्रे रक्तवापीनिमज्जने ॥ १०९ ॥&lt;br&gt;&#xA;अभिलाषं सविज्ञाय मृगावत्या महीपतिः ॥&lt;br&gt;&#xA;कौसुम्भसलिलैः पूर्णां क्षणाद्वापीमकारयत् ॥ 3.1.5.११० ॥&lt;br&gt;&#xA;तस्मिन्रक्तजले राज्ञी स्नानं सादरमातनोत्॥&lt;br&gt;&#xA;ततस्तां रक्ततोयार्द्रां फुल्लकिंशुकसन्निभाम्॥१११॥&lt;br&gt;&#xA;राजस्त्रीमामिषधिया सुपर्णकुलसम्भवः॥&lt;br&gt;&#xA;जहार विकटः पक्षी मुग्धां दग्धविधेर्वशात्॥ ॥११२॥&lt;br&gt;&#xA;नीत्वा विहायसा दूरं स तामचलसन्निभः॥&lt;br&gt;&#xA;तत्याजमोहविवशामुदयाचलकन्दरे॥११३॥&lt;br&gt;&#xA;लब्धसञ्ज्ञा शनैः कम्पविलोलतनुवल्लरी॥&lt;br&gt;&#xA;दृग्भ्यामुत्पलतुल्याभ्यां मुहुरश्रूण्यवर्तयत्॥११४॥&lt;br&gt;&#xA;हा नाथ मन्दभाग्याहं त्वद्वियोगेनपीडिता॥&lt;br&gt;&#xA;का गतिः क्व नु गच्छामि द्रक्ष्यामि त्वन्मुखं कदा॥११५॥&lt;br&gt;&#xA;इत्युक्त्वा गजसिंहानां पुरोभूद्वधकाङ्क्षिणी ॥&lt;br&gt;&#xA;सा सर्वकेसरिगजैस्त्यक्ता न निधनं गता॥११६॥&lt;br&gt;&#xA;आपत्काले नृणां नूनं मरणं नैव लभ्यते॥&lt;br&gt;&#xA;अतिदीनं समाकर्ण्य तस्याः क्रन्दितमुन्मुखाः॥११७॥&lt;br&gt;&#xA;मृगा निष्पन्दगतयो न तृणान्यप्यभक्षयन्॥&lt;br&gt;&#xA;ततस्तां करुणासिन्धुर्मुनिपुत्रस्तथास्थिताम्॥११८॥&lt;br&gt;&#xA;रुदतीं कृपया राज्ञीं समानीय स्वमाश्रमम् ॥&lt;br&gt;&#xA;न्यवेदयच्च तां राज्ञीं गुरवे जमदग्नये ॥&lt;br&gt;&#xA;जमदग्निस्तु धर्मात्मा तामाश्वासयदन्तिके ॥ ११९ ॥&lt;br&gt;&#xA;॥ जमदग्निरुवाच ॥ ॥&lt;br&gt;&#xA;तथा जानीहि मां भद्रे कृतवर्मा यथा तव ॥ 3.1.5.१२० ॥&lt;br&gt;&#xA;एवमाश्वासिता तत्र कृपया जमदग्निना ॥&lt;br&gt;&#xA;चक्रे तत्रैव सा वासमाश्रमे मुनिसङ्कुले ॥ १२१ ॥ ।&lt;br&gt;&#xA;ततस्स्वल्पेन कालेन विशाखमिव पार्वती ॥&lt;br&gt;&#xA;असूत तनयं बाला शौर्यधैर्यगुणान्वितम् ॥ १२२ ॥&lt;br&gt;&#xA;सूतिकागृहकृत्यानि यानि कार्याणि बन्धुभिः ॥&lt;br&gt;&#xA;चक्रिरे मातृवत्तानि मृगावत्या मुनिस्त्रियः ॥ १२३ ॥&lt;br&gt;&#xA;तं सुजातं नृपसुतं कापि वागशरीरिणी ॥&lt;br&gt;&#xA;उदयाचलजातत्वाच्चकारोदयनाभिधम्॥ ॥ १२४ ॥&lt;br&gt;&#xA;आश्रमे स मुनीन्द्रेण कृतचूडादिकव्रतः ॥&lt;br&gt;&#xA;जग्राह सकला विद्या जमदग्नेर्महामुनेः ॥१२५॥&lt;br&gt;&#xA;युवा नृपसुतः सोऽयं कदाचिन्मृगयापरः ॥&lt;br&gt;&#xA;अपश्यदेकं भुजगं व्याधेन दृढसंयतम् ॥ १२६ ॥&lt;br&gt;&#xA;उवाच स कृपायुक्तो व्याध मुञ्च भुजङ्गमम् ॥&lt;br&gt;&#xA;किं करिष्यस्यनेन त्वं नैनं हिंसितुर्महसि ॥१२७॥&lt;br&gt;&#xA;तमुवाच ततो व्याधः सर्पेणानेन पूरुष ॥&lt;br&gt;&#xA;धनधान्यादिकं लप्स्ये ग्रामेषु नगरेषु च ॥ १२८ ॥&lt;br&gt;&#xA;अतोहं जीविकामेनं नैव मोक्ष्ये कथञ्चन ॥&lt;br&gt;&#xA;इत्युक्त्वा पेटिकायां तं वबन्ध शबराधमः ॥ १२९ ॥&lt;br&gt;&#xA;बद्धमालोक्य भुजगं शबराय धनार्थिने ॥&lt;br&gt;&#xA;अमोचयत्स्वजननीदत्तं दत्त्वा स कङ्कणम् ॥ 3.1.5.१३० ॥&lt;br&gt;&#xA;मोचितस्तेन सर्पोऽसौ नरो भूत्वा कृताञ्जलिः ॥&lt;br&gt;&#xA;सख्यं कृत्वा च सहसा तं पातालं निनाय वै ॥ १३१ ॥&lt;br&gt;&#xA;किन्नराख्येन नागेन धृतराष्ट्रसुतेन सः॥&lt;br&gt;&#xA;पातालं प्राविशत्तत्र न्यवसत्पूजितस्सुखम् ॥ १३२ ॥&lt;br&gt;&#xA;धृतराष्ट्रस्य तनयां भगिनीं किन्नरस्य च ॥&lt;br&gt;&#xA;ललिताख्यां गुणोपेतां प्रियां भेजे नृपात्मजः ॥ ॥ १३३ ॥&lt;br&gt;&#xA;सा तस्माज्जनयामास पुत्रमप्रतिमौजसम् ॥&lt;br&gt;&#xA;ततः सा ललिता प्राह त्वरितोदयनं प्रति ॥ १३४ ॥&lt;br&gt;&#xA;॥ ललितोवाच ॥ ॥&lt;br&gt;&#xA;अहं विद्या धरी पूर्वं सुकर्णी नाम नामतः ॥&lt;br&gt;&#xA;शापात्सर्पत्वमाप्तास्मि शापान्तो गर्भ एष मे ॥ १३५ ॥&lt;br&gt;&#xA;ततोऽमुं प्रतिगृह्णीष्व पुत्रमप्रतिमौजसम् ॥&lt;br&gt;&#xA;ताम्बूलीं स्रजमम्लानां वीणां घोषवतीमपि ॥ १३६ ॥&lt;br&gt;&#xA;तथेति प्रतिजग्राह तत्सर्वं नृपनन्दनः.॥&lt;br&gt;&#xA;पश्यतां सर्वसर्पाणां साप्यगच्छद्विहायसम् ॥ १३७ ॥&lt;br&gt;&#xA;ततः सोऽपि गृहीत्वा तु वीणां मालां च पुत्रकम् ॥&lt;br&gt;&#xA;दुःखितामात्मजननीं द्रषुकामस्त्वरान्वितः ॥ १३८ ॥&lt;br&gt;&#xA;श्वशुरादीननुज्ञाप्य सहसा स्वाश्रमं ययौ ॥&lt;br&gt;&#xA;जननीं शोकसन्तप्तामाश्वस्तां जमदग्निना ॥ १३९ ॥&lt;br&gt;&#xA;समेत्य तोषयामास वृत्तं चास्यै न्यवेदयत् ॥&lt;br&gt;&#xA;तदा प्रहृष्टहृदया सा बभूव मृगावती ॥ 3.1.5.१४० ॥&lt;br&gt;&#xA;अत्रान्तरे स शबरः कौशाम्ब्यां वणिजं ययौ ॥&lt;br&gt;&#xA;सहस्रानीकनामाङ्कं विक्रेतुं मणिकङ्कणम्॥१४१॥&lt;br&gt;&#xA;राजमुद्रां समालोक्य कङ्कणे स वणिग्वरः ॥&lt;br&gt;&#xA;शबरेण समं गत्वा सर्वं राज्ञे न्यवेदयत्॥१४२॥&lt;br&gt;&#xA;ततः सहस्रानीकोऽयं तत्प्राप्य मणिकङ्कणम् ॥&lt;br&gt;&#xA;मृगावतीविप्रयोगविषाग्निपरिपीडितः ॥ १४३ ॥&lt;br&gt;&#xA;तद्बाहुसङ्गपीयूष शीकरासारशीतलम्॥&lt;br&gt;&#xA;कङ्कणं हृदये न्यस्य विललाप सुदुःखितः ॥ १४४ ॥&lt;br&gt;&#xA;उवाच च कथं लब्धं कङ्कणं शबर त्वया ॥&lt;br&gt;&#xA;स चैवमुक्तस्तत्प्राप्ति क्रमं तस्मै न्यवेदयत् ॥ १४५ ॥&lt;br&gt;&#xA;शबरस्य वचः श्रुत्वा सहस्रानीकभूपतिः ॥&lt;br&gt;&#xA;प्रतस्थे मन्त्रिभिः सार्द्धं प्रियालोकनकौतुकी ॥ १४६ ॥&lt;br&gt;&#xA;यत्रेन्दुभास्क रमुखा लभन्ते सहसोदयम् ॥&lt;br&gt;&#xA;तमेव गिरिमुद्दिश्य सहसा सोऽभ्यगच्छत ॥ १४७ ॥&lt;br&gt;&#xA;किञ्चिन्मार्गं समुल्लङ्घ्य तस्थौ विश्रान्तसैनिकः ॥&lt;br&gt;&#xA;तस्मिन्विनिद्रे दयितासङ्गमध्यानतत्परे ॥ १४८ ॥&lt;br&gt;&#xA;वसन्तको विचित्रास्तु कथयामास वै कथाः ॥&lt;br&gt;&#xA;तत्कथाश्रवणेनैव तां रात्रिं स निनाय वै ॥ १४९ ॥&lt;br&gt;&#xA;ततः कालेन ककुभं प्राप्य जम्भारिपालिताम् ॥&lt;br&gt;&#xA;जमदग्न्याश्रमं गत्वा निर्वैरहरिकुञ्जरम् ॥ 3.1.5.१५० ॥&lt;br&gt;&#xA;तपस्यन्तं मुनिं दृष्ट्वा शिरसा प्रणनाम सः ॥&lt;br&gt;&#xA;आशीर्वादेन स मुनिः प्रतिजग्राह तं नृपम् ॥ १५१ ॥&lt;br&gt;&#xA;विधिवत्पूजयामास पाद्यार्घ्याचमनीयकैः ॥&lt;br&gt;&#xA;उवाच च महीपालं धर्मार्थसहितं वचः ॥ १५२ ॥&lt;br&gt;&#xA;नरनाथ मृगावत्यां जातोऽयं तनयस्तव ॥&lt;br&gt;&#xA;यशोनिधिर्महातेजा रामचन्द्र इवापरः ॥ १९३ ॥&lt;br&gt;&#xA;भविष्यति दिशां जेता सिंहसंहननो युवा ॥&lt;br&gt;&#xA;पौत्र एष महाभाग तथा द्युदयनात्मजः ॥ १५४ ॥&lt;br&gt;&#xA;इयं मृगावती भार्या पाति व्रत्यपरायणा ॥&lt;br&gt;&#xA;तदेतांस्त्रीन्महाराज प्रतिगृह्णीष्व मा चिरम् ॥ १५५ ॥&lt;br&gt;&#xA;उक्त्वैवं मुनिना दत्तांस्तान्गृहीत्वा महीपतिः ॥&lt;br&gt;&#xA;प्रियासहायः स्वपुरीं प्रतस्थे मन्त्रिभिर्वृतः ॥ १५६ ॥&lt;br&gt;&#xA;ततः प्रविश्य कौशाम्बीं नगरीं स नृपोत्तमः ॥&lt;br&gt;&#xA;स्मरञ्छक्रस्य वचनं मानुषं जन्म कुत्सयन् ॥ १५७ ॥&lt;br&gt;&#xA;महीमुदयनायैव ददौ पुत्राय धीमते ॥&lt;br&gt;&#xA;तस्मिन्नुदयने पुत्र राज्यपालनदक्षिणे ॥१५८॥&lt;br&gt;&#xA;राज्यभारं विनिक्षिप्य स शापविनिवृत्तये॥&lt;br&gt;&#xA;वसन्तकरुमण्वद्भ्यां मृगावत्या च भार्यया ॥ १५९॥&lt;br&gt;&#xA;यौगन्धरायणेनापि मन्त्रिपुत्रेण संयुतः ॥&lt;br&gt;&#xA;चक्रतीर्थे महापुण्ये दक्षिणस्योदधेस्तटे ॥ 3.1.5.१६० ॥&lt;br&gt;&#xA;स्नानं कर्तुं ययौ तूर्णं सर्वतीर्थोत्त मोत्तमे ॥&lt;br&gt;&#xA;वाहनैर्वातरंहोभिरचिराल्लवणोदधिम् ॥ १६१ ॥&lt;br&gt;&#xA;सम्प्राप्य चक्रतीर्थं च स्नानं चक्रुर्यथाविधि ॥&lt;br&gt;&#xA;तेषु च स्नातमात्रेषु चक्रतीर्थे नृपादिषु ॥ ॥१६२॥&lt;br&gt;&#xA;विनष्टं तत्क्षणादेव मानुष्यमतिकुत्सितम् ॥&lt;br&gt;&#xA;ततो विधूतपापास्ते स्वं रूपं प्रतिपेदिरे ॥१६३॥&lt;br&gt;&#xA;दिव्याम्बरधराः सर्वे दिव्यमाल्यानुलेपनाः ॥&lt;br&gt;&#xA;विमानानि महार्हाणि समारुह्य विभूषिताः ॥ १६४ ॥&lt;br&gt;&#xA;तत्तीर्थं बहु मन्वानाः स्वशापच्छेदकारणम् ॥&lt;br&gt;&#xA;पश्यतां सर्वलोकानां स्वर्गलोकं ययुस्तदा ॥ ॥१६५॥&lt;br&gt;&#xA;तदाप्रभृति ते सर्वे ज्ञात्वा तत्तीर्थवैभवम् ॥&lt;br&gt;&#xA;पावने चक्रतीर्थेऽस्मिन्स्नानं कुर्वन्ति सर्वदा ॥१६६॥&lt;br&gt;&#xA;एवं प्रभावं तत्तीर्थं ये समागत्य मानवाः ॥&lt;br&gt;&#xA;स्नानं सकृच्च कुर्वन्ति ते सर्वे स्वर्गवासिनः ॥ १६७ ॥&lt;br&gt;&#xA;एवं वः कथितं विप्रा विधूमचरितं महत् ॥&lt;br&gt;&#xA;यः पठेदिममध्यायं शृणुयाद्वा समाहितः ॥&lt;br&gt;&#xA;यं यं कामयते कामं तं सर्वं शीघ्रमाप्नुयात्॥ १६८ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीयेब्रह्मखण्डे सेतुमाहात्म्ये चक्रतीर्थप्रशंसायामलम्बुसाविधूमशापविमोचनन्नाम पञ्चमोऽध्यायः ॥ ५ ॥ ॥ छ ॥&lt;/p&gt;</description>
    </item>
    <item>
      <title>००६ देवीमहिषासुरयुद्धवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/006_devImahiShAsurayuddhavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/006_devImahiShAsurayuddhavarNanam/</guid>
      <description>&lt;p&gt;॥ ऋषय ऊचुः ॥ ॥&lt;br&gt;&#xA;द्वैपायनविनेय त्वं सूत पौराणिकोत्तम ॥&lt;br&gt;&#xA;देवीपत्तनपर्यन्तं चक्रतीर्थमनुत्तमम् ॥ १ ॥&lt;br&gt;&#xA;इत्यब्रवीः पुरास्माकमतः पृच्छाम किञ्चन ॥&lt;br&gt;&#xA;देवीपुरं हि तत्कुत्र यदन्तं चक्रतीर्थकम् ॥ २ ॥&lt;br&gt;&#xA;देवीपत्तन मित्याख्या कथं तस्याभवत्तथा ॥&lt;br&gt;&#xA;श्रीरामसेतुमूले च स्नातानां पापिनामपिः॥ ३ ॥&lt;br&gt;&#xA;कीदृशं वा भवेत्पुण्यं चक्रतीर्थे तथैव च ॥&lt;br&gt;&#xA;एतच्चान्यान्विशे षांश्च ब्रूहि पौराणिकोत्तम ॥ ४ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;सर्वमेतत्प्रवक्ष्यामि शृणुध्वं मुनिपुङ्गवाः ॥&lt;br&gt;&#xA;पठतां शृण्वतां चैतदाख्यानं पापनाश नम् ॥ ५ ॥&lt;br&gt;&#xA;यत्र पाषाणनवकं स्थापयित्वा रघूद्वहः ॥&lt;br&gt;&#xA;बबन्ध प्रथमं सेतुं समुद्रे मैथिलीपतिः ॥ ६ ॥&lt;br&gt;&#xA;देवीपुरं तु तत्रैव यदन्तं चक्रतीर्थकम् ॥&lt;br&gt;&#xA;देवीपत्तनमित्याख्या यथा तस्य समागता ॥ ।७ ॥&lt;br&gt;&#xA;तद्ब्रवीमि मुनिश्रेष्ठाः शृणुध्वं श्रद्धया सह ॥&lt;br&gt;&#xA;पुरा देवासुरे युद्धे देवैर्नाशितपुत्रिणी ॥&lt;br&gt;&#xA;दितिः प्रोवाच तनयामात्मनः शोकमोहिता ॥ ८ ॥&lt;br&gt;&#xA;॥ दितिरुवाच ॥ ॥&lt;br&gt;&#xA;याहि पुत्रि तपः कर्तुं तपोवनमनुत्तमम्॥ ९ ॥&lt;br&gt;&#xA;पुत्रार्थं तव सुश्रोणि नियता नियतेन्द्रिया ॥&lt;br&gt;&#xA;इन्द्रादयो न शिष्येरन्येन पुत्रेण वै सुराः ॥ 3.1.6.१० ॥&lt;br&gt;&#xA;उदिता तनया चैवं जनन्या तां प्रणम्य सा ॥&lt;br&gt;&#xA;स्वीकृत्य माहिषं रूपं वनं पञ्चाग्निमध्यगा ॥ ११ ॥&lt;br&gt;&#xA;तपोऽतप्यत सा घोरं तेन लोकाश्चकम्पिरे ॥&lt;br&gt;&#xA;तस्यां तपः प्रकुर्वन्त्यां त्रिलोक्यासीद्भयातुरा ॥ १२ ॥&lt;br&gt;&#xA;इन्द्रादयः सुर गणा मोहमापुर्द्विजोत्तमाः ॥&lt;br&gt;&#xA;सुपार्श्वस्तपसा तस्या मुनिः क्षुब्धोऽवदत्तु ताम् ॥ १३ ॥&lt;br&gt;&#xA;॥ सुपार्श्व उवाच ॥ ॥&lt;br&gt;&#xA;परितुष्टोऽस्मि सुश्रोणि पुत्रस्तव भविष्यति ॥&lt;br&gt;&#xA;मुखेन महिषाकारो वपुषा नररूपवान् ॥ १४ ॥&lt;br&gt;&#xA;महिषो नामपुत्रस्ते भविष्यत्यतिवीर्यवान् ॥&lt;br&gt;&#xA;पीडयिष्यति यः स्वर्गं देवेन्द्रं च ससैनिकम् ॥ १५ ॥&lt;br&gt;&#xA;सुपार्श्वस्त्वेवमुक्त्वा तां विनिवार्य तपस्तथा ॥&lt;br&gt;&#xA;आगच्छदात्मनो लोकमनुनीय तपस्विनीम् ॥ १६ ॥&lt;br&gt;&#xA;अथ जज्ञे स महिषो यथोक्तं ब्रह्मणा पुरा ॥&lt;br&gt;&#xA;व्यवर्द्धत महावीर्यः पर्वणीव महोदधिः ॥ १७ ॥&lt;br&gt;&#xA;ततः पुत्रो विप्रचित्तेर्विद्युन्माल्यसुराग्रणीः ॥&lt;br&gt;&#xA;अन्येऽप्यसुरवर्यास्ते सन्ति ये भूतले द्विजाः ॥ १८ ॥&lt;br&gt;&#xA;ते सर्वे महिषस्यास्य श्रुत्वा दत्तवरं मुदा ॥&lt;br&gt;&#xA;समागम्य मुनिश्रेष्ठाः प्रावदन्महिषासुरम् ॥ १९ ॥&lt;br&gt;&#xA;स्वर्गाधिपत्यमस्माकं पूर्व मसीन्महामते ॥&lt;br&gt;&#xA;देवैर्विष्णुं समाश्रित्य राज्यं नो हृतमोजसा ॥ 3.1.6.२० ॥&lt;br&gt;&#xA;तद्राज्यमानय वलादस्माकं महिषासुर ॥&lt;br&gt;&#xA;वीर्यं प्रकटयस्वाद्य प्रभावमपि चात्मनः ॥२१॥&lt;br&gt;&#xA;अतुल्यबलवीर्यस्त्वं ब्रह्मदत्तवरोद्धतः॥&lt;br&gt;&#xA;पुलोमजापतिं युद्धे जहि देवगणैः सह॥२२॥&lt;br&gt;&#xA;दनुजैरेवमुक्तोऽसौ योद्धुकामोऽमरैः सह॥&lt;br&gt;&#xA;महा वीर्योऽथ महिषः प्रययावमरावतीम् ॥२३॥&lt;br&gt;&#xA;देवानामसुराणां च संवत्सरशतं रणम् ॥&lt;br&gt;&#xA;पुरा बभूव विप्रेन्द्रास्तुमुलं रोमहर्षणम्॥ २४ ॥&lt;br&gt;&#xA;देववृन्दं ततो भी त्या पुरस्कृत्य पुरन्दरम्॥&lt;br&gt;&#xA;कान्दिशीकमभूद्विप्रा ब्रह्माणं च ययौ तदा ॥ २५ ॥&lt;br&gt;&#xA;ब्रह्मा तानमरासर्वान्समादाय ययौ पुनः॥&lt;br&gt;&#xA;नारायणशिवौ यत्र वर्तेते विश्वपालकौ ॥२६॥&lt;br&gt;&#xA;तत्र गत्वा नमस्कृत्य स्तुत्वा स्तोत्रैरनेकशः ॥&lt;br&gt;&#xA;ब्रह्मा निवेदयामास महिषासुरचेष्टितम् ॥ २७ ॥&lt;br&gt;&#xA;सुराणामसुरैः पीडां देवयोः शम्भुकृष्णयोः ॥&lt;br&gt;&#xA;इन्द्राग्नियमसूर्येन्दुकुबेरवरुणादिकान् ॥ २८ ॥&lt;br&gt;&#xA;निराकृत्याधिकारेषु तेषां तिष्ठत्ययं स्वयम् ॥&lt;br&gt;&#xA;अन्येषां देववृन्दानामधिकारेपि तिष्ठति ॥ २९ ॥&lt;br&gt;&#xA;निरस्तं देववृन्दं तत्स्वर्लोकादवनीतले ॥&lt;br&gt;&#xA;मनुष्यवद्विचरते महिषासुरबाधितम् ॥ 3.1.6.३० ॥&lt;br&gt;&#xA;एतज्ज्ञापयितुं देवौ युवयोरहमागतः॥&lt;br&gt;&#xA;सार्द्धं देव गणैरत्र रक्षतं तान्समागतान् ॥ ३१ ॥&lt;br&gt;&#xA;ब्रह्मणो वचनं श्रुत्वा रमेश्वरमहेश्वरौ ॥&lt;br&gt;&#xA;कोपात्करालवदनौ दुष्प्रेक्ष्यौ तौ बभूवतुः ॥ ३२ ॥&lt;br&gt;&#xA;अत्यन्तकोपज्वलितान्मुखाद्विष्णोरथ द्विजाः ॥&lt;br&gt;&#xA;निश्चक्राम महत्तेजः शम्भोः स्रष्टुस्तथैव च ॥ ३३ ॥&lt;br&gt;&#xA;अपरेषां सुराणां च देहादिन्द्रशरीरतः ॥&lt;br&gt;&#xA;तेजः समुदभूत्क्रूरं तदेकं समजायत ॥ ३४ ॥&lt;br&gt;&#xA;तेषां तु तेजसां राशिर्ज्वलत्पर्वतसन्निभः ॥&lt;br&gt;&#xA;ददृशे देववृन्दैस्तैर्ज्वालाव्याप्तदिगन्तरः ॥ ३५ ॥&lt;br&gt;&#xA;तेजसां समुदायोऽसौ नारी काचि दभूत्तदा ॥&lt;br&gt;&#xA;शिवतेजो मुखमभूद्विष्णुतेजो भुजौ द्विजाः ॥ ३६ ॥&lt;br&gt;&#xA;ब्रह्मतेजस्तु चरणौ मध्यमैन्द्रेण तेजसा ॥&lt;br&gt;&#xA;यमस्य तेजसा केशाः कुचौ चन्द्रस्य तेजसा ॥ ३७ ॥&lt;br&gt;&#xA;जङ्घोरू कल्पितौ विप्रा वरुणस्य तु तेजसा ॥&lt;br&gt;&#xA;नितम्बः पृथिवीतेजः पादाङ्गुल्योऽर्कतेजसा ॥ ३८ ॥&lt;br&gt;&#xA;कराङ्गुल्यो वसूनां च तेजसा कल्पितास्तथा ॥&lt;br&gt;&#xA;कुबेरतेजसा विप्रा नासिकापरिकल्पिता ॥ ३९ ॥&lt;br&gt;&#xA;नवप्रजापतीनां च तेजसा दन्तपङ्क्तयः ॥&lt;br&gt;&#xA;चक्षुर्द्वयं समजनि हव्यवाहनतेजसा ॥ ॥ 3.1.6.४० ॥&lt;br&gt;&#xA;उभे सन्ध्ये भ्रुवौ जाते श्रवणे वायुतेजसा ॥&lt;br&gt;&#xA;इतरेषां च देवानां तेजोभिरतिदारुणैः ॥ ४१ ॥&lt;br&gt;&#xA;कृतान्यावयवा नारी दुर्गा परमभास्वरा ॥&lt;br&gt;&#xA;बभूव दुर्धर्षतरा सर्वैरपि सुरासुरैः ॥ ४२ ॥&lt;br&gt;&#xA;सर्ववृन्दारकानीकतेजःसङ्घसमुद्भवा ॥&lt;br&gt;&#xA;तां दृष्ट्वा प्रीतिमापुस्ते देवा महिषबाधिताः ॥ ४३ ॥&lt;br&gt;&#xA;ततो रुद्रा दयो देवा विनिष्कृष्यायुधान्निजात् ॥&lt;br&gt;&#xA;आयुधानि ददुस्तस्यै शूलादीनि द्विजोत्तमाः ॥ ४४ ॥&lt;br&gt;&#xA;भूषणानि ददुस्तस्यै वस्त्रमाल्यानि चन्दनम् ॥&lt;br&gt;&#xA;सापि देवी तदा वस्त्रैर्भूषणैश्चन्दनादिभिः ॥ ४५ ॥&lt;br&gt;&#xA;कुसुमैरायुधैर्हारैर्भूषिता परिचारकैः ॥&lt;br&gt;&#xA;साट्टहासं प्रमुञ्चन्ती भैरवी भैरवस्वना ॥ ४६ ॥&lt;br&gt;&#xA;ननाद कम्पयतीव रोदसी देवसेविता ॥&lt;br&gt;&#xA;देव्या भैरवनादेन चचाल सकलं जगत् ॥ ४७ ॥&lt;br&gt;&#xA;सिंहवाहनमारूढां देवीं ताममरास्तदा ॥&lt;br&gt;&#xA;मुनयः सिद्धगन्धर्वास्तुष्टुवुर्जयश ब्दतः ॥ ४९ ॥&lt;br&gt;&#xA;अतिभीषणनादेन देव्याः क्षुब्धं जगत्त्रयम् ॥&lt;br&gt;&#xA;दृष्ट्वा देवारयो दैत्याः समुत्तस्थुरुदायुधाः ॥ ४९ ॥&lt;br&gt;&#xA;महिषोऽपि महाक्रोधात्समुद्यत महायुधः ॥&lt;br&gt;&#xA;तं शब्दमवलक्ष्याथ ययावसुरसंवृतः ॥ 3.1.6.५० ॥&lt;br&gt;&#xA;व्यलोकयत्ततो देवीं तेजोव्याप्तजगत्त्रयीम् ॥&lt;br&gt;&#xA;सायुधानन्तबाह्वाढयां नादकम्पितभूतलाम् ॥ ५१ ॥&lt;br&gt;&#xA;क्षोभिताशेषशेषादिमहानागपरम्पराम् ॥&lt;br&gt;&#xA;विलोक्य देवीमसुराः समनह्यन्नुदायुधाः ॥ ५२ ॥&lt;br&gt;&#xA;ततो देव्या तया सार्द्धमसुराणामभूद्रणः ॥&lt;br&gt;&#xA;अस्त्रैः शस्त्रैः शरैश्चक्रैर्गदाभिर्मुसलैरपि ॥ ५३ ॥&lt;br&gt;&#xA;गजाश्वरथपादातैरसङ्ख्येयैर्महावलः ॥&lt;br&gt;&#xA;महिषो युयुधे तत्र देव्या साकमरिन्दमः ॥ ५४ ॥&lt;br&gt;&#xA;लक्षको टिसहस्राणि प्रधानासुरयूथपाः ॥&lt;br&gt;&#xA;एकैकस्य तु सेनायास्तेषां सङ्ख्या न विद्यते ॥ ५५ ॥&lt;br&gt;&#xA;ते सर्वे युगपद्देवीं शस्त्रैरावव्रुरोजसा ॥&lt;br&gt;&#xA;सापि देवी ततो भीमा दैत्यमुक्तास्त्रसञ्चयम् ॥ ५६ ॥&lt;br&gt;&#xA;बिभेद लीलया बाणैः स्वकार्मुकविनिःसृतैः ॥&lt;br&gt;&#xA;ससर्ज दैत्यकायेषु बाणपूगान्यनेकशः ॥ ५७ ॥&lt;br&gt;&#xA;देव्याश्रयबला द्देवा निर्भया दैत्ययूथपैः ॥&lt;br&gt;&#xA;युयुधुः संयुगे शस्त्रैरस्त्रैरप्यायुधान्तरैः ॥ ५८ ॥&lt;br&gt;&#xA;ततो देवा बलोत्सिक्ता देवीशक्त्युपबृंहिताः ॥&lt;br&gt;&#xA;निःशेषमसुरान्सर्वानायु धैर्निरमूलयन् ॥ ५९ ॥&lt;br&gt;&#xA;स्वसैन्ये तु क्षयं याते सङ्क्षुब्धो महिषासुरः ॥&lt;br&gt;&#xA;चापमादाय वेगेन विकृष्य च महास्वनम् ॥ 3.1.6.६० ॥&lt;br&gt;&#xA;सन्धाय मुमुचे बाणान्देव सैन्येषु भूसुराः ॥&lt;br&gt;&#xA;इन्द्रे तु दशसाहस्रं यमे पञ्चसहस्रकम् ॥ ६१ ॥&lt;br&gt;&#xA;वरुणे चाष्टसाहस्रं कुबेरे षट्सहस्रकम् ॥&lt;br&gt;&#xA;सूर्ये चन्द्रे च वह्नौ च वायौ वसुषु चाश्विनोः ॥ ६२ ॥&lt;br&gt;&#xA;अन्येष्वपि च देवेषु महिषो दानवेश्वरः ॥&lt;br&gt;&#xA;प्रत्येकमयुतं बाणान्मुमुचे बलिनां वरः ॥ ६३ ॥&lt;br&gt;&#xA;पलायन्ते ततो देवा महिषासुरमर्द्दिताः ॥&lt;br&gt;&#xA;देवीं शरणमाजग्मुस्त्राहित्राहीतिवादिनः ॥ ६४ ॥&lt;br&gt;&#xA;ततो देवी गणान्स्वस्य भूतवेतालकादिकान् ॥&lt;br&gt;&#xA;यूयं नाशयत क्षिप्रमासुरं बलमित्यशात् ॥। ॥ ६५ ॥&lt;br&gt;&#xA;अहं तु महिषं युद्धे योधयामि वलोद्धतम् ॥&lt;br&gt;&#xA;ततो देव्या गणैः सर्वमासुरं क्षतमाशु वै ॥ ६६ ॥।&lt;br&gt;&#xA;ततः सैन्यं क्षयं नीते गणै र्देवीप्रचोदितैः ॥&lt;br&gt;&#xA;योद्धुकामः स महिषो गणैः साकं व्यतिष्ठत ॥ ६७ ॥&lt;br&gt;&#xA;अत्रान्तरे महानादः सुचक्षुश्च महाहनुः ॥&lt;br&gt;&#xA;महाचण्डो महाभक्षो महोदरम होत्कटौ ॥ ६८ ॥&lt;br&gt;&#xA;पञ्चास्यः पादचूडश्च बहुनेत्रः प्रबाहुकः ॥&lt;br&gt;&#xA;एकाक्षस्त्वेकपादश्च बहुपादोऽप्यपादकः ॥ ६९ ॥&lt;br&gt;&#xA;एते चान्ये च बहवो महिषासुर मन्त्रिणः ॥&lt;br&gt;&#xA;योद्धुकामा रणे देव्याः पुरतस्त्ववतस्थिरे ॥ 3.1.6.७० ॥&lt;br&gt;&#xA;सिंहं वाहनमारुह्य ततो देवी मनोजवम् ॥&lt;br&gt;&#xA;प्रलयाम्बुदनिर्घोषं चापमादाय भैरवम् ॥ ॥ ७१ ॥&lt;br&gt;&#xA;विस्फोट्य मुमुचे बाणान्वज्रवेगसमान्युधि ॥&lt;br&gt;&#xA;दशलक्षगजैश्चापि शतलक्षैश्च वाजिभिः ॥ ७२ ॥&lt;br&gt;&#xA;शतलक्षै रथैश्चापि लक्षायुतपदातिभिः ॥&lt;br&gt;&#xA;युक्तो महाहनुर्दैत्यो देव्या युधि निपातितः ॥७३॥&lt;br&gt;&#xA;सैन्ये च तस्य निहता देव्या बाणैर्द्विजोत्तमाः ॥&lt;br&gt;&#xA;लक्षकोटिसहस्राणि प्रधानासुरनायकाः ॥७४॥&lt;br&gt;&#xA;महिषस्य हि विद्यन्ते महाबलपराक्रमाः ॥&lt;br&gt;&#xA;एकैकस्य प्रधानस्य चतुरङ्गबलं तथा ॥ ७५ ॥&lt;br&gt;&#xA;महाहनोर्यथा विप्रास्तथैवास्ति महद्बलम् ॥&lt;br&gt;&#xA;तत्सर्वं निहतं देव्या शरैः काञ्चनपुङ्खितैः ॥ ७६ ॥&lt;br&gt;&#xA;याममात्रेण विप्रेन्द्रास्तदद्भुतमिवाभवत् ॥ ७७ ॥ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये चक्रतीर्थप्रशंसायां देवीपुराभिधानकथने देवीमहिषासुरयुद्धवर्णनं नाम षष्ठोऽध्यायः ॥ ६ ॥&lt;/p&gt;</description>
    </item>
    <item>
      <title>००७ महिषासुरसंहारवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/007_mahiShAsurasaMhAravarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/007_mahiShAsurasaMhAravarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;स्वसैन्यमवलोक्याथ महिषो दानवेश्वरः ॥&lt;br&gt;&#xA;हतं देव्या महाक्रोधाच्चण्डकोपमथाब्रवीत् ॥ १ ॥&lt;br&gt;&#xA;॥ महिष उवाच ॥ ॥&lt;br&gt;&#xA;चण्डकोप महावीर्य युद्ध्यस्वैनां दुरात्मिकाम् ॥&lt;br&gt;&#xA;तथास्त्विति स चोक्त्वाथ चण्डकोपः प्रतापवान् ॥ २ ॥&lt;br&gt;&#xA;अवाकिरद्बाणवर्षैर्देवीं समरमूर्द्धनि ॥&lt;br&gt;&#xA;बाणजालानि तस्याशु चण्डकोपस्य लीलया ॥ ३ ॥&lt;br&gt;&#xA;छित्त्वा जघान शस्त्रेण चण्डकोपस्य साम्बिका ॥&lt;br&gt;&#xA;चकर्त वाजिनोऽप्यस्य सारथिं च ध्वजं धनुः ॥ ४ ॥&lt;br&gt;&#xA;उन्ममाथ रथं चापि तं बाणैर्हृद्यताडयत् ॥&lt;br&gt;&#xA;स भग्नधन्वा विरथो हताश्वो हतसारथिः ॥ ५ ॥&lt;br&gt;&#xA;चण्डकोपस्ततो देवीं खड्गचर्मधरोऽभ्यगात् ॥&lt;br&gt;&#xA;खड्गेन सिंहमाजघ्ने देव्या वाहं महासुरः ॥ ६ ॥&lt;br&gt;&#xA;देवीमपि भुजे सव्ये खड्गेन प्रजघान सः ॥&lt;br&gt;&#xA;खङ्गो देव्या भुजे सव्ये व्यशीर्यत सहस्रधा ॥ ७ ॥&lt;br&gt;&#xA;ततः शूले न महता चण्डकोपं तदाम्बिका ॥&lt;br&gt;&#xA;जघान हृदये सोऽपि पपात च ममार च ॥ ८ ॥&lt;br&gt;&#xA;चण्डकोपे हते तस्मिन्महावीर्ये महाबले ॥&lt;br&gt;&#xA;चित्रभानुर्गजारूढो देवीं तामभ्यधावत ॥ ९ ॥&lt;br&gt;&#xA;दिव्यां शक्तिं ससर्जाथ महाघण्टारवाकुलाम् ॥&lt;br&gt;&#xA;न्यवारयत हुङ्कारैर्देवी शक्तिं निराकुलाम् ॥ 3.1.7.१० ॥&lt;br&gt;&#xA;ततः शूलेन सा देवी चित्रभानुं व्यदारयत् ॥&lt;br&gt;&#xA;मृते तस्मिंस्ततो युद्धे करालो द्रुतमभ्यगात् ॥ ११ ॥&lt;br&gt;&#xA;करमुष्टिप्रहारेण सोऽपि देव्या निपातितः ॥&lt;br&gt;&#xA;ततो देवी मदोन्मत्तं गदया व्यसुमातनोत् ॥ १२ ॥&lt;br&gt;&#xA;बाष्कलं पट्टिशेनापि चक्रेणापि तथान्तिकम् ॥&lt;br&gt;&#xA;प्राहिणोद्यमलोकाय दुर्गा देवी द्विजोत्तमाः ॥ १३ ॥&lt;br&gt;&#xA;एवमन्यान्महाकायान्मन्त्रिणो महिषस्य च ॥&lt;br&gt;&#xA;शूलेन प्रोथयित्वाथ प्राहिणोद्यमसादनम् ॥ १४ ॥&lt;br&gt;&#xA;आत्मसैन्ये हते त्वेवं दुर्गया महिषासुरः ॥&lt;br&gt;&#xA;माहिषेणाथ रूपेण गणान्देव्या अभक्षयत् ॥ १५ ॥&lt;br&gt;&#xA;तुण्डेन निजघानैकान्सुराघातैस्तथापरान् ॥&lt;br&gt;&#xA;निश्वासवायुभिश्चान्यान्पातयामास रोषितः ॥ १६ ॥&lt;br&gt;&#xA;देव्या भूतगणं त्वेवं निहत्य महिषासुरः ॥&lt;br&gt;&#xA;सिंहं मारयितुं देव्याश्चुक्रोध च ननाद च ॥ १७ ॥&lt;br&gt;&#xA;ततः सिंहोऽभवत्क्रुद्धो महावीर्यो महाबलः ॥&lt;br&gt;&#xA;सुराभि घातनिर्भिन्नमहीतलमहीधरः ॥ १८ ॥&lt;br&gt;&#xA;महिषासुरमायान्तं नखैरेनं व्यदारयत् ॥&lt;br&gt;&#xA;चण्डिकापि ततः क्रुद्धा वधे तस्याकरोन्मतिम् ॥ १९ ॥&lt;br&gt;&#xA;बबन्ध पाशैर्महिषं चण्डिका कोपमूर्च्छिता॥&lt;br&gt;&#xA;मोचयित्वा ततः पाशांस्त्यक्तमाहिषवेषवान्॥3.1.7.२॥।&lt;br&gt;&#xA;सिंहवेषोऽभवद्दैत्यो महाबलपराक्रमः॥&lt;br&gt;&#xA;देवी तस्य शिरोयावच्छेत्तुं बुद्धिमधारयत्॥२१॥&lt;br&gt;&#xA;तावत्स पुरुषो भूत्वा खड्गपाणिरदृश्यत॥&lt;br&gt;&#xA;अथ तं पुरुषं देवी खड्गहस्तं शरोत्करैः॥२२॥&lt;br&gt;&#xA;जघान तीक्ष्णधाराग्रैः परमर्मविदारणैः ॥&lt;br&gt;&#xA;ततः स पुरुषो विप्रा गजोऽभूद्धस्तदन्तवान् ॥ २३ ॥&lt;br&gt;&#xA;दुर्गाया वाहनं सिंहं करेण विचकर्ष च ॥&lt;br&gt;&#xA;ततः सिंहः करं तस्य विचकर्त नखाङ्कुरैः ॥ २४ ॥&lt;br&gt;&#xA;भूयो महासुरो जातो माहिषं वेषमाश्रितः ॥&lt;br&gt;&#xA;ततः क्रुद्धा भद्रकाली महत्पानमसेवत ॥ २५ ॥&lt;br&gt;&#xA;ततः पानवशा न्मत्ता जहासारुणलोचना ॥&lt;br&gt;&#xA;महिषः सोऽपि गर्वेण शृङ्गाभ्यां पर्वतोत्करान् ॥२६॥&lt;br&gt;&#xA;चण्डिकां प्रतिं चिक्षेप सा च तानच्छिनच्छरैः ॥&lt;br&gt;&#xA;ततो देवी जग न्माता महिषासुरमब्रवीत् ॥ २७ ॥&lt;br&gt;&#xA;॥ देव्युवाच ॥ ॥&lt;br&gt;&#xA;कुरु गर्वं क्षणं मूढ मधु यावत्पिबाम्यहम् ॥&lt;br&gt;&#xA;निवृत्तमधुपानाहं त्वां नयिष्ये यमक्षयम्॥ ॥२८॥&lt;br&gt;&#xA;हते त्वयि दुराधर्षे मया दैवतकण्टके॥&lt;br&gt;&#xA;स्वंस्वं स्थानं प्रपद्यन्तां सिद्धा साध्या मरुद्गणाः॥२९॥&lt;br&gt;&#xA;उक्त्वैवं ताडयामास मुष्टिना महिषासुरम्॥&lt;br&gt;&#xA;ताडितोऽयं ततो देव्या महिषो भृशविह्वलः॥3.1.7.३॥।&lt;br&gt;&#xA;दक्षिणस्योदधेस्तीरेप्रदुद्राव त्वरान्वितः॥&lt;br&gt;&#xA;अनुदुद्राव तं देवी सिंहमारुह्य वाहनम्॥३१॥&lt;br&gt;&#xA;अनुद्रुतस्ततो देव्या महिषो दानवेश्वरः॥&lt;br&gt;&#xA;धर्मपुष्कीरणीतोये दशयोजनमायते॥३२॥&lt;br&gt;&#xA;प्रविश्यान्तर्हितस्तस्थौ दुर्गाताडनविह्वलः॥&lt;br&gt;&#xA;ततो दुर्गा समासाद्य धर्मपुष्करिणीतटम् ॥ ॥३३॥&lt;br&gt;&#xA;नददर्शासुरं तत्र महिषं चण्डिका तदा ॥&lt;br&gt;&#xA;अशरीरा ततो वाणी दुर्गा देवीमभाषत॥३४॥&lt;br&gt;&#xA;भद्रकालि महादेवि महिषो दानवस्त्वया ॥&lt;br&gt;&#xA;ताडितो मुष्टिना भद्रे धर्मपुष्करिणीजले ॥३५॥&lt;br&gt;&#xA;अस्मिन्नन्तर्हितः शेते भयार्तो मारयस्व तम् ॥&lt;br&gt;&#xA;येनकेनाप्युपायेन चैनं प्राणैर्वियोजय ॥३६॥&lt;br&gt;&#xA;एवं वाचाऽशरी रिण्या कथिता चण्डिका तदा ॥&lt;br&gt;&#xA;प्राह स्ववाहनं सिंहमसुरेन्द्रवधोद्यता ॥३७॥&lt;br&gt;&#xA;मृगेन्द्र सिंहविक्रान्त महावलपराक्रम ॥&lt;br&gt;&#xA;धर्मपुष्कीरणीतोयं निःशेषं पीय तां त्वया ॥ ३८ ॥&lt;br&gt;&#xA;देव्यैवमुक्तः पञ्चास्यो धर्मपुष्करिणीजलम् ॥&lt;br&gt;&#xA;निःशेषं च पपौ विप्रा यथा पांसुर्भवेत्तथा ॥ ३९ ॥&lt;br&gt;&#xA;निरगान्महिषो दीनस्ततस्तस्मा ज्जलाशयात् ॥&lt;br&gt;&#xA;आयान्तमसुरं देवी पादेनाक्रम्य मूर्द्धनि ॥ 3.1.7.४० ॥&lt;br&gt;&#xA;कण्ठं शूलेन तीक्ष्णेन पीडयामास कोपिता ॥&lt;br&gt;&#xA;ततो देव्यसिमादाय चकर्तास्य शिरो महत् ॥ ४१ ॥&lt;br&gt;&#xA;एवं स महिषो विप्राः सभृत्यबलवाहनः ॥&lt;br&gt;&#xA;दुर्गया निहतो भूमौ पपात च ममार च ॥ ४२ ॥&lt;br&gt;&#xA;ततो देवाः सगन्धर्वाः सिद्धाश्च परमर्षयः ॥&lt;br&gt;&#xA;स्तुत्वा देवीं ततः स्तोत्रैस्तुष्टा जहृषिरे तदा ॥ ४३ ॥&lt;br&gt;&#xA;अनुज्ञातास्ततो देव्या देवा जग्मुर्यथागतम् ॥&lt;br&gt;&#xA;ततो देवी जगन्माता स्व नाम्ना पुरमुत्तमम् ॥ ४४ ॥&lt;br&gt;&#xA;दक्षिणस्य समुद्रस्य तीरे चक्रे तदोत्तरे ॥&lt;br&gt;&#xA;ततो देव्यनुशिष्टास्ते देवाः शक्रपुरोगमाः ॥ ४५ ॥&lt;br&gt;&#xA;पूरयामासुरमृतैर्धर्मपुष्क रिणीं तदा ॥&lt;br&gt;&#xA;ततो ह्यमृततीर्थाख्यां लेभे तत्तीर्थमुत्तमम् ॥ ४६ ॥&lt;br&gt;&#xA;ततो देवी वरमदात्स्वपुरस्य मुदान्विता ॥&lt;br&gt;&#xA;पशव्यं चापरोगं च पुरमेतद्भवत्विति ॥ ४७ ॥&lt;br&gt;&#xA;ददौ तीर्थाय च वरं स्नातानामत्र वै नृणाम् ॥&lt;br&gt;&#xA;यथाभिलाषं सिद्धिः स्यादित्युक्त्वा सा दिवं ययौ ॥ ४९ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;यत्स्वनाम्ना चकारेदं देवी पुरमनुत्तमम् ॥&lt;br&gt;&#xA;देवीपत्तनमित्युक्तं तेन देव्याः पुरोत्तमम् ॥ ४९ ॥&lt;br&gt;&#xA;देवीपत्तनमारभ्य सुमुहूर्ते दिने द्विजाः ॥&lt;br&gt;&#xA;विघ्नेश्वरं प्रणम्यादौ सलिलस्वामिनं तथा ॥ 3.1.7.५० ॥&lt;br&gt;&#xA;महादेवाभ्यनुज्ञातो रामचन्द्रोऽतिधार्मिकः ॥&lt;br&gt;&#xA;स्थापयित्वा स्वहस्तेन पाषाणनवकं मुदा॥ ५१ ॥&lt;br&gt;&#xA;सेतुमारब्धवान्विप्रा यावल्लङ्कामतन्द्रितः ॥&lt;br&gt;&#xA;सिंहासनं समारुह्य रामो नलकृतं शुभम्॥ ५२ ॥&lt;br&gt;&#xA;वानरैः कारयामास सेतुमब्धौ नलादिभिः ॥&lt;br&gt;&#xA;पर्वताञ्छाखिनोवृक्षान्दृषदः काष्ठसञ्चयान् ॥ ५३ ॥&lt;br&gt;&#xA;तृणानि च समाजह्रुर्वानरा वनमध्यतः ॥ ५४ ॥&lt;br&gt;&#xA;नलस्तानि समादाय चक्रे सेतुं महोदधौ ॥&lt;br&gt;&#xA;पञ्चभिर्दिवसैः सेतुर्यावल्लङ्कासमीपतः ॥ ५५ ॥&lt;br&gt;&#xA;दशयोजनविस्तीर्णश्शतयोजनमायतः ॥&lt;br&gt;&#xA;कृतः सेतुर्नलेनाब्धौ पुण्यः पापविनाशनः ॥ ५६ ॥&lt;br&gt;&#xA;देवीपुरस्य निकटे नवपाषाणरूपके ॥&lt;br&gt;&#xA;सेतुमूले नरः स्नायात्स्वपापपरिशुद्धये ॥ ५७ ॥&lt;br&gt;&#xA;चक्रतीर्थे तथा स्नायाद्भजेत्सेत्वधिपं हरिम्॥&lt;br&gt;&#xA;देवीपत्तनमारभ्य यत्कृतं सेतुबन्धनम् ॥ ५८ ॥&lt;br&gt;&#xA;तत्सेतुमूलं विप्रेन्द्रा यथार्थं परिकल्पितम् ॥&lt;br&gt;&#xA;सेतोस्तु पश्चिमा कोटिर्दर्भशय्या प्रकीर्तिता ॥ ५९ ॥&lt;br&gt;&#xA;देवीपुरी च प्राक्कोटिरुभयं सेतुमूलकम् ॥&lt;br&gt;&#xA;उभयं पुण्यमाख्यातं पवित्रं पापनाशनम् ॥ 3.1.7.६० ॥&lt;br&gt;&#xA;यत्सेतुमूलं गच्छन्ति येन मार्गेण वै नराः॥&lt;br&gt;&#xA;तत्तन्मार्गगतास्ते ते तस्मिंस्तस्मिन्विमुक्तिदे ॥ ६१ ॥&lt;br&gt;&#xA;स्नात्वादौ सेतुमूले तु चक्रतीर्थे तथैव च ॥&lt;br&gt;&#xA;सङ्कल्पपूर्वकं पश्चाद्गच्छेयुः सेतुबन्धनम्॥ ६२ ॥&lt;br&gt;&#xA;देवीपुरे तथा दर्भशय्यायामपि भूसुराः ॥&lt;br&gt;&#xA;चक्रतीर्थे शिवे स्नानं पुण्यपापविनाशनम् ॥६३॥&lt;br&gt;&#xA;स्मरणादुभयत्रापि चक्रतीर्थस्य वै द्विजाः ॥&lt;br&gt;&#xA;भस्मीभवन्ति पापानि लक्षजन्मकृतान्यपि ॥ ६४ ॥&lt;br&gt;&#xA;जन्मापि विलयं यायान्मुक्तिश्चापि करे स्थिता ॥&lt;br&gt;&#xA;चक्रतीर्थसमं तीर्थं न भूतं न भविष्यति ॥ ६५ ॥&lt;br&gt;&#xA;भूलोके यानि तीर्थानि गङ्गादीनि द्विजोत्तमाः ॥&lt;br&gt;&#xA;चक्रतीर्थस्य तान्यद्धा कलां नार्हन्ति षोडशीम् ॥ ६६ ॥&lt;br&gt;&#xA;आदौ तु नवपाषाणमध्येऽब्धौ स्नानमाचरेत् ॥&lt;br&gt;&#xA;क्षेत्रपिण्डे ततः कुर्याच्चक्रतीर्थे तथैव च ॥ ६७ ॥&lt;br&gt;&#xA;सेतुनाथं हरिं सेवेत्स्वपापपरिशुद्धये ॥&lt;br&gt;&#xA;एवं हि दर्भशय्यायां कुर्युस्तन्मार्गतो गताः ॥ ६८ ॥&lt;br&gt;&#xA;आरूढं रामचन्द्रेण यो नमस्कुरुते जनः ॥&lt;br&gt;&#xA;सिंहासनं नलकृतं न तस्य नरकाद्भयम्॥ ६९ ॥&lt;br&gt;&#xA;सेतुमादौ नमस्कुर्याद्रामं ध्यायन्हृदा तदा ॥&lt;br&gt;&#xA;रघुवीरपदन्यास पवित्रीकृतपांसवे ॥ 3.1.7.७० ॥&lt;br&gt;&#xA;दशकण्ठशिरश्छेदहेतवे सेतवे नमः ॥&lt;br&gt;&#xA;केतवे रामचन्द्रस्य मोक्षमार्गैकहेतवे ॥ ७१ ॥&lt;br&gt;&#xA;सीताया मानसाम्भोजभानवे सेतवे नमः ॥ ॥&lt;br&gt;&#xA;साष्टाङ्गं प्रणिपत्यादौ मन्त्रेणानेन वै द्विजाः ॥ ७२ ॥&lt;br&gt;&#xA;ततो वेतालवरदं तीर्थं गच्छेन्महाबलम् ॥&lt;br&gt;&#xA;तत्र स्नानादवाप्नोति सिद्धिं पारामिकां नरः ॥ ७३ ॥&lt;br&gt;&#xA;योऽध्यायमेनं पठते मनुष्यः शृणोति वा भक्तियुतो द्विजेन्द्राः ॥&lt;br&gt;&#xA;स्वर्गादयस्तस्य न दुर्लभाः स्युः कैवल्यमप्यस्य करस्थमेव ॥ ७४ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये चकतीर्थप्रशंसायां देवीपुराभिधानकथने महिषासुरसंहारवर्णनन्नाम सप्तमोऽध्यायः ॥ ७ ॥&lt;/p&gt;</description>
    </item>
    <item>
      <title>००८ सुदर्शनवेतालत्वप्राप्तिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/008_sudarshanavetAlatvaprAptivarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/008_sudarshanavetAlatvaprAptivarNanam/</guid>
      <description>&lt;p&gt;॥ ऋषय ऊचुः ॥ ॥&lt;br&gt;&#xA;भगवन्सूतसर्वज्ञ कृष्णद्वैपायनप्रिय ॥&lt;br&gt;&#xA;त्वन्मुखाद्वै कथाः श्रुत्वा श्रोत्रकामृतवर्षिणीः ॥ १ ॥&lt;br&gt;&#xA;तृप्तिर्न जायतेऽस्माकं त्वद्वचोमृतपायिनाम् ॥&lt;br&gt;&#xA;अतः शुश्रूषमाणानां भूयो ब्रूहि कथाः शुभाः ॥ २ ॥&lt;br&gt;&#xA;वेतालवरदन्नाम चक्रतीर्थस्य दक्षिणे ॥&lt;br&gt;&#xA;तीर्थमस्ति महापुण्यमित्यवादीद्भवान्पुरा ॥ ३॥&lt;br&gt;&#xA;वेतालवरदाभिख्या तीर्थस्यास्यागता कथम् ॥&lt;br&gt;&#xA;किम्प्रभावं च तत्तीर्थमेतन्नो वक्तुमर्हसि ॥ ४ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;साधुपृष्टं हि युष्माभिरतिगुह्यं मुनीश्वराः ॥&lt;br&gt;&#xA;शृणुध्वं मनसा सार्द्धं ब्रवीम्यत्यद्भुतां कथाम् ॥ ५ ॥&lt;br&gt;&#xA;पामरा अपि मोदन्ते यां वै श्रुत्वा कथां शुभाम् ॥&lt;br&gt;&#xA;कथा चेयं महापुण्या पुरा कैलासपर्वते ॥ ६ ॥&lt;br&gt;&#xA;केलिकालेषु पावत्यै शम्भुना कथिता द्विजाः ॥&lt;br&gt;&#xA;तां ब्रवीमि कथामेनामत्यद्भुततरां हि वः ॥ ७ ॥&lt;br&gt;&#xA;पुरा हि गालवोनाम महर्षिः सत्यवाक्छुचिः ॥&lt;br&gt;&#xA;चिन्तयानः परं ब्रह्म तपस्तेपे निजाश्रमे॥ ॥ ८ ॥&lt;br&gt;&#xA;तस्य कन्या महाभागा रूपयौवनशालिनी ॥&lt;br&gt;&#xA;नाम्ना कान्तिमती बाला व्यचरत्पितुरन्तिके ॥ ९ ॥&lt;br&gt;&#xA;आहरन्ती च पुष्पाणि बल्यर्थं तस्य वै मुनेः ॥&lt;br&gt;&#xA;वेदिसम्मार्जनादीनि समिदाहरणानि च ॥ 3.1.8.१० ॥&lt;br&gt;&#xA;कुर्वती पितरं बाला सम्यक्परिचचार ह ॥&lt;br&gt;&#xA;कदाचित्सा तु वल्यर्थं पुष्पाण्याहर्तुमुद्यता ॥ ॥ ११ ॥&lt;br&gt;&#xA;तस्मिन्वने कान्तिमती सुदूरमगमत्तदा ॥&lt;br&gt;&#xA;तत्र पुष्पाणि रम्याणि समाहृत्य च पेटके ॥ १२ ॥&lt;br&gt;&#xA;तूर्णं निववृते बाला पितृशुश्रूषणे रता ॥&lt;br&gt;&#xA;निवर्तमानां तां कन्यां विद्याधरकुमारकौ ॥ १३ ॥&lt;br&gt;&#xA;सुदर्शनसुकर्णाख्यौ विमानस्थौ ददर्शतुः ॥&lt;br&gt;&#xA;तां दृष्ट्वा गालवसुतां रूपयौवनशालिनीम् ॥१४॥&lt;br&gt;&#xA;कामस्य पत्नीं ललितां रतिं मूर्तिमतीमिव ॥&lt;br&gt;&#xA;सुदर्शनाभिधो ज्येष्ठो विद्याधरकुमारकः ॥ १५ ॥&lt;br&gt;&#xA;हर्षसम्फुल्लनयनश्चकमे काममोहितः ॥&lt;br&gt;&#xA;पूर्णचन्द्राननां तां वै वीक्षमाणो मुहुर्मुहुः ॥ १६ ॥&lt;br&gt;&#xA;तया रिरंसुकामोऽसौ विमानाग्रादवातरत् ॥&lt;br&gt;&#xA;तामुपेत्य मुनेः कन्यामित्युवाच सुदर्शनः ॥ १७ ॥ ॥&lt;br&gt;&#xA;॥ सुदर्शन उवाच ॥ ॥&lt;br&gt;&#xA;कासि भद्रे सुता कस्य रूपयौवनशालिनी ॥&lt;br&gt;&#xA;रूपमप्रतिमं ह्येतदाह्लादयति मे मनः ॥ १८ ॥&lt;br&gt;&#xA;त्वां दृष्ट्वा रतिसङ्काशां बाधते मां मनोभवः ॥&lt;br&gt;&#xA;सुकण्ठनामधेयस्य विद्याधरपतेरहम् ॥ १९ ॥&lt;br&gt;&#xA;आत्मजो रूपसम्पन्नो नाम्ना चैव सुदर्शनः ॥&lt;br&gt;&#xA;प्रतिगृह्णीष्व मां भद्रे रक्ष मां करुणादृशा ॥ 3.1.8.२० ॥&lt;br&gt;&#xA;भर्तारं मां समासाद्य सर्वान्भोगानवाप्स्यसि ॥&lt;br&gt;&#xA;इत्याकर्ण्य वचस्तस्य विद्याधरसुतस्य सा ॥ २१ ॥&lt;br&gt;&#xA;तदा कान्तिमती वाक्यं धर्मयुक्तमभाषत ॥&lt;br&gt;&#xA;सुदर्शन महाभाग विद्याधरपतेः सुत ॥२२ ॥&lt;br&gt;&#xA;आत्मजां मां विजानीहि गालवस्य महात्मनः ॥&lt;br&gt;&#xA;कन्या चाहमनूढास्मि पितृशु श्रूषणे रता ॥ २३ ॥&lt;br&gt;&#xA;बल्यर्थं हि पितुश्चाहं पुष्पाण्याहर्तुमागता ॥&lt;br&gt;&#xA;आहरन्त्याश्च पुष्पाणि याम एको न्यवर्तत ॥ २४ ॥&lt;br&gt;&#xA;मद्विलम्बेन स मुनिर्देव तार्चनतत्परः ॥&lt;br&gt;&#xA;कोपं विधास्यते नूनं तपस्वी मुनिपुङ्गवः ॥ २५ ॥&lt;br&gt;&#xA;तच्छीघ्रमद्य गच्छामि पुष्पाण्यप्याहृतानि मे ॥&lt;br&gt;&#xA;कन्याश्च पितुराधीना न स्वतन्त्राः कदाचन ॥२६॥&lt;br&gt;&#xA;यदि मामिच्छति भवान्पितरं मम याचय ॥&lt;br&gt;&#xA;इति विद्याधरसुतमुक्त्वा कान्तिमती तदा ॥ २७ ॥&lt;br&gt;&#xA;पितुराशङ्किता तूर्णमा श्रमं गन्तुमुद्यता ॥&lt;br&gt;&#xA;गच्छन्तीं तां समालोक्य विद्याधरकुमारकः ॥ २८ ॥&lt;br&gt;&#xA;तूर्णं जग्राह केशेषु धावित्वा मदनार्दितः ॥&lt;br&gt;&#xA;अभ्येत्य निजकेशेषु गृह्णन्ते तं विलोक्य सा ॥ २९ ॥&lt;br&gt;&#xA;उच्चैश्चक्रन्द सहसा कुररीव मुनेः सुता ॥&lt;br&gt;&#xA;अस्माद्विद्याधरसुताज्जनक त्राहि मां विभो ॥ 3.1.8.३० ॥&lt;br&gt;&#xA;बलाद्गृह्णाति दुष्टात्मा विद्याधरसुतोऽद्य माम् ॥&lt;br&gt;&#xA;इत्थमुच्चैः प्रचुक्रोश स्वाश्रमान्नातिदूरतः ॥ ३१ ॥&lt;br&gt;&#xA;तदाक्रन्दितमाकर्ण्य गन्धमादनवासिनः ॥&lt;br&gt;&#xA;मुनयस्तु पुरस्कृत्य गालवं मुनिपुङ्गवम् ॥ ३२ ॥&lt;br&gt;&#xA;किमेतदिति विज्ञातुं तं देशं तूर्णमाययुः ॥&lt;br&gt;&#xA;तं देशं तु समागत्य सर्वे ते ऋषिपुङ्गवाः ॥ ३३ ॥&lt;br&gt;&#xA;विद्याधरगृहीतां तां ददृशुर्मु निकन्यकाम् ॥&lt;br&gt;&#xA;विद्याधरसुतं चान्यमन्तिके समुपस्थितम् ॥ ३४ ॥&lt;br&gt;&#xA;एतद्दृष्ट्वा महायोगी गालवो मुनिपुङ्गवः ॥&lt;br&gt;&#xA;गतः कोपवशं किञ्चिद्दुराप्मानं शशाप तम् ॥ ३५ ॥&lt;br&gt;&#xA;कृतवानीदृशं कार्यं यत्त्वं विद्याधराधम ॥&lt;br&gt;&#xA;तद्याहि मानुषीं योनिं स्वस्य दुष्कर्मणः फलम् ॥ ३६ ॥&lt;br&gt;&#xA;सम्प्राप्य मानुषं जन्म बहुदुःखसमाकुलम् ॥&lt;br&gt;&#xA;अचिरेण तु कालेन तस्मिन्नेव तु जन्मनि ॥ ३७ ॥&lt;br&gt;&#xA;मनुष्यैरपि निन्द्यं तद्वेतालत्वं प्रयास्यसि ॥&lt;br&gt;&#xA;मांसानि शोणितं चैव सर्वदा भक्षयिष्यसि ॥ ३८ ॥&lt;br&gt;&#xA;वेताला राक्षसप्राया बलाद्गृह्णन्ति योषितः ॥&lt;br&gt;&#xA;तस्मात्त्वं मानुषो भूत्वा वेतालत्वमवाप्स्यसि ॥ ३९?॥&lt;br&gt;&#xA;तव दुष्कर्मणो योऽसावनुमन्ता कनिष्ठकः ॥&lt;br&gt;&#xA;सुकर्ण इति विख्यातो भविता सोपि मानुषः ॥ 3.1.8.४० ॥&lt;br&gt;&#xA;किन्तु साक्षान्न कृतवान्यतोऽसावीदृशीं क्रियाम्॥&lt;br&gt;&#xA;तन्मानुषत्व मेवास्य वेतालत्वं तु नो भवेत् ॥ ४१ ॥&lt;br&gt;&#xA;विज्ञप्तिकौतुकाभिख्यं यदा विद्याधराधिपम् ॥&lt;br&gt;&#xA;द्रक्ष्यतेऽसौ कनिष्ठस्ते तदा शापाद्विमोक्ष्यते ॥ ४२ ॥&lt;br&gt;&#xA;ईदृशस्यतु यः कर्ता महापापस्य कर्मणः ॥&lt;br&gt;&#xA;स त्वं सम्प्राप्य मानुष्यं तस्मिन्नेव तु जन्मनि ॥ ४३ ॥&lt;br&gt;&#xA;वेतालजन्म सम्प्राप्य चिरं लोके चरिष्यसि ॥&lt;br&gt;&#xA;इत्युक्त्वा गालवः कन्यां गृहीत्वा मुनिभिः सह ॥ ४४ ॥&lt;br&gt;&#xA;विद्याधरसुतौ शप्त्वा स्वाश्रमं प्रति निर्ययौ ॥&lt;br&gt;&#xA;ततस्तस्मिन्महाभागे निर्याते मुनिपुङ्गवे ॥ ॥ ४५ ॥&lt;br&gt;&#xA;सुदर्शनसुकर्णाख्यौ विद्याधरपतेः सुतौ॥&lt;br&gt;&#xA;मुनिशापेन दुःखार्तौ चिन्तयामासतुर्भृशम् ॥ ४६ ॥&lt;br&gt;&#xA;कर्तव्यं तौ विनिश्चित्य सुदर्शनसुकर्णकौ ॥&lt;br&gt;&#xA;गोविन्दस्वामिनामानं यमुनातटवासिनम् ॥ ४७ ॥&lt;br&gt;&#xA;ब्राह्मणं शीलसम्पन्नं पितृत्वे परिकल्प्य तौ ॥&lt;br&gt;&#xA;परित्यज्य स्वकं रूपमजायेतां तदा त्मजौ ॥ ४८ ॥&lt;br&gt;&#xA;विजयाशोकदत्ताख्यौ तस्य पुत्रौबभूवतुः ॥&lt;br&gt;&#xA;सुतो विजयदत्ताख्यो ज्येष्ठो जज्ञे सुदर्शनः ॥ ४९ ॥&lt;br&gt;&#xA;अशोकदत्तनामा तु सुकर्णश्च कनिष्ठकः ॥&lt;br&gt;&#xA;विजयाशोकदत्तौ तु क्रमाद्यौवनमापतुः ॥ 3.1.8.५० ॥&lt;br&gt;&#xA;एतस्मिन्नेव कालेतु यमुनायास्तटे शुभे ॥&lt;br&gt;&#xA;अनावृष्ट्या तु दुर्भिक्षमभूद्द्वादशवार्षि कम् ॥ ५१ ॥&lt;br&gt;&#xA;गोविन्दस्वामिनामा तु ब्राह्मणो वेदपारगः ॥&lt;br&gt;&#xA;दुर्भिक्षोपहतां दृष्ट्वा तदानीं स निजां पुरीम् ॥ ५२ ॥&lt;br&gt;&#xA;प्रययौ काशनिगरं सपुत्रः सह भार्यया ॥&lt;br&gt;&#xA;स प्रयागं समासाद्य द्वं दृष्ट्वा महावटम्॥ ५३ ॥&lt;br&gt;&#xA;कपालमालाभरणं सोऽपश्यद्यतिनं पुरः ॥&lt;br&gt;&#xA;गोविन्दस्वामिनामा तु नमश्चक्रे स तं मुनिम् ॥ ५४ ॥&lt;br&gt;&#xA;सपुत्रस्य सभार्यस्य सोऽवादीदाशिषो मुनिः ॥&lt;br&gt;&#xA;इदं च वचनं प्राह गोविन्दस्वामिनं प्रति ॥ ५५ ॥&lt;br&gt;&#xA;ज्येष्ठेनानेन पुत्रेण साम्प्रतं ब्राह्मणोत्तम ॥&lt;br&gt;&#xA;क्षिप्रं विजयदत्तेन वियोगस्ते भविष्यति ॥ ५६ ॥&lt;br&gt;&#xA;इति तस्य वचः श्रुत्वा गोविन्दस्वामिनामकः ॥&lt;br&gt;&#xA;सूर्ये चास्तं गते तत्र सान्ध्यं कर्म समाप्य च ॥ ५७ ॥&lt;br&gt;&#xA;सभार्यः ससुतो विप्रः सुदूराध्वसमाकुलः ॥&lt;br&gt;&#xA;उवास तस्यां शर्वर्य्यां शून्ये वै देवतालये ॥ ५८ ॥&lt;br&gt;&#xA;तदा त्वशोकदत्तश्च ब्राह्मणी च समाकुलौ ॥&lt;br&gt;&#xA;वस्त्रेणास्तीर्य पृथिवीं रात्रौ निद्रां समापतुः ॥ ५९॥&lt;br&gt;&#xA;ततो विजयदत्तस्तु दूरमार्गविलङ्घनात् ॥&lt;br&gt;&#xA;बभूवात्यन्तमलसो भृशं शीतज्वरार्दितः ॥ 3.1.8.६० ॥&lt;br&gt;&#xA;गोविन्दस्वामिना पित्रा शीतवबाधानिवृत्तये ॥&lt;br&gt;&#xA;गाढमालिङ्ग्यमानोऽपि शीतबाधां न सोऽत्यजत् ॥ ६१ ॥&lt;br&gt;&#xA;बाधतेऽत्यर्थमधुना तात मां शीतलो ज्वरः ॥&lt;br&gt;&#xA;एतद्बाधानिवृत्त्यर्थं वह्निमानय मा चिरम् ॥ ६२ ॥&lt;br&gt;&#xA;इति पुत्रवचः श्रुत्वा सर्वत्राग्निं गवेषयन् ॥&lt;br&gt;&#xA;अलब्धवह्निः प्रोवाच पुन रभ्येत्य पुत्रकम् ॥ ६३ ॥&lt;br&gt;&#xA;न वह्निं पुत्र विन्दामि मार्गमाणोऽपि सर्वशः ॥&lt;br&gt;&#xA;रात्रिमध्ये तु सम्प्राप्ते द्वारेषु पिहितेषु च ॥ ६४ ॥&lt;br&gt;&#xA;निद्रापरवशाः पौरा नैव दास्यन्ति पावकम् ॥&lt;br&gt;&#xA;इत्थं विजयदत्तोऽसावुक्तः पित्रा ज्वरातुरः ॥ ६५ ॥&lt;br&gt;&#xA;ययाचे वह्निमेवासौ पितरं दीनया गिरा ॥&lt;br&gt;&#xA;शीतज्वरसमुद्भूतशीतबाधाप्रपीडितम् ॥ ६६ ॥&lt;br&gt;&#xA;हिमशीकरवान्वायुर्द्विगुणं बाधतेऽद्य माम् ॥&lt;br&gt;&#xA;वह्निर्न लब्ध इति वै मिथ्यैवोक्तं पितस्त्वया ॥ ६७ ॥&lt;br&gt;&#xA;दूरादेष पुरोभागे ज्वालामालासमाकुलः ॥&lt;br&gt;&#xA;शिखाभिर्लेलिहानोभ्रं दृश्यते पश्य पावकः ॥ ६८ ॥&lt;br&gt;&#xA;तं वह्निमानय क्षिप्रं तात शीतनिवृत्तये ॥&lt;br&gt;&#xA;इत्युक्तवन्तं तं पुत्रं स पिता प्रत्यभाषत ॥ ६९ ॥&lt;br&gt;&#xA;नानृतं वच्मि पुत्राद्य सत्यमेव ब्रवीम्यहम् ॥&lt;br&gt;&#xA;वह्निमान्योऽयमुद्देशो दूरादेव विलोक्यते ॥ 3.1.8.७० ॥&lt;br&gt;&#xA;पितृकाननदेशं तं पुत्र जानीहि साम्प्रतम् ॥&lt;br&gt;&#xA;यद्येषोभ्रंलिहज्वालः पुरस्ताज्ज्वलतेऽनलः ॥ ७१ ॥&lt;br&gt;&#xA;पुत्र वित्रासजनकं तं जानीहि चितानलम् ॥&lt;br&gt;&#xA;अमङ्गलो न सेव्योऽयं चिताग्निः स्पर्शदूषितः ॥ ७२ ॥&lt;br&gt;&#xA;तस्य चायुःक्षयं याति सेवते यश्चितानलम् ॥&lt;br&gt;&#xA;तस्मात्तवायुर्हानिर्मा भूयादिति मया सुत ॥ ७३ ॥&lt;br&gt;&#xA;अमङ्गलस्तथा स्पृश्यो नानीतोऽयं चितानलः ॥&lt;br&gt;&#xA;इत्युक्तवन्तं पितरं स दीनः प्रत्यभाषत ॥ ७४ ॥&lt;br&gt;&#xA;अयं शवानलो वा स्यादध्वरानल एव वा ॥&lt;br&gt;&#xA;सर्वथानीयतामेष नोचेन्मे मरणं भवेत् ॥ ७५ ॥&lt;br&gt;&#xA;पुत्रस्नेहाभिभूतोऽथ समाहर्तुं चितानलम् ॥&lt;br&gt;&#xA;गोविन्दस्वामिनामा तु श्मशानं शीघ्रमभ्यगात् ॥ ७६ ॥&lt;br&gt;&#xA;गोविन्दस्वामिनि गते समाहर्तुं चितानलम्॥&lt;br&gt;&#xA;तूर्णं विजयदत्तोऽपि तदा गच्छन्तमन्वयात् ॥ ७७ ॥&lt;br&gt;&#xA;सम्प्राप्य तापनिकटं विकीर्णास्थि चितानलम् ॥&lt;br&gt;&#xA;आलिङ्गन्निव सोद्वेगं शनैर्निर्वृतिमाप्तवान् ॥ ७९ ॥&lt;br&gt;&#xA;अथावादीत्स पितरं तदिदं परिवर्तुलम् ॥&lt;br&gt;&#xA;अतिदीप्तं विभात्यग्नौ किं रक्ताम्बुजसन्निभम् ॥७९ ॥&lt;br&gt;&#xA;इति तस्य वचः श्रुत्वा पुत्रस्य ब्राह्मणोत्तमः ॥&lt;br&gt;&#xA;निपुणं तं निरूप्यैतद्वचनं पुनरब्रवीत् ॥ 3.1.8.८० ॥&lt;br&gt;&#xA;॥ गोविन्दस्वाम्युवाच ॥ ॥&lt;br&gt;&#xA;एतत्कपालमनलज्वालावलयवर्तुलम् ॥&lt;br&gt;&#xA;वसाकीकसमांसाढ्यमेतद्रक्ताम्बुजोपमम् ॥ ८१ ॥&lt;br&gt;&#xA;द्विजस्य सूनुः श्रुत्वेति काष्ठाग्रेण जघान तत् ॥&lt;br&gt;&#xA;येन तत्स्फुटनोद्गीर्णवसासिक्तमुखोऽभवत् ॥ ८२ ॥&lt;br&gt;&#xA;कपालघट्टनाद्रक्तं यत्संसक्तं मुखे तदा ॥&lt;br&gt;&#xA;जिह्वया लेलिहानोऽसौ मुहुस्तद्रक्तमा स्वदत् ॥ ८३ ॥&lt;br&gt;&#xA;आस्वाद्यैवं समादाय तत्कपालं समाकुलः ॥&lt;br&gt;&#xA;पीत्वा वसां महाकायो बभूवातिभयङ्करः ॥ ८४ ॥&lt;br&gt;&#xA;सद्यो वेता लतां प्राप तीक्ष्णदंष्ट्रस्तदा निशि ॥&lt;br&gt;&#xA;तस्याट्टहासघोषेण दिशश्च प्रदिशस्तदा ॥ ८५ ॥&lt;br&gt;&#xA;द्यौरतरिक्षं भूमिश्च स्फुटिता इव सर्वशः ॥&lt;br&gt;&#xA;तस्मिन्वेगात्समाकृष्य पितरं हन्तुमुद्यते ॥ ८६ ॥&lt;br&gt;&#xA;मा कृथाः साहसमिति प्रादुरासीद्वचो दिवि ॥&lt;br&gt;&#xA;स दिव्यां गिरमाकर्ण्य वेतालोऽतिभयङ्करः ॥ ८७ ॥&lt;br&gt;&#xA;पितरं तं परित्यज्य महावेगसमन्वितः ॥&lt;br&gt;&#xA;तूर्णमाकाशमाविश्य प्रययावस्खलद्गतिः ॥८८॥&lt;br&gt;&#xA;स गत्वा दूरमध्वानं वेतालैः सह सङ्गतः ॥&lt;br&gt;&#xA;तमागतं समालोक्य वेतोलास्सर्व एव ते ॥ ८९ ॥&lt;br&gt;&#xA;कपालस्फोटनादेष वेतालत्वं यदाप्तवान् ॥&lt;br&gt;&#xA;कपालस्फोटनामानमाह्वयाञ्चक्रिरे ततः ॥3.1.8.९०॥&lt;br&gt;&#xA;ततः कपालस्फोटो ऽसौ वेतालैः सर्वतो वृतः॥&lt;br&gt;&#xA;नरास्थिभूषणाख्यस्य सद्यो वेतालभूपतेः ॥९१॥&lt;br&gt;&#xA;अन्तिकं सहसा प्राप महाबलसमन्वितः॥&lt;br&gt;&#xA;नरास्थिभूषणश्चैनं सेनाप तिमकल्पयत् ॥ ९२ ॥&lt;br&gt;&#xA;तं कदाचित्तु गन्धर्वश्चित्रसेनाभिधो बली ॥&lt;br&gt;&#xA;नरास्थिभूषणं सङ्ख्ये न्यवधीत्सोऽपि संस्थितः ॥ ९३॥&lt;br&gt;&#xA;नरास्थिभूषणे तस्मि न्गन्धर्वेण हते युधि ॥&lt;br&gt;&#xA;तदा कपालस्फोटोऽसौ तत्पदं समवाप्तवान् ॥ ९४ ॥&lt;br&gt;&#xA;विद्याधरेन्द्रस्य सुतः सुदर्शनो मनुष्यतां वै प्रथमं स गत्वा ॥&lt;br&gt;&#xA;वेतालतां प्राप्य महर्षिशापात्क्रमाच्च वेतालपतिर्बभूव ॥ ९५ ॥ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतु माहात्म्ये वेतालवरदतीर्थप्रशंसायां सुदर्शनवेतालत्वप्राप्तिवर्णनं नामाष्टमोऽध्यायः ॥ ८ ॥&lt;/p&gt;</description>
    </item>
    <item>
      <title>००९ सुदर्शनसुकर्णशापमोक्षणम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/009_sudarshanasukarNashApamoxaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/009_sudarshanasukarNashApamoxaNam/</guid>
      <description>&lt;p&gt;ततः स विप्रः प्रत्यूषे पुत्रशोकेन पीडितः ॥&lt;br&gt;&#xA;अशोक दत्तसंयुक्तो भार्यया विललाप ह ॥ १ ॥&lt;br&gt;&#xA;विलपन्तं समालोक्य गोविन्दस्वामिनं द्विजाः ॥&lt;br&gt;&#xA;वणिक्समुद्रदत्ताख्यः समानिन्ये निजं गृहम् ॥ २ ॥&lt;br&gt;&#xA;समानीय समाश्वास्य दयायुक्तो वणिग्वरः ॥&lt;br&gt;&#xA;स्वधनानां हि सर्वेषां रक्षितारमकल्पयत् ॥ ३ ॥&lt;br&gt;&#xA;स्मरन्महायतिवचः पुत्रदर्शनलालसः ॥&lt;br&gt;&#xA;स तस्थौ वणिजो गेहे पुत्रभार्यासमन्वितः ॥ ४ ॥&lt;br&gt;&#xA;अशोकदत्तनामा तु द्वितीयो विप्रनन्दनः ॥&lt;br&gt;&#xA;शस्त्रे चैव तथा शास्त्रे बभूवातिविचक्षणः ॥ ५ ॥&lt;br&gt;&#xA;तथान्यास्वपि विद्यासु नास्ति तत्सदृशो भुवि ॥&lt;br&gt;&#xA;कृतविद्यो द्विजसुतः प्रख्यातो नगरेऽभवत् ॥ ६ ॥&lt;br&gt;&#xA;अत्रान्तरे नरपतिं प्रतापमुकुटाभिधम् ॥&lt;br&gt;&#xA;काशीदेशाधिपो मल्लः कश्चिदभ्याययौ बली ॥ ७ ॥&lt;br&gt;&#xA;प्रतापमुकुटो राजा मल्लस्यास्य जयाय सः ॥&lt;br&gt;&#xA;बलिनं द्विजपुत्रं तमाह्वयामास भृत्यकैः ॥ ८ ॥&lt;br&gt;&#xA;तमागतं समालोक्य प्रतापमुकुटोऽब्रवीत् ॥&lt;br&gt;&#xA;अशोकदत्त सहसा मल्लमेनं बलोत्कटम् ॥ ९ ॥&lt;br&gt;&#xA;दुर्जयं जहि सङ्ग्रामे त्वं वै वलवतां वरः ॥&lt;br&gt;&#xA;दाक्षिणात्यमहामल्लपतावस्मिञ्जिते त्वया ॥ 3.1.9.१० ॥&lt;br&gt;&#xA;यदिष्टं तव तत्सर्वं दास्याम्यहं न संशयः ॥&lt;br&gt;&#xA;इति तस्य वचः श्रुत्वा वलवान्द्विजनन्दनः ॥ ११ ॥&lt;br&gt;&#xA;दाक्षिणात्यमहामल्लनृपतिं समताडयत् ॥&lt;br&gt;&#xA;ताडितो द्विजपुत्रेण मल्लः स बलिना बली ॥ १२ ॥&lt;br&gt;&#xA;सद्यो विवृत्तनयनः परासुर्न्यपतद्भुवि ॥&lt;br&gt;&#xA;द्विज पुत्रस्य तत्कर्म देवैरपि सुदुष्करम् ॥ १३ ॥&lt;br&gt;&#xA;प्रतापमुकुटो दृष्ट्वा प्रसन्नहृदयोऽभवत् ॥&lt;br&gt;&#xA;दत्त्वा वहुधनान्ग्रामान्समीपेऽस्थापयत्तदा ॥ १४ ॥&lt;br&gt;&#xA;स कदाचिन्महाराज सहितो द्विजसूनुना ॥&lt;br&gt;&#xA;सन्ध्यायां विजने देशे चचार तुरगेण वै ॥ १५ ॥&lt;br&gt;&#xA;द्विजसूनुसखस्तत्र दीनां वाणीमथाशृणोत् ॥&lt;br&gt;&#xA;राजन्नल्पापराधोऽहं शत्रुप्रेरणयासकृत् ॥ १६ ॥&lt;br&gt;&#xA;दण्डपालेन निहितः शूले निर्घृणचेतसा ॥&lt;br&gt;&#xA;दिनमद्य चतुर्थं मे शूलस्थस्यैव जीवतः ॥ १७ ॥&lt;br&gt;&#xA;प्राणाः सुखेन निर्यान्ति न हि दुष्कृतकर्मणाम् ॥&lt;br&gt;&#xA;भृशं मां बाधते तृष्णा तां निवारय भूपते ॥१८ ॥&lt;br&gt;&#xA;इति दीनां समाकर्ण्य वाचं राजा द्विजा त्मजम् ॥&lt;br&gt;&#xA;अशोकदत्तनामानं धैर्यवन्तमभाषत ॥ १९ ॥&lt;br&gt;&#xA;अस्मै निरपराधाय शूलप्रोताय जन्तवे ॥&lt;br&gt;&#xA;तृष्णार्दिताय दातव्यं द्विजसूनो त्वया जलम् ॥ ॥ 3.1.9.२० ॥&lt;br&gt;&#xA;इत्यादिष्टो नरेन्द्रेण सहसा द्विजनन्दनः ॥&lt;br&gt;&#xA;जलपूर्णं समादाय कलशं वेगवान्ययौ ॥ २१ ॥&lt;br&gt;&#xA;तच्छ्मशानं समासाद्य भूतवेतालसङ्कुलम् ॥&lt;br&gt;&#xA;शूलप्रोताय वै तस्मै जलं दातुं समुत्सुकः ॥ २२ ॥&lt;br&gt;&#xA;ददर्शाथ स्थितां नारीं नवयौवनशालिनीम् ॥&lt;br&gt;&#xA;उदैक्षत महाकान्तिं मूर्तामिव रतिं द्विजः ॥ ॥ २३ ॥&lt;br&gt;&#xA;तामालोक्य ततः प्राह धैर्यवान्द्विजनन्दनः ॥&lt;br&gt;&#xA;कासि भद्रे वरारोहे श्मशाने विजने स्थिता ॥ २४ ॥&lt;br&gt;&#xA;अस्याधस्तात्किमर्थं त्वं शूलप्रोतस्य तिष्ठसि ॥&lt;br&gt;&#xA;इति तस्य वचः श्रुत्वा सा प्राह रुचिरानना ॥ २५ ॥&lt;br&gt;&#xA;पुरुषो वल्लभोऽयं मे शूले राज्ञा समर्पितः ॥&lt;br&gt;&#xA;धनं यथा च कृपणः पश्य प्राणान्न मुञ्चति ॥ २६ ॥&lt;br&gt;&#xA;आसन्नमरणं चैनमनुयातुमिह स्थिता ॥&lt;br&gt;&#xA;तृषितो याचते वारि मामयं व्यथते मुहुः ॥ २७ ॥&lt;br&gt;&#xA;शूलप्रोतो द्धतग्रीवं मुमूर्षुं प्राणनायकम्॥&lt;br&gt;&#xA;नास्मि पाययितुं शक्ता जलमेनमधःस्थिता॥२८॥&lt;br&gt;&#xA;अशोकदत्तस्तच्छ्रुत्वा करुणावरुणालयः ॥&lt;br&gt;&#xA;तत्कालसदृशं वाक्यं तां वधूमब्रवीत्तदा ॥२९॥&lt;br&gt;&#xA;॥ अशोकदत्त उवाच ॥ ॥&lt;br&gt;&#xA;मातर्मत्स्कन्धमारुह्य देह्यस्मै शीतलं जलम्॥&lt;br&gt;&#xA;सा तथेति तमाभाष्य तरुणी त्वरयान्विता॥3.1.9.३०॥&lt;br&gt;&#xA;आनम्रवपुषस्तस्य स्कन्धं पद्भ्यां रुरोह वै ॥&lt;br&gt;&#xA;द्विजसूनुर्ददर्शाथ शोणितं नूतनं पतत्॥३१॥&lt;br&gt;&#xA;किमेतदिति सोपश्यदुन्नम्य सहसा मुखम् ॥&lt;br&gt;&#xA;भक्ष्यमाणं तया तत्स विज्ञाय द्विजनन्दनः॥३२॥&lt;br&gt;&#xA;अशोकदत्तो जग्राह तस्याः पादं सनूपुरम्॥&lt;br&gt;&#xA;ततोऽगान्नूपुरं त्यक्त्वा बद्धरत्नं विहाय तत्॥३३॥&lt;br&gt;&#xA;प्रत्युप्तानेकरत्नाढ्यं तदादायच नूपुरम्॥&lt;br&gt;&#xA;अशोकदत्तः प्रययौ तच्छ्मशानान्नृपान्तिकम्॥३४॥&lt;br&gt;&#xA;स्मशानवृत्तं तत्सर्वं स नृपाय निवेद्य वै॥&lt;br&gt;&#xA;महार्घ्यरत्नप्रत्युप्तं नूपुरं च ददौ तदा ॥३५॥&lt;br&gt;&#xA;ज्ञात्वा तद्वीरचरितं वीरैरन्यैः सुदुष्करम्॥&lt;br&gt;&#xA;ददौ मदनलेखाख्यां सुतां तस्मै महीपतिः॥३६॥&lt;br&gt;&#xA;कदाचिदथ ताद्दिव्यं नूपुरं वीक्ष्य भूपतिः॥&lt;br&gt;&#xA;अस्य नूपुरवर्यस्य तुल्यं वै नूपुरान्तरम्॥ ३७ ॥&lt;br&gt;&#xA;कुतो वा लभ्यत इति सादरं समचिन्तयत् ॥&lt;br&gt;&#xA;अशोकदत्तस्तु तदा विज्ञाय नृपकाङ्क्षितम् ॥ ३८ ॥&lt;br&gt;&#xA;नृपुरान्तरसि द्ध्यर्थं चिन्तयामास चेतसा ॥&lt;br&gt;&#xA;श्मशाने नूपुरमिदं यतः प्राप्तं मया पुरा ॥३९॥&lt;br&gt;&#xA;तां नूपुरान्तरप्राप्त्यै कुत्र द्रक्ष्यामि साम्प्रतम् ॥&lt;br&gt;&#xA;इत्थं वितर्क्य बहुधा नि श्चिकाय महामतिः॥3.1.9.४०॥&lt;br&gt;&#xA;विक्रेष्यामि महामांसं समेत्य पितृकाननम्॥&lt;br&gt;&#xA;तत्र राक्षसवेतालपिशाचादिषु सर्वशः॥४१॥&lt;br&gt;&#xA;मन्त्रैराहूयमानेषु साप्यायास्य ति राक्षसी ॥&lt;br&gt;&#xA;तामागतां बलाद्गृह्य तद्ग्रहीष्यामि नूपुरम्॥४२॥&lt;br&gt;&#xA;राक्षसानां सहस्रं वा पिशाचानां तथायुतम् ॥&lt;br&gt;&#xA;वेतालानां तथा कोटिर्न लक्ष्यं बलिनो मम ॥४३॥&lt;br&gt;&#xA;इति निश्चित्य मनसा श्मशानं सहसा ययौ ॥&lt;br&gt;&#xA;विक्रीणानो महामांसं मन्त्रैराहूय राक्षसान् ॥४४॥&lt;br&gt;&#xA;गृहाणेत्युच्चया वाचा चचार श्रावयन्दि शः ॥&lt;br&gt;&#xA;विक्रीयते महामांसं गृह्यताङ्गृह्यतामिति ॥ ४५ ॥&lt;br&gt;&#xA;तत्र राक्षसवेतालाः कङ्कालाश्च पिशाचकाः ॥&lt;br&gt;&#xA;अन्ये च भूतनिवहाः समाजग्मुः प्रहर्षिताः ॥ ॥ ४६ ॥&lt;br&gt;&#xA;भक्षयिष्यामहे सर्वे मांसमिष्टतमं त्विति ॥&lt;br&gt;&#xA;तत्रागच्छत्सु सर्वेषु रक्षःकन्यासमावृता ॥ ४७ ॥&lt;br&gt;&#xA;आययौ राक्षसी सापि मांसभक्षणलालसा ॥&lt;br&gt;&#xA;गवेषयंस्तदा विप्रस्तां समुद्वीक्ष्य राक्षसीम्॥ ४८ ॥&lt;br&gt;&#xA;सेयं दृष्टा पुरेत्येष प्रत्यभिज्ञानमाप्तवान् ॥&lt;br&gt;&#xA;तामाह द्विजपुत्रोऽन्यद्देहि मे नूपुरं त्विति ॥ ४९ ॥&lt;br&gt;&#xA;सा तस्य वचनं श्रुत्वा प्रीता वाक्यमथाऽब्रवीत् ॥&lt;br&gt;&#xA;ममैव च त्वया नीतं पुरा वीरेन्द्र नूपुरम् ॥ 3.1.9.५० ॥&lt;br&gt;&#xA;गृहाण रत्नरुचिरं द्वितीयमपि नूपुरम् ॥&lt;br&gt;&#xA;इत्युक्त्वा नूपुरं तस्मै स्वसुतां च ददौ प्रियाम्॥ ५१ ॥&lt;br&gt;&#xA;विद्युत्केश्या तदा दत्तां प्रियां विद्युत्प्रभाभिधाम् ॥&lt;br&gt;&#xA;विप्रः सम्प्राप्य मुमुदे रूपयौवनशालि नीम् ॥ ५२ ॥&lt;br&gt;&#xA;विद्युत्केशी तु जामात्रे हेमाब्जमपि सा ददौ ॥&lt;br&gt;&#xA;विद्युत्प्रभां नूपुरं च हेमाब्जमपिलभ्य सः ॥ ५३ ॥&lt;br&gt;&#xA;श्वश्रूमाभाष्य सहसा पुनः प्रायान्नृपान्तिकम्॥&lt;br&gt;&#xA;ततः प्रतापमुकुटो नूपुरप्राप्तिनन्दितः ॥ ५४ ॥&lt;br&gt;&#xA;शौर्यधैर्यसमायुक्तं प्रशशम्स द्विजात्मजम्॥&lt;br&gt;&#xA;अथ विद्युत्प्रभां विप्रः सोऽब्रवीद्रहसि प्रियाम्॥५५॥&lt;br&gt;&#xA;मात्रा तव कुतो लब्धमेतद्धेमाम्बुज प्रिये॥&lt;br&gt;&#xA;एतत्तुल्यानि चान्यानि यतः प्राप्स्ये वरानने॥५६॥&lt;br&gt;&#xA;द्विजात्मजं ततः प्राह पतिं विद्युत्प्रभा रहः ॥&lt;br&gt;&#xA;प्रभो कपालविस्फोटनाम्नो वेतालभूपतेः ॥ ५७ ॥&lt;br&gt;&#xA;अस्ति दिव्यं सरः किञ्चिद्धेमाम्बुजपरिष्कृतम् ॥&lt;br&gt;&#xA;तव श्वश्र्वा जलक्रीडां वितन्वं त्येदमाहृतम् ॥ ५८ ॥&lt;br&gt;&#xA;इति श्रुत्वा वचस्तत्र मां नयेति जगाद सः ॥&lt;br&gt;&#xA;ततः सा सहसा विप्रं निन्ये तत्काञ्चनं सरः ॥ ५९ ॥&lt;br&gt;&#xA;ततः स हेमपद्मानामाजिहीर्षुर्द्विजात्मजः ॥&lt;br&gt;&#xA;तद्विप्रकारिणः सर्वान्वेतालादींस्ततोऽवधीत् ॥ 3.1.9.६० ॥&lt;br&gt;&#xA;स्वयं कपालविस्फोटं निहताशेषसैनिकम् ॥&lt;br&gt;&#xA;ददर्श वेतालपतिं तं च हन्तुं प्रचक्रमे ॥ ६१ ॥&lt;br&gt;&#xA;अत्रान्तरे महातेजा नाम्ना विज्ञप्तिकौतुकः ॥&lt;br&gt;&#xA;विद्याधरपतिः प्राप्य विमानेनैनमब्रवीत् ॥ ६२ ॥&lt;br&gt;&#xA;अशोकदत्तं विप्रेन्द्र साहसं मा कृथा इति ॥&lt;br&gt;&#xA;तदाकर्ण्य द्विजसुतो विमानवरसंस्थितम् ॥६३॥&lt;br&gt;&#xA;ददर्श प्रभया युक्तं विद्याधरपतिं दिवि ॥&lt;br&gt;&#xA;तस्य दर्शनमात्रेण शापामुक्तो द्विजा त्मजः ॥ ६४ ॥&lt;br&gt;&#xA;सन्त्यज्य मानुषं रूपं दिव्यं रूपमवाप्तवान् ॥&lt;br&gt;&#xA;विमानवरमारूढं दिव्याभरणभूषितम् ॥ ६५ ॥&lt;br&gt;&#xA;शापान्मुक्तं सुकर्णं तं प्राह विज्ञप्ति कौतुकः ॥&lt;br&gt;&#xA;अयं सुकर्ण ते भ्राता गालवस्य महामुनेः ॥ ६६ ॥&lt;br&gt;&#xA;शापाद्वेतालतां प्राप तत्कन्यास्पर्शपातकी ॥&lt;br&gt;&#xA;त्वं च शप्तः पुरा तेन तत्पापस्यानु मोदकः ॥ ६७ ॥&lt;br&gt;&#xA;तवायमल्पपापस्य शापो मद्दर्शनावधिः ॥&lt;br&gt;&#xA;कल्पिस्ततेन मुनिना शापान्तो नास्य कल्पितः ॥ ६८॥&lt;br&gt;&#xA;तदेहि मुक्तशापोसि सुकर्ण स्वर्गमारुह ॥&lt;br&gt;&#xA;ततः सुकर्णस्तं प्राह विद्याधरकुलाधिपम् ॥ ६९ ॥&lt;br&gt;&#xA;विद्याधरपते भ्रात्रा विना ज्येष्ठेन साम्प्रतम् ॥&lt;br&gt;&#xA;सर्वभोगयुतं स्वर्गं नैव गन्तुं समुत्सहे ॥ 3.1.9.७० ॥&lt;br&gt;&#xA;शापस्यान्तो यथा भूयान्मम भ्रातुस्तथा वद ॥&lt;br&gt;&#xA;तमुवाच महातेजास्तथा विज्ञप्तिकौतुकः ॥ ७१ ॥&lt;br&gt;&#xA;दुर्निवारमिमं शापमन्यः को वा निवारयेत् ॥&lt;br&gt;&#xA;किं तु गुह्यतमं किञ्चित्तव वक्ष्यामि साम्प्रतम्॥७२॥&lt;br&gt;&#xA;ब्रह्मणा सनकादिभ्यो मुनिभ्यः कथितं पुरा॥&lt;br&gt;&#xA;सर्वतीर्थाश्रये पुण्ये दक्षिणस्यो दधेस्तटे॥७३॥&lt;br&gt;&#xA;चक्रतीर्थसमीपे तु तीर्थमस्तिमहत्तरम्॥&lt;br&gt;&#xA;महापातकसङ्घाश्च यस्य दर्शनमात्रतः॥७४॥&lt;br&gt;&#xA;नश्यन्ति तत्क्षणादेव न जाने स्नानजं फलम्॥&lt;br&gt;&#xA;तत्र गत्वा तव ज्येष्ठो यदि स्नायान्महत्तरे ॥७५॥&lt;br&gt;&#xA;वेतालत्वं त्यजेन्नूनं तदा गालवशापजम्॥&lt;br&gt;&#xA;सुकर्णस्तद्वचः श्रुत्वा भ्रात्रा वेतालरूपिणा ॥७६॥&lt;br&gt;&#xA;सहितः सहसा प्रायाद्दक्षिणस्योदधेस्तटम् ॥&lt;br&gt;&#xA;दक्षिणं चक्रतीर्थाख्यादुत्तरं गन्धमादनात् ॥ ७७ ॥&lt;br&gt;&#xA;ब्रह्मणा सनकादिभ्यः कथितं तीर्थमभ्यगात् ॥&lt;br&gt;&#xA;तत्तीर्थकूलमासाद्य भ्रातरं चेदमब्रवीत् ॥ ७८ ॥&lt;br&gt;&#xA;भ्रातर्गालवशापस्य घोरस्यास्य निवृत्तये ॥&lt;br&gt;&#xA;तीर्थेऽस्मिन्नचिरात्स्नाहि सर्वतीर्थोत्तमोत्तमे ॥ ७९ ॥&lt;br&gt;&#xA;तस्मिन्न वसरे विप्रास्तस्य तीर्थस्य शीकराः ॥&lt;br&gt;&#xA;न्यपतंस्तस्य गात्रेषु वायुना वै समाहृताः ॥ 3.1.9.८० ॥&lt;br&gt;&#xA;स तच्छीकरसंस्पर्शात्त्यक्त्वा वेतालतां तदा ॥&lt;br&gt;&#xA;तदेव मानुषं भावं द्विजपुत्रत्वमाप्तवान्॥ ८१ ॥&lt;br&gt;&#xA;ततः सङ्कल्प्य सहसा तस्मिंस्तीर्थोत्तमोत्तमे ॥&lt;br&gt;&#xA;मनुष्यत्वनिवृत्त्यर्थं निममज्ज द्विजात्मजः ॥ ८२ ॥&lt;br&gt;&#xA;उत्तिष्ठन्नेव सहसा दिव्यं रूपमवाप्तवान् ॥&lt;br&gt;&#xA;विमानवरमारूढो देवस्त्रीपरिवारितः ॥ ८३ ॥&lt;br&gt;&#xA;सर्वाभरणसंयुक्तः सह भ्रात्रा सुदर्शनः ॥&lt;br&gt;&#xA;श्लाघमानश्च तत्तीर्थं नमस्कत्य पुनःपुनः ॥ ८४ ॥&lt;br&gt;&#xA;विज्ञप्तिकौतुकं चापि पुरस्कृत्य दिवं ययौ ॥&lt;br&gt;&#xA;तदाप्रभृति तत्तीर्थं वेतालवरदाभिधम्॥ ८५ ॥&lt;br&gt;&#xA;वेतालत्वं विनष्टं यच्छीकरस्पर्शमात्रतः ॥&lt;br&gt;&#xA;य इदं तीर्थमासाद्य चक्रतीर्थस्य दक्षिणे ॥ ८६ ॥&lt;br&gt;&#xA;स्नानं कदाचित्कुर्वन्ति जीवन्मुक्ता भवन्ति ते॥&lt;br&gt;&#xA;एतत्तीर्थसमं पुण्यं न भूतं न भविष्यति ॥ ८७ ॥&lt;br&gt;&#xA;घोरां वेतालतां त्यक्त्वा दिव्यतां स यदाप्तवान् ॥ ८८ ॥&lt;br&gt;&#xA;अत्र सङ्कल्प्य च स्नात्वा वेतालवरदे शुभे ॥&lt;br&gt;&#xA;पितृभ्यः पिण्डदानं च कुर्याद्वै नियमान्वितः ॥ ८९ ॥&lt;br&gt;&#xA;एवं वः कथितं विप्रास्तस्य तीर्थस्य वैभवम् ॥&lt;br&gt;&#xA;वेतालवरदाभिख्या यथा चास्य समागता ॥। ॥ 3.1.9.९० ॥&lt;br&gt;&#xA;यः पठेदिममध्यायं शृणुयाद्वा स मुच्यते ॥ ९१ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये वेतालवरदतीर्थप्रशंसायां सुदर्शनसुकर्णशापमोक्षणन्नाम नवमोऽध्यायः ॥ ९ ॥&lt;/p&gt;</description>
    </item>
    <item>
      <title>०१० पापविनाशप्रभावकथनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/010_pApavinAshaprabhAvakathanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/010_pApavinAshaprabhAvakathanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;वेतालवरदे तीर्थे नरः स्नात्वा द्विजोत्तमाः ॥&lt;br&gt;&#xA;ततः शनैःशनैर्गच्छेद्गन्धमादनपर्वतम् ॥ १ ॥&lt;br&gt;&#xA;योंऽबुधौ सेतुरूपेण वर्तते गन्धमादनः ॥&lt;br&gt;&#xA;स मार्गो ब्रह्मलोकस्य विश्वकर्त्रा विनिर्मितः ॥ २ ॥&lt;br&gt;&#xA;लक्षकोटिसहस्राणि सरांसि सरितस्तथा ॥&lt;br&gt;&#xA;समुद्राश्च महापुण्या वनान्यप्याश्रमाणि च ॥ ३ ॥&lt;br&gt;&#xA;पुण्यानि क्षेत्रजातानि वेदारण्या दिकानि च ॥&lt;br&gt;&#xA;मुनयश्च वसिष्ठाद्या सिद्धचारणकिन्नराः ॥ ४ ॥&lt;br&gt;&#xA;लक्ष्म्या सह धरण्या च भगवान्मधुसूदनः ॥&lt;br&gt;&#xA;सावित्र्या च सरस्वत्या सहैव चतु राननः ॥ ५ ॥&lt;br&gt;&#xA;हेरम्बः षण्मुखश्चैव देवाश्चेन्द्रपुरोगमाः ॥&lt;br&gt;&#xA;आदित्यादिग्रहाश्चैव तथाष्टौ वसवो द्विजाः ॥ ६ ॥&lt;br&gt;&#xA;पितरोलोकपालाश्च तथान्ये देवता गणाः ॥&lt;br&gt;&#xA;महापातकसङ्घानां नाशने लोकपावने ॥ ७ ॥&lt;br&gt;&#xA;दिवानिशं वसन्त्यत्र पर्वते गन्धमादने ॥&lt;br&gt;&#xA;अत्र गौरी सदा तुष्टा हरेण सह वर्तते ॥ ॥&lt;br&gt;&#xA;अत्र किन्नरकान्तानां क्रीडा जागर्ति नित्यशः ॥&lt;br&gt;&#xA;तस्य दर्शनमात्रेण बुद्धिसौख्यं नृणां भवेत् ॥ ९ ॥&lt;br&gt;&#xA;तन्मूर्धनि कृतावासाः सिद्धचारणयोषितः ॥&lt;br&gt;&#xA;पूजयन्ति सदा कालं शङ्करं गिरिजापतिम् ॥ 3.1.10.१० ॥&lt;br&gt;&#xA;कोटयो ब्रह्महत्यानामगम्यागमकोटयः ॥&lt;br&gt;&#xA;अङ्गलग्नैर्विनश्यन्ति गन्धमादनमारुतैः ॥ ११ ॥&lt;br&gt;&#xA;असावुल्लोलकल्लोले तिष्ठन्मध्ये महाम्बुधौ ॥&lt;br&gt;&#xA;आसीन्मुनिगणैः सेव्यः पुरा वै गन्धमादनः ॥ १२ ॥&lt;br&gt;&#xA;ततो नलेन सेतौ तु बद्धे तन्मध्यगोचरः ॥&lt;br&gt;&#xA;रामाज्ञयाखिलैः सेव्यो बभूव मनुजैरपि ॥ १३ ॥&lt;br&gt;&#xA;सेतुरूपं गिरिं तं तु प्रार्थयेद्गन्धमादनम् ॥&lt;br&gt;&#xA;क्षमाधर महापुण्य सर्वदेवनमस्कृत ॥ १४ ॥&lt;br&gt;&#xA;विष्ण्वा दयोऽपि ये देवास्सेवन्ते श्रद्धया सह ॥&lt;br&gt;&#xA;तं भवन्तमहं पद्भ्यामाक्रमामि नगोत्तम ॥ १५ ॥&lt;br&gt;&#xA;क्षमस्व पादघातं मे दयया पापचेतसः ॥&lt;br&gt;&#xA;त्वन्मूर्द्धनि कृतावासं शङ्करं दर्शयस्व मे ॥ १६ ॥&lt;br&gt;&#xA;प्रार्थयित्वा नरस्त्वेवं सेतुरूपं नगोत्तमम् ॥&lt;br&gt;&#xA;ततो मृदुपदं गच्छेत्पावनं गन्धमादनम् ॥ १७ ॥&lt;br&gt;&#xA;अब्धौ तत्र नरः स्नात्वा पर्वते गन्धमादने ॥&lt;br&gt;&#xA;पिण्डदानं ततः कुर्यादपि सर्षपमात्रकम् ॥ १८ ॥&lt;br&gt;&#xA;तृप्तिं प्रयान्ति पितरस्तस्य यावद्युगक्षयः ॥&lt;br&gt;&#xA;शमीदलसमानान्वा दद्यात्पिण्डान्पितॄन्प्रति ॥ १९॥&lt;br&gt;&#xA;स्वर्गस्था मोक्षमायान्ति स्वर्गं नरकवासिनः ॥&lt;br&gt;&#xA;ततस्तस्योपरि महातीर्थं लोकेषु विश्रुतम् ॥3.1.10.२॥।&lt;br&gt;&#xA;सर्वतीर्थोत्तमं पुण्यं नाम्ना पापविनाशनम् ॥&lt;br&gt;&#xA;अस्ति पुण्यतमं विप्राः पवित्रे गन्धमादने ॥२१॥&lt;br&gt;&#xA;यस्य संस्मरणादेव गर्भवासो न विद्यते ॥&lt;br&gt;&#xA;तत्प्राप्य तु नरः स्नायात्स्वदे हमलनाशनम् ॥&lt;br&gt;&#xA;तत्र स्नानान्नरो याति वैकुण्ठं नात्र संशयः ॥२२॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;सूत पापविनाशाख्य तीर्थस्य ब्रूहि वैभवम् ॥&lt;br&gt;&#xA;व्यासेन बोधितस्त्वं हि वेत्सि सर्वं महामुने॥२३॥&lt;br&gt;&#xA;॥श्रीसूत उवाच॥ ॥&lt;br&gt;&#xA;ब्रह्माश्रमपदे वृत्तां पार्श्वे हिमवतः शुभे॥&lt;br&gt;&#xA;वक्ष्यामि ब्राह्मणश्रेष्ठा युष्माकं तु कथां शुभाम्॥२४॥&lt;br&gt;&#xA;अस्याश्रमपदं पुण्यं ब्रह्माश्रमपदे शुभे ॥&lt;br&gt;&#xA;नानावृक्षगणाकीर्णं पार्श्वे हिमवतः शुभे ॥ २५ ॥&lt;br&gt;&#xA;वहुगुल्मलताकीर्णं मृगद्विपनिषेवितम् ॥&lt;br&gt;&#xA;सिद्धचारणसङ्घुष्टं रम्यं पुष्पितकाननम् ॥ २६ ॥&lt;br&gt;&#xA;वृतिभिर्बहुभिः कीर्णं तापसैरुशोभितम् ॥&lt;br&gt;&#xA;ब्राह्मणैश्च महाभागैः सूर्यज्वलनसन्निभैः ॥ २७ ॥&lt;br&gt;&#xA;नियमव्रतसं पन्नैः समाकीर्णं तपस्विभिः ॥&lt;br&gt;&#xA;दीक्षितैर्यागहेतोश्च यताहारैः कृतात्मभिः ॥ २८ ॥&lt;br&gt;&#xA;वेदाध्ययनसम्पन्नैर्वैदिकैः परिवेष्टितम् ॥&lt;br&gt;&#xA;वर्णिभिश्च गृहस्थैश्च वानप्रस्थैश्च भिक्षुभिः ॥ २९ ॥&lt;br&gt;&#xA;स्वाश्रमाचारनिरतैः स्ववर्णोक्तविधायिभिः ॥&lt;br&gt;&#xA;वालखिल्यैश्च मुनिभिः सम्प्राप्तैश्च मरीचिभिः ॥ 3.1.10.३० ॥&lt;br&gt;&#xA;तत्राश्रमे पुरा कश्चिच्छूद्रो दृढमतिर्द्विजाः ॥&lt;br&gt;&#xA;साहसी ब्राह्मणाभ्याशमाजगाम मुदान्वितः ॥ ३१ ॥&lt;br&gt;&#xA;आगतो ह्याश्रमपदं पूजितश्च तपस्विभिः ॥&lt;br&gt;&#xA;नाम्ना दृढमतिः शूद्रः साष्टाङ्गं प्रणनाम वै ॥ ३२ ॥&lt;br&gt;&#xA;तान्स दृष्ट्वा मुनिगणान्देवकल्पान्महौजसः ॥&lt;br&gt;&#xA;कुर्वतो विविधान्यज्ञान्सम्प्रहृष्य स शूद्रकः ॥ ३३ ॥&lt;br&gt;&#xA;अथास्य बुद्धिरभवत्तपःकर्तुमनुत्तमम् ॥&lt;br&gt;&#xA;ततोऽब्रवीत्कुलपतिं मुनिमागत्य तापसम् ॥ ३४ ॥&lt;br&gt;&#xA;॥ दृढमतिरुवाच ॥ ॥&lt;br&gt;&#xA;तपोधन नमस्तेऽस्तु रक्ष मां करुणानिधे ॥&lt;br&gt;&#xA;तव प्रसादादिच्छामि धर्मं चर्तुं द्विजर्षभ ॥ ३५ ॥&lt;br&gt;&#xA;तस्मादभिगतं मां त्वं यागे दीक्षय सुव्रत ॥&lt;br&gt;&#xA;ब्रह्मन्नवरवर्णोऽहं शूद्रो जात्यास्मि सत्तम ॥ ३६ ॥&lt;br&gt;&#xA;शुश्रूषां कर्तुमिच्छामि प्रपन्नाय प्रसीद मे ॥&lt;br&gt;&#xA;एवमुक्ते तु शूद्रेण तमाह ब्राह्मणस्तदा ॥ ३७ ॥&lt;br&gt;&#xA;॥ कुलपतिरुवाच ॥&lt;br&gt;&#xA;यागे दीक्षयितुं शक्यो न शूद्रो हीनजन्मभाक् ॥&lt;br&gt;&#xA;श्रूयतां यदि ते बुद्धिः शुश्रूषानिरतो भव ॥ ३८ ॥&lt;br&gt;&#xA;उपदेशो न कर्तव्यो जातिहीनस्य कर्हिचित् ॥&lt;br&gt;&#xA;उपदेशे महान्दोष उपाध्यायस्य विद्यते ॥ ३९ ॥&lt;br&gt;&#xA;नाध्यापयेद्बुधः शूद्रं तथा नैव च याजयेत् ॥&lt;br&gt;&#xA;न पाठयेत्तथा शूद्रं शास्त्रं व्याकरणादिकम् ॥ 3.1.10.४० ॥&lt;br&gt;&#xA;काव्यं वा नाटकं वापि तथालङ्कारमेव च ॥&lt;br&gt;&#xA;पुराणमितिहासं च शूद्रं नैव तु पाठयेत् ॥ ४१ ॥&lt;br&gt;&#xA;यदि चोपदिशेद्विप्रः शूद्रं चैतानि कर्हिचित् ॥&lt;br&gt;&#xA;त्यजेयुर्ब्राह्मणा विप्रं तं ग्रामाद्ब्रह्मसङ्कुलात् ॥ ४२ ॥&lt;br&gt;&#xA;शूद्राय चोपदेष्टारं द्विजं चण्डालवत्त्यजेत् ॥&lt;br&gt;&#xA;शूद्रं चाक्षरसंयुक्तं दूरतः परिवर्जयेत् ॥४३ ॥&lt;br&gt;&#xA;अतः शुश्रूष भद्रं ते ब्राह्मणाञ्छ्रद्धया सह॥&lt;br&gt;&#xA;शूद्रस्य द्विजशुश्रूषा मन्वादिभिरुदीरिता॥४४॥&lt;br&gt;&#xA;नहि नैसर्गिकं कर्म परित्यक्तुं त्वमर्हसि ॥&lt;br&gt;&#xA;एवमुक्तस्तु मुनिना स शूद्रोऽचिन्तयत्तदा ॥ ४५ ॥&lt;br&gt;&#xA;किं कर्तव्यं मया त्वद्य व्रते श्रद्धा हि मे पुरा ॥&lt;br&gt;&#xA;यथा स्यान्मम विज्ञानं यतिष्येऽहं तथाद्य वै ॥ ४६ ॥&lt;br&gt;&#xA;इति निश्चित्य मनसा शूद्रो दृढमतिस्तदा ॥&lt;br&gt;&#xA;गत्वाश्रमपदाद्दूरं कृतवानुटजं शुभम् ॥ ४७ ॥&lt;br&gt;&#xA;तत्र वै देवतागारं पुण्यान्यायतनानिच ॥&lt;br&gt;&#xA;पुष्पारामादिकं चापि तटाकखननादिकम् ॥ ४८ ॥&lt;br&gt;&#xA;श्रद्धया कारयामास तपःसिद्ध्यर्थमात्मनः ॥&lt;br&gt;&#xA;अभिषेकांश्च नियमानुपवासादिकानपि ॥ ४९ ॥&lt;br&gt;&#xA;बलिं च कृत्वा हुत्वा च दैवतान्यभ्यपूजयत् ॥&lt;br&gt;&#xA;सङ्कल्पनियमोपेतः फलाहारो जितेन्द्रियः ॥ 3.1.10.५० ॥&lt;br&gt;&#xA;नित्यं कन्दैश्च मूलैश्च पुष्पैरपि तथा फलैः ॥&lt;br&gt;&#xA;अतिथीन्पूजयामास यथावत्समुपागतान् ॥ ५१ ॥&lt;br&gt;&#xA;एवं हि सुमहान्कालो व्यतिचक्राम तस्य वै ॥&lt;br&gt;&#xA;अथाश्रममगात्तस्य सुमतिर्नाम नामतः ॥ ५२ ॥&lt;br&gt;&#xA;द्विजो गर्गकुलोद्भूतः सत्यवादी जितेन्द्रियः ॥&lt;br&gt;&#xA;स्वागतेन मुनिं पूज्य तोषयित्वा फलादिकैः ॥ ५३ ॥&lt;br&gt;&#xA;कथयन्वै कथाः पुण्याः कुशलं पर्यपृच्छत ॥&lt;br&gt;&#xA;इत्थं सप्रणिपाताद्यैरुपचारैस्तु पूजितः ॥ ५४ ॥&lt;br&gt;&#xA;आशीर्भिरभिनन्द्यैनं प्रतिगृह्य च सत्क्रियाम् ॥&lt;br&gt;&#xA;तमापृछ्य प्रहृष्टाप्मा स्वाश्रमं पुनराययौ ॥ ५५ ॥&lt;br&gt;&#xA;एवं दिनेदिने विप्रः शूद्रेस्मिन्पक्षपातवान् ॥&lt;br&gt;&#xA;आगच्छदाश्रमं तस्य द्रष्टुं तं शूद्रयोनिजम् ॥ ५६ ॥&lt;br&gt;&#xA;बहुकालं द्विजस्याभूत्संसर्गः शूद्रयोनिना॥&lt;br&gt;&#xA;स्नेहस्य वशमापन्नः शूद्रोक्तं नातिचक्रमे ॥ ५७ ॥&lt;br&gt;&#xA;अथागतं द्विजं शूद्रः प्राह स्नेहवशीकृतम् ॥&lt;br&gt;&#xA;हव्यकव्यविधानं मे कृत्स्नं ब्रूहि मुनीश्वर ॥ ५८ ॥&lt;br&gt;&#xA;पितृकार्यविधानार्थं देवकार्यार्थमेव च ॥&lt;br&gt;&#xA;मन्त्रानुपदिश त्वं मे महालयविधिं तथा ॥ ५९ ॥&lt;br&gt;&#xA;अष्टकाश्राद्धकृत्यं च वैदिकं यच्च किञ्चन ॥&lt;br&gt;&#xA;सर्वमेतद्रहस्यं मे ब्रूहि त्वं वै गुरुर्मतः॥ 3.1.10.६० ॥&lt;br&gt;&#xA;एवमुक्तः स शूद्रेण सर्वमेतदुपादिशत् ॥&lt;br&gt;&#xA;कारयामास तस्यायं पितृकार्यादिकं तथा ॥ ६१ ॥&lt;br&gt;&#xA;पितृकार्ये कृते तेन विसृष्टः स द्विजो गतः ॥&lt;br&gt;&#xA;अथ दीर्घेण कालेन पोषितः शूद्रयोनिना ॥ ६२ ॥&lt;br&gt;&#xA;त्यक्तो विप्रगणैः सोऽयं पञ्चत्वमगमद्द्विजः&lt;br&gt;&#xA;वैवस्वतभटैर्नीत्वा पातितो नरकेष्वपि ॥ ६३ ॥&lt;br&gt;&#xA;कल्पकोटिसहस्राणि कल्पकोटिशतानि च ॥&lt;br&gt;&#xA;भुक्त्वा क्रमेण नरकांस्तदन्ते स्था वरोऽभवत् ॥ ६४ ॥&lt;br&gt;&#xA;गर्दभस्तु ततो जज्ञे विड्वराहस्ततः परम् ॥&lt;br&gt;&#xA;जज्ञेऽथ सारमेयोऽसौ पश्चाद्वायसतां गतः ॥ ६५ ॥&lt;br&gt;&#xA;अथ चण्डालतां प्राप शूद्रयोनिमगात्ततः ॥&lt;br&gt;&#xA;गतवान्वैश्यतां पश्चात्क्षत्रियस्तदनन्तरम् ॥ ६६ ॥&lt;br&gt;&#xA;प्रबलैर्बाध्यमानोऽसौ ब्राह्मणो वै तदाऽभवत् ॥&lt;br&gt;&#xA;उपनीतः स पित्रा तु वर्षे गर्भाष्टमे द्विजः ॥ ६७ ॥&lt;br&gt;&#xA;वर्तमानः पितुर्गेहे स्वाचाराभ्यासतत्परः ॥&lt;br&gt;&#xA;गच्छन्कदाचिद्गहने गृहीतो ब्रह्मरक्षसा ॥ ६८ ॥&lt;br&gt;&#xA;रुदन्भ्रमन्स्खल न्मूढः प्रहसन्विलपन्नसौ ॥&lt;br&gt;&#xA;शश्वद्धाहेति च वदन्वैदिकं कर्म सोऽत्यजत् ॥ ६९ ॥&lt;br&gt;&#xA;दृष्ट्वा सुतं तथाभूतं पिता दुःखेन पीडितः ॥&lt;br&gt;&#xA;सुतमादाय च स्नेहा दगस्त्यं शरणं ययौ ॥ 3.1.10.७० ॥&lt;br&gt;&#xA;भक्त्या मुनिं प्रणम्यासौ पिता तस्य सुतस्य वै ॥&lt;br&gt;&#xA;तस्मै निवेदयामास स्वपुत्रस्य विचेष्टितम् ॥ ७१ ॥&lt;br&gt;&#xA;अब्रवीच्च तदा विप्रः कुम्भजं मुनिपुङ्गवम्॥&lt;br&gt;&#xA;एष मे तनयो ब्रह्मन्गृहीतो ब्रह्मरक्षसा ॥ ७२ ॥&lt;br&gt;&#xA;सुखं न भजते ब्रह्मन्रक्ष तं करुणादृशा ॥&lt;br&gt;&#xA;नास्ति मे तनयोऽ प्यन्यः पितॄणामृणमुक्तये ॥ ७३ ॥&lt;br&gt;&#xA;अस्य पीडाविनाशार्थमुपायं ब्रूहि कुम्भज ॥&lt;br&gt;&#xA;त्वत्समस्त्रिषु लोकेषु तपःशीलो न विद्यते ॥ ७४ ॥&lt;br&gt;&#xA;अग्रणीः शिवभक्तानामुक्तस्त्वं हि महर्षिभिः ॥&lt;br&gt;&#xA;त्वां विनास्य परित्राणं न मेपुत्रस्य विद्यते ॥ ७५ ॥&lt;br&gt;&#xA;पित्रे कृपां कुरुष्व त्वं दयाशीला हि साधवः ॥ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;एवमुक्तस्तदा तेन कुम्भजो ध्यानमास्थितः ॥ ७६ ॥&lt;br&gt;&#xA;ध्यात्वा तु सुचिरं कालमब्रवीद्ब्राह्मणं ततः ॥&lt;br&gt;&#xA;॥ अगस्त्य उवाच ॥ ॥&lt;br&gt;&#xA;पूर्वजन्मनि ते पुत्रो ब्राह्मणोऽयं महामते ॥ ७७ ॥&lt;br&gt;&#xA;सुमतिर्नाम विप्रोऽयं मतिं शूद्राय वै ददौ ॥&lt;br&gt;&#xA;कर्माणि वैदिकान्येष सर्वाण्युपदि देश वै ॥ ७८ ॥&lt;br&gt;&#xA;अतोऽयं नरकान्भुक्त्वा कल्पकोटिसहस्रकम् ॥&lt;br&gt;&#xA;जातो भुवि तदन्तेषु स्थावरादिषु योनिषु ॥ ७९ ॥&lt;br&gt;&#xA;इदानीं ब्राह्मणो जातः कर्मशेषेण ते सुतः ॥&lt;br&gt;&#xA;यमेन प्रेषितेनात्र गृहीतो ब्रह्मरक्षसा ॥ 3.1.10.८० ॥&lt;br&gt;&#xA;क्रूरेण पातकेनाद्धा पूवजन्मकृतेन वै ॥&lt;br&gt;&#xA;उपायं ते प्रवक्ष्यामि ब्रह्मरक्षोविनाशने ॥ ८१ ॥&lt;br&gt;&#xA;शृणुष्व श्रद्धया युक्तः समाधाय च मानसम् ॥&lt;br&gt;&#xA;दक्षिणाम्भोनिधौ विप्र सेतुरूपो महागिरिः ॥ ८२ ॥&lt;br&gt;&#xA;वर्तते दैवतैः सेव्यः पावनो गन्धमादनः ॥&lt;br&gt;&#xA;तस्योपरि महातीर्थं नाम्ना पापविनाशनम् ॥ ८३ ॥&lt;br&gt;&#xA;अस्ति पुण्यं प्रसिद्धं च महापातकनाशनम् ॥&lt;br&gt;&#xA;भूतप्रेतपिशाचानां वेतालब्रह्म रक्षसाम्॥ ८४ ॥&lt;br&gt;&#xA;महतां चैव रोगाणां तीर्थं तन्नाशकं स्मृतम् ॥&lt;br&gt;&#xA;सुतमादाय गच्छ त्वं तत्तीर्थं सेतुमध्यगम् ॥ ८५ ॥&lt;br&gt;&#xA;प्रयतः स्नापय सुतं तीर्थे पापविनाशने ॥&lt;br&gt;&#xA;स्नानेन त्रिदिनं तत्र ब्रह्मरक्षो विनश्यति ॥ ८६ ॥&lt;br&gt;&#xA;नैवोपायान्तरं तस्य विनाशे विद्यते भुवि ॥&lt;br&gt;&#xA;तस्माच्छीघ्रं प्रयाहि त्वं रामसेतुं विमुक्तिदम् ॥ ८७ ॥&lt;br&gt;&#xA;तत्र पापविनाशाख्यतीर्थे स्नापय ते सुतम् ॥&lt;br&gt;&#xA;मा विलम्बं कुरुष्वात्र त्वरया याहि वै द्विज ॥ ८८ ॥&lt;br&gt;&#xA;इत्युक्तः स द्विजोऽगस्त्यं प्रणम्य भुवि दण्डवत्॥&lt;br&gt;&#xA;अनुज्ञातश्च तेनासौ प्रययौ गन्धमादनम् ॥ ८९ ॥&lt;br&gt;&#xA;सुतेन साकं विप्रेन्द्रो गत्वा पापविनाशनम् ॥&lt;br&gt;&#xA;सङ्कल्पपूर्वं संस्नाप्य दिनत्रयमसौसुतम्॥ 3.1.10.९॥।&lt;br&gt;&#xA;सस्नौ स्वयं च विप्रेन्द्राः पिता पापविनाशने ॥&lt;br&gt;&#xA;अथ तस्य सुतस्तत्र विमुक्तो ब्रह्मरक्षसा ॥ ९१ ॥&lt;br&gt;&#xA;समजायत नीरोगः स्वस्थः सुन्दररूपधृक् ॥&lt;br&gt;&#xA;सर्वसम्पत्समृद्धोऽसौ भुक्त्वा भोगाननेकशः ॥ ९२ ॥&lt;br&gt;&#xA;देहान्ते प्रययौ मुक्तिं स्नानात्पापविनाशने ॥&lt;br&gt;&#xA;पितापि तत्र स्नानेन देहान्ते मुक्तिमाप्तवान्॥ ९३ ॥&lt;br&gt;&#xA;तेनोपदिष्टो यः शूद्रः स भुक्त्वा नरकान्क्रमात् ॥&lt;br&gt;&#xA;अनेकासु जनित्वा च कुत्सितास्वपियोनिषु ॥ ९४ ॥&lt;br&gt;&#xA;गृध्रजन्मा भवत्पश्चाद्गन्धमादनपर्वते ॥&lt;br&gt;&#xA;स कदाचिज्जलं पातुं तीर्थे पापविनाशने ॥ ९५ ॥&lt;br&gt;&#xA;समागतः पपौ तोयं सिषिचे चात्मनस्तनुम् ॥&lt;br&gt;&#xA;तदैव दिव्यदेहः सन्सर्वाभरणभूषितः ॥ ९६ ॥&lt;br&gt;&#xA;दिव्यमाल्याम्बरधरो रक्तचन्दनरूषितः ॥&lt;br&gt;&#xA;दिव्यं विमानमारुह्य शोभितश्छत्रचामरैः ॥ ९७ ॥&lt;br&gt;&#xA;उत्तमस्त्रीपरिवृतः प्रययावमरालयम् ॥९८॥&lt;br&gt;&#xA;श्रीसूत उवाच ॥ ॥&lt;br&gt;&#xA;एवं प्रभावमेतद्वै तीर्थं पापविनाशनम् ॥&lt;br&gt;&#xA;स्वर्गदं मोक्षदं पुण्यं प्रायश्चित्तकरं तथा ॥&lt;br&gt;&#xA;ब्रह्मविष्णुमहे शानैः सेवितं सुरसेवितम् ॥ ९९ ॥&lt;br&gt;&#xA;पापानां नाशनाद्विप्राः पापनाशाभिधं हि तत् ॥&lt;br&gt;&#xA;श्रेयोर्थी पुरुषस्तस्मात्स्नायात्पापविनाशने ॥3.1.10.१॥॥&lt;br&gt;&#xA;इत्थं रहस्यं कथितं मुनीन्द्रास्तद्वैभवं पापविनाशनस्य ॥&lt;br&gt;&#xA;यत्राभिषेकात्सहसा विमुक्तौ द्विजश्च शूद्रश्च विनिन्द्यकृत्यौ ॥१०१॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतु माहात्म्ये गन्धमादनप्रशंसायां पापविनाशप्रभावकथनन्नाम दशमोऽध्यायः ॥ १० ॥&lt;/p&gt;</description>
    </item>
    <item>
      <title>०११ सीतासरःप्रशंसायामिन्द्रब्रह्महत्याविमोक्षण</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/011_sItAsaraHprashaMsAyAmindrabrahmahatyAvimoxaNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/011_sItAsaraHprashaMsAyAmindrabrahmahatyAvimoxaNa/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;पापनाशे नरः स्नात्वा सर्वपापनिबर्हणे ॥&lt;br&gt;&#xA;ततः सीतासरो गच्छेत्स्नातुं नियमपूर्वकम् ॥ १ ॥&lt;br&gt;&#xA;यानि कानि च पुण्यानि ब्रह्माण्डान्तर्गतानि वै ॥&lt;br&gt;&#xA;तानि गङ्गादितीर्थानि स्वपापपरिशुद्धये ॥ २ ॥&lt;br&gt;&#xA;सीतासरसि वर्तन्ते महापातकनाशने ॥&lt;br&gt;&#xA;क्षेत्राण्यपि महार्हाणि काश्यादीनि दिवानिशम् ॥ ३ ॥&lt;br&gt;&#xA;सीतासरोत्र सेवन्ते स्वस्वकल्मषशान्तये ॥&lt;br&gt;&#xA;तस्याः सरसि सङ्गीतगुणेनाकृष्य बालिशः ॥ ४ ॥&lt;br&gt;&#xA;पञ्चाननोऽपि वसते पञ्चपातकनाशनः ॥&lt;br&gt;&#xA;तदेतत्तीर्थमागत्य स्नात्वा वै श्रद्धया सह ॥&lt;br&gt;&#xA;पुरन्दरः पुरा विप्रा मुमुचे ब्रह्महत्यया ॥ ५ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;ब्रह्महत्या कथमभूद्वासवस्य पुरा मुने ॥&lt;br&gt;&#xA;सीतासरसि स्नानात्कथं मुक्तोऽभवत्तया ॥ ६॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;कपालाभरणोनाम राक्षसोऽभूत्पुरा द्विजाः ॥ ॥ ७ ॥&lt;br&gt;&#xA;अवध्यः सर्वदेवानां सोऽभवद्ब्रह्मणो वरात् ॥&lt;br&gt;&#xA;शवभक्षणनामा तु तस्यासीन्मन्त्रिसत्तमः ॥ ८ ॥&lt;br&gt;&#xA;अक्षौहिणीशतं तस्य हयेभरथसङ्कुलम् ॥&lt;br&gt;&#xA;अस्ति तस्य पुरं चापि वैजयन्तमिति श्रुतम् ॥ ९ ॥&lt;br&gt;&#xA;वसत्यस्मिन्पुरे सोऽयं कपालाभरणो बली ॥&lt;br&gt;&#xA;शवभक्षं समाहूय बभाषे मन्त्रिणं द्विजाः ॥ ॥ 3.1.11.१० ॥&lt;br&gt;&#xA;शवभक्ष महावीर्य मन्त्रशास्त्रेषु कोविद ॥&lt;br&gt;&#xA;वयं देवपुरीं गत्वा विनिर्जित्य सुरान्रणे ॥ ११ ॥&lt;br&gt;&#xA;शक्रस्य भवने रम्ये स्थास्यामस्सैनिकैः सह ॥&lt;br&gt;&#xA;रमावो नन्दने तस्य रम्भाद्यप्सरसां गणैः ॥ १२ ॥&lt;br&gt;&#xA;कपालाभरणस्येदं निशम्य वचनं तदा ॥&lt;br&gt;&#xA;शवभक्षोऽब्रवीद्विप्रा वचस्तत्र तथास्त्विति ॥ ॥ १३ ॥&lt;br&gt;&#xA;ततः कपालाभरणः पुत्रं दुर्मेधसं बली ॥&lt;br&gt;&#xA;प्रतिष्ठाप्य पुरे शूरं सेनया परिवारितः ॥ १४ ॥&lt;br&gt;&#xA;युयुत्सुरमरैः साकं प्रययावमरावतीम् ॥&lt;br&gt;&#xA;गजाश्वरथपादातैरुद्धतै रेणुसञ्चयैः ॥ १५ ॥&lt;br&gt;&#xA;शोषयञ्जलधीन्सिन्धूंश्चूर्णयन्पर्वतानपि ॥&lt;br&gt;&#xA;निःसाणध्वनिना विप्रा नादयन्रोदसी तथा ॥ १६ ॥&lt;br&gt;&#xA;अश्वानां हेषितरवैर्गजानामपि बृंहितैः ॥&lt;br&gt;&#xA;रथनेमिस्वनैरुग्रैः सिंहनादैः पदातिनाम् ॥ १७ ॥&lt;br&gt;&#xA;श्रोत्राणि दिग्गजानां च वितन्वन्बधिराणि सः ॥&lt;br&gt;&#xA;अगमद्देवनगरीं युयुत्सुरमरैः सह ॥ १८ ॥&lt;br&gt;&#xA;तत इन्द्रादयो देवाः सेनाकलकलध्वनिम् ॥&lt;br&gt;&#xA;श्रुत्वाभिनिर्य्ययुः पुर्या युद्धाभिमनसो द्विजाः ॥ १९ ॥&lt;br&gt;&#xA;ततो युद्धं समभवद्देवानां राक्षसैः सह ॥&lt;br&gt;&#xA;अदृष्टपूर्वं जगति तथैवाश्रुतपूर्वकम् ॥ 3.1.11.२० ॥&lt;br&gt;&#xA;तत इन्द्रादयो देवा राक्षसाञ्जघ्नुराहवे ॥&lt;br&gt;&#xA;राक्षसाश्च सुराञ्जघ्नुः समरे विजिगीषवः ॥ २१ ॥&lt;br&gt;&#xA;द्वन्द्वयुद्धं च समभूदन्योन्यं सुररक्षसाम् ॥&lt;br&gt;&#xA;कपालाभरणेनाजौ युयुधे बलवृत्रहा ॥ २२ ॥&lt;br&gt;&#xA;यमेन शवभक्षश्च वरुणेन च कौशिकः ॥&lt;br&gt;&#xA;कुबेरो रुधिराक्षेण युयुधे ब्राह्मणोत्तमाः ॥ २३ ॥&lt;br&gt;&#xA;मांसप्रियो मद्यसेवी क्रूरदृष्टिर्भयावहः ॥&lt;br&gt;&#xA;चत्वार एते विक्रान्ताः कपालाभरणानुजाः ॥ २४ ॥&lt;br&gt;&#xA;अश्विभ्यामग्निवायुभ्यां युद्धे युयुधिरे मिथः ॥&lt;br&gt;&#xA;ततो यमो महावीर्यः कालदण्डेन वेगवान् ॥ २५ ॥&lt;br&gt;&#xA;शवभक्षं निहत्याजावनयद्यमसादनम्॥&lt;br&gt;&#xA;तस्य चाक्षौहिणीस्त्रिंशन्निजघ्ने समरे यमः ॥ २६ ॥&lt;br&gt;&#xA;वरुणः कौशिकस्याजौ प्रासेन प्राहरच्छिरः ॥&lt;br&gt;&#xA;कुबेरो रुधिराक्षस्य कुन्तेनाभ्यहरच्छिरः ॥ २७ ॥&lt;br&gt;&#xA;अश्विभ्यामग्निवायुभ्यां कपालाभरणानुजाः ॥&lt;br&gt;&#xA;निहताः समरे विप्राः प्रययुर्यमसादनम् ॥ २८ ॥&lt;br&gt;&#xA;अक्षौहिणीशतं चापि देवेन्द्रेण मृधे द्विजाः ॥&lt;br&gt;&#xA;यामार्द्धेन हतं युद्धे प्रययौ यमसादनम् ॥ २९ ॥&lt;br&gt;&#xA;ततः कपालाभरणः प्रेक्ष्य सेनां निजां हताम् ॥&lt;br&gt;&#xA;चापमादाय निशिताञ्छरांश्चापि महाजवान् ॥ 3.1.11.३० ॥&lt;br&gt;&#xA;अभ्ययात्समरे शक्रं तिष्ठतिष्ठेति चाब्रवीत् ॥&lt;br&gt;&#xA;ततः शक्रस्य शिरसि व्यधमच्छरपञ्चकैः ॥ ३१ ॥&lt;br&gt;&#xA;तानप्राप्तान्प्रचिच्छेद शरैर्युद्धे स वृत्रहा ॥&lt;br&gt;&#xA;ततः शूलं समादाय कपालाभरणो मृधे ॥ ३२ ॥&lt;br&gt;&#xA;देवेन्द्राय प्रचिक्षेप तं शक्त्या निजघान सः ॥&lt;br&gt;&#xA;ततः कपालाभरणः शतहस्तायतां गदाम्॥ ३३ ॥&lt;br&gt;&#xA;आयसीं पञ्चसाहस्रतुलाभारेणनिर्मिताम् ॥&lt;br&gt;&#xA;आददे समरे शक्रं वक्षोदेशे जघान च ॥३४॥&lt;br&gt;&#xA;ततः स मूर्च्छितः शक्रो रथोपस्थ उपाविशत् ॥&lt;br&gt;&#xA;मृतसञ्जीविनीं विद्यां जपित्वाथ बृहस्पतिः ॥ ३५ ॥&lt;br&gt;&#xA;पुलोमजापतिं युद्धे समजीवयदद्भुतम् ॥&lt;br&gt;&#xA;ऐरावतं तदारुह्य कपालाभरणान्तिकम्॥ ३६ ॥&lt;br&gt;&#xA;आजगाम शचीभर्ता प्रहर्तुं कुलिशेन तम् ॥&lt;br&gt;&#xA;एकप्रहारेण तदा महेन्द्रः पाकशासनः ॥ ३७ ॥&lt;br&gt;&#xA;कपालाभरणं युद्धे वज्रेण सरथाश्वकम् ॥&lt;br&gt;&#xA;सचापं सध्वजं चैव सतूणीरं सवर्मकम् ॥३८॥&lt;br&gt;&#xA;चूर्णयामास कुपितस्तिलशः कणशस्तथा ॥&lt;br&gt;&#xA;हते तस्मिन्महावीरे कपालाभरणे रणे॥३९॥&lt;br&gt;&#xA;सुखं सर्वस्य लोकस्य बभूव चिरदुःखिनः ॥&lt;br&gt;&#xA;राक्षसस्य वधोत्पन्ना ब्रह्महत्या पुरन्दरम् ॥&lt;br&gt;&#xA;अन्वधावत्तदा भीमा नादयन्ती दिशो दश ॥3.1.11.४०॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;न विप्रो राक्षसः सूत कपालाभरणो मुने ॥&lt;br&gt;&#xA;तत्कथं ब्रह्महत्येन्द्रं तद्वधात्समुपाद्रवत् ॥ ४१ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;वक्ष्यामि परमं गुह्यं मुनीन्द्राः परमाद्भुतम् ॥४२॥&lt;br&gt;&#xA;शृणुत श्रद्धया यूयं समाधाय स्वमानसम् ॥&lt;br&gt;&#xA;पुरा विन्ध्यप्रदेशेषु त्रिवक्रो नाम राक्षसः ॥ ४३ ॥&lt;br&gt;&#xA;तस्य भार्या गुणोपेता सौन्दर्यगुणशालिनी ॥&lt;br&gt;&#xA;सुशीला नाम सुश्रोणी सर्वलक्षणलक्षिता ॥ ४४ ॥&lt;br&gt;&#xA;सा कदाचिन्मनोज्ञाङ्गी सुवेषा चारुहासिनी ॥&lt;br&gt;&#xA;विन्ध्यपादवनोद्देशे विचचार विलासिनी ॥ ४५ ॥&lt;br&gt;&#xA;तस्मिन्वने शुचिर्नाम वर्ततेस्म महामुनिः ॥&lt;br&gt;&#xA;तपसमाधिसंयुक्तो वेदाध्ययनतत्परः ॥ ४६ ॥&lt;br&gt;&#xA;तस्याश्रमसमीपं तु सा ययौ वरवर्णिनी ॥&lt;br&gt;&#xA;तां दृष्ट्वा स मुनिर्धैर्यं मुमोचानङ्गपीडितः॥&lt;br&gt;&#xA;तामासाद्य वरारोहां बभाषे मुनिसत्तमः ॥ ४७॥&lt;br&gt;&#xA;॥ शुचिरुवाच ॥ ॥&lt;br&gt;&#xA;ललने स्वागतं तेऽस्तु कस्य भार्या शुचिस्मिते ॥ ४८ ॥&lt;br&gt;&#xA;किमागमनकृत्यं ते वनेऽस्मिन्नतिभीषणे ॥&lt;br&gt;&#xA;श्रान्तासि त्वं वरारोहे वसास्मिन्नुटजे मम ॥ ४९ ॥&lt;br&gt;&#xA;तथोक्ता सा तु सुश्रोणी तं मुनिं प्रत्यभाषत ॥&lt;br&gt;&#xA;त्रिवक्ररक्षोभार्याहं सुशीला नामतो मुने ॥3.1.11.५॥।&lt;br&gt;&#xA;पुष्पावचयकामेन वनमेतत्समागता ॥&lt;br&gt;&#xA;अपुत्राहं मुने भर्त्रा प्रेरिता पुत्रमिच्छता ॥ ५१ ॥&lt;br&gt;&#xA;शुचिं मुनिं समाराध्य तस्मात्पुत्रमवाप्नुहि ॥&lt;br&gt;&#xA;इति प्रतिसमादिष्टा पतिना त्वां समागता ॥५२॥&lt;br&gt;&#xA;पुत्रमुत्पादय त्वं मे कृपां कुरु मुने मयि ॥&lt;br&gt;&#xA;एवमुक्तः स तु शुचिः सुशीलां तामभाषत ॥ ५३ ॥&lt;br&gt;&#xA;॥ शुचिरुवाच ॥॥&lt;br&gt;&#xA;त्वां दृष्ट्वा मम च प्रीतिः सुशीले विद्यतेऽधुना॥&lt;br&gt;&#xA;मनोरथमहाम्भोधिं त्वमापूरय मामकम् ॥ ५४ ॥&lt;br&gt;&#xA;इत्युक्त्वा स मुनिस्तत्र तया रेमे दिनत्रयम् ॥&lt;br&gt;&#xA;तामुवाच मुनिः प्रीतः सुशालां सुन्दराकृतिम् ॥ ॥ ५५ ॥&lt;br&gt;&#xA;तवोदरे महावीर्यः कपालाभरणाभिधः ॥&lt;br&gt;&#xA;भविष्यति चिरं राज्यं पालयिष्यति मेदिनीम् ॥ ५६ ॥&lt;br&gt;&#xA;सहस्रं वत्सरान्वत्सस्तपसा प्रीणयन्विधिम् ॥&lt;br&gt;&#xA;पुरन्दरं विनान्येभ्यो देवेभ्यो नास्य वध्यता॥५७॥&lt;br&gt;&#xA;ईदृशस्ते सुतो भूयादिन्द्रतुल्यपराक्रमः ॥&lt;br&gt;&#xA;इत्युक्त्वा स मुनिर्नारीं काशीं शिवपुरीं ययौ ॥५८॥&lt;br&gt;&#xA;सुशीला सापि सुषुवे कपालाभरणं सुतम् ॥&lt;br&gt;&#xA;तं जघान मृधे शक्रो वज्रेण मुनिपुङ्गवाः ॥५९॥&lt;br&gt;&#xA;शुचेर्बीजसमुद्भूतं तमिन्द्रो न्यवधीद्यतः ॥&lt;br&gt;&#xA;ततः पुरन्दरः शक्रो जगृहे ब्रह्महत्यया ॥3.1.11.६०॥&lt;br&gt;&#xA;धावति स्म तदा शक्रः सर्वांल्लोकान्भयाकुलः॥&lt;br&gt;&#xA;धावन्तमनुधावन्ती ब्रह्महत्या तमन्वगात्॥६१॥&lt;br&gt;&#xA;अनुद्रुतो हि विप्रेन्द्राः शक्रोऽयं ब्रह्महत्यया ॥&lt;br&gt;&#xA;पितामहसदः प्राप सन्तप्तहृदयो भृशम् ॥६२॥&lt;br&gt;&#xA;न्यवेदयद्ब्रह्महत्यां ब्रह्मणे स पुरन्दरः ॥&lt;br&gt;&#xA;भगवल्ँलोकनाथेयं ब्रह्महत्याति भीषणा॥६३॥&lt;br&gt;&#xA;बाधते मां प्रजानाथ तस्या नाशं ब्रवीहि मे ॥&lt;br&gt;&#xA;पुरन्दरेणैवमुक्तो ब्रह्मा प्राह दिवस्पतिम्॥६४॥&lt;br&gt;&#xA;ब्रह्मोवाच ॥&lt;br&gt;&#xA;सीताकुण्डं प्रयाहीन्द्र गन्धमादनपर्वते॥&lt;br&gt;&#xA;सीताकुण्डस्य तीरे त्वं इष्ट्वा यागैः सदाशिवम्॥ ६५ ॥&lt;br&gt;&#xA;तस्मिन्सरसि च स्नायाः सर्वपापहरे शुभे ॥&lt;br&gt;&#xA;ततः पूतो भवेश्शक्र बह्महत्याविमोचितः॥६६॥&lt;br&gt;&#xA;देवलोकं पुनर्यायाः सर्वदुःखविवर्जितः ॥&lt;br&gt;&#xA;सर्वपापहरं पुण्यं सीताकुण्डं विमुक्तिदम् ॥६७॥&lt;br&gt;&#xA;महापातकसङ्घानां नाशकं परमामृतम् ॥&lt;br&gt;&#xA;सर्वदुःखप्रशमनं सर्वदारिद्र्यनाशनम् ॥ ६९ ॥&lt;br&gt;&#xA;धनधान्यप्रदं शुद्धं वैकुण्ठादिपदप्रदम्॥&lt;br&gt;&#xA;तस्मात्तत्र कुरुष्वेष्टिं सीतासरसि वृत्रहन् ॥ ६९ ॥&lt;br&gt;&#xA;इत्युक्तः सुरराजोऽसौ प्रययौ गन्धमादनम् ॥&lt;br&gt;&#xA;प्राप्य सीतासरो विप्राः स्नात्वेष्ट्वा च तदन्तिके ॥ 3.1.11.७० ॥&lt;br&gt;&#xA;प्रययौ स्वपुरीं भूयो ब्रह्महत्याविमोचितः ॥&lt;br&gt;&#xA;एवं प्रभावं तत्तीर्थं सीतायाः कुण्डमुत्तमम् ॥ ७१ ॥&lt;br&gt;&#xA;राघवप्रत्ययार्थं हि प्रविश्य हुतवाहनम् ॥&lt;br&gt;&#xA;सन्निधौ सर्वदेवानां मैथिली जनकात्मजा ॥ ७२ ॥&lt;br&gt;&#xA;विनिर्गता पुनर्वह्नेः स्थिता सर्वाङ्गशोभना ॥&lt;br&gt;&#xA;निर्ममे लोकरक्षार्थं स्वनाम्ना तीर्थमुत्तमम् ॥ ७३ ॥&lt;br&gt;&#xA;तत्र सस्नौ स्वयं सीता तेन सीतासरः स्मृतम् ॥&lt;br&gt;&#xA;तत्र यो मानवः स्नाति सर्वान्कामाल्ँलभेत सः ॥ ७४ ॥&lt;br&gt;&#xA;तस्मिन्नुपस्पृश्य नरो द्विजेन्द्रा दत्त्वा च दानानि पृथग्विधानि ॥&lt;br&gt;&#xA;कृत्वा च यज्ञान्बहुदक्षिणाभिर्लोकं प्रयायात्परमेश्वरस्य ॥ ७५ ॥&lt;br&gt;&#xA;युष्माकमेवं प्रथितं मुनीन्द्राः सीतासरो वैभवमेतदुक्तम् ॥&lt;br&gt;&#xA;शृण्वन्पठन्वै तदिहैव भोगान्भुक्त्वा परत्रापि सुखं लभेत ॥ ७६॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीयेब्रह्मखण्डे सेतुमाहात्म्ये सीतासरःप्रशंसायामिन्द्रब्रह्महत्याविमोक्षणनामैकादशोऽध्यायः ॥ ११ ॥&lt;/p&gt;</description>
    </item>
    <item>
      <title>०१२ मनोजवालक्ष्मीविनाशवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/012_manojavAlaxmIvinAshavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/012_manojavAlaxmIvinAshavarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;सीताकुण्डे महापुण्ये नरः स्नात्वा द्विजोत्तमाः ॥&lt;br&gt;&#xA;ततस्तु मङ्गलं तीर्थमभिगच्छेत्समाहितः ॥ १ ॥&lt;br&gt;&#xA;सन्निधत्ते सदा यत्र कमला विष्णुवल्लभा ॥&lt;br&gt;&#xA;अलक्ष्मीपरिहाराय यस्मिन्सरसि वै सुराः ॥ २ ॥&lt;br&gt;&#xA;शतक्रतुमुखाः सर्वे समागच्छन्ति नित्यशः ॥&lt;br&gt;&#xA;तदेतत्तीर्थमुद्दिश्य ऋषयो लोकपावनम् ॥ ३ ॥&lt;br&gt;&#xA;इतिहासं प्रवक्ष्यामि पुण्यं पापविनाशनम् ॥&lt;br&gt;&#xA;पुरा मनोजवो नाम राजा सोमकुलोद्भवः ॥ ४ ॥&lt;br&gt;&#xA;पालयामास धर्मेण धरां सागरमेखलाम् ॥&lt;br&gt;&#xA;अयष्ट स सुरान्यज्ञै र्ब्राह्मणानन्नसञ्चयैः ॥ ५ ॥&lt;br&gt;&#xA;तर्पयामास कव्येन प्रत्यब्दं पितृदेवताः ॥&lt;br&gt;&#xA;त्रयीमध्यैष्ट सततमपाठीच्छास्त्रमर्थवत् । ६ ॥&lt;br&gt;&#xA;व्यजेष्ट शत्रून्वीर्येण प्राणं सीदीशकेशवौ ॥&lt;br&gt;&#xA;अरंस्त नीतिशास्त्रेषु तथापाठीन्महामनून् ॥७॥&lt;br&gt;&#xA;एवं स धर्मतो राजा पालयामास मेदिनीम् ॥&lt;br&gt;&#xA;रक्षतस्तस्य राज्ञोऽभूद्राज्यं निहत कण्टकम् ॥ ८ ॥&lt;br&gt;&#xA;अहङ्कारोऽभवत्तस्य पुत्रसम्पद्विनाशनः ॥&lt;br&gt;&#xA;अहङ्कारो भवेद्यत्र तत्र लोभो मदस्तथा ॥९॥&lt;br&gt;&#xA;कामः क्रोधश्च हिंसा च तथाऽसूया विमोहिनी ॥&lt;br&gt;&#xA;भवन्त्येतानि विप्रेन्द्राः सम्पदां नाशहेतवः ॥ 3.1.12.१० ॥&lt;br&gt;&#xA;एतानि यत्र विद्यन्ते पुरुषे स विनश्यति ॥&lt;br&gt;&#xA;क्षणेन पुत्रपौत्रैश्च सार्द्धं चाखिलसम्पदा ॥ ॥ ११ ॥&lt;br&gt;&#xA;बभूव तस्यासूया च जनविद्वेषिणी सदा ॥&lt;br&gt;&#xA;असूयाकुलचित्तस्य वृथाहङ्कारिणस्तथा ॥ १२ ॥&lt;br&gt;&#xA;लुब्धस्य कामदुष्टस्य मतिरेवं बभूव ह ॥&lt;br&gt;&#xA;विप्रग्रामे करादानं करिष्यामीति निश्चितः ॥ १३ ॥&lt;br&gt;&#xA;अकरोच्च तथा राजा निश्चित्य मनसा तदा ॥&lt;br&gt;&#xA;धनं धान्यं च विप्राणां जहार किल लोभतः ॥ ॥ १४ ॥&lt;br&gt;&#xA;शिवविष्ण्वादिदेवानां वित्तान्यादत्त रागतः ॥&lt;br&gt;&#xA;शिवविष्ण्वादिदेवानां विप्राणां च महात्मनाम् ॥ १५ ॥&lt;br&gt;&#xA;क्षेत्राण्यपजहारायमहङ्कार विमूढधीः ॥&lt;br&gt;&#xA;एवमन्याययुक्तस्य देवद्विजविरोधिनः ॥ १६ ॥&lt;br&gt;&#xA;दुष्कर्मपरिपाकेन क्रूरेण द्विजपुङ्गवाः ॥&lt;br&gt;&#xA;पुरं रुरोध बलवान्परदेशाधिपो रिपुः ॥ १७ ॥&lt;br&gt;&#xA;गोलभोनाम विप्रेन्द्राश्चतुरङ्गबलैर्युतः ॥&lt;br&gt;&#xA;षण्मासं युद्धमभवद्गोलभेन दुरात्मनः ॥ १९ ॥&lt;br&gt;&#xA;मनोजवस्य नृपतेरहङ्काररतात्मनः ॥&lt;br&gt;&#xA;ततः स गोलभेनाजौ जितो राज्यात्परिच्युतः ॥ १९ ॥&lt;br&gt;&#xA;वनं सपुत्रदारः सन्प्रपेदे स मनोजवः ॥&lt;br&gt;&#xA;गोलभः पालयन्नास्ते मनोजवपुरे चिरम् ॥3.1.12.२०॥&lt;br&gt;&#xA;चतुरङ्गबलोपेतस्तमुद्वास्य रणे बली ॥&lt;br&gt;&#xA;मनोजवोपि विप्रेन्द्राः शोचन्स्त्रीपुत्रसंयुतः ॥ २१ ॥&lt;br&gt;&#xA;क्षुत्क्षामः प्रस्खलञ्छश्वत्प्रविवेश महावनम् ॥&lt;br&gt;&#xA;झिल्लिकागणसङ्घुष्टं व्याघ्रश्वापद भीषणम् ॥ २२ ॥&lt;br&gt;&#xA;व्याप्तद्विरदचीत्कारं वराहमहिषाकुलम् ॥&lt;br&gt;&#xA;तस्मिन्वने महाघोरे क्षुधया परिपीडितः ॥ २३ ॥&lt;br&gt;&#xA;अयाचतान्नं पितरं मनोजवसुतः शिशुः ॥&lt;br&gt;&#xA;अम्ब मेन्नं प्रयच्छ त्वं क्षुधा मां बाधते भृशम् ॥२४ ॥&lt;br&gt;&#xA;एवं स्वजननीं चापि प्रार्थयामास बालकः ॥&lt;br&gt;&#xA;तन्मातापितरौ तत्र श्रुत्वा पुत्रस्य भाषितम् ॥ २५ ॥&lt;br&gt;&#xA;शोकाभिभूतौ सहसा मोहं समुपजग्मतुः ॥&lt;br&gt;&#xA;भार्यामथाब्रवीद्राजा सुमित्रानाम नामतः ॥ २६ ॥&lt;br&gt;&#xA;मुह्यमानश्च स मुहुः शुष्ककण्ठौष्ठतालुकः ॥&lt;br&gt;&#xA;सुमित्रे किं करिष्यामि कुत्र यास्यामि का गतिः ॥ २७ ॥&lt;br&gt;&#xA;मरिष्यत्यचिरादेष सुतो मे क्षुधयार्दितः ॥&lt;br&gt;&#xA;किमर्थं ससृजे वेधा दुर्भाग्यं मां वृथा प्रिये ॥ २८ ॥&lt;br&gt;&#xA;को वा मोचयिता दुःखमेतद्दुष्कर्मजं मम ॥&lt;br&gt;&#xA;न पूजितो मया शम्भुर्हरिर्वा पूर्वजन्मसु ॥ २९ ॥&lt;br&gt;&#xA;तथान्या देवताः सूर्यविभावसुमुखाः प्रिये ॥&lt;br&gt;&#xA;तेन पापेन चाद्याहमस्मिञ्जन्मनि शोभने ॥ 3.1.12.३० ॥&lt;br&gt;&#xA;अहङ्काराभिभूतोऽस्मि विप्रक्षेत्राण्यपाहरम् ॥&lt;br&gt;&#xA;शिवविष्ण्वादिदेवानां वित्तं चापहृतं मया ॥ ३१ ॥&lt;br&gt;&#xA;एवं दुष्कर्मबाहुल्याद्गोलभेन पराजितः ॥&lt;br&gt;&#xA;वनं यातोस्मि विजनं त्वया सह सुतेन च ॥ ३२ ॥&lt;br&gt;&#xA;निरन्नो निर्धनो दुःखी क्षुधितो ऽहं पिपासितः ॥&lt;br&gt;&#xA;कथमन्नं प्रदास्यामि क्षुधिताय सुताय मे ॥ ३३ ॥&lt;br&gt;&#xA;न मयान्नानि दत्तानि ब्राह्मणेभ्यः शुचिस्मिते ॥&lt;br&gt;&#xA;न मया पूजितः शम्भुर्विष्णुर्वा देवतान्तरम् ॥ ३४ ॥&lt;br&gt;&#xA;तेन पापेन मे त्वद्य दुःखमेतत्समागतम् ॥&lt;br&gt;&#xA;न मयाग्नौ हुतं पूर्वं न तीर्थमपि सेवितम् ॥ ३५ ॥&lt;br&gt;&#xA;मातृश्राद्धं पितृश्राद्धं मृताह दिवसे तयोः॥&lt;br&gt;&#xA;नैकोद्दिष्टविधानेन पार्वणेनापि वै प्रिये ॥३६॥&lt;br&gt;&#xA;कृतं न हि मया भद्रे भूरिभोजनमेव वा ॥&lt;br&gt;&#xA;तेन पापेन मे त्वद्य दुःखमेतत्समागतम् ॥ ॥ ३७ ॥&lt;br&gt;&#xA;चैत्रमासे प्रिये चित्रानक्षत्रे पानकं मया ॥&lt;br&gt;&#xA;पनसानां फलं स्वादु कदलीफलमेव वा ॥ ३८ ॥&lt;br&gt;&#xA;तथा छत्रं सदण्डं च रम्यं पादुकयोर्द्वयम् ॥&lt;br&gt;&#xA;ताम्बूलानि च पुष्पाणि चन्दनं चानुलेपनम् ॥ ३९ ॥&lt;br&gt;&#xA;न दत्तं वेदविद्भ्यस्तु चित्रगुप्तस्य तुष्टये ॥&lt;br&gt;&#xA;तेन पापेन मे त्वद्य दुःखमेतत्समागतम् ॥ 3.1.12.४० ॥&lt;br&gt;&#xA;नाश्वत्थश्चूतवृक्षो वा न्यग्रोधस्तिन्तिणी तथा ॥&lt;br&gt;&#xA;पिचुमन्दः कपित्थो वा तथैवामलकीतरुः ॥ ४१ ॥&lt;br&gt;&#xA;नारिकेलतरुर्वापि स्थापितोऽध्वगशान्तये ॥&lt;br&gt;&#xA;तेन पापेन मे त्वद्य दुःखमेतत्समागतम्॥ ४२ ॥&lt;br&gt;&#xA;सम्मार्जनं च न कृतं शिवविष्ण्वालये मया ॥&lt;br&gt;&#xA;न खानितं तटाकं च न कूपोपि ह्रदोऽपिवा ॥ ॥ ४३ ॥&lt;br&gt;&#xA;न रोपितं पुष्पवनं तथैव तुलसीवनम् ॥&lt;br&gt;&#xA;शिवविष्ण्वालयौ वापि निर्मितो न मया प्रिये ॥ ४४ ॥&lt;br&gt;&#xA;तेन पापेन मे त्वद्य दुःखमेतत्समागतम् ॥&lt;br&gt;&#xA;न मया पैतृके मासि पितॄनुद्दिश्य शोभने ॥&lt;br&gt;&#xA;महालयं कृतं श्राद्धमष्टकाश्राद्धमेव वा ॥ ४५ ॥&lt;br&gt;&#xA;नित्यश्राद्धं तथा काम्यं श्राद्धं नैमित्तिकं प्रिये ॥&lt;br&gt;&#xA;न कृताः क्रतवश्चापि विधिवद्भूरिदक्षिणाः ॥ ४६ ॥&lt;br&gt;&#xA;मासोपवासो न कृतः एकादश्यामुपोषणम् ॥&lt;br&gt;&#xA;धनुर्मासेप्युषःकाले शम्भुविष्ण्वादिदेवताः ॥ ४७ ॥&lt;br&gt;&#xA;सम्पूज्य विधिवद्भद्रे नैवेद्यं न कृतं मया ॥&lt;br&gt;&#xA;तेन पापेन मे त्वद्य दुःखमेतत्समा गतम् ॥ ४८॥&lt;br&gt;&#xA;हरिशङ्करयोर्नाम्नां कीर्तनं न मया कृतम् ॥&lt;br&gt;&#xA;उद्धूलनं त्रिपुण्ड्रं च जाबालोक्तैश्च सप्तभिः ॥ ४९ ॥&lt;br&gt;&#xA;न धृतं भस्मना भद्रे रुद्राक्षं न धृतं मया ॥&lt;br&gt;&#xA;जपश्च रुद्रसूक्तानां पञ्चाक्षरजपस्तथा ॥ 3.1.12.५० ॥&lt;br&gt;&#xA;तथा पुरुषसूक्तस्य जपोऽप्यष्टाक्षरस्य च ॥&lt;br&gt;&#xA;नैवकारि मया भद्रे नैवान्यो धर्मसञ्चयः ॥ ५१ ॥&lt;br&gt;&#xA;तेन पापेन मे त्वद्य दुःखमेतत्समागतम् ॥&lt;br&gt;&#xA;एवं स विलपन्राजा भार्यामाभाष्य खिन्नधीः ॥ ५२ ॥&lt;br&gt;&#xA;मूर्च्छामुपाययौ विप्राः पपात च धरातले ॥&lt;br&gt;&#xA;सुमित्रा पतितं दृष्ट्वा भार्या सा पतिमङ्गना ॥ ५३ ॥&lt;br&gt;&#xA;आलिङ्ग्य विललापाथ सपुत्रा भृशदुःखिता ॥&lt;br&gt;&#xA;मम नाथ महाराज सोमान्वयधुरन्धर ॥ ५४ ॥&lt;br&gt;&#xA;मां विहाय क्व यातोऽसि सपुत्रां विजने वने ॥&lt;br&gt;&#xA;अनाथां त्वामनुगतां सिंहत्रस्तां मृगीमिव ॥ ५५ ॥&lt;br&gt;&#xA;मृतोऽसि यदि राजेन्द्र तर्हि त्वामहमप्यरम् ॥&lt;br&gt;&#xA;अनुव्रजामि विधवा न स्थास्ये क्षणमप्युत॥ ५६ ॥&lt;br&gt;&#xA;पितरं पश्य पतितं चन्द्रकान्त सुत क्षितौ ॥&lt;br&gt;&#xA;इत्युक्तश्चन्द्रकान्तोऽपि सुतो राज्ञः क्षुधार्दितः ॥ ५७ ॥&lt;br&gt;&#xA;पितरं परिरभ्याथ निःशब्दं प्ररुरोद सः ॥&lt;br&gt;&#xA;एतस्मिन्नन्तरे विप्रा जटावल्कलसंवृतः ॥ ५८ ॥&lt;br&gt;&#xA;भस्मोद्धूलितसर्वाङ्गस्त्रिपुण्ड्राङ्कितमस्तकः ॥&lt;br&gt;&#xA;रुद्राक्षमालाभरणः सितयज्ञोपवीतवान् ॥ ५९ ॥&lt;br&gt;&#xA;पराशरोनाम मुनिराजगाम यदृच्छया ॥&lt;br&gt;&#xA;तं शब्दमभिलक्ष्यासौ साधुसज्जनसम्मतः ॥ 3.1.12.६० ॥&lt;br&gt;&#xA;ततः सुमित्रा तं दृष्ट्वा पराशरमुपागतम् ॥&lt;br&gt;&#xA;ववन्दे चरणौ तस्य सपुत्रा सा पतिव्रता ॥ ६१ ॥&lt;br&gt;&#xA;ततः पराशरेणेयं सुमित्रा परिसान्त्विता ॥&lt;br&gt;&#xA;आश्वासिता च मुनिना मा शोचस्वेति भामिनि ॥&lt;br&gt;&#xA;ततः सुमित्रां पप्रच्छ शक्तिपुत्रो महामुनिः ॥ ६२ ॥&lt;br&gt;&#xA;॥ पराशर उवाच ॥&lt;br&gt;&#xA;का त्वं सुश्रोणि कश्चासौ यश्चायं पतितोऽग्रतः ॥ ६३ ॥&lt;br&gt;&#xA;अयं शिशुश्च कस्ते स्याद्वद तत्त्वेन मे शुभे ॥&lt;br&gt;&#xA;पृष्टैवं मुनिना साध्वी तमुवाच महामुनिम् ॥ ६४ ॥&lt;br&gt;&#xA;॥ सुमित्रोवाच ॥ ॥&lt;br&gt;&#xA;पतिर्ममायमस्याहं भार्या वै मुनिसत्तम ॥&lt;br&gt;&#xA;आवाभ्यां जनितश्चायं चन्द्रकान्ताभिधः सुतः ॥ ६५ ॥&lt;br&gt;&#xA;अयं मनोजवो नाम राजा सोमकुलोद्भवः ॥&lt;br&gt;&#xA;विक्रमाढ्यस्य तनयः शौर्ये विष्णुसमो बली ॥ ६६ ॥&lt;br&gt;&#xA;सुमित्रा नाम तस्याहं भार्या पतिमनुव्रता ॥&lt;br&gt;&#xA;युद्धे विनिर्जितो राजा गोलभेन मनोजवः ॥ ६७ ॥&lt;br&gt;&#xA;राज्याद्भ्रष्टो निरालम्बो मया पुत्रेण चान्वितः ॥&lt;br&gt;&#xA;वनं विवेश ब्रह्मर्षे क्रूरसत्त्वभयानकम् ॥६८॥&lt;br&gt;&#xA;क्षुधया पीडितः पुत्रो ह्यावामन्नमयाचत ॥&lt;br&gt;&#xA;निरन्नो विधुरो राजा दृष्ट्वा पुत्रं क्षुधार्दितम् ॥ ६९ ॥&lt;br&gt;&#xA;शोकाकुलमना ब्रह्मन्मूर्च्छितः पतितो भुवि ॥&lt;br&gt;&#xA;इति तद्वचनं श्रुत्वा शोकपर्याकुलाक्षरम् ॥ 3.1.12.७० ॥&lt;br&gt;&#xA;शक्तिपुत्रो मुनिः प्राह सुमित्रां तां पतिव्रताम् ॥&lt;br&gt;&#xA;मनोजवस्य नृपतेर्भार्यामग्निशिखोपमाम् ॥ ॥ ७१ ॥&lt;br&gt;&#xA;॥ पराशर उवाच ॥ ॥&lt;br&gt;&#xA;मनोजवस्य भार्ये ते मा भीर्भूयात्कथञ्चन ॥&lt;br&gt;&#xA;युष्माकमशुभं सत्यमचिरान्नाशमेष्यति ॥ ७२ ॥&lt;br&gt;&#xA;मूर्च्छां विहाय ते भद्रे क्षणादुत्थास्यते पतिः ॥&lt;br&gt;&#xA;ततः पराशरो विप्रः पाणिना तं नराधिपम् ॥ ७३ ॥&lt;br&gt;&#xA;पस्पर्श मन्त्रं प्रजपन्ध्यात्वा देवं त्रियम्बकम् ॥&lt;br&gt;&#xA;ततो मनोजवो राजा करस्पृष्टो महामुनेः ॥ ७४ ॥&lt;br&gt;&#xA;उत्थितः सहसा तत्र त्यक्त्वा मूर्च्छां तमोमयीम् ॥&lt;br&gt;&#xA;ततः पराशरमुनिं प्रणम्य जगतीपतिः ॥&lt;br&gt;&#xA;उवाच परमप्रीतः प्राञ्जलिर्विप्रसत्तमम् ॥ ७५ ॥&lt;br&gt;&#xA;॥ मनोजव उवाच ॥ ॥&lt;br&gt;&#xA;पराशरमुने त्वद्य त्वत्पादाब्जनिषेवणात् ॥ ७६ ॥&lt;br&gt;&#xA;मूर्च्छा मे विगता सद्यः पातकं चैव नाशितम् ॥&lt;br&gt;&#xA;त्वद्दर्शनमपुण्यानां नैव सिध्येत्कदाचन ॥ ७७ ॥&lt;br&gt;&#xA;रक्ष मां करुणादृष्ट्या च्यावितं शत्रुभिः पुरात् ॥&lt;br&gt;&#xA;इत्युक्तः स मुनिः प्राह राजानं तं मनोजवम् ॥ ७८ ॥&lt;br&gt;&#xA;॥ पराशर उवाच ॥ ॥&lt;br&gt;&#xA;उपायं ते प्रवक्ष्यामि राजञ्च्छत्रुजयाय वै ॥&lt;br&gt;&#xA;रामसेतौ महापुण्ये गन्धमादनपर्वते ॥ ७९ ॥ ।&lt;br&gt;&#xA;विद्यते मङ्गलं तीर्थं सर्वैश्वर्यप्रदायकम् ॥&lt;br&gt;&#xA;सर्वलोकोपकाराय तस्मिन्सरसि राघवः ॥ 3.1.12.८० ॥&lt;br&gt;&#xA;सन्निधत्ते सदा लक्ष्म्या सीतया राजसत्तम ॥&lt;br&gt;&#xA;सपुत्रभार्यस्त्वं तत्र गत्वा स्नात्वा सभक्तिकम् ॥ ८१ ॥&lt;br&gt;&#xA;क्षेत्रश्राद्धादिकं चापि तत्तीरे कुरु भूपते ॥&lt;br&gt;&#xA;एवं कृते त्वया राजन्नलक्ष्मीः क्लेशकारिणी ॥ ९२ ॥&lt;br&gt;&#xA;वैभवात्तस्य तीर्थस्य नाशं यास्यत्यसंशयम् ॥&lt;br&gt;&#xA;मङ्गलानि च सर्वाणि प्राप्स्यसे न चिरान्नृप ॥ ८३ ॥&lt;br&gt;&#xA;विजित्य शत्रूंश्च रणे पुनर्भूमिं प्रपत्स्यसे ॥&lt;br&gt;&#xA;अतस्त्वं भार्यया सार्द्धं पुत्रेण च मनोजव ॥ ८४ ॥&lt;br&gt;&#xA;गच्छ मङ्गलतीर्थं तद्गन्धमादनपर्वते ॥&lt;br&gt;&#xA;अहमप्यागमिष्यामि तवानुग्रहकाम्यया ॥ ८५ ॥&lt;br&gt;&#xA;पराशरस्त्वेवमुक्त्वा राजमुख्यैस्त्रिभिः सह ॥&lt;br&gt;&#xA;प्रायात्सेतुं समुद्दिश्य स्नातुं मङ्गलतीर्थके ॥ ८६ ॥&lt;br&gt;&#xA;राजादिभिः सह मुनिर्विलङ्घ्य विविधं वनम् ॥&lt;br&gt;&#xA;वनप्रदेशदेशांश्च दस्युग्रामाननेकशः ॥ ८७ ॥&lt;br&gt;&#xA;प्रययौ मङ्गलं तीर्थं गन्धमादनपर्वते ॥&lt;br&gt;&#xA;तत्र सङ्कल्प्य विधिवत्सस्नौ स मुनिपुङ्गवः ॥ ८८ ॥&lt;br&gt;&#xA;तानपि स्नापयामास राजादीन्विधिपूर्वकम् ॥&lt;br&gt;&#xA;तत्र श्राद्धं च भूपालश्चकार पितृतृप्तये ॥ ८९ ॥&lt;br&gt;&#xA;तत्र मासत्रयं सस्नौ राजा पत्नीसुतस्तथा ॥&lt;br&gt;&#xA;ततः पराशरमुनिः सस्नौ नियमपूर्वकम् ॥। ॥ 3.1.12.९० ॥&lt;br&gt;&#xA;एवं मासत्रयं सस्नौ तैः साकं मुनिपुङ्गवः ॥&lt;br&gt;&#xA;मङ्गलाख्ये महापुण्ये सर्वामङ्गलनाशने ॥ ९१ ॥&lt;br&gt;&#xA;ततः पराशरमुनिः सर्वानर्थविनाशनम् ॥&lt;br&gt;&#xA;रामस्यैकाक्षरं मन्त्रं तदन्ते समुपादिशत् ॥ ९२ ॥&lt;br&gt;&#xA;चत्वारिंशद्दिनं तत्र मन्त्रमेकाक्षरं नृपः ॥&lt;br&gt;&#xA;तत्र तीर्थे जजापासौ मुन्युक्तेनैव वर्त्मना ॥ ९३ ॥&lt;br&gt;&#xA;एवमभ्यसतस्तस्य मन्त्रमेकाक्षरं द्विजाः ॥&lt;br&gt;&#xA;मुनिप्रसादात्पुरतो धनुः प्रादुरभूद्दृढम् ॥ ९४ ॥&lt;br&gt;&#xA;अक्षयाविषुधी चापि खड्गौ च कनकत्सरू ॥&lt;br&gt;&#xA;एकं चर्म गदा चैका तथैको मुसलोत्तमः ॥ ९५ ॥&lt;br&gt;&#xA;एकः शङ्खो महानादो वाजियुक्तो रथस्तथा ॥&lt;br&gt;&#xA;ससारथिः पताका च तीर्थादुत्तस्थुरग्रतः ॥ ९६ ॥ ।&lt;br&gt;&#xA;कवचं काञ्चनमयं वैश्वानरसमप्रभम् ॥&lt;br&gt;&#xA;प्रादुर्बभूव तत्तीर्थात्प्रसादेन मुनेस्तथा ॥ ९७ ॥&lt;br&gt;&#xA;हारकेयूरमुकुटकटकादिविभूषणम्॥&lt;br&gt;&#xA;तीर्थानां प्रवरात्तस्मादुत्थितं नृपतेः पुरः ॥ ९८ ॥&lt;br&gt;&#xA;दिव्याम्बरसहस्रं च तीर्थात्प्रादुरभूत्तदा ॥&lt;br&gt;&#xA;माला च वैजयन्त्याख्या स्वर्णपङ्कजशोभिता ॥ ९९ ॥&lt;br&gt;&#xA;एतत्सर्वं समालोक्य मुनयेऽसौ न्यवेदयत् ॥&lt;br&gt;&#xA;ततः पराशरमुनिर्जलमादाय तीर्थतः ॥ 3.1.12.१०० ॥&lt;br&gt;&#xA;अभ्यषिञ्चन्नरपतिं मन्त्रपूतेनवारिणा ॥&lt;br&gt;&#xA;ततोऽभिषिक्तो नृपतिर्मुनिना परिशोभितः ॥ १०१ ॥&lt;br&gt;&#xA;सन्नद्धः कवची खड्गी चापबाणधरो युवा ॥&lt;br&gt;&#xA;हारकेयूरमुकुटकटकादिविभूषितः ॥ १०२ ॥&lt;br&gt;&#xA;दिव्याम्बरधरश्चापि वाजियुक्त रथस्थितः ॥&lt;br&gt;&#xA;शुशुभेऽतीव नृपतिर्मध्याह्न इव भास्करः ॥ १०३ ॥&lt;br&gt;&#xA;तस्मै नृपतये तत्र ब्रह्माद्यस्त्रं महामुनिः ॥&lt;br&gt;&#xA;साङ्गं च सरहस्यं च सोत्सर्गं सोप संहृति ॥ १०४ ॥&lt;br&gt;&#xA;उपादिशच्छक्तिपुत्रः सुमित्राजानये तदा ॥&lt;br&gt;&#xA;मनोजवोऽथ मुनिना ह्याशीर्वादपुरःसरम् ॥ १०५ ॥&lt;br&gt;&#xA;प्रेरितो रथमास्थाय प्रणम्य मुनिपुङ्गवम् ॥&lt;br&gt;&#xA;प्रदक्षिणीकृत्य तदाभ्यनुज्ञातो महर्षिणा ॥ १०६ ॥&lt;br&gt;&#xA;सार्द्धं पत्न्या च पुत्रेण प्रययौ विजयाय सः ॥&lt;br&gt;&#xA;स गत्वा स्वपुरं राजा प्रदध्मौ जलजं तदा ॥ १०७ ॥&lt;br&gt;&#xA;ततः शङ्खरवं श्रुत्वा गोलभस्तु ससैनिकः ॥&lt;br&gt;&#xA;युद्धाय निर्ययौ तूर्णं मनोजवनृपेण सः ॥ १०८ ॥&lt;br&gt;&#xA;दिनत्रयं रणं जज्ञे गोलभेन नृपस्य वै ॥&lt;br&gt;&#xA;ततश्चतुर्थे दिवसे गोलभं तु ससैनिकम् ॥ १०९ ॥&lt;br&gt;&#xA;मनोजवो नृपो युद्धे ब्रह्मास्त्रेण व्यनाशयत् ॥&lt;br&gt;&#xA;ततः सपुत्र भार्योऽयं पुरं प्राप्य निजं नृपः ॥ 3.1.12.११० ॥&lt;br&gt;&#xA;पालयन्पृथिवीं सर्वां बुभुजे भार्यया सह ॥&lt;br&gt;&#xA;तदाप्रभृति राजासौ नाहङ्कारं चकार वै ॥ १११ ॥&lt;br&gt;&#xA;असूयादींस्तथा दोषान्वर्जयामास भूपतिः ॥&lt;br&gt;&#xA;अहिंसानिरतो दान्तः सदा धर्मपरोऽभवत् ॥ ११२ ॥&lt;br&gt;&#xA;सहस्रं वत्सरानेवं ररक्ष स महीपतिः ॥&lt;br&gt;&#xA;ततो विरक्तो राजेन्द्रः पुत्रे राज्यं निधाय तु ॥ ११३ ॥&lt;br&gt;&#xA;जगाम मङ्गलं तीर्थं गन्धमादनपर्वते ॥&lt;br&gt;&#xA;तपश्चचार तत्रासौ ध्यायन्हृदि सदाशिवम् ॥ ११४ ॥।&lt;br&gt;&#xA;ततोऽचिरेण कालेन त्यक्त्वा देहं मनोजवः ॥&lt;br&gt;&#xA;शिवलोकं ययौ राजा तस्य तीर्थस्य वैभवात् ॥ ११५ ॥&lt;br&gt;&#xA;तस्य भार्या सुमित्रापि तस्यालिङ्ग्य तनुं तदा ॥&lt;br&gt;&#xA;अन्वारूढा चितां विप्राः प्राप तल्लोकमेव सा ॥ ११६ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;एवं प्रभावं तत्तीर्थं श्रीमन्मङ्गलनामकम् ॥&lt;br&gt;&#xA;मनोजवो नृपो यत्र स्नात्वा तीर्थे महत्तरे ॥ ११७ ॥&lt;br&gt;&#xA;शत्रून्विजित्य देहान्ते शिवलोकं ययौ स्त्रिया ॥&lt;br&gt;&#xA;तस्मात्सर्वप्रयत्नेन सेव्यं मङ्गलतीर्थकम् ॥ ११८॥&lt;br&gt;&#xA;तीर्थमेतदतिशोभनं शिवं भुक्तिमुक्तिफलदं नृणां सदा ॥&lt;br&gt;&#xA;पापराशितृणतूलपावकं सेवत द्विजवरा विमुक्तये ॥ ११९ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये मङ्गलतीर्थप्रशंसायां मनोजवालक्ष्मीविनाशवर्णनन्नाम द्वादशोऽध्यायः ॥ १२ ॥&lt;/p&gt;</description>
    </item>
    <item>
      <title>०१३ अगस्त्यभ्रातृविमुक्तिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/013_agastyabhrAtRvimuktivarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/013_agastyabhrAtRvimuktivarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;मङ्गलाख्ये महातीर्थे नरः स्नात्वा विकल्मषः ॥&lt;br&gt;&#xA;एकान्तरामनाथाख्यं क्षेत्रं गच्छेत्ततः परम् ॥ १ ॥&lt;br&gt;&#xA;तत्र रामो जगन्नाथो जानक्या लक्ष्मणेन च ॥&lt;br&gt;&#xA;हनुमत्प्रमुखैश्चापि वानरैः परिवारितः ॥ २ ॥&lt;br&gt;&#xA;सन्निधत्ते सदा विप्रा लोकानुग्रहकाम्यया ॥&lt;br&gt;&#xA;विद्यते पुण्यदा तत्र नाम्ना ह्यमृतवापिका ॥ ३ ॥&lt;br&gt;&#xA;तस्यां निमज्जतां नृणां न जरान्तकजं भयम् ॥&lt;br&gt;&#xA;अस्याममृतवाप्यां यः सश्रद्धं स्नाति मानवः ॥ ४ ॥&lt;br&gt;&#xA;अमृतत्वं भजत्येष शङ्करस्य प्रसादतः ॥&lt;br&gt;&#xA;महापातकनाशिन्यामस्यां वाप्यां निमज्जताम् ॥ ५ ॥&lt;br&gt;&#xA;अमृतत्वं हरो दातुं सन्निधत्ते सदा तटे ॥&lt;br&gt;&#xA;॥ । ऋषय ऊचुः ॥ ॥&lt;br&gt;&#xA;इयं ह्यमृतवापीति कुतो हेतोर्निगद्यते ॥ ६ ॥&lt;br&gt;&#xA;अस्माकमेतद्ब्रूहि त्वं कृपया व्यासशासित ॥&lt;br&gt;&#xA;तथैवामृतनामिन्या वापिकायाश्च वैभवम् ॥&lt;br&gt;&#xA;तृप्तिर्न जायतेऽस्माकं त्वद्वचोऽमृतपायिनाम् ॥ ।७ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;अस्या अमृतनामत्वं वैभवं च मनोहरम् ॥ ८ ॥&lt;br&gt;&#xA;प्रवक्ष्यामि विशेषेण शृणुत द्विजसत्तमाः ॥&lt;br&gt;&#xA;पुरा हिमवतः पार्श्वे नानामुनिसमाकुले ॥ ९ ॥&lt;br&gt;&#xA;सिद्धचारणगन्धर्वदेवकिन्नरसेविते ॥&lt;br&gt;&#xA;सिंहव्याघ्रवराहेभमहिषादिसमाकुले ॥ 3.1.13.१० ॥&lt;br&gt;&#xA;तमालतालहिन्तालचम्पकाशोकसन्तते ॥&lt;br&gt;&#xA;हंसकोकिलदात्यूहचक्रवाकादिशोभिते ॥ ११ ॥&lt;br&gt;&#xA;पद्मेन्दीवरकह्लारकुमुदाढ्यसरो वृते ॥&lt;br&gt;&#xA;सत्यवाञ्छीलवान्वाग्मी वशी कुम्भजसोदरः ॥ १२ ॥&lt;br&gt;&#xA;आस्ते तपश्चरन्नित्यं मोक्षार्थी शङ्करप्रियः ॥&lt;br&gt;&#xA;त्रिकालमर्चयञ्छम्भु वन्यैर्मूलफलादिभिः ॥। १३ ॥&lt;br&gt;&#xA;आगतान्स्वाश्रमाभ्याशमतिथीन्वन्यभोजनैः ॥&lt;br&gt;&#xA;पूजयन्नर्चयन्नग्निं सन्ध्योपासनतत्परः ॥ १४ ॥&lt;br&gt;&#xA;गायत्र्यादीन्महामन्त्रान्कालेकाले जपन्मुदा ॥&lt;br&gt;&#xA;निद्रां परित्यजन्ब्राह्मे मुहूर्ते विष्णुचिन्तकः ॥ १५ ॥&lt;br&gt;&#xA;स्नानं कुर्वन्नुषःकाले नमन्सन्ध्यां प्रसन्नधीः ॥&lt;br&gt;&#xA;गायत्रीं प्रजपन्विप्राः पूजयन्हरिशङ्करौ ॥ १६ ॥&lt;br&gt;&#xA;वेदाध्यायी शास्त्रपाठी मध्याह्नेऽतिथिपूजकः ॥&lt;br&gt;&#xA;श्रोतापुराणपाठानामग्निकार्येष्वतन्द्रितः ॥ १७ ॥&lt;br&gt;&#xA;पञ्चयज्ञपरो नित्यं वैश्वदेवबलिप्रदः ॥&lt;br&gt;&#xA;प्रत्यब्दं श्राद्धकृत्पित्रोस्तथान्यश्राद्धकृद्द्विजाः ॥ १८ ॥&lt;br&gt;&#xA;एवं निनाय कालं स नित्यानुष्ठानतत्परः ॥&lt;br&gt;&#xA;तस्यैवं वर्तमानस्य तपश्चरत उत्तमम् ॥ १९ ॥&lt;br&gt;&#xA;सहस्रवर्षाण्यगमञ्च्छङ्करासक्तचेतसः ॥&lt;br&gt;&#xA;तथापि शङ्करो नास्याययौ प्रत्यक्षतां तदा ॥ 3.1.13.२० ॥&lt;br&gt;&#xA;ततस्त्वगस्त्यभ्रातासौ ग्रीष्मे पञ्चानिमध्यगः ॥&lt;br&gt;&#xA;भास्करं दत्तदृष्टिश्च मौनव्रतसमन्वितः ॥ २१ ॥&lt;br&gt;&#xA;तिष्ठन्कनिष्ठिकाङ्गुल्यां वामपादस्य निश्चलः ॥&lt;br&gt;&#xA;ऊर्ध्वबाहुर्निरालम्बस्तपस्तेपेऽतिदारुणम् ॥ २२ ॥&lt;br&gt;&#xA;अथ तस्य प्रसन्नात्मा महादेवो घृणानिधिः ॥&lt;br&gt;&#xA;प्रादुरासीत्स्वया दीप्त्या दिशो दश विभासयन् ॥ २३ ॥&lt;br&gt;&#xA;ततोऽद्राक्षीन्मुनिः शम्भुं साम्बं वृषभसंस्थि तम् ॥&lt;br&gt;&#xA;दृष्ट्वा प्रणम्य तुष्टाव भवानीपतिमीश्वरम् ॥ २४ ॥&lt;br&gt;&#xA;॥ मुनिरुवाच ॥ ॥&lt;br&gt;&#xA;नमस्ते पार्वतीनाथ नीलकण्ठ महेश्वर॥&lt;br&gt;&#xA;शिव रुद्र महादेव नम स्ते शम्भवे विभो ॥ २५ ॥&lt;br&gt;&#xA;श्रीकण्ठोमापते शूलिन्भगनेत्रहराव्यय ॥&lt;br&gt;&#xA;गङ्गाधर विरूपाक्ष नमस्ते रुद्र मन्यवे ॥ २६ ॥&lt;br&gt;&#xA;अन्तकारे कामशत्रो देवदेव जगत्पते ॥&lt;br&gt;&#xA;स्वामिन्पशुपते शर्व नमस्ते शतधन्वने ॥&lt;br&gt;&#xA;दक्षयक्षविनाशाय स्नायूनां पतये नमः ॥&lt;br&gt;&#xA;निचेरवे नमस्तुभ्यं पुष्टानां पतये नमः ॥ ॥ २८ ॥&lt;br&gt;&#xA;भूयोभूयो नमस्तुभ्यं महादेव कृपालय ॥&lt;br&gt;&#xA;दुस्तराद्भवसिन्धोर्मां तारयस्व त्रिलोचन ॥ २९ ॥&lt;br&gt;&#xA;अगस्त्यसोदरेणैवं स्तुतः शम्भुरभाषत ॥।&lt;br&gt;&#xA;प्रीणयन्वचसा स्वेन कुम्भजस्यानुजं मुनिम् ॥ 3.1.13.३० ॥&lt;br&gt;&#xA;॥ ईश्वर उवाच ॥ ॥&lt;br&gt;&#xA;कुम्भजानुज वक्ष्यामि मुक्त्युपायं तवानघ ॥&lt;br&gt;&#xA;सेतुमध्ये महातीर्थं गन्धमादनपर्वते ॥ ३१ ॥&lt;br&gt;&#xA;मङ्गलाख्यस्य तीर्थस्य नातिदूरेण वर्तते ॥&lt;br&gt;&#xA;तत्र गत्वा कुरु स्नानं ततो मुक्तिमवाप्स्यसि ॥३२॥&lt;br&gt;&#xA;तत्तीर्थसेवनान्नान्योमोक्षो पायो लघुस्तव ॥&lt;br&gt;&#xA;न हि तत्तीर्थवैशिष्ट्यं वक्तुं शक्यं मयापि च ॥ ३३ ॥&lt;br&gt;&#xA;सन्देहो नात्र कर्तव्यस्त्वयाद्य मुनिसत्तम॥&lt;br&gt;&#xA;तस्मात्तत्रैव गच्छ त्वं यदीच्छसि भवक्षयम् ॥ ३४ ॥&lt;br&gt;&#xA;इत्युक्त्वा भगवानीशस्तत्रैवान्तरधीयत ॥&lt;br&gt;&#xA;ततो देवस्य वचनादगस्त्यस्य सहोदरः ॥ ३५ ॥&lt;br&gt;&#xA;गत्वा सेतुं समुद्रे तु गन्धमादनपर्वते॥&lt;br&gt;&#xA;ईश्वरणैव गदितं तीर्थं तच्छीघ्रमासदत् ॥ ३६ ॥&lt;br&gt;&#xA;तत्र तीर्थे महापुण्ये स्नातानां मुक्तिदायिनि ॥&lt;br&gt;&#xA;एकान्तरामनाथाख्ये क्षेत्रालङ्करणे शुभे ॥ ३७ ॥&lt;br&gt;&#xA;सस्नौ नियमपूर्वं स त्रीणि वर्षाणि वै द्विजः ॥&lt;br&gt;&#xA;ततश्चतुर्थवर्षे तु समाधिस्थो महामुनिः ॥ ३८ ॥&lt;br&gt;&#xA;ब्रह्मनाड्या प्राणवायुं मूर्द्धन्यारोप्ययोगतः ॥&lt;br&gt;&#xA;प्राणान्निर्गमयामास ब्रह्मरन्ध्रेण तत्र सः ॥ ३९ ॥&lt;br&gt;&#xA;ततोऽगस्त्यानुजः सोयं परित्यज्य कलेवरम् ॥&lt;br&gt;&#xA;अवाप मुक्तिं परमां तस्य तीर्थस्य वैभवात् ॥3.1.13.४॥।&lt;br&gt;&#xA;विनष्टाशेषदुःखस्य तत्तीर्थस्नानवैभवात् ॥&lt;br&gt;&#xA;मृतत्वमभूद्यस्मादगस्त्यानुजजन्मनः॥४१॥&lt;br&gt;&#xA;ततो ह्यमृतवापीतिप्रथाऽस्यासीन्मुनीश्वराः॥&lt;br&gt;&#xA;अत्र तीर्थे नरा ये तु वर्षत्रयमतन्द्रिताः॥४२॥&lt;br&gt;&#xA;स्नानं कुर्वन्ति ते सत्यममृतत्वं प्रयान्ति हि ॥&lt;br&gt;&#xA;एवं त्वमृतवापीति प्रथा तद्वैभवं तथा ॥&lt;br&gt;&#xA;युष्माकं कथितं विप्राः किम्भूयः श्रोतुमिच्छथ ॥ ४३ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;एकान्तरामनाथाख्या तस्य क्षेत्रस्य वै मुने ॥ ४४ ॥&lt;br&gt;&#xA;कथं समागता सूत वक्तुमेतत्त्वमर्हसि ॥&lt;br&gt;&#xA;अस्माकं मुनिशार्दूल तच्छुश्रूषातिभूयसी ॥ ४५ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;पुरा दाशरथी रामः ससुग्रीवभिभीषणः ॥&lt;br&gt;&#xA;लक्ष्मणेन युतो भ्रात्रा मन्त्रज्ञेन हनूमता ॥ ४६ ॥&lt;br&gt;&#xA;वानरैर्बध्यमाने तु सेतावम्बुधिमध्यतः ॥&lt;br&gt;&#xA;चिन्तयन्मनसा सीतामेकान्ते सममन्त्रयत् ॥ ४७ ॥&lt;br&gt;&#xA;तेषु मन्त्र यमाणेषु रावणादिवधं प्रति ॥&lt;br&gt;&#xA;उल्लोलतरकल्लोलो जुघोष जलधिर्भृशम् ॥ ४८ ॥&lt;br&gt;&#xA;अर्णवस्य महाभीमे जृम्भमाणे महाध्वनौ ॥&lt;br&gt;&#xA;अन्योन्यकथितां वार्तां नाशृण्वंस्ते परस्परम् ॥ ४९ ॥&lt;br&gt;&#xA;ततः किञ्चिदिव क्रुद्धो भृकुटीकुटिलेक्षणः ॥&lt;br&gt;&#xA;भ्रूभङ्गलीलया रामो नियम्य जलधिं तदा ॥ ॥ 3.1.13.५० ॥&lt;br&gt;&#xA;न्यमन्त्रयत विप्रेन्द्रा राक्षसानां वधं प्रति ॥&lt;br&gt;&#xA;एकान्तेऽमन्त्रयत्तत्र तैः सार्धं राघवो यतः ॥ ५१ ॥&lt;br&gt;&#xA;एकान्तरामनाथाख्यं तत्क्षेत्रमभवद्विजाः ॥&lt;br&gt;&#xA;सोयं नियमितो वार्धी रामभ्रूभङ्गलीलया ॥ ५२ ॥&lt;br&gt;&#xA;अद्यापि निश्चलजलस्तत्प्रदेशेषु दृश्यते ॥&lt;br&gt;&#xA;एकान्तरामनाथाख्यं तदेतत्क्षेत्रमुत्तमम् ॥ ५३ ॥&lt;br&gt;&#xA;आगत्यामृतवाप्यां च स्नात्वा नियमपूर्वकम् ॥&lt;br&gt;&#xA;रामादीनपि सेवन्ते ते सर्वे मुक्तिमाप्नुयुः ॥ ५४ ॥&lt;br&gt;&#xA;अद्वैतविज्ञानविवेकशून्या विरक्तिहीनाश्च समाधि हीनाः ॥&lt;br&gt;&#xA;यागाद्यनुष्ठानविवर्जिताश्च स्नात्वात्र यास्यन्त्यमृतं द्विजेन्द्राः ॥ ५५ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये अमृतवापीप्रशंसायाम् अगस्त्यभ्रातृविमुक्तिवर्णनन्नाम त्रयोदशोऽध्यायः ॥ १३ ॥&lt;/p&gt;</description>
    </item>
    <item>
      <title>०१४ ब्रह्मशापविमोक्षणवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/014_brahmashApavimoxaNavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/014_brahmashApavimoxaNavarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;स्नात्वा त्वमृत वाप्यां वै सेवित्वैकान्तराघवम् ॥&lt;br&gt;&#xA;जितेन्द्रियो नरः स्नातुं ब्रह्मकुण्डं ततो व्रजेत् ॥ १ ॥&lt;br&gt;&#xA;सेतुमध्ये महातीर्थं गन्धमादनपर्वते ॥&lt;br&gt;&#xA;ब्रह्मकुडमिति ख्यातं सर्व दारिद्र्यभेषजम् ॥ २ ॥&lt;br&gt;&#xA;विद्यते ब्रह्महत्यानामयुतायुतनाशनम् ॥&lt;br&gt;&#xA;दर्शनं ब्रह्मकुण्डस्य सर्वपापौघनाशनम् ॥ ३ ॥&lt;br&gt;&#xA;किं तस्य बहुभिस्तीर्थैः किं तपोभिः किमध्वरैः ॥&lt;br&gt;&#xA;महादानैश्च किं तस्य ब्रह्मकुण्डविलोकिनः ॥ ४ ॥&lt;br&gt;&#xA;ब्रह्मकुण्डे सकृत्स्नानं वैकुण्ठप्राप्तिकारणम् ॥&lt;br&gt;&#xA;ब्रह्मकुण्डसमुद्भूतं भस्म येन धृतं द्विजाः॥ ॥ ५ ॥&lt;br&gt;&#xA;तस्यानुगास्त्रयो देवा ब्रह्मविष्णुमहेश्वराः ॥&lt;br&gt;&#xA;ब्रह्मकुण्डसमुद्भूतभस्मना यस्त्रिपुण्ड्रकम् ॥ ६ ॥&lt;br&gt;&#xA;करोति तस्य कैवल्यं करस्थं नात्र संशयः ॥&lt;br&gt;&#xA;तद्भस्मपरमाणुर्वा यो ललाटे धृतो भवेत् ॥ ७ ॥&lt;br&gt;&#xA;तावदेवास्य मुक्तिः स्यान्नात्र कार्या विचारणा ॥&lt;br&gt;&#xA;तत्कुण्डभस्मना मर्त्यः कुर्यादुद्धूलनं तु यः ॥ ८ ॥&lt;br&gt;&#xA;तस्य पुण्यफलं वक्तुं शङ्करो वेत्ति वा न वा ॥&lt;br&gt;&#xA;ब्रह्मकुण्डसमुद्भूतं भस्म यो नैव धारयेत् ॥ ९ ॥&lt;br&gt;&#xA;रौरवे नरके सोऽयं पतेदाचन्द्रतारकम् ॥&lt;br&gt;&#xA;उद्धूलनं त्रिपुण्ड्रं वा ब्रह्मकुण्डस्थभस्मना ॥ 3.1.14.१० ॥&lt;br&gt;&#xA;नराधमो न कुर्याद्यः सुखं नास्य कदाचन ॥&lt;br&gt;&#xA;ब्रह्मकुण्डसमुद्भूतभस्मनिन्दारतस्तु यः ॥ ११ ॥&lt;br&gt;&#xA;उत्पत्तौ तस्य साङ्कर्यमनुमेयं विपश्चिता ॥&lt;br&gt;&#xA;ब्रह्मकुण्डसमुद्भूतं भस्मैतल्लोकपावनम् ॥ १२ ॥&lt;br&gt;&#xA;अन्यभस्मसमं यस्तु न्यूनं वा वक्ति मानवः ॥&lt;br&gt;&#xA;उत्पत्तौ तस्य साङ्कर्य मनुमेयं विपश्चिता ॥ १३ ॥&lt;br&gt;&#xA;ब्रह्मकुण्डसमुद्भूतेऽप्यस्मिन्भस्मनि जाग्रति ॥&lt;br&gt;&#xA;भस्मान्तरेण मनुजो धारयेद्यस्त्रिपुण्ड्रकम् ॥ १४ ॥&lt;br&gt;&#xA;उत्पत्तौ तस्य साङ्क र्यमनुमेयं विपश्चिता ॥&lt;br&gt;&#xA;कदाचिदपि यो मर्त्यो भस्मैतत्तु न धारयेत् ॥ १५ ॥&lt;br&gt;&#xA;उत्पत्तौ तस्य साङ्कर्यमनुमेयं विपश्चिता ॥&lt;br&gt;&#xA;ब्रह्मकुण्डसमुद्भूतं भस्म दद्याद्द्विजाय यः ॥ १६ ॥&lt;br&gt;&#xA;चतुरर्णवपर्यन्ता तेन दत्ता वसुन्धरा ॥&lt;br&gt;&#xA;सन्देहो नात्र कर्तव्यस्त्रिर्वा शपथयाम्यहम् ॥ १७ ॥&lt;br&gt;&#xA;सत्यंसत्यं पुनः सत्यमुद्धृत्य भुजमुच्यते ॥&lt;br&gt;&#xA;ब्रह्मकुण्डोद्भवं भस्म धारयध्वं द्विजोत्तमाः ॥ १८ ॥&lt;br&gt;&#xA;एतद्धि पावनं भस्म ब्रह्मयज्ञसमुद्भवम् ॥&lt;br&gt;&#xA;पुरा हि भगवान्ब्रह्मा सर्वलोकपितामहः ॥ १९ ॥&lt;br&gt;&#xA;सन्निधौ सर्वदेवानां पर्वते गन्धमादने ॥&lt;br&gt;&#xA;ईशशापनिवृत्त्यर्थं क्रतून्सर्वान्समातनोत् ॥ 3.1.14.२० ॥&lt;br&gt;&#xA;विधाय विधिवत्सर्वानध्वरान्बहुदक्षिणान् ॥&lt;br&gt;&#xA;मुमुचे सहसा ब्रह्मा शम्भुशापाद्द्विजोत्तमाः ॥ २१ ॥&lt;br&gt;&#xA;तदेतत्तीर्थमासाद्य स्नानं कुर्वन्ति ये नराः ॥&lt;br&gt;&#xA;ते महादेवसायुज्यं प्राप्नुवन्ति न संशयः ॥ २२ ॥ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;व्यासशिष्य महाप्राज्ञ पुराणार्थविशारद ॥&lt;br&gt;&#xA;चतुर्दशानां लोकानां स्रष्टारं चतुराननम् ॥ २३ ॥&lt;br&gt;&#xA;शम्भुः केनापराधेन शप्तवान्भारतीपतिम् ॥&lt;br&gt;&#xA;शापश्च कीदृशस्तस्य पुरा दत्तो हरेण वै ॥&lt;br&gt;&#xA;एतत्सर्वं मुने ब्रूहि तत्त्वतोऽस्माकमादरात् ॥ २४ ॥&lt;br&gt;&#xA;॥ श्रीसूत उवाच ॥&lt;br&gt;&#xA;पुरा बभूव कलहो ब्रह्मविष्ण्वोः परस्परम्॥ २५ ॥&lt;br&gt;&#xA;कञ्चिद्धेतुं समुद्दिश्य स्पर्धया श्लाघमानयोः ॥&lt;br&gt;&#xA;अहं कर्त्ता न मत्तोऽन्यः कर्त्तास्ति जगतीतले ॥ ॥ २६ ॥&lt;br&gt;&#xA;एवमाह हरिं ब्रह्मा ब्रह्माणं च हरिस्तथा ॥&lt;br&gt;&#xA;एवं विवादः सुमहान्प्रावर्त्तत पुरा तयोः ॥ २७ ॥&lt;br&gt;&#xA;एतस्मिन्नन्तरे विप्राः कुर्वतोः कलहं मिथः ॥&lt;br&gt;&#xA;तयोर्गर्वविनाशाय प्रबोधार्थं च देवयोः ॥ २८ ॥&lt;br&gt;&#xA;मध्ये प्रादुरभूल्लिङ्गं स्वयञ्ज्योतिरनामयम् ॥&lt;br&gt;&#xA;तौ दृष्ट्वा विस्मितौ लिङ्गं ब्रह्मविष्णु परस्परम् ॥ २९ ॥&lt;br&gt;&#xA;समयं चक्रतुर्विप्रा देवानां सन्निधौ पुरा ॥&lt;br&gt;&#xA;अनाद्यन्तं महालिङ्गं यदेतद्दृश्यते पुरः ॥ 3.1.14.३० ॥&lt;br&gt;&#xA;अनन्तादित्यसङ्का शमनन्ताग्निसमप्रभम् ॥&lt;br&gt;&#xA;आवयोरस्य लिङ्गस्य योंऽतमादिं च द्रक्ष्यति ॥ ३१ ॥&lt;br&gt;&#xA;स भवेदधिको लोके लोककर्ता च स प्रभुः ॥&lt;br&gt;&#xA;अहमूर्ध्वं गमिष्यामि लिङ्गस्यातं गवेषयन् ॥ ३२ ॥&lt;br&gt;&#xA;गवेषणाय मूलस्य त्वमधस्ताद्धरे व्रज ॥&lt;br&gt;&#xA;इति तस्य वचः श्रुत्वा तथे त्याह रमापतिः ॥ ३३ ॥&lt;br&gt;&#xA;एवं तौ समयं कृत्वा मार्गणाय विनिर्गतौ ॥&lt;br&gt;&#xA;विष्णुर्वराहरूपेण गतोऽधस्ताद्गवेषितुम् ॥ ३४ ॥&lt;br&gt;&#xA;हंसतां भारतीजानिः स्वीकृत्योपरि निर्ययौ ॥&lt;br&gt;&#xA;अधो लोकान्विचित्याथो विष्णुर्वर्षगणान्बहून् ॥&lt;br&gt;&#xA;यथास्थानं समागत्य वभाषे देवसन्निधौ ॥ ३५ ॥&lt;br&gt;&#xA;॥ विष्णुरुवाच ॥ ॥&lt;br&gt;&#xA;अहं लिङ्गस्य नाद्राक्षमादिमस्येति सत्यवाक्॥ ३६ ॥&lt;br&gt;&#xA;ऊर्ध्वं गवेषयित्वाथ ब्रह्माप्यागच्छदत्र सः ॥&lt;br&gt;&#xA;आगत्य च वचः प्राह छद्मना चतुराननः ॥ ॥ ३७ ॥&lt;br&gt;&#xA;॥ ब्रह्मोवाच ॥ ॥&lt;br&gt;&#xA;अहमद्राक्षमस्यान्तं लिङ्गस्येति मृषा पुनः ॥&lt;br&gt;&#xA;तयोस्तद्वचनं श्रुत्वा व्रह्मविष्ण्वोर्महेश्वरः ॥&lt;br&gt;&#xA;मिथ्यावादिनमाहेदं प्रहस्य चतुराननम् ॥ ३८ ॥&lt;br&gt;&#xA;॥ ईश्वर उवाच ॥ ॥&lt;br&gt;&#xA;असत्यं यदवोचस्त्वं चतुरानन मत्पुरः ॥ ३९ ॥&lt;br&gt;&#xA;तस्मात्पूजा न ते भूयाल्लोके सर्वत्र सर्वदा ॥&lt;br&gt;&#xA;अथ विष्णुं पुनः प्राह भगवान्परमेश्वरः ॥ 3.1.14.४० ॥&lt;br&gt;&#xA;यस्मात्सत्यमवोचस्त्वं कमलायाः पते हरे ॥&lt;br&gt;&#xA;तस्मात्ते मत्समा पूजा भविष्यति न संशयः ॥ ४१ ॥&lt;br&gt;&#xA;ततो ब्रह्मा विषण्णः सञ्छङ्करं प्रत्यभाषत ॥&lt;br&gt;&#xA;स्वामिन्ममापराधं त्वं क्षमस्व करुणानिधे ॥ ४२ ॥&lt;br&gt;&#xA;एकोपराधः क्षन्तव्यः स्वामि भिर्जगदीश्वरैः ॥&lt;br&gt;&#xA;ततो महेश्वरोऽवादीद्ब्रह्माणं परिसान्त्वयन् ॥ ४३ ॥&lt;br&gt;&#xA;॥ ईश्वर उवाच ॥ ॥&lt;br&gt;&#xA;न मिथ्यावचनं मे स्याद्ब्रह्मन्वक्ष्यामि ते शृणु ॥&lt;br&gt;&#xA;गच्छ त्वं सहसा वत्स गन्धमादनपर्वतम् ॥४४॥&lt;br&gt;&#xA;तत्र क्रतून्कुरुष्व त्वं मिथ्यादोषप्रशान्तये ॥&lt;br&gt;&#xA;ततो विधूतपापस्त्वं भविष्यसि न संशयः ॥ ॥४५॥&lt;br&gt;&#xA;तेन श्रौतेषु ते ब्रह्मन्स्मार्तेष्वपि च कर्मसु ॥&lt;br&gt;&#xA;पूजा भविष्यति सदा न पूजा प्रतिमासु ते॥४६॥&lt;br&gt;&#xA;इत्युक्त्वा भगवानीशस्तत्रैवान्तरधीयत ॥&lt;br&gt;&#xA;ततो ब्रह्मा ययौ विप्रा गन्धमादनपर्वतम् ॥ ४७ ॥&lt;br&gt;&#xA;ईजे च क्रतुकर्तारं क्रतुभिः पार्वतीपतिम् ॥&lt;br&gt;&#xA;अष्टाशीतिसहस्राणि वर्षाणि मुनिपुङ्गवाः ॥ ४८ ॥&lt;br&gt;&#xA;पौण्डरीकादिभिः सर्वैरध्वरैर्भूरिदक्षिणैः ॥&lt;br&gt;&#xA;इन्द्रादिसर्वदेवानां सन्निधावयजच्छिवम् ॥&lt;br&gt;&#xA;तेन तुष्टोभवच्छम्भुर्वरमस्मै प्रदत्तवान् ॥ ४९ ॥&lt;br&gt;&#xA;॥ ईश्वर उवाच ॥ ॥&lt;br&gt;&#xA;मिथ्योक्तिदोषस्ते नष्टः कृतैरेतैर्मखैरिह ॥ 3.1.14.५० ॥&lt;br&gt;&#xA;चतुरानन ते पूजा श्रौतस्मार्तेषु कर्मसु ॥&lt;br&gt;&#xA;भविष्यत्यमला ब्रह्मन्न पूजा प्रतिमासु ते ॥ ५१ ॥&lt;br&gt;&#xA;यागस्थलमिदं तेऽद्य ब्रह्मकुण्डमिति प्रथाम् ॥&lt;br&gt;&#xA;गमिष्यति त्रिलोकेस्मिन्पुण्यं पापविनाशनम् ॥ ५२ ॥&lt;br&gt;&#xA;ब्रह्मकुण्डाभिधे तीर्थे सकृद्यः स्नानमा चरेत् ॥&lt;br&gt;&#xA;मुक्तिद्वारार्गलं तस्य भिद्यते तत्क्षणाद्विधे ॥ ५३ ॥&lt;br&gt;&#xA;ब्रह्मकुण्डसमुद्भूतं ललाटे भस्म धारयन् ॥&lt;br&gt;&#xA;मायाकपाटं निर्भिद्य मुक्तिद्वारं प्रया स्यति ॥ ५४ ॥&lt;br&gt;&#xA;ब्रह्मकुण्डोत्थितं भस्म ललाटे यो न धारयेत् ॥&lt;br&gt;&#xA;स्वपितुर्बीजसम्भूतो न मातरि सुतस्तु सः ॥५५॥&lt;br&gt;&#xA;ब्रह्मकुण्डसमुद्भूतभस्मधारणतो विधे ॥&lt;br&gt;&#xA;ब्रह्महत्यायुतं नश्येत्सुरापानायुतं तथा ॥ ५६ ॥&lt;br&gt;&#xA;गुरुतल्पायुतं नश्येत्स्वर्णस्तेयायुतं तथा ॥&lt;br&gt;&#xA;तत्संसर्गायुतं नश्येत्सत्यमुक्तं मया विधे ॥ ॥ ५७ ॥&lt;br&gt;&#xA;ब्रह्मकुण्डसमुद्भूतभस्मधारणवैभवात् ॥&lt;br&gt;&#xA;भूतप्रेतपिशाचाद्या नश्यन्ति क्षणमात्रतः ॥ ५८ ॥&lt;br&gt;&#xA;इत्युक्त्वा भगवानीशस्तत्रैवान्तरधीयत ॥&lt;br&gt;&#xA;यज्ञेष्वथ समाप्तेषु मुनयश्च जितेन्द्रियाः ॥ ५९ ॥&lt;br&gt;&#xA;इन्द्रादिदेवताश्चैव सिद्धचारणकिन्नराः ॥&lt;br&gt;&#xA;अन्ये च देवनिवहा गन्धमादनपर्वते ॥ 3.1.14.६० ॥&lt;br&gt;&#xA;तां यज्ञभूमिमाश्रित्य स्वयं रुद्रेण सेविताम् ॥&lt;br&gt;&#xA;निरन्तरमवर्तन्त विदित्वा तस्य वैभवम् ॥ ६१ ॥&lt;br&gt;&#xA;यथाविधि ततो यज्ञान्समाप्य बहुदक्षिणान् ॥&lt;br&gt;&#xA;सत्यलोकमगाद्ब्रह्मा शिवाल्लब्धमनोरथः ॥ ६२ ॥&lt;/p&gt;</description>
    </item>
    <item>
      <title>०१५ धर्मसखशतपुउत्रावाप्तिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/015_dharmasakhashatapuutrAvAptivarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/015_dharmasakhashatapuutrAvAptivarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;ब्रह्मकुण्डे महापुण्ये स्नानं कृत्वा समाहितः ॥&lt;br&gt;&#xA;नरो हनूमतः कुण्डमथ गच्छेद्विजोत्तमाः ॥ १ ॥&lt;br&gt;&#xA;पुरा हतेषु रक्षःसु समाप्ते रणकर्मणि ॥&lt;br&gt;&#xA;रामादिषु निवृत्तेषु गन्धमादनपर्वते ॥ २ ॥&lt;br&gt;&#xA;सर्व लोकोपकाराय हनूमान्मारुतात्मजः ॥&lt;br&gt;&#xA;सर्वतीर्थोत्तमं चक्रे स्वनाम्ना तीर्थमुत्तमम् ॥ ३ ॥&lt;br&gt;&#xA;विदित्वा वैभवं यस्य स्वयं रुद्रेण सेव्यते ॥&lt;br&gt;&#xA;तस्य तीर्थस्य सदृशं न भूतं न भविष्यति ॥ ४ ॥&lt;br&gt;&#xA;यत्र स्नाता नरा यान्ति शिवलोकं सनातनम् ॥&lt;br&gt;&#xA;यस्मिंस्तीर्थे महापुण्ये महापातकनाशने ॥ ५ ॥&lt;br&gt;&#xA;सर्वलोकोपकाराय निर्मिते वायुसूनुना ॥&lt;br&gt;&#xA;सर्वाणि नरकाण्यासञ्च्छून्यान्येव चिराय वै ॥ ६ ॥&lt;br&gt;&#xA;वैभवं तस्य तीर्थस्य शङ्करो वेत्ति वा न वा ॥&lt;br&gt;&#xA;यत्र धर्मसखोनाम राजा केकयवंशजः ॥ ७ ॥&lt;br&gt;&#xA;भक्त्या सह पुरा स्नात्वा शतं पुत्रानवाप्त वान् ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;सूत धर्मसखस्याद्य चरितं वक्तुमर्हसि ॥&lt;br&gt;&#xA;हनूमत्कुण्डतीर्थे यो लेभे स्नात्वा शतं सुतान् ॥ ८ ॥ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;शृणुध्वमृषयो यूयं चरितं तस्य भूपतेः ॥ ९ ॥&lt;br&gt;&#xA;अद्य धर्मसखस्याहं प्रवक्ष्यामि समासतः ॥&lt;br&gt;&#xA;राजा धर्मसखोनाम विजितारिः सुधार्मिकः ॥ 3.1.15.१० ॥&lt;br&gt;&#xA;बभूव नीतिमान्पूर्वं प्रजापालनतत्परः ॥&lt;br&gt;&#xA;तस्य भार्याशतं विप्रा वभूव पतिदैवतम् ॥ ११ ॥&lt;br&gt;&#xA;स पालयन्महीं राजा सशैलवनकाननाम् ॥&lt;br&gt;&#xA;तासु भार्यासु तनयं नाविन्दद्वंशवर्द्धनम् ॥ १२ ॥&lt;br&gt;&#xA;पुत्रार्थं स महीपालो बहूयत्नानथाकरोत् ॥५&lt;br&gt;&#xA;अकरोच्च महादानं पुत्रार्थं स महीपतिः ॥ १३ ॥&lt;br&gt;&#xA;अश्वमेधादिभिर्यज्ञैरयजच्च सुरान्प्रति ॥&lt;br&gt;&#xA;तुलापुरुषमुख्यानि ददौ दानानि भूरिशः ॥ १४ ॥&lt;br&gt;&#xA;आमध्यरात्रमन्नानि सर्वेभ्योऽप्यनिवारितम् ॥&lt;br&gt;&#xA;प्रायच्छद्बहुसूपानि सस्योपेतानि भूमिपः ॥ १५ ॥&lt;br&gt;&#xA;पितॄनुद्दिश्य च श्राद्धमकरोद्विधिपूर्वकम् ॥&lt;br&gt;&#xA;सन्तानदायिनो मन्त्राञ्जजाप नियतेद्रियः ॥ १६ ॥&lt;br&gt;&#xA;एवमादीन्बहून्धर्मान्पुत्रार्थं कृतवान्नृपः ॥&lt;br&gt;&#xA;पुत्रमुद्दिश्य सततं कुर्वन्धर्माननुत्तमान् ॥ १७ ॥&lt;br&gt;&#xA;राजा दीर्घेण कालेन वृद्धतां प्रत्यपद्यत ॥&lt;br&gt;&#xA;कदाचित्तस्य वृद्धस्य यतमानस्य भूपतेः ॥ १८ ॥&lt;br&gt;&#xA;पुत्रस्सुचन्द्रनामाभूज्ज्येष्ठपत्न्यां मनोरमः ॥&lt;br&gt;&#xA;जातं पुत्रं जनन्यस्ताः सर्वा वैषम्यवर्जिताः ॥ १९ ॥&lt;br&gt;&#xA;समं संवर्द्धयामासुः क्षीरादिभिरनुत्तमाः ॥&lt;br&gt;&#xA;राज्ञश्च सर्वमातॄणां पौराणाम्मन्त्रिणां तथा ॥ 3.1.15.२० ॥&lt;br&gt;&#xA;मनोनयनसन्तोषजनकोऽयं सुतोऽभवत् ॥&lt;br&gt;&#xA;लालयानः सुतं राजा मुदं लेभे परात्पराम्॥२१॥&lt;br&gt;&#xA;आन्दोलिकाशयानस्य सूनोस्तस्य कदाचन ॥&lt;br&gt;&#xA;वृश्चिकोऽकुट्टयत्पादे पुच्छेनोद्यद्विषाग्निना ॥ २२ ॥&lt;br&gt;&#xA;कुट्टनाद्वृश्चिकस्यासावरुदत्तनयो भृशम् ॥&lt;br&gt;&#xA;ततस्तन्मातरः सर्वाः प्रारुदञ्च्छोककातराः ॥ २३ ॥&lt;br&gt;&#xA;परिवार्यात्मजं विप्राः सध्वनिः सङ्कुलोऽभवत् ॥&lt;br&gt;&#xA;आर्तध्वनिं स शुश्राव राजा धर्मसखस्तदा ॥ २४ ॥&lt;br&gt;&#xA;उपविष्टः सभामध्ये सहामात्यपुरोहितः ॥&lt;br&gt;&#xA;अथ प्रातिष्ठिपद्राजा सौविदल्लं स वेदितुम् ॥ २५ ॥&lt;br&gt;&#xA;अन्तःपुरबहिर्द्वारं सौविदल्लः समेत्य सः ॥&lt;br&gt;&#xA;षण्ढवृद्धान्समाहूय वाक्यमेतदभाषत ॥ २६ ॥&lt;br&gt;&#xA;षण्ढाः किमर्थमधुना रुदत्यन्तःपुर स्त्रियः ॥&lt;br&gt;&#xA;तत्परिज्ञायतां तत्र गत्वा रोदनकारणम् ॥ २७ ॥&lt;br&gt;&#xA;एतदर्थं हि मां राजा प्रेरयामास संसदि ॥&lt;br&gt;&#xA;इत्युक्तास्तु परिज्ञाय निदानं रोदनस्य ते ॥ २८ ॥&lt;br&gt;&#xA;निर्गम्यान्तःपुरात्तस्मै यथावृत्तं न्यवेदयत् ॥&lt;br&gt;&#xA;स षण्ढकवचः श्रुत्वा सौविदल्लः सभां गतः ॥ २९ ॥&lt;br&gt;&#xA;राज्ञे निवेदयामास पुत्रं वृश्चिकपीडितम् ॥&lt;br&gt;&#xA;ततो धर्मसखो राजा श्रुत्वा वृत्तान्तमीदृशम् ॥ 3.1.15.३० ॥&lt;br&gt;&#xA;त्वरमाणः समुत्थाय सामात्यः सपुरोहितः ॥&lt;br&gt;&#xA;प्रविश्यान्तःपुरं सार्द्धं मान्त्रिकैर्विषहा रिभिः ॥ ३१ ॥&lt;br&gt;&#xA;चिकित्सयामास सुतमौषधाद्यैरनेकशः ॥&lt;br&gt;&#xA;जातस्वास्थ्यं ततः पुत्रं लालयित्वा स भूपतिः ॥ ३२ ॥&lt;br&gt;&#xA;मानयित्वा च मन्त्रज्ञान्रत्नकां चनमौक्तिकैः ॥&lt;br&gt;&#xA;निष्क्रम्यान्तःपुराद्राजा भृशं चिन्तासमाकुलः ॥ ३३ ॥&lt;br&gt;&#xA;ऋत्विक्पुरोहितामात्यैस्तां सभां सनुपाविशत् ॥&lt;br&gt;&#xA;तत्र धर्मसखो राजा समासीनो वरासने ॥&lt;br&gt;&#xA;उवाचेदं वचो युक्तमृत्विजः सपुरोहितान् ॥ ३४ ॥&lt;br&gt;&#xA;॥ धर्मसख उवाच ॥ ॥&lt;br&gt;&#xA;दुःखायैवैकपुत्रत्वं भवति ब्राह्मणो त्तमाः ॥ ३५ ॥&lt;br&gt;&#xA;एकपुत्रत्वतो तृणां वरा चैव ह्यपुत्रता ॥&lt;br&gt;&#xA;नित्यं व्यपाययुक्तत्वाद्वरमेव ह्यपुत्रता ॥&lt;br&gt;&#xA;अहं भार्याशतं विप्रा उदवोढ विचिन्त्य तु ॥ ३६ ॥&lt;br&gt;&#xA;वयश्च समतिक्रान्तं सपत्नीकस्य मे द्विजाः ॥&lt;br&gt;&#xA;प्राणा मम च भार्याणामस्मिन्पुत्रे व्यवस्थिताः ॥ ३७ ॥&lt;br&gt;&#xA;तन्नाशे मम भार्याणां सर्वासां च मृतिर्ध्रुवा ॥&lt;br&gt;&#xA;ममापि प्राणनाशः स्यादेकपुत्रस्य मारणे ॥ ३८ ॥&lt;br&gt;&#xA;अतो मे बहुपुत्रत्वं केनोपायेन वै भवेत् ॥&lt;br&gt;&#xA;तमुपायं मम ब्रूत ब्राह्मणा वेदवि त्तमाः ॥ ३९ ॥&lt;br&gt;&#xA;एकैकः शतभार्यासु पुत्रो मे स्याद्यथा गुणी ॥&lt;br&gt;&#xA;तत्कर्म व्रत यूयं तु शास्त्रमालोक्य धर्मतः ॥ 3.1.15.४० ॥&lt;br&gt;&#xA;महता लघुना वापि कर्मणा दुष्करेण वा ॥&lt;br&gt;&#xA;फलं यद्यपि तत्साध्यं करिष्येऽहं न संशयः ॥ ४१ ॥&lt;br&gt;&#xA;युष्माभिरुदितं कर्म करिष्यामि न संशयः ॥&lt;br&gt;&#xA;कृतमेव हि तद्वित्त शपेऽहं सुकृतैर्मम ॥ ४२ ॥&lt;br&gt;&#xA;अस्ति चेदीदृशं कर्म येन पुत्रशतं भवेत् ॥&lt;br&gt;&#xA;तत्कर्म कुत्र कर्तव्यं मयेति वदताधुना ॥ ४३ ॥&lt;br&gt;&#xA;इति पृष्टास्तदा राज्ञा ऋत्विजः सपुरोहिताः ॥&lt;br&gt;&#xA;सम्भूय सर्वे राजानमिदमूचुः सुनिश्चितम् ॥ ४४ ॥&lt;br&gt;&#xA;॥ ऋत्विज ऊचुः ॥ ॥&lt;br&gt;&#xA;अस्ति राजन्प्रवक्ष्यामो येन पुत्रशतं तव ॥&lt;br&gt;&#xA;भवेद्धर्मेण महता शतभार्यासु कैकय ॥ ४५ ॥&lt;br&gt;&#xA;अस्ति कश्चिन्महापुण्यो गन्धमादनपर्वतः ॥&lt;br&gt;&#xA;दक्षिणाम्बुधिमध्ये यः सेतुरूपेण वर्तते ॥ ४६ ॥&lt;br&gt;&#xA;सिद्धचारणगन्धर्वदेवर्षिगणसङ्कुलः ॥&lt;br&gt;&#xA;दर्शनात्स्पर्शनान्नृणां महापातकनाशनः ॥ ४७ ॥&lt;br&gt;&#xA;तत्रास्ति हनुमत्कुण्डमिति लोकेषु विश्रुतम् ॥&lt;br&gt;&#xA;महादुःखप्रशमनं स्वर्गमोक्षफलप्रदम्॥ ४८ ॥&lt;br&gt;&#xA;नरकक्लेशशमनं तथा दारिद्र्यमोचनम् ॥&lt;br&gt;&#xA;पुत्रप्रदमपुत्राणामस्त्रीणां स्त्रीपदं नृणाम् ॥ ४९ ॥&lt;br&gt;&#xA;तत्र त्वं प्रयतः स्नात्वा सर्वाभीष्टप्रदायिनीम्॥&lt;br&gt;&#xA;पुत्रीयेष्टिं च तत्तीरे कुरुष्व सुसमाहितः ॥3.1.15.५० ॥&lt;br&gt;&#xA;तेन ते शतभार्यासु प्रत्येकं तनयो नृप ॥&lt;br&gt;&#xA;एकैकस्तु भवेच्छीघ्रं मा कुरु ष्वात्र संशयम्॥ ५१ ॥&lt;br&gt;&#xA;तथोक्तो नृपतिर्विप्रैऋत्विक्भिः सपुरोहितैः ॥&lt;br&gt;&#xA;तत्क्षणेनैव ऋत्विक्भिर्भार्याभिश्च पुरोधसा ॥ ५२ ॥&lt;br&gt;&#xA;वृतोमात्यैश्च भृत्यैश्च यज्ञसम्भारसंयुतः ॥&lt;br&gt;&#xA;प्रययौ दक्षिणाम्भोधौ गन्धमादनपर्वतम् ॥ ५३ ॥&lt;br&gt;&#xA;हनुमत्कुण्डमासाद्य तत्र सस्नौ ससैनिकः ॥&lt;br&gt;&#xA;मासमात्रं स तत्तीरे न्यवस त्स्नानमाचरन् ॥ ५४ ॥&lt;br&gt;&#xA;ततो वसन्ते सम्प्राप्ते चैत्रमासि नृपोत्तमः ॥&lt;br&gt;&#xA;इष्टिमारब्धवांस्तत्र पुत्रीयां सपुरोहितः ॥ ५५ ॥&lt;br&gt;&#xA;सम्यक्कर्माणि चक्रुस्ते ऋत्विजः सपुरोधसः ॥&lt;br&gt;&#xA;सपत्नीकस्य राजर्षेस्तथाधर्मसखस्य तु ॥ ५६ ॥&lt;br&gt;&#xA;इष्टौ तस्य समाप्तायां हनूमत्कुण्डतीरतः ॥&lt;br&gt;&#xA;पुरोहितो हुतोच्छिष्टं प्राश यद्राजयोषितः ॥ ५७ ॥&lt;br&gt;&#xA;ततो धर्मसखो राजा हनूमत्कुण्डवारिषु ॥&lt;br&gt;&#xA;सम्यक्चकारावभृथस्नानं भार्याशतान्वितः ॥ ५८ ॥&lt;br&gt;&#xA;ऋत्विक्भ्यो दक्षिणाः प्रादादसङ्ख्यातास्तु भूरिशः ॥&lt;br&gt;&#xA;ग्रामांश्च प्रददौ राजा बाह्मणेभ्यो द्विजोत्तमाः ॥ ५९ ॥&lt;br&gt;&#xA;सामात्यः सपरीवारः सपत्नीकः स धार्म्मिकः ॥&lt;br&gt;&#xA;राजा ततो निववृते पुरीं स्वां प्रति नन्दितः ॥ 3.1.15.६० ॥&lt;br&gt;&#xA;ततः कतिपये काले गते दशममामि वै ॥&lt;br&gt;&#xA;शतं भार्याः शतं पुत्रान्सुषुवुर्गुणवत्तरान् ॥ ६१ ॥&lt;br&gt;&#xA;अथ प्रीतमना राजा वीरो धर्मसखो महान् ॥&lt;br&gt;&#xA;स्नातः शुद्धश्च सङ्कल्प्य जातकर्माकरोत्तदा॥६२ ॥&lt;br&gt;&#xA;गोभूतिलहिरण्यादि ब्राह्मणेभ्यो ददौ बहु ॥&lt;br&gt;&#xA;द्वौ पुत्रौ ज्येष्ठभार्यायाः पूर्वजोऽवरजस्तदा ॥ ६३ ॥&lt;br&gt;&#xA;सर्वे ववृधिरे पुत्रा एकाधिकशतं द्विजाः ॥&lt;br&gt;&#xA;प्रौढेषु तेषु राजासौ तेभ्यो राज्यं विभज्य तु ॥ ६४ ॥&lt;br&gt;&#xA;दत्त्वा च प्रययौ सेतुं सभार्यो गन्धमादनम्॥&lt;br&gt;&#xA;हनुमत्कुण्डमासाद्य तपोऽतप्यत तत्तटे ॥ ६५ ॥&lt;br&gt;&#xA;महान्कालो व्यतीयाय राज्ञ स्तस्य तपस्यतः ॥&lt;br&gt;&#xA;राज्ञो धर्मसखस्यास्य ध्यायमानस्य शूलिनम् ॥ ६६ ॥&lt;br&gt;&#xA;ततो बहुतिथे काले गते धर्मसखो नृपः ॥&lt;br&gt;&#xA;कालधर्मं ययौ तत्र धार्म्मिकश्शान्तमानसः ॥ ६७ ॥&lt;br&gt;&#xA;पत्न्योपि तस्य राजर्षेरनुजग्मुः पतिं तदा ॥&lt;br&gt;&#xA;ज्येष्ठपुत्रः सुचन्द्रोपि संस्कृत्य पितरं ततः ॥ ६८ ॥&lt;br&gt;&#xA;अकरोच्छ्राद्ध पर्यन्तं कर्माणि श्रद्धया सह ॥&lt;br&gt;&#xA;राजा सभार्यो वैकुण्ठं मरणादत्र जग्मिवान् ॥ ६९ ॥&lt;br&gt;&#xA;सुचन्द्रमुख्यास्ते सर्वे राजपुत्रा महौजसः ॥&lt;br&gt;&#xA;स्वस्वराज्यं बुभुजिरे भ्रातरस्त्यक्तमत्सराः ॥ 3.1.15.७० ॥&lt;br&gt;&#xA;एवं वः कथितं विप्रा हनूमत्कुण्डवैभवम् ॥&lt;br&gt;&#xA;राज्ञो धर्मसखस्यापि चरित्रं परमाद्भुतम् ॥ ७१ ॥&lt;br&gt;&#xA;तत्सर्वं कामसि द्ध्यर्थं स्नायात्कुण्डे हनृमतः ॥ ७२ ॥&lt;br&gt;&#xA;अध्यायमेनं पठते मनुष्यः शृणोति वा यः सुसमाहितो द्विजाः ॥&lt;br&gt;&#xA;सोऽनन्तमाप्नोति सुखं परत्र क्रीडेत सार्द्धं दिवि देववृन्दैः ॥ ७३ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये हनुमत्कुण्डप्रशंसायां धर्मसखशतपुउत्रावाप्तिवर्णनन्नाम पञ्चदशोऽध्यायः ॥ १५ ॥&lt;/p&gt;</description>
    </item>
    <item>
      <title>०१६ कक्षीवदुद्वाहोद्योगवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/016_kaxIvadudvAhodyogavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/016_kaxIvadudvAhodyogavarNanam/</guid>
      <description>&lt;p&gt;॥ सूत उवाच ॥ ॥&lt;br&gt;&#xA;कुण्डे हनुमतः स्नात्वा स्वयं रुद्रेण सेविते ॥&lt;br&gt;&#xA;अगस्तितीर्थं विप्रेन्द्रास्ततो गच्छेत्समाहितः ॥ १ ॥&lt;br&gt;&#xA;एतद्विनिर्मितं तीर्थं साक्षाद्वै कुम्भयोनिना ॥&lt;br&gt;&#xA;प्रवर्तमाने कलहे पुरा वै मेरुविन्ध्ययोः ॥ २ ॥&lt;br&gt;&#xA;निरुद्धभुवनाभोगो ववृधे विन्ध्यपर्वतः ॥&lt;br&gt;&#xA;तदा प्राणिषु सर्वेषु निरुच्छ्वासेषु देवताः ॥ ३ ॥&lt;br&gt;&#xA;कैलासं पर्वतं गत्वा शम्भवे तद्व्यजिज्ञपन्॥&lt;br&gt;&#xA;तदा स पार्वतीपाणिग्रहणोत्सुककौतुकी ॥ ४ ॥&lt;br&gt;&#xA;प्रेषयित्वा वसिष्ठादीन्पार्वतीं याचितुं मुनीन्॥&lt;br&gt;&#xA;कुम्भज त्वं निगृह्णीष्व विन्ध्याद्रिमिति सोऽन्वशात् ॥ ५ ॥&lt;br&gt;&#xA;ततः स कुम्भजः प्राह भगवन्तं पिनाकिनम् ॥&lt;br&gt;&#xA;उद्वाहवेषं ते देव न द्रक्ष्येहं कथं विभो ॥ ६ ॥&lt;br&gt;&#xA;इति विज्ञापितः शम्भुः पुनः कुम्भजमब्रवीत्॥&lt;br&gt;&#xA;कुम्भजोद्वाहवेषं ते पार्वत्या सहितो ह्यहम् ॥ ७ ॥&lt;br&gt;&#xA;वेदारण्ये महापुण्ये दर्शयिष्याम्यसंशयः ॥&lt;br&gt;&#xA;तद्गच्छ शीघ्रं विन्ध्याद्रिं निग्रहीतुं मुनीश्वर ॥ ८ ॥&lt;br&gt;&#xA;एवमुक्तस्ततोगस्त्यो विन्ध्याद्रिं स निगृह्य च ॥&lt;br&gt;&#xA;पादाक्रमणमात्रेण समीकुर्वन्महीतलम् ॥ ९ ॥&lt;br&gt;&#xA;चरित्वा दक्षि णान्देशान्गन्धमादनमन्वगात् ॥&lt;br&gt;&#xA;स विदित्वा महर्षिस्तु गन्धमादनवैभवम् ॥ 3.1.16.१० ॥&lt;br&gt;&#xA;तत्र तीर्थं महापुण्यं स्वनाम्ना निर्ममे मुनिः ॥&lt;br&gt;&#xA;लोपामुद्रासखस्तत्र वर्ततेऽद्यापि कुम्भजः ॥ ११ ॥&lt;br&gt;&#xA;तत्र स्नात्वा च पीत्वा च न भूयो जन्मभाग्भवेत् ॥&lt;br&gt;&#xA;इह लोके त्रिकालेपि तत्तीर्थसदृशं द्विजाः ॥ ॥ १२ ॥&lt;br&gt;&#xA;तीर्थं न विद्यते पुण्यं भुक्तिमुक्तिफलप्रदम् ॥&lt;br&gt;&#xA;सर्वाभीष्टप्रदं नृणां यत्तीर्थस्नानवैभवात्॥ १३ ॥&lt;br&gt;&#xA;सुदीर्घतमसः पुत्रः कक्षीवान्नाम नामतः ॥&lt;br&gt;&#xA;लेभे मनोरमां नाम स्वनयस्य सुतां प्रियाम् ॥ १४ ॥&lt;br&gt;&#xA;कक्षीवतः कथा सेयं पुण्यापापविनाशिनी ॥&lt;br&gt;&#xA;तां कथां वः प्रवक्ष्यामि तच्छृणुध्वं मुनीश्वराः ॥। १५ ॥&lt;br&gt;&#xA;अस्ति दीर्घतमा नाम मुनिः परमधार्मिकः ॥&lt;br&gt;&#xA;तस्य पुत्रः समभवत्कक्षीवानिति विश्रुतः ॥ १६ ॥&lt;br&gt;&#xA;उपनीतः स कक्षीवान्ब्रह्मचारी जितें द्रियः ॥&lt;br&gt;&#xA;वेदाभ्यासाय स गुरोः कुले वासमकल्पयत् ॥ १७॥&lt;br&gt;&#xA;उदङ्कस्य गुरोर्गेहे वसन्दीर्घतमःसुतः ॥&lt;br&gt;&#xA;सोऽध्येष्ट चतुरो वेदान्साङ्गाञ्छास्त्राणि षट् तथा ॥ १८ ॥&lt;br&gt;&#xA;इतिहासपुराणानि तथोपनिषदोऽपिच ॥&lt;br&gt;&#xA;उषित्वा षष्टिवर्षाणि कक्षीवान्गुरुसन्निधौ ॥ १९ ॥&lt;br&gt;&#xA;प्रयास्यन्स्वगृहं विप्रा गुरवे दक्षि णामदात् ॥&lt;br&gt;&#xA;उवाच वै गुरुर्विद्वान्कक्षीवान्ब्रह्मवित्तमः ॥ 3.1.16.२० ॥&lt;br&gt;&#xA;॥ कक्षीवानुवाच ॥ ॥&lt;br&gt;&#xA;अहं गृहं प्रयास्यामि कुर्वनुज्ञां महामुने ॥&lt;br&gt;&#xA;अवलोक्य कृपादृष्ट्या मां रक्षोदङ्क साम्प्रतम् ॥&lt;br&gt;&#xA;उदङ्कस्त्वेव मुदितः कक्षीवन्तमथाब्रवीत् ॥ २१ ॥&lt;br&gt;&#xA;॥ उदङ्क उवाच ॥&lt;br&gt;&#xA;अनुजानामि कक्षीवन्गच्छ त्वं स्वगृहं प्रति ॥ २२ ॥&lt;br&gt;&#xA;उद्वाहार्थमुपायं ते वत्स वक्ष्यामि तच्छृणु ॥&lt;br&gt;&#xA;रामसेतुं प्रयाहि त्वं गन्धमादनपर्वतम्॥ २३ ॥&lt;br&gt;&#xA;तत्रागस्त्यकृतं तीर्थं सर्वाभीष्टप्रदा यकम् ॥&lt;br&gt;&#xA;भुक्तिमुक्तिप्रदं पुंसां सर्वपापनिबर्हणम्॥ २४ ॥&lt;br&gt;&#xA;विद्यते स्नाहि तत्र त्वं सर्वमङ्गलसाधने ॥&lt;br&gt;&#xA;त्रिवर्षं वस तत्र त्वं नियमाचारसंयुतः ॥ २५ ॥&lt;br&gt;&#xA;वर्षेषु त्रिषु यातेषु चतुर्थे वत्सरे ततः ॥&lt;br&gt;&#xA;निर्गमिष्यति मातङ्गः कश्चित्तीर्थोत्तमात्ततः ॥ २६ ॥&lt;br&gt;&#xA;चतुर्दन्तो महाकायः शरदभ्रसमच्छविः ॥&lt;br&gt;&#xA;तं गजं गिरिसङ्काशं स्नात्वा तत्र समारुह ॥ २७ ॥&lt;br&gt;&#xA;आरुह्य तं गजं वत्स स्वनयस्य पुरीं व्रज ॥&lt;br&gt;&#xA;चतुर्दन्तगजस्थं त्वां दृष्ट्वा शक्रमिवापरम् ॥२८ ॥&lt;br&gt;&#xA;राजर्षिः स्वनयो धीमान्हर्षव्याकुललोचनः ॥&lt;br&gt;&#xA;स्वकन्यायाः कृते दुःखं त्यजेदेव हृदिस्थितम् ॥ २९ ॥&lt;br&gt;&#xA;पुरा हि प्रतिजज्ञे सा तस्य पुत्री मनोरमा ॥&lt;br&gt;&#xA;चतुर्दन्तं महाकायं गजं सर्वाङ्गपाण्डुरम् ॥ 3.1.16.३० ॥&lt;br&gt;&#xA;आरुह्य यः समागच्छेत्स मे भर्ता भवेदिति ॥&lt;br&gt;&#xA;स्वकन्यायाः प्रतिज्ञां तां समाकर्ण्य स भूपतिः ॥ ॥ ३१ ॥&lt;br&gt;&#xA;दुःखाकुलमना भूत्वा सततं पर्यचिन्तयत् ॥&lt;br&gt;&#xA;स्वनये चिन्तयत्येवं नारदः समुपागमत् ॥ ३२ ॥&lt;br&gt;&#xA;तमागतं मुनिं दृष्ट्वा राजर्षिरतिधार्मिकः ॥&lt;br&gt;&#xA;प्रत्युद्गम्य मुदा युक्तः पाद्यार्घ्याद्यैरपूजयत् ॥ ३३ ॥&lt;br&gt;&#xA;प्रणम्य नारदं राजा वचनं चेदमब्रवीत् ॥&lt;br&gt;&#xA;कन्येयं मम देवर्षे प्रतिज्ञामकरोत्पुरा ॥ ३४ ॥&lt;br&gt;&#xA;चतु र्दन्तं महाकायं गजं सर्वाङ्गपाण्डुरम् ॥&lt;br&gt;&#xA;आरुह्य यः समागच्छेत्स मे भर्ता भवेदिति ॥ ३५ ॥&lt;br&gt;&#xA;चतुर्दन्तो महाकायो गजः सर्वाङ्गपाण्डुरः ॥&lt;br&gt;&#xA;सम्भवेदिन्द्रभवने भूतले नैव विद्यते ॥ ३६ ॥&lt;br&gt;&#xA;इयं च दुस्तरामेनां प्रतिज्ञां बालिशाऽकरोत् ॥&lt;br&gt;&#xA;इयं प्रतिज्ञातितरां सततं बाधते हि माम् ॥ ३७ ॥&lt;br&gt;&#xA;अनूढा हि पितुः कन्या सर्वदा शोकमावहेत् ॥&lt;br&gt;&#xA;इति तस्य वचः श्रुत्वा स्वनये नारदोऽब्रवीत् ॥ ३८ ॥&lt;br&gt;&#xA;मा विषीदस्व राजर्षे तस्या ईदृग्विधः पतिः ॥&lt;br&gt;&#xA;भविष्यत्यचिरादेव पृथिव्यां ब्राह्मणोत्तमः ॥ ३९ ॥&lt;br&gt;&#xA;कक्षीवानिति विख्यातो जामाता ते भविष्यति ॥&lt;br&gt;&#xA;इत्युक्त्वा नारदमुनिर्ययावाकाशमार्गतः ॥ 3.1.16.४० ॥&lt;br&gt;&#xA;स्व नयस्तद्वचः श्रुत्वा नारदेन प्रभाषितम् ॥&lt;br&gt;&#xA;आकाङ्क्षते दिवारात्रं तादृग्विधसमागमम् ॥ ४१ ॥&lt;br&gt;&#xA;अतः सौम्य महाभाग कक्षीवन्बालतापस ॥&lt;br&gt;&#xA;अगस्त्यतीर्थमद्य त्वं स्नातुं गच्छ त्वरान्वितः ॥ ४२ ॥&lt;br&gt;&#xA;सर्वमङ्गलसिद्धिस्ते भविष्यति न संशयः ॥&lt;br&gt;&#xA;उदङ्केनैवमुक्तोऽथ कक्षीवान्द्विजपुङ्गवः ॥ ४३ ॥&lt;br&gt;&#xA;अनु ज्ञातश्च गुरुणा प्रययौ गन्धमादनम् ॥&lt;br&gt;&#xA;सम्प्राप्यागस्त्यतीर्थं च तत्र सस्नौ जितेन्द्रियः ॥ ४४ ॥&lt;br&gt;&#xA;क्षेत्रोपवासमकरोद्दिनमेकं मुनीश्वरः ॥&lt;br&gt;&#xA;अपरेद्युः पुनः स्नात्वा पारणामकरोद्द्विजः ॥ ४५ ॥&lt;br&gt;&#xA;रात्रौ तत्रैव सुष्वाप कक्षीवान्धर्मतत्परः ॥&lt;br&gt;&#xA;एवं नियमयुक्तस्य तस्य कक्षीवतो मुनेः ॥ ४६ ॥&lt;br&gt;&#xA;एकेन दिवसे नोनं वर्षत्रयमथागमत् ॥&lt;br&gt;&#xA;अथ वर्षत्रयस्यान्ते तस्मिन्नेव दिने मुनिः ॥ ४७ ॥&lt;br&gt;&#xA;अन्वास्य पश्चिमां सन्ध्यां सुखं सुष्वाप तत्तटे ॥&lt;br&gt;&#xA;याममात्रावशिष्टायां विभावर्यां महाध्वनिः ॥ ४८ ॥&lt;br&gt;&#xA;उदभूत्प्रलयाम्भोधिवीचिकोलाहलोपमः ॥&lt;br&gt;&#xA;तेन शब्देन महता कक्षीवान्प्रत्यबुध्यत ॥ ४९ ॥&lt;br&gt;&#xA;ततस्तु स्वनयो नाम राजा सानुचरो बली ॥&lt;br&gt;&#xA;मृगयाकौतुकी तत्र मधुरापतिराययौ ॥ 3.1.16.५० ॥&lt;br&gt;&#xA;विनिघ्नन्स गजान्सिंहान्वराहान्महिषान्नुरून् ॥&lt;br&gt;&#xA;अन्यान्मृगविशेषांश्च स राजा न्यवधीच्छरैः ॥ ८५१ ॥&lt;br&gt;&#xA;सामात्यो मृगयासक्तो रथवाजिगजैर्युतः ॥&lt;br&gt;&#xA;अगस्त्यतीर्थसविधमाससाद भटान्वितः ॥ ५२ ॥&lt;br&gt;&#xA;स राजा मृगयाश्रान्तः श्रान्तसैनिकसंवृतः ॥&lt;br&gt;&#xA;तत्तीर्थतीरप्रान्तेषु निषसाद महीपतिः ॥ ५३ ॥&lt;br&gt;&#xA;ततः प्रभाते विमले कक्षी वान्मुनिसत्तमः ॥&lt;br&gt;&#xA;अगस्त्यतीर्थे स्नात्वाऽसौ सन्ध्यां पूर्वामुपास्य च ॥ ५४ ॥&lt;br&gt;&#xA;तस्य तीरे जपन्मत्रांस्तस्थौ नियमसंयुतः ॥&lt;br&gt;&#xA;अत्रान्तरे तीर्थवराद्गज एको विनिर्ययौ ॥ ५५ ॥&lt;br&gt;&#xA;चतुर्दन्तो महाकायः कैलास इव मूर्तिमान् ॥&lt;br&gt;&#xA;स समुत्थाय तत्तीर्थादगात्कक्षीवदन्तिकम् ॥ ५६ ॥&lt;br&gt;&#xA;तमागतमुदङ्कोक्त लक्षणैरुपलक्षितम् ॥&lt;br&gt;&#xA;तदा निरीक्ष्य कक्षीवानारोढुं स्नानमातनोत् ॥ ५७ ॥&lt;br&gt;&#xA;नमस्कृत्य च तत्तीर्थं श्लाघमानो मुहुर्मुहुः ॥&lt;br&gt;&#xA;आरुरोह च कक्षीवांश्चतुर्दन्तं महागजम् ॥ ५८ ॥&lt;br&gt;&#xA;आरुह्य तं चतुर्दन्तं रजताचलसन्निभम् ॥&lt;br&gt;&#xA;स्वनयस्य पुरीमेव कक्षीवान्गन्तुमैच्छत ॥ ५९ ॥&lt;br&gt;&#xA;तमारूढं चतुर्दन्तं श्वेतदन्तावलोत्तमम् ॥&lt;br&gt;&#xA;स वीक्ष्य निश्चिकायैनं कक्षीवानिति भूपतिः ॥ 3.1.16.६० ॥&lt;br&gt;&#xA;प्रसन्नहृदयो राजा तस्यान्तिकमुपागमत् ॥&lt;br&gt;&#xA;तदाभ्याशमुपागम्य कक्षीवन्तं नृपोऽब्रवीत् ॥ ६१ ॥&lt;br&gt;&#xA;॥ स्वनय उवाच ॥ ॥&lt;br&gt;&#xA;त्वं ब्रह्मन्कस्य पुत्रोऽसि नाम किं तव मे वद ॥&lt;br&gt;&#xA;गजमेनं समारुह्य कुत्र वा गन्तुमिच्छसि ॥&lt;br&gt;&#xA;स्वनयेनैवमुक्तस्तु कक्षीवान्वाक्यमब्रवीत् ॥ ६२ ॥&lt;br&gt;&#xA;॥ कक्षीवानुवाच ॥ ॥&lt;br&gt;&#xA;पुत्रोऽहं दीर्घतमसः कक्षीवानिति विश्रुतः ॥ ६३ ॥&lt;br&gt;&#xA;स्वनयस्य तु राजर्षेर्गच्छामि नगरं प्रति ॥&lt;br&gt;&#xA;अहमुद्वोढुमिच्छामि तस्य कन्या मनोरमाम्॥ ६४ ॥&lt;br&gt;&#xA;चतुर्दन्तगजारूढस्तत्प्रतिज्ञां च पूरयन् ॥&lt;br&gt;&#xA;स्वनयस्य सुतापाणिं ग्रहीष्यामि नराधिप ॥ ६५ ॥&lt;br&gt;&#xA;तद्भाषितं समाकर्ण्य श्रोत्रपीयूषवर्षणम् ॥&lt;br&gt;&#xA;हर्षसम्फुल्लनयनः स्वनयो वाक्यम ब्रवीत् ॥ ६६ ॥&lt;br&gt;&#xA;कक्षीवन्भोः कृतार्थोस्मि स एव स्वनयो ह्यहम् ॥&lt;br&gt;&#xA;उद्वोढुमिच्छति भवान्यस्य कन्यां मनोरमाम् ॥ ६७ ॥&lt;br&gt;&#xA;स्वागतं ते मुनिश्रेष्ठ कक्षीवन्बालतापस ॥&lt;br&gt;&#xA;मम कन्यां गृहाण त्वं तपोधन मनोरमाम् ॥ ६८ ॥&lt;br&gt;&#xA;तया सह चरन्धर्मान्गार्हस्थ्यं प्रतिपालय ॥&lt;br&gt;&#xA;राज्ञोक्तः स तदोवाच कक्षीवान्धर्मतत्परः ॥&lt;br&gt;&#xA;राजानं स्वनयं प्रीतं मधुरापुरवासिनम् ॥ ६९ ॥&lt;br&gt;&#xA;॥ कक्षीवानुवाच ॥ ॥&lt;br&gt;&#xA;पिता दीर्घतमानाम वेदारण्ये मम प्रभो ॥ ॥ 3.1.16.७० ॥&lt;br&gt;&#xA;आस्ते तपश्चरन्सौम्यो नियमाचारतत्परः ॥&lt;br&gt;&#xA;तस्यान्तिकं प्रेषय त्वं विप्रमेकं धरापते ॥ ७१ ॥&lt;br&gt;&#xA;तथोक्तः स तदा राजा स्वनयो हृष्टमा नसः ॥&lt;br&gt;&#xA;अनेकसेनया सार्धं प्राहिणोत्स्वपुरोधसम् ॥ ७२ ॥&lt;br&gt;&#xA;विप्रं सुदर्शनं नाम वेदारण्यस्थलं प्रति ॥&lt;br&gt;&#xA;सुदर्शनः समादिष्टः स्वनयेन नृपेण सः ॥ ७३ ॥&lt;br&gt;&#xA;महत्या सेनया सार्धं प्रययौ वेदकाननम् ॥&lt;br&gt;&#xA;तत्रोटजे समासीन तं दीर्घतमसं मुनिम् ॥ ७४ ॥&lt;br&gt;&#xA;तपश्चरतमासीनं ध्यायन्वेदाटवी पतिम् ॥&lt;br&gt;&#xA;पुरोहितो ददर्शाथ जपन्तं मन्त्रमुत्तमम् ॥ ७५ ॥&lt;br&gt;&#xA;प्रणाममकरोत्तस्मै मुनये स सुदर्शनः ॥&lt;br&gt;&#xA;उवाच दीर्घतमसं मुनिं प्रह्लादयन्निव ॥ ७६ ॥ ॥&lt;br&gt;&#xA;॥ सुदर्शन उवाच ॥ ॥&lt;br&gt;&#xA;कच्चित्ते कुशलं ब्रह्मन्कच्चित्ते वर्धते तपः ॥&lt;br&gt;&#xA;आश्रमे कुशलं कच्चित्कच्चिद्धर्मे सुखं वद ॥ ७७ ॥&lt;br&gt;&#xA;पृष्टः सुदर्शनेनैवं मुनिर्दीर्घतमास्तदा ॥&lt;br&gt;&#xA;सुदर्शनमुवाचेदमर्घ्यादिविधिपूर्वकम् ॥ ७८ ॥&lt;br&gt;&#xA;॥ दीर्घतमा उवाच ॥ ॥&lt;br&gt;&#xA;सर्वत्र कुशलं ब्रह्मन्सुदर्शन महामते ॥&lt;br&gt;&#xA;मम वेदाटवीनाथकृपया नाशुभं क्वचित्॥ ७९ ॥&lt;br&gt;&#xA;तवापि कुशलं ब्रह्मन्किं सुखागमनं तथा ॥&lt;br&gt;&#xA;किंवाऽऽगमनकार्यं ते सुदर्शन ममाश्रमे ॥ 3.1.16.८० ॥।&lt;br&gt;&#xA;स्वनयस्य पुरोधास्त्वं खलु वेदविदांवरः ॥&lt;br&gt;&#xA;तं विहाय महाराज मधुरापुरवासिनम् ॥ ८१ ॥&lt;br&gt;&#xA;महत्या सेनया सार्धं किमर्थं त्वमिहागतः ॥&lt;br&gt;&#xA;इत्युक्तो दीर्घतमसा तदानीं स सुदर्शनः ॥ ८२ ॥&lt;br&gt;&#xA;उवाच तं महात्मानं मुनिं ज्वलिततेजसम् ॥&lt;br&gt;&#xA;सर्वत्र मे सुखं ब्रह्मन्भवतः कृपया सदा ॥ ८३ ॥&lt;br&gt;&#xA;भगवन्स्व नयो राजा साष्टाङ्गं प्रणिपत्य तु॥&lt;br&gt;&#xA;त्वां प्राह प्रश्रितं वाक्यं मन्मुखेन शृणुष्व तत् ॥ ८४ ॥&lt;br&gt;&#xA;॥ स्वनय उवाच ॥ ॥&lt;br&gt;&#xA;कक्षीवांस्ते सुतो ब्रह्म न्गन्धमादनपर्वते ॥&lt;br&gt;&#xA;स्नानं कुर्वन्नगस्त्यस्य तीर्थे सम्प्रति वर्तते ॥ ८५ ॥&lt;br&gt;&#xA;तस्य रूपं तपो धर्ममाचारान्वैदिकांस्तथा ॥&lt;br&gt;&#xA;वेदशास्त्रप्रवीणत्वमाभि जात्यं च तादृशम् ॥ ८६ ॥&lt;br&gt;&#xA;लोकोत्तरमिदं सर्वं विज्ञाय तव नन्दने ॥&lt;br&gt;&#xA;मनोरमां सुतां तस्मै दातुमिच्छाम्यहं मुने ॥ ८७ ॥&lt;br&gt;&#xA;मृगयाकौतुकी चाहं गन्धमादनपर्वतम् ॥&lt;br&gt;&#xA;आगतो मुनिशार्दूल वर्त्ते युष्मत्सुतान्तिके ॥८८॥&lt;br&gt;&#xA;पित्रनुज्ञां विना नाहमुद्वहेयं सुतां तव ॥&lt;br&gt;&#xA;इति ब्रूते तव सुतः कक्षीवान्मुनिस त्तम ॥८९॥&lt;br&gt;&#xA;तद्भावां मत्सुतां तस्मै दातुं मेऽनुग्रहं कुरु ॥&lt;br&gt;&#xA;प्रैषयं च समीपं ते सेनया च सुदर्शनम् ॥ 3.1.16.९० ॥&lt;br&gt;&#xA;॥ सुदर्शन उवाच ॥॥&lt;br&gt;&#xA;इति मां भगवन्राजा प्राहिणोत्तव सन्निधिम्॥&lt;br&gt;&#xA;तद्भवाननुमन्यस्व राज्ञस्तस्य चिकीर्षितम् ॥ ९१ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;इत्युक्त्वा विररामाथ स्वनयस्य पुरोहितः ॥&lt;br&gt;&#xA;ततो दीर्घतमाः प्राह स्वनयस्य पुरोहितम् ॥ ९२ ॥&lt;br&gt;&#xA;॥ दीर्घतमा उवाच ॥ ॥&lt;br&gt;&#xA;सुदर्शन भवत्वेवं कथितं स्वनयेन यत् ॥&lt;br&gt;&#xA;ममाभीष्टतमं ह्येतत्पाणिग्रहणमङ्गलम् ॥ ९३ ॥&lt;br&gt;&#xA;आगमिष्याम्यहं विप्र गन्धमादनपर्वतम् ॥&lt;br&gt;&#xA;इत्युक्त्वा स मुनिर्विप्रा महादीर्घतमा मुनिः ॥ ९४ ॥&lt;br&gt;&#xA;वेदाटवीपतिं नत्वा भक्तिप्रवणचेतसा ॥&lt;br&gt;&#xA;सुदर्शनेन सहितः सेतुमुद्दिश्य निर्ययौ ॥ ९५ ॥&lt;br&gt;&#xA;षट्भिर्दिनैर्मुनिः पुण्यं प्रययौ गन्धमादनम् ॥&lt;br&gt;&#xA;अगस्तितीर्थतीरं च गत्वा दीर्घतमा मुनिः ॥ ९६ ॥&lt;br&gt;&#xA;अथ पुत्रं ददर्शाग्रे कक्षीवन्तं महामुनिः ॥&lt;br&gt;&#xA;कक्षीवान्पितरं दृष्ट्वा ववन्दे नाम कीर्तयन् ॥ ९७ ॥&lt;br&gt;&#xA;ततो दीर्घतमा योगी स्वाङ्कमारोप्य तं सुतम् ॥&lt;br&gt;&#xA;मूर्ध्न्युपाघ्राय सस्नेहं सस्वजे पुलकाकुलः ॥ ९८ ॥&lt;br&gt;&#xA;कुशलं परिपप्रच्छ तदा दीर्घतमा ऋषिः ॥&lt;br&gt;&#xA;सर्ववेदास्त्वयाधीताः कक्षीवन्किमु वत्सक ॥ ९९ ॥&lt;br&gt;&#xA;शास्त्राण्यपाठीः किं त्वं वा वत्स सर्वं वदस्व मे ॥&lt;br&gt;&#xA;इति पृष्टः स्वपित्रा स सर्वं वृत्तं तमव्रवीत् ॥ ॥ 3.1.16.१००॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीयेब्रह्मखण्डे सेतुमाहात्म्येऽगस्तितीर्थप्रशंसायां कक्षीवदुद्वाहोद्योगवर्णनन्नाम षोडशोऽध्यायः ॥ १६ ॥&lt;/p&gt;</description>
    </item>
    <item>
      <title>०१७ कक्षीवद्विवाहनिष्पत्तिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/017_kaxIvadvivAhaniShpattivarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/017_kaxIvadvivAhaniShpattivarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;पुनरित्याह कक्षीवान्पितरं तं मुनीश्वराः ॥&lt;br&gt;&#xA;यथोदङ्केन गुरुणा प्रेषितोऽहमिहा धुना ॥ १ ॥&lt;br&gt;&#xA;समागतोस्मि तीर्थेऽस्मिन्नागस्त्ये मुनिसत्तम ॥&lt;br&gt;&#xA;स्वनयस्य सुतोद्वाहसिद्ध्यर्थं गुरुचोदितः ॥ २ ॥&lt;br&gt;&#xA;उपायं तन्निगदितमत्र कुर्व न्न्यवर्तिषम् ॥&lt;br&gt;&#xA;वर्षत्रयावसाने मामुद्वाहोपायसंयुतम् ॥ ३ ॥&lt;br&gt;&#xA;स्वनयोत्रैव तिष्ठन्तमाससाद यदृच्छया ॥&lt;br&gt;&#xA;स च मामेत्य कन्यां ते दास्यामीति वचोऽब्रवीत् ॥ ४ ॥&lt;br&gt;&#xA;ततोस्मदनुरोधेन त्वामाह्वयदयं नृपः ॥&lt;br&gt;&#xA;इतीरयित्वा पितरं कक्षीवान्विरराम सः ॥ ५ ॥&lt;br&gt;&#xA;सुदर्शनोऽथ विप्रेन्द्रः पुरोधाः स्वन यस्य सः ॥&lt;br&gt;&#xA;प्रययौ राजसविधं स्वनयाय निवेदितुम् ॥ ६ ॥&lt;br&gt;&#xA;राजानं तं समासाद्य स्वनयं स सुदर्शनः ॥&lt;br&gt;&#xA;प्राप्तं निवेदयामास तं दीर्घतमसं मुनिम्॥ ७ !।&lt;br&gt;&#xA;ततः स राजा स्वनयो मुनिं प्राप्तं पुरोहितात् ॥&lt;br&gt;&#xA;श्रुत्वा विनिर्ययौ द्रष्टुं महसा पटमण्डपात् ॥ ८ ॥&lt;br&gt;&#xA;अगस्त्यतीर्थतीरे तं सपुत्रमृषि सत्तमम्॥&lt;br&gt;&#xA;ददर्श राजा स्वनयो ब्रह्माणमिव देवराट् ॥ ९ ॥&lt;br&gt;&#xA;ववन्दे दीर्घतमसश्चरणौ लोकमङ्गलौ ॥&lt;br&gt;&#xA;उत्थाप्य नृपतिं विप्रास्तदा दीर्घतमा मुनिः ॥ ॥ 3.1.17.१० ॥&lt;br&gt;&#xA;आशिषं प्रयुयोजाथ स्वनयाय नृपाय सः ॥&lt;br&gt;&#xA;अत्रान्तरे समायात उदङ्कोऽपि महानृषिः ॥ ११ ॥&lt;br&gt;&#xA;रामसेतौ धनुष्कोटौ स्नातुं शिष्यगणैर्वृतः ॥&lt;br&gt;&#xA;लक्षसङ्ख्यो मुनिगणस्तेन साकं मुनीश्वरः ॥ १२ ॥&lt;br&gt;&#xA;उदङ्कोऽगस्त्यतीर्थेस्मिन्स्नातुं सम्प्राप्तवान्मुनिः ॥&lt;br&gt;&#xA;उदङ्कमागतं दृष्ट्वा कक्षीवान्प्रणनाम तम् ॥ १३ ॥&lt;br&gt;&#xA;अकरोदाशिषं विप्रः शिष्यायाथ गुरुस्तदा ॥&lt;br&gt;&#xA;अथ दीर्घतमा विप्रस्तमुदङ्कं महामुनिम् ॥ १४ ॥&lt;br&gt;&#xA;कुशलं परिपप्रच्छ सोऽपि तं मुनि पुङ्गमम् ॥&lt;br&gt;&#xA;उभौ तौ मुनिशार्दूलौ सर्वलोकेषु विश्रुतौ ॥ १५ ॥&lt;br&gt;&#xA;कथयामासतुस्तत्र कथाः पापप्रणाशिनीः ॥&lt;br&gt;&#xA;अथ राजाप्युदङ्कं तं प्रणनाम मुनीश्व रम् ॥ १६ ॥&lt;br&gt;&#xA;उदङ्कोप्याशिषं तस्मै प्रायुङ्क्त स्वनयाय वै ॥&lt;br&gt;&#xA;राजाथ स्वनयः प्रीतस्तत्र वाक्यमभाषत ॥ १७ ॥&lt;br&gt;&#xA;मुनिं तं दीर्घतमसं विवाहः क्रिय तामिति ॥&lt;br&gt;&#xA;तथास्त्वित्यवदत्सोऽपि तदा दीर्घतमा मुनिः ॥ १८ ॥&lt;br&gt;&#xA;श्व एव क्रियतां राजन्सुमुहूर्ते महामते ॥&lt;br&gt;&#xA;अत्रैव पाणिग्रहणं क्रियतां गन्धमा दने ॥ १९ ॥&lt;br&gt;&#xA;तस्मादिहानय क्षिप्रं कन्यामन्तःपुरं तथा ॥&lt;br&gt;&#xA;इत्युक्तः स्वनयो राजा गत्वा स्वपटमण्डपम् ॥ 3.1.17.२० ॥&lt;br&gt;&#xA;आहूय शतसङ्ख्याकान्वृद्धान्वर्ष वरांस्तदा ॥&lt;br&gt;&#xA;आनेतुं प्रेषयामास कन्यामन्तःपुरं तथा ॥ २१ ॥&lt;br&gt;&#xA;ते वर्षवरमुख्यास्तु स्वनयेन प्रचोदिताः ॥&lt;br&gt;&#xA;मनोजवान्समारुह्य वाजिनो मधुरां ययुः ॥ २२ ॥&lt;br&gt;&#xA;गत्वा चान्तःपुरं तूर्णं वृत्तं सर्वं निवेद्यच ॥&lt;br&gt;&#xA;कन्ययान्तःपुरेणापि सहिताः पुनराययुः ॥ २३ ॥&lt;br&gt;&#xA;ततः परस्मिन्दिवसे शुभे दीर्घतमा ऋषिः ॥&lt;br&gt;&#xA;गोदानादीनि पुत्रस्य विधिवन्निरवर्तयत् ॥ २४ ॥&lt;br&gt;&#xA;निर्वृत्तेष्वथ कक्षीवान्गोदानादिषु कर्मसु ॥&lt;br&gt;&#xA;उद्वोढुं राजतनयां पित्रा च गुरुणा सह ॥ ॥ २५ ॥&lt;br&gt;&#xA;चतुर्दन्तं महाकायं गजं सर्वाङ्गपाण्डुरम् ॥&lt;br&gt;&#xA;आरुह्य हर्षसंयुक्तो द्वितीय इव देवराट् ॥ २६ ॥&lt;br&gt;&#xA;मनोरमायाः कन्यायाः पूरयंश्च मनोरथम् ॥&lt;br&gt;&#xA;ब्राह्मणैर्बहुसाहस्रैः सहितः स्वस्तिवाचकैः ॥२७॥&lt;br&gt;&#xA;तोरणालङ्कृतद्वारं राजर्षे पटमण्डपम् ॥&lt;br&gt;&#xA;कृतमङ्गलकृत्योऽसौ कक्षीवान्मुदितो ययौ ॥२८॥&lt;br&gt;&#xA;ततः स्वनयकन्या सा कृतमङ्गलभूषणा ॥&lt;br&gt;&#xA;चतुर्दन्तमहाकायश्वेतदन्तावलस्थितम्॥ २९ ॥&lt;br&gt;&#xA;कक्षीवन्तं समायान्तं दृष्ट्वा स्वोद्वाहनोत्सुकम् ॥&lt;br&gt;&#xA;प्रतिज्ञा मत्कृते दानीं निर्वृत्तेति मुदं ययौ ॥ 3.1.17.३० ॥&lt;br&gt;&#xA;कक्षीवान्दीर्घतमसा तथोदङ्केन संयुतः ॥&lt;br&gt;&#xA;पटाकारबहिर्द्वारं क्रमाद्राज्ञः समाययौ ॥ ३१ ॥&lt;br&gt;&#xA;स्वनयस्तु ततो दृष्ट्वा कक्षीवन्तं समागतम् ॥&lt;br&gt;&#xA;प्रत्युज्जगाम सहितः सुदर्शनपुरोधसा ॥ ३२ ॥&lt;br&gt;&#xA;कक्षीवतो वरस्याथ कन्यकापरिचारिकाः ॥&lt;br&gt;&#xA;राजतैः स्वर्णपात्रैश्च चक्रु र्नीराजनाविधिम् ॥ ३३ ॥&lt;br&gt;&#xA;स्वनयेन समाहूतो ब्राह्मणैः परिवारितः ॥&lt;br&gt;&#xA;प्रविवेशाथ लक्ष्मीवान्कक्षीवान्राजमन्दिरम् ॥ ३४ ॥&lt;br&gt;&#xA;ततो वरेण सहितं तं दीर्घतमसं मुनिम् ॥&lt;br&gt;&#xA;सोदङ्कमनयद्राजा स्वगृहं विनयान्वितः ॥ ३५ ॥&lt;br&gt;&#xA;उदङ्कदीर्घतमसोरर्घ्यं च प्रददौ नृपः ॥&lt;br&gt;&#xA;अलङ्कृते प्रपामध्ये वस्त्रचामरतोरणैः ॥ ३६ ॥&lt;br&gt;&#xA;वरो दीर्घतमाश्चान्ये सोदङ्का मुनयस्तदा ॥&lt;br&gt;&#xA;न्यषीदन्स्वनयश्चापि सामात्यः सपुरोहितः ॥ ३७ ॥&lt;br&gt;&#xA;ततो दुहितरं कन्यां सुकेशीं तां मनो रमाम् ॥&lt;br&gt;&#xA;भूषणालङ्कृतां गात्रे दिव्यवस्त्रधरां शुभाम् ॥ ३८ ॥&lt;br&gt;&#xA;बिम्बोष्ठीं चारुसर्वाङ्गीं पीनोन्नतपयोधराम् ॥&lt;br&gt;&#xA;प्रपायामध्यमनयन्महाजनसमाकुलम् ॥ ॥ ३९ ॥&lt;br&gt;&#xA;ततो वरस्य कण्ठे सा मालां चम्पकनिर्मिताम् ॥&lt;br&gt;&#xA;निवेशयामास शुभा जनमध्ये मनोरमा ॥ 3.1.17.४० ॥&lt;br&gt;&#xA;उदङ्कस्तत आगत्य प्रतिष्ठाप्यानलं स्थले ॥&lt;br&gt;&#xA;कृत्वाग्निमुखपर्यन्तं लाजाहोमादिकं तथा ॥ ४१ ॥&lt;br&gt;&#xA;पाणिमग्राहयत्तस्याः कन्यायाश्च वरेण तु ॥&lt;br&gt;&#xA;उदङ्कः सर्वकर्माणि कारयामास तत्र वै ॥ ॥ ४२ ॥&lt;br&gt;&#xA;वरवध्वोस्तदा विप्राः प्रायुञ्जत तदाशिषः ॥&lt;br&gt;&#xA;ततः स राजा स्वनयो वरं दीर्घतमोमुनिम्॥४३॥&lt;br&gt;&#xA;उदङ्कं वरपक्षीयान्स्वपक्षीयांस्तथाद्विजाः ॥&lt;br&gt;&#xA;त्रिलक्षं ब्राह्मणानन्नैर्भोजयामास षड्रसैः ॥ ४४ ॥&lt;br&gt;&#xA;ततः सम्भावयामास ताम्बूलाद्यैरनेकधा ॥&lt;br&gt;&#xA;अथामन्त्र्य मुनिश्रेष्ठमुदङ्कः स्वाश्रमं ययौ ॥४५ ॥&lt;br&gt;&#xA;अन्ये च ब्राह्मणाः सर्वे स्वदेशान्प्रययुस्तदा ॥&lt;br&gt;&#xA;एवं विवाहे निर्वृत्ते कक्षीवद्राजकन्ययोः ॥४६॥&lt;br&gt;&#xA;प्रविश्यागस्त्यतीर्थं स तिरोधत्त गजोत्तमः ॥&lt;br&gt;&#xA;ततो दीर्घतमा विप्राः पुत्रेण स्नुषया सह ॥ ४७ ॥&lt;br&gt;&#xA;अगस्त्यस्य महातीर्थे स्नानं कृत्वेष्टदायिनि ॥&lt;br&gt;&#xA;श्लाघमानश्च तत्तीर्थं सर्वलोकेषु विश्रुतम् ॥ ४८ ॥&lt;br&gt;&#xA;प्रयातुं स्वा श्रमं पुण्यं वेदारण्यं मनो दधे ॥&lt;br&gt;&#xA;राजानं च तमागन्तुमापृच्छन्मुनिसत्तमः ॥ ४९ ॥&lt;br&gt;&#xA;स्वनयोऽपि तदा राजा स्वदुहित्रे मुदान्वितः ॥&lt;br&gt;&#xA;ददौ शतसहस्राणि स्वर्णानि स्त्रीधनं तदा ॥ 3.1.17.५० ॥&lt;br&gt;&#xA;गवां सहस्रं प्रददौ दासीनां च सहस्रकम् ॥&lt;br&gt;&#xA;ग्रामं पञ्चशतं चापि ददौ दुहितृवत्सलः ॥ ५१ ॥&lt;br&gt;&#xA;दिव्यवस्त्रा युतं चापि शतं भूषणपेटिकाः ॥&lt;br&gt;&#xA;हारमालासहस्रं च ददौ दुहितृसौहृदात् ॥ ५२ ॥&lt;br&gt;&#xA;एतत्सर्वं समादाय स पुत्रः सस्नुषो मुनिः ॥&lt;br&gt;&#xA;राज्ञा च समनुज्ञातः प्रययौ वेदकाननम् ॥५३ ॥&lt;br&gt;&#xA;वेदारण्यं समासाद्य तदा दीर्घतमा मुनिः ॥&lt;br&gt;&#xA;उवास ससुखं विप्राः पुत्रेण स्नुषया सह ॥ ५४ ॥&lt;br&gt;&#xA;सेवन्वेदाटवीनाथं भुक्तिमुक्तिफलप्रदम् ॥&lt;br&gt;&#xA;न्यवसत्तु चिरं कालं कक्षीवानपि भार्यया ॥ ५५ ॥&lt;br&gt;&#xA;स्वनयोपि स राजर्षिः स्नात्वा कुम्भजनिर्मिते ॥&lt;br&gt;&#xA;तत्र तीर्थे महापुण्ये सहितः सर्वसैनिकैः ॥ ५६ ॥&lt;br&gt;&#xA;अतःपुरं समादाय मुदितः स्वपुरं ययौ ॥&lt;br&gt;&#xA;अगस्त्यतीर्थमाहात्म्यादेवं कक्षीवतो मुनेः ॥&lt;br&gt;&#xA;अनन्यसुलभो विप्रा विवाहः समजायत ॥ ५७ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;इतिहासस्त्वयं पुण्यो वेदसिद्धो मुनीश्वराः ॥ ५८ ॥&lt;br&gt;&#xA;धन्यो यशस्य आयुष्यः कीर्तिसौभाग्य वर्द्धनः ॥&lt;br&gt;&#xA;श्रोतव्यः पठितव्योऽयं सर्वथा मानवैर्द्विजाः ॥ ५९ ॥&lt;br&gt;&#xA;पठतां शृण्वतां चेममितिहासं पुरातनम् ॥&lt;br&gt;&#xA;नेहामुत्रापि वा क्लेशो दारिद्यं चापि नो भवेत् ॥ 3.1.17.६० ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये कक्षीवद्विवाहनिष्पत्तिवर्णनन्नाम सप्त दशोऽध्यायः ॥ १७ ॥&lt;/p&gt;</description>
    </item>
    <item>
      <title>०१८ कथनदोषशान्तिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/018_kathanadoShashAntivarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/018_kathanadoShashAntivarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;कुम्भसम्भवतीर्थेऽस्मिन्विधायाभिषवं नरः ॥&lt;br&gt;&#xA;रामकुण्डं ततः पुण्यं गच्छेत्पापविमुक्तये ॥ १ ॥&lt;br&gt;&#xA;रघुनाथसरः पुण्यं द्विजाः पापहरं तथा ॥&lt;br&gt;&#xA;रघुनाथसरस्तीरे कृतो यज्ञोऽल्पदक्षिणः ॥ २ ॥&lt;br&gt;&#xA;सम्पूर्णफलदो भूयात्स्वाध्यायोऽपि जपस्तथा ॥&lt;br&gt;&#xA;रघुनाथ सरस्तीरे मुष्टिमात्रमपि द्विजाः ॥ ३ ॥&lt;br&gt;&#xA;दत्तं चेद्वेदविदुषे तदनन्तगुणं भवेत् ॥&lt;br&gt;&#xA;रामतीर्थं समुद्दिश्य वक्ष्यामि मुनिपुङ्गवाः ॥ ४ ॥&lt;br&gt;&#xA;इतिहासं महापुण्यं सर्वपातकनाशनम् ॥&lt;br&gt;&#xA;सुतीक्ष्णनामा विप्रेन्द्रो मुनिर्नियतमानसः ॥ ५ ॥&lt;br&gt;&#xA;अगस्त्यशिष्यो रामस्य चरणाब्जविचिन्तकः ॥&lt;br&gt;&#xA;रामचन्द्रसरस्तीरे तपस्तेपे सुदुष्करम् ॥ ६ ॥&lt;br&gt;&#xA;जपन्षडक्षरं मन्त्रं रामचन्द्राधिदैवतम् ॥&lt;br&gt;&#xA;नित्यं स पञ्चसाहस्रं मत्रराजमतन्द्रितः ॥७ ॥&lt;br&gt;&#xA;जजाप कुर्वन्स्नानं च रघुनाथसरोजले ॥&lt;br&gt;&#xA;भिक्षाशी नियताहारो जितक्रोधो जितेन्द्रियः ॥ ८ ॥&lt;br&gt;&#xA;एवं सुतीक्ष्णो विप्रेन्द्रा बहुकालमवर्तत ॥&lt;br&gt;&#xA;ततः कदाचित्स मुनीरामं ध्याय न्सदा हृदि ॥&lt;br&gt;&#xA;तुष्टाव सीतासहितं रामचन्द्रं सभक्तिकम् ॥ ९ ॥&lt;br&gt;&#xA;॥ सुतीक्ष्ण उवाच ॥ ॥&lt;br&gt;&#xA;नमस्ते जानकीनाथ नमस्ते हनुमत्प्रिय ॥ 3.1.18.१० ॥&lt;br&gt;&#xA;नमस्ते कौशिकमुनेर्यागरक्षणदीक्षित ॥&lt;br&gt;&#xA;नमस्ते कौसलेयाय विश्वामित्रप्रियाय च ॥ ११ ॥&lt;br&gt;&#xA;नमस्ते हरकोदण्डभञ्जकामरसेवित ॥&lt;br&gt;&#xA;मारीचान्तक राजेन्द्र ताटकाप्राणनाशन ॥ १२ ॥&lt;br&gt;&#xA;कबन्धारे हरे तुभ्यं नमो दशरथात्मज ॥&lt;br&gt;&#xA;जामदग्न्यजिते तुभ्यं खरविध्वंसिने नमः ॥ १३ ॥&lt;br&gt;&#xA;नमः सुग्रीवनाथाय नमो वालिहराय ते ॥&lt;br&gt;&#xA;विभीषणभयक्लेशहारिणे मलहारिणे ॥ १४ ॥&lt;br&gt;&#xA;अहल्यादुःखसंहर्त्रे नमस्ते भरताग्रज ॥&lt;br&gt;&#xA;अम्भोधिगर्वसंहर्त्रे तस्मिन्सेतु कृते नमः ॥ १५ ॥&lt;br&gt;&#xA;तारकब्रह्मणे तुभ्यं लक्ष्मणाग्रज ते नमः ॥&lt;br&gt;&#xA;रक्षःसंहारिणे तुभ्यं नमो रावणमर्द्दिने ॥ १६ ॥&lt;br&gt;&#xA;कोदण्डधारिणे तुभ्यं सर्व रक्षाविधायिने ॥&lt;br&gt;&#xA;इति स्तुवन्मुनिः सोऽयं सुतीक्ष्णो राममन्वहम् ॥ १७ ॥&lt;br&gt;&#xA;निनाय कालमनिशं रामचन्द्रनिषण्णधीः ॥&lt;br&gt;&#xA;एवमभ्यसतस्तस्य राम मन्त्रं षडक्षरम्॥ १८ ॥&lt;br&gt;&#xA;स्तुवतो रामचन्द्रं च स्तोत्रेणानेन सुव्रताः ॥&lt;br&gt;&#xA;तीर्थे च रघुनाथस्य कुर्वतः स्नानमन्वहम् ॥ १९ ॥&lt;br&gt;&#xA;अभवन्निश्चला भक्ती रामचन्द्रेतिनिर्मला ॥&lt;br&gt;&#xA;अभूदद्वैतविज्ञानं प्रत्यगात्मैकलक्षणम् ॥ 3.1.18.२० ॥&lt;br&gt;&#xA;अनधीतत्रयीज्ञानं तथैवाश्रुतवेदनम् ॥&lt;br&gt;&#xA;परकायप्रवेशे च सामर्थ्यमभवद्द्विजाः ॥२१ ॥&lt;br&gt;&#xA;आकाशगमने शक्तिः कलावैदग्ध्यमेव च ॥&lt;br&gt;&#xA;अश्रुतानां च शास्त्राणामभिज्ञानं विना गुरुम् ॥ २२ ॥&lt;br&gt;&#xA;गमनं सर्वलोकेषु प्रति घातविवर्जितम् ॥&lt;br&gt;&#xA;अतीन्द्रियार्थद्रष्टृत्वं देवैः सम्भाषणं तथा ॥ २३ ॥&lt;br&gt;&#xA;पिपीलिकादिजन्तूनां वार्ताज्ञानमपि द्विजाः ॥&lt;br&gt;&#xA;ब्रह्मविष्णुमहादेवलोकेषु गमनं तथा॥२४ ॥&lt;br&gt;&#xA;चतुर्दशसु लोकेषु स्वाधीनगमनं तथा ॥&lt;br&gt;&#xA;एतान्यन्यानि सर्वाणि योगिलभ्यानि सत्तमाः ॥ २५ ॥&lt;br&gt;&#xA;सुतीक्ष्णस्याभवन्विप्रा रामा तीर्थनिषेवणात् ॥&lt;br&gt;&#xA;एवम्प्रभावं तत्तीर्थं महापातकनाशनम् ॥ २६ ॥&lt;br&gt;&#xA;महासिद्धिकरं पुण्यमपमृत्युविनाशनम् ॥&lt;br&gt;&#xA;भुक्तिमुक्तिप्रदं पुंसां नरकक्लेशना शनम् ॥ २७ ॥&lt;br&gt;&#xA;रामभक्तिप्रदं नित्यं संसारोच्छेदकारणम् ॥&lt;br&gt;&#xA;अस्य तीरे महल्लिङ्गं स्थापयित्वा रघूद्वहः ॥&lt;br&gt;&#xA;पूजयामास तल्लिङ्गं लोकानुग्रहका म्यया ॥ २८ ॥&lt;br&gt;&#xA;रामतीर्थे महापुण्ये स्नात्वा तल्लिङ्गदर्शनात् ॥&lt;br&gt;&#xA;नराणां मुक्तिरेव स्यात्किमुतान्या विभूतयः ॥ २९ ॥&lt;br&gt;&#xA;तत्र स्नात्वा शिवं दृष्ट्वा धर्म पुत्रः पुरा द्विजाः ॥&lt;br&gt;&#xA;अनृतोक्तिसमुद्भूतदोषान्मुक्तोऽभवत्क्षणात् ॥ 3.1.18.३० ॥ ॥&lt;br&gt;&#xA;ऋषय ऊचुः ॥ ॥ असत्यमुदितं कस्माद्धर्मपुत्रेण सूतज ॥&lt;br&gt;&#xA;यद्दोषशान्तये सस्नौ रामतीथेऽतिपावने ॥ ३१ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;युष्माकमृषयो वक्ष्ये यथोक्तमनृतं रणे ॥&lt;br&gt;&#xA;छलेन धर्मपुत्रेण यन्नष्टं रामतीर्थके ॥ ३२ ॥&lt;br&gt;&#xA;अन्योन्यं पाण्डवा विप्रा धर्मपुत्रादयः पुरा ॥&lt;br&gt;&#xA;धृतराष्ट्रस्य पुत्राश्च दुर्नोधनमुखास्तदा ॥ ३३ ॥&lt;br&gt;&#xA;महद्वै वैरमासाद्य राज्यार्थं विप्रसत्तमाः ॥&lt;br&gt;&#xA;महत्या सेनया सार्द्धं कुरुक्षेत्रे समेत्य च ॥ ३४ ॥&lt;br&gt;&#xA;अयुध्यन्समरे वीराः समरेष्वनिवर्तिनः ॥&lt;br&gt;&#xA;युद्धं कृत्वा दशदिनं गाङ्गेयः पतितो भुवि ॥ ३५ ॥&lt;br&gt;&#xA;ततः पञ्चदिनं भूयो धृष्टद्युम्नेन वीर्यवान् ॥&lt;br&gt;&#xA;आचार्यो युयुधे द्रोणो महाबलपराक्रमः ॥ ३६ ॥&lt;br&gt;&#xA;अनेकास्त्राणि शस्त्राणि द्रोणाचर्यो महाबली ॥&lt;br&gt;&#xA;विसृजन्पाण्डवानीकं पीडयामास वीर्यवान् ॥ ३७ ॥&lt;br&gt;&#xA;अथ दिव्यास्त्रविच्छूरो धृष्टद्युम्नो महाबलः ॥&lt;br&gt;&#xA;अभिनद्बाणवर्षेण द्रोणसेनामनेकधा ॥ ३८ ॥&lt;br&gt;&#xA;धृष्टद्युम्नं तदा द्रोणः शरवर्षैरवाकिरत् ॥&lt;br&gt;&#xA;पार्थसेना तथा द्रोणबाणवर्षातिपीडिता ॥ ३९ ॥&lt;br&gt;&#xA;दशदिक्षु भयाक्रान्ता विद्रुता द्विजसत्तमाः ॥&lt;br&gt;&#xA;ततोऽर्जुनो रणे द्रोणं युयुधे रथिनां वरः ॥ 3.1.18.४० ॥&lt;br&gt;&#xA;रणप्रवीणयोस्तत्र विजयद्रोणयो रणे ॥&lt;br&gt;&#xA;द्रष्टुं समागतैर्देवैरभूद्व्योमनिरं तरम् ॥ ४१ ॥&lt;br&gt;&#xA;द्रोणफाल्गुनयोर्विप्रा नास्ति युद्धोपमा भुवि ॥&lt;br&gt;&#xA;सामर्षयोस्तदाचार्यशिष्ययोरभवद्रणः ॥ ४२ ॥&lt;br&gt;&#xA;द्रोणफाल्गुनयोर्युद्धं द्रोणफाल्गुन योरिव ॥&lt;br&gt;&#xA;बहु मेनेऽथ मनसा द्रोणोऽर्जुनपराक्रमम् ॥ ४३ ॥&lt;br&gt;&#xA;ततो द्रोणो महावीर्यं प्रियशिष्यं स फाल्गुनम् ॥&lt;br&gt;&#xA;विहाय पाञ्चालबलं समयुध्यत वीर्यवान् ॥ ४४ ॥&lt;br&gt;&#xA;सविंशतिसहस्राणि दश तत्रायुतानि च ॥&lt;br&gt;&#xA;द्रोणाचार्योऽवधीद्राज्ञां युद्धे सगजवाजिनाम् ॥ ४५ ॥&lt;br&gt;&#xA;धृष्टद्युम्नोऽथ कुपितो द्रोण मभ्यहनच्छरैः ॥&lt;br&gt;&#xA;द्रोणश्च पट्टिशं गृह्य धृष्टद्युम्नमताडयत् ॥ ४६ ॥&lt;br&gt;&#xA;शरैर्विव्याध तं युद्धे तीक्ष्णैरग्निशिखोपमैः ॥&lt;br&gt;&#xA;परङ्मुखोऽभवत्तत्र धृष्ट द्युम्नः शराहतः ॥ ४७ ॥&lt;br&gt;&#xA;ततो विरथमागत्य धृष्टद्युम्नं वृकोदरः ॥&lt;br&gt;&#xA;स्वं स्यन्दनं समारोप्य द्रोणाचार्यमथाब्रवीत् ॥ ४८ ॥&lt;br&gt;&#xA;स्वकर्मभिरसन्तुष्टाः शिक्षितास्त्रा द्विजाधमाः ॥&lt;br&gt;&#xA;न युद्ध्येरन्यदि क्रूरा न नश्येरन्नृपा रणे ॥ ४९ ॥&lt;br&gt;&#xA;अहिंसा हि परो धर्मो ब्राह्मणानां सदा स्मृतः ॥&lt;br&gt;&#xA;हिंसया दारपुत्रादीन्रक्षन्ते व्याधजातयः ॥ 3.1.18.५० ॥&lt;br&gt;&#xA;हिंसीस्त्वमेकपुत्रार्थे युद्धे स्थित्वा बहून्नृपान् ॥&lt;br&gt;&#xA;स चापि ते सुतो ब्रह्मन्हतः शेते रणाजिरे ॥ ५१ ॥&lt;br&gt;&#xA;तथापि लज्जा ते नास्ति शोकोऽपीह न जायते ॥&lt;br&gt;&#xA;वचनं त्विति भीमस्य सत्यं श्रुत्वा युधिष्ठिरात् ॥ ५२ ॥&lt;br&gt;&#xA;निजायुधं स तत्याज पपात स्यन्दनो परि ॥&lt;br&gt;&#xA;योगवित्प्रायमातस्थे द्रोणाचार्यस्तदा द्विजाः ॥ ५३ ॥&lt;br&gt;&#xA;तदन्तरं परिज्ञाय द्रोणाचार्यस्य पार्श्वतः ॥&lt;br&gt;&#xA;खङ्गपाणिः शिरच्छेत्तुमभ्यधावद्रणा जिरे ॥ ५४ ॥&lt;br&gt;&#xA;वार्यमाणोऽपि पार्थाद्यैस्तच्छिरश्छेत्तुमुद्ययौ ॥&lt;br&gt;&#xA;योगवित्त्वाद्द्रोणमूर्ध्नो ज्योतिरूर्ध्वं दिवं ययौ ॥ ५५ ॥&lt;br&gt;&#xA;दृष्टं कृष्णार्जुनकृपधर्मपुत्रादि भिर्मृधे ॥&lt;br&gt;&#xA;द्रोणस्यास्य गतप्राणाच्छरीरादच्छिनच्छिरः ॥ ५६ ॥&lt;br&gt;&#xA;भारद्वाजे हते युद्धे कौरवाः प्राद्रवन्भयात् ॥&lt;br&gt;&#xA;जहृषुः पाण्डवा विप्रा धृष्टद्युम्नादय स्तदा ॥ ५७ ॥&lt;br&gt;&#xA;सेनां तां विद्रुतां दृष्ट्वा द्रौणिरूचे सुयोधनम् ॥&lt;br&gt;&#xA;एतद्द्रवति कि सैन्यं त्यक्तप्रहरणं नृप ॥ ५८ ॥&lt;br&gt;&#xA;तदा दुर्योधनो राजा स्वयं वक्तु मशक्नुवन् ॥&lt;br&gt;&#xA;युद्धे द्रोणवधं वक्तुं कृपाचार्यमचोदयत् ॥&lt;br&gt;&#xA;द्रौणयेऽथ कृपाचार्यो वधमूचे गुरोस्तदा ॥ ५९ ॥&lt;br&gt;&#xA;॥ कृप उवाच ॥ ॥&lt;br&gt;&#xA;अश्वत्थामंस्तव पिता ब्रह्मास्त्रेण मृधे रिपून् ॥&lt;br&gt;&#xA;हत्वा निनाय सदनं यमस्य शतशो बली ॥ 3.1.18.६० ॥&lt;br&gt;&#xA;दुराधर्षतमं दृष्ट्वा तद्वीर्यं केशवस्तदा ॥&lt;br&gt;&#xA;पाण्डवान्प्राह विप्रेन्द्र वाक्यं वाक्यविशारदः ॥ ६१ ॥&lt;br&gt;&#xA;॥ केशव उवाच ॥ ॥&lt;br&gt;&#xA;द्रोणं जेतुमुपायोऽस्ति पाण्डवा युधि दुर्जयम् ॥ ६२ ॥&lt;br&gt;&#xA;अश्वत्थात्मा तव सुतो हतो द्रोण मृधेऽधुना ॥&lt;br&gt;&#xA;सत्यवादी वदेदेवं यदि प्रामाणिको जनः ॥ ६३ ॥&lt;br&gt;&#xA;द्रोणो निवर्तेत रणात्तदा त्यक्त्वायुधं क्षणात् ॥&lt;br&gt;&#xA;अत एनां मृषावार्तां धर्मराजोऽधुना वदेत्॥ ६४ ॥&lt;br&gt;&#xA;नान्यथा शक्यते जेतुं द्रोणो युद्धविशारदः ॥&lt;br&gt;&#xA;धर्माज्जेतुमशक्यं चेद्धर्मं त्यक्त्वाऽप्यरिं जयेत् ॥ ६५ ॥&lt;br&gt;&#xA;इति केशववाक्यं तच्छ्रुत्वा भीमः पृथासतः ॥&lt;br&gt;&#xA;पितरं ते समभ्येत्य मिथ्यावाक्यमभाषत ॥ ६६ ॥&lt;br&gt;&#xA;अश्वत्थामा हतो द्रोण युद्धेऽत्र पतितोऽधुना ॥&lt;br&gt;&#xA;द्रोणाचार्योपि तद्वाक्यममन्यत यथार्थतः ॥ ६७ ॥&lt;br&gt;&#xA;अविश्वस्य पुनः सोऽथ धर्मजं प्राप्य चाब्रवीत् ॥&lt;br&gt;&#xA;धर्मात्मज मृधे सूनुरश्वत्थामा ममाधुना ॥ ६८ ॥&lt;br&gt;&#xA;हतः किं त्वं वदस्वाद्य सत्यवादी भवान्मतः ॥&lt;br&gt;&#xA;धर्मपुत्रोऽसत्यभीरुरासीच्चारिजयोत्सुकः ॥ ६९ ॥&lt;br&gt;&#xA;किं कर्तव्यं मयाद्येति दोलालोलमना अभूत् ॥&lt;br&gt;&#xA;स दृष्ट्वा भीमनिहतमश्वत्थामाभिधं गजम् ॥3.1.18.७०॥&lt;br&gt;&#xA;अश्वत्थामा हतो युद्धे भीमेनाद्य रणे महान् ॥&lt;br&gt;&#xA;इत्थं द्रोणं बभाषेऽसौ धर्मपुत्रश्छलोक्तितः ॥ ७१ ॥&lt;br&gt;&#xA;तच्छ्रुत्वा त्वत्पिता शस्त्रं त्यक्त्वा युद्धान्न्यवर्त्तत ॥&lt;br&gt;&#xA;अथ धर्मसुतः प्राह परं वारण इत्यपि ॥ ७२ ॥&lt;br&gt;&#xA;त्यक्तं शस्त्रं न गृह्णीयां युद्धे पुनरिति स्म सः ॥&lt;br&gt;&#xA;प्रतिजज्ञे तव पिता वत्स द्रोणो बली पुनः ॥ ७३ ॥&lt;br&gt;&#xA;अतः शस्त्रं न जग्राह प्रतिज्ञाभङ्गकातरः ॥&lt;br&gt;&#xA;धृष्टद्युम्नं तदा दृष्ट्वा पिता ते मृत्युमात्मनः ॥ ७४ ॥&lt;br&gt;&#xA;मत्वा प्रायोपवेशेन रथोपस्थे स योगवित् ॥&lt;br&gt;&#xA;अशयिष्ट समाधिस्थः प्राणानायम्य वाग्यतः ॥ ७५ ॥&lt;br&gt;&#xA;ततो निर्भिद्य मूर्धानं तत्प्राणा निर्ययुः क्षणात् ॥&lt;br&gt;&#xA;तदा मृतस्य द्रोणस्य वत्स खङ्गेन तच्छिरः ॥ ७६ ॥&lt;br&gt;&#xA;केशागृहीत्वा हस्तेन धृष्टद्युम्नोऽच्छिनद्युधि ॥&lt;br&gt;&#xA;मावधीरिति पार्थाद्याः प्रोचुः सर्वे च सैनिकाः ॥&lt;br&gt;&#xA;सर्वैर्निवार्यमाणोपि त्वत्तातं पार्श्वतोऽवधीत् ॥ ७७ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;पितरं निहतं श्रुत्वा रुदन्द्रौणिश्चिरं द्विजाः ॥ ॥ ७८ ॥&lt;br&gt;&#xA;कोपेन महता तत्र ज्वलन्वाक्यमथाब्रवीत ॥&lt;br&gt;&#xA;अनृतं प्रोच्य पितरं न्यस्तशस्त्रं चकार यः ॥ ७९ ॥&lt;br&gt;&#xA;पितरं मेऽद्य तं पार्थमप्यन्या थ पाण्डवान् ॥&lt;br&gt;&#xA;गृहीत्वा केशपाशं यस्त्यक्तशस्त्रशिरोऽहनत् ॥ 3.1.18.८० ॥&lt;br&gt;&#xA;छद्मना पार्षतं तं च हनिष्याम्यचिरादहम् ॥&lt;br&gt;&#xA;कृष्णेन सह पश्यन्तु पाण्डवा मत्पराक्रमम् ॥ ८१ ॥&lt;br&gt;&#xA;इति द्रौणिर्द्विजास्तत्र प्रतिजज्ञे भयङ्करम् ॥&lt;br&gt;&#xA;ततोस्तं गत आदित्ये राजानः सर्व एव ते ॥ ८२ ॥&lt;br&gt;&#xA;उभये निहते द्रोणे प्राविशन्पटमण्डपम् ॥&lt;br&gt;&#xA;अष्टादशदिनैरेवं निवृत्तमभवद्रणम् ॥ ८३ ॥&lt;br&gt;&#xA;शल्यं कर्णं तथान्यांश्च दुर्योधनमुखांस्ततः ॥&lt;br&gt;&#xA;धार्तराष्ट्रान्निहत्याजौ धर्मराजो युधिष्ठिरः ॥ ८४ ॥&lt;br&gt;&#xA;स्वीयानां च परेषां च मृतानां साम्परायिकम् ॥&lt;br&gt;&#xA;अकरोद्विधिवद्विप्राः सार्धं धौम्या दिभिर्द्विजैः ॥ ८५ ॥&lt;br&gt;&#xA;वन्दित्वा धृतराष्ट्रं च सर्वे सम्भूय पाण्डवाः ॥&lt;br&gt;&#xA;धृतराष्ट्राभ्यनुज्ञाता हतशिष्टजनैर्वृताः ॥ ८६ ॥&lt;br&gt;&#xA;सम्प्राप्य हास्तिनपुरं प्राविशंस्ते स्वमन्दिरम्॥&lt;br&gt;&#xA;ततः कतिपयाहःसु गतेषु किल नागराः ॥ ८७ ॥&lt;br&gt;&#xA;धौम्यादिमुनिभिः सार्धं धर्मजस्य महात्मनः ॥&lt;br&gt;&#xA;राज्या भिषेचनं कर्तुं प्रारभन्त मुनीश्वराः ॥ ॥&lt;br&gt;&#xA;राज्याभिषेचने तस्य प्रवृत्ते धर्मजस्य तु ॥&lt;br&gt;&#xA;अशरीरा ततो वाणी बभाषे धर्मनन्दनम् ॥ ८९ ॥&lt;br&gt;&#xA;धर्म पुत्र महाभाग रिपूणामपि वत्सल ॥&lt;br&gt;&#xA;राज्याभिषेकं मा कार्षीर्नार्हस्त्वं राज्यपालने ॥ 3.1.18.९० ॥&lt;br&gt;&#xA;यतस्त्वं छद्मनाचार्यमुक्त्वा सत्यं द्विजोत्तमम् ॥&lt;br&gt;&#xA;न्यस्त शस्त्रं रणे राजन्नघातयदलज्जकः ॥ ९१ ॥&lt;br&gt;&#xA;अतस्ते पापबाहुल्यं विद्यते धर्मनन्दन ॥&lt;br&gt;&#xA;प्रायश्चित्तमकृत्वास्य राज्यपालनकर्मणि ॥ ९२ ॥&lt;br&gt;&#xA;नार्हता विद्यते यस्मात्प्रायश्चित्तमतश्चर ॥&lt;br&gt;&#xA;इत्युक्त्वा विररामाथ सा तु वागशरीरिणी ॥ ९३ ॥&lt;br&gt;&#xA;ततो धर्मसुतो राजा तद्वाक्यं भृशकातरः ॥&lt;br&gt;&#xA;मूढोऽहं साहसी क्रूरः पिशुनो लोभमोहितः ॥ ९४ ॥&lt;br&gt;&#xA;तुच्छराज्याभिलाषेण कृतवान्पापमीदृशम्॥&lt;br&gt;&#xA;एतत्पापविशुद्ध्यर्थं किं करिष्यामि का गतिः ॥ ९५ ॥&lt;br&gt;&#xA;किं वा दानं प्रदास्यामि कुत्र यास्यामि वा पुनः ॥&lt;br&gt;&#xA;इति शोकसमाविष्टे तस्मिन्राजनि धर्मजे ॥ ९६ ॥&lt;br&gt;&#xA;कृष्णद्वैपायनो व्यासस्समायातस्तदन्तिकम् ॥&lt;br&gt;&#xA;ततोऽभिवन्द्य तं व्यासं प्रत्युत्थाय कृताञ्जलिः ॥ ९७ ॥&lt;br&gt;&#xA;सम्पूज्यार्घ्यादिना विप्रा भक्तियुक्तेन चेतसा ॥&lt;br&gt;&#xA;अदेहवाचा यत्प्रोक्तं तत्सर्वमखिलेन सः ॥ ॥ ९८ ॥&lt;br&gt;&#xA;व्यासाय श्रावयामास दुःखितो धर्मनन्दनः ॥&lt;br&gt;&#xA;श्रुत्वा तदखिलं वाक्यं धर्मजस्य महामुनिः ॥&lt;br&gt;&#xA;ध्यात्वा तु सुचिरं कालं ततो वक्तुं प्रच क्रमे ॥९९॥&lt;br&gt;&#xA;॥ व्यास उवाच ॥ ॥&lt;br&gt;&#xA;मा कार्षीस्त्वं भयं राजन्नुपायं प्रब्रवीमि ते॥&lt;br&gt;&#xA;अस्य पापस्य शान्त्यर्थं श्रुत्वानुष्ठीयतां त्वया ॥ 3.1.18.१०० ॥ ॥&lt;br&gt;&#xA;युधिष्ठिर उवाच ॥ ॥&lt;br&gt;&#xA;किं तद्ब्रूहि महायोगिन्पाराशर्य कृपानिधे ॥&lt;br&gt;&#xA;येन मे पापनाशः स्यादचिरात्तद्वदाधुना ॥ १०१ ॥&lt;br&gt;&#xA;॥ व्यास उवाच ॥ ॥&lt;br&gt;&#xA;दक्षिणाम्भोनिधौ सेतौ गन्धमादनपर्वते ॥ १०२ ॥&lt;br&gt;&#xA;रामसेतौ महाराज रामतीर्थमिति श्रुतम् ॥&lt;br&gt;&#xA;अस्ति पुण्यं सरः सिद्धं महापातकनाशनम् ॥ ३ ॥&lt;br&gt;&#xA;यस्य दर्शनमात्रेण महापातककोटयः ॥&lt;br&gt;&#xA;प्रयान्ति विलयं सद्यस्तमः सूर्योदये यथा ॥४॥&lt;br&gt;&#xA;रामतीर्थं यदा पश्येत्स्वयं रामेण निर्मितम् ॥&lt;br&gt;&#xA;तदैव ब्रह्महत्याया मुच्यते नात्र संशयः ॥ ५ ॥&lt;br&gt;&#xA;तत्र गत्वा महाराज रामतीर्थे विमुक्तिदे ॥&lt;br&gt;&#xA;स्नाहि ते पापशुद्धिः स्याद्राज्यरक्षार्हतापि च ॥ ६ ॥&lt;br&gt;&#xA;दानं कुरुष्व तत्तीरे गोभूमितिलवाससाम् ॥&lt;br&gt;&#xA;सुवर्णरजतानां च दानं कुरु युधिष्ठिर ॥&lt;br&gt;&#xA;अवश्यमेतत्पापानां शुद्धिस्ते न चिराद्भवेत् ॥ ७ ॥&lt;br&gt;&#xA;॥ श्रीसूत उवाच ॥&lt;br&gt;&#xA;व्यासेन धर्मपुत्रोऽयमेवमुक्तो द्विजोत्तमाः ॥ ९ ॥&lt;br&gt;&#xA;तत्क्षणेनैव धौम्येन सहितः सानुजस्तदा ॥&lt;br&gt;&#xA;सहदेवं प्रतिष्ठाप्य राज्ये धर्मात्मजस्तदा ॥ ९ ॥&lt;br&gt;&#xA;रामसेतुं समुद्दिश्य प्रतस्थे वाहनं विना ॥&lt;br&gt;&#xA;दिनैः कतिपयैरेव रामसेतुं जगाम सः ॥ 3.1.18.११० ॥&lt;br&gt;&#xA;रामतीर्थं समासाद्य धौम्येन सह पाण्डवः ॥&lt;br&gt;&#xA;पुरोहितोक्तमार्गेण सङ्कल्प्य विधिपूर्वकम्॥ ११ ॥&lt;br&gt;&#xA;सस्नौ रामसरस्तीर्थे पुण्ये पापविनाशने ॥&lt;br&gt;&#xA;स्नात्वाचम्य विशुद्धात्मा क्षेत्रपिण्डं प्रदाय च ॥ १२ ॥&lt;br&gt;&#xA;व्यासो क्ताखिलदानानि प्रददौ स युधिष्ठिरः ॥&lt;br&gt;&#xA;मासमेकं निराहारः सस्नौ तत्र स धर्मजः ॥ १३ ॥&lt;br&gt;&#xA;प्रत्यहं च ददौ दानं वित्तलोभं विना द्विजाः ॥&lt;br&gt;&#xA;एक मासे गते त्वेवं कस्मिंश्चिद्दिवसे ततः ॥ १४ ॥&lt;br&gt;&#xA;आह धर्मात्मजं वाणी पुनरप्यशरीरिणी ॥&lt;br&gt;&#xA;राजंस्ते विलयं यातं सर्वं पापं युधिष्ठिर ॥ १५ ॥&lt;br&gt;&#xA;छले नासत्यवचनादाचार्यस्य वधेन यः ॥&lt;br&gt;&#xA;दोषस्ते समभूत्पूर्वं सोऽपि नष्टः परन्तप ॥ १६ ॥&lt;br&gt;&#xA;याहि स्वनगरं राजन्गत्वा पालय मेदिनीम् ॥&lt;br&gt;&#xA;अभिषेचय चात्मानं राज्यरक्षार्हतास्ति ते ॥ १७ ॥&lt;br&gt;&#xA;इत्युक्त्वा विररामाथ सापि वागशरीरिणी ॥&lt;br&gt;&#xA;ततो धर्मात्मजः प्रीतस्तामुद्दिश्य दिशं प्रति ॥ १८ ॥&lt;br&gt;&#xA;नमस्कृत्वाशरीरिण्यै तस्यै वाचे सहानुजः ॥&lt;br&gt;&#xA;प्रययौ हास्तिनपुरं सुप्रीतेनान्तरात्मना॥ १९ ॥&lt;br&gt;&#xA;अभिषिक्तोऽथ राज्येऽसौ पालयामास मेदिनीम् ॥&lt;br&gt;&#xA;इत्थं धर्मात्मजो विप्रा रामतीर्थनिमज्जनात् ॥ 3.1.18.१२० ॥&lt;br&gt;&#xA;गतपापो विशुद्धात्मा योग्योऽभूद्राज्यरक्षणे ॥&lt;br&gt;&#xA;एवं वः कथितं चित्रं रामतीर्थस्य वैभवम् ॥ २१ ॥&lt;br&gt;&#xA;सर्वपापहरं पुण्यं भक्तिमुक्तिप्रदायकम् ॥&lt;br&gt;&#xA;यत्र स्नानाद्विमुक्तोऽभून्मिथ्यादोषात्स धर्मजः ॥ २२ ॥&lt;br&gt;&#xA;पठन्ति येऽ ध्यायमिदं द्विजोत्तमाः शृण्वन्ति वा ये मनुजा विपातकाः ॥&lt;br&gt;&#xA;यास्यन्ति कैलासमनन्यलभ्यं गत्वा न संयान्ति पुनश्च जन्म ॥ ॥ १२३ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां मंहितायां तृतीये ब्रह्मखण्डे सेतुमाहात्म्ये रामतीर्थप्रशंसायां धर्मपुत्रमिथ्या कथनदोषशान्तिवर्णनन्नामाष्टादशोऽध्यायः ॥ १८ ॥&lt;/p&gt;</description>
    </item>
    <item>
      <title>०१९ बलभद्रब्रह्महत्याविमोक्षण</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/019_balabhadrabrahmahatyAvimoxaNa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/019_balabhadrabrahmahatyAvimoxaNa/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;तारकब्रह्मणस्तस्य तीर्थे स्नात्वा द्विजोत्तमाः ॥&lt;br&gt;&#xA;लक्ष्मणस्य ततस्तीर्थमभिगच्छेत्समाहितः ॥ १ ॥&lt;br&gt;&#xA;श्रीलक्ष्मणस्य तीर्थे तु स्नात्वा पापैर्विमोचिताः ॥&lt;br&gt;&#xA;मुक्तिं प्रयान्ति विमलामपुनर्भवलक्षणाम्॥२॥&lt;br&gt;&#xA;स्नानाल्लक्ष्मणतीर्थे तु दारिद्र्यं नश्यतेखिलम् ॥&lt;br&gt;&#xA;आयुष्मान्गुणवान्विद्वान्पुत्रश्चैवास्य जायते ॥ ३ ॥&lt;br&gt;&#xA;कूले लक्ष्मणतीर्थस्य तन्मन्त्रं जपते तु यः ॥&lt;br&gt;&#xA;स सर्वशास्त्रवेत्ता स्याच्चतुर्वेदविदप्यसौ ॥ ४ ॥&lt;br&gt;&#xA;तस्य कूले महल्लिङ्गं स्थापयामास लक्ष्मणः ॥&lt;br&gt;&#xA;तत्र तीर्थे तु यः स्नात्वा सेवते लक्ष्मणेश्वरम् ॥ ५॥&lt;br&gt;&#xA;इह दारिद्र्यरोगाभ्यां संसाराच्च विमुच्यते ॥&lt;br&gt;&#xA;स्नात्वा लक्ष्मणतीर्थे तु सेवित्वा लक्ष्मणेश्वरम् ॥&lt;br&gt;&#xA;बलभद्रः पुरा विप्रा मुमुचे ब्रह्महत्यया ॥ ६ ॥ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;ब्रह्महत्या कथमभूद्रौहिणेयस्य सूतज ॥&lt;br&gt;&#xA;कथं चात्र विनष्टा सा तन्नो ब्रूहि महामुने ॥ ७ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;शेषावतारो भगवान्बलभद्रः पुरा द्विजाः ॥ ८ ॥&lt;br&gt;&#xA;कुरूणां पाण्डवानां च युद्धोद्योगं विलोक्य तु ॥&lt;br&gt;&#xA;बन्धूनां स वधं सोढुमसमर्थो हलायुधः ॥ ९ ॥&lt;br&gt;&#xA;विचारमेवमकरोद्बलभद्रो महामतिः ॥&lt;br&gt;&#xA;यद्यहं कुरुराजस्य करिष्यामि सहायताम् ॥ 3.1.19.१० ॥&lt;br&gt;&#xA;कोपः स्यात्पाण्डुपुत्राणां मय्यवार्यः सुदारुणः ॥&lt;br&gt;&#xA;उपकारं करिष्यामि पाण्डवानामहं यदि ॥ ११ ॥&lt;br&gt;&#xA;दुर्योधनस्य कोपः स्यादिति बुद्ध्वा हलायुधः ॥&lt;br&gt;&#xA;तीर्थयात्राच्छलेनासौ मध्यस्थः प्रययौ तदा ॥ १२ ॥&lt;br&gt;&#xA;प्रभासमभिगम्याथ स्नात्वा सङ्कल्पपूर्वकम्॥&lt;br&gt;&#xA;देवानृषीन्पितृगणांस्तर्पयामास वारिणा ॥ १३ ॥&lt;br&gt;&#xA;सरस्वतीं ततः प्रायात्प्रतीच्यभिमुखां हली ॥&lt;br&gt;&#xA;पृथूदकं बिन्दुसरो मुक्तिदं ब्रह्मतीर्थकम्॥ १४ ॥&lt;br&gt;&#xA;गङ्गां च यमुनां सिन्धुं शतद्रूं च सुदर्शनम् ॥&lt;br&gt;&#xA;सम्प्राप्य बलभद्रोऽयं स्नात्वा तीर्थेषु धर्मतः ॥ १५ ॥&lt;br&gt;&#xA;प्रपेदे नैमिषारण्यं मुनीन्द्रैरभिसेवितम् ॥&lt;br&gt;&#xA;आगतं तं विलोक्याथ नैमिषीयास्तपस्विनः ॥ १६ ॥&lt;br&gt;&#xA;दीर्घसत्रे स्थिताः सम्यङ्नियता धर्मतत्पराः ॥&lt;br&gt;&#xA;अभ्युद्गम्य यदुश्रेष्ठं प्रणम्योत्थाय चासनात् ॥ १७ ॥&lt;br&gt;&#xA;अपूजयन्विष्टराद्यैः कन्दमूलफलैस्तदा ॥&lt;br&gt;&#xA;आसनं परिगृह्यायं पूजितः सपुरःसरः ॥ १८ ॥&lt;br&gt;&#xA;उच्चासने स्थितं सूतमनमन्तमनुत्थितम् ॥&lt;br&gt;&#xA;अकृताञ्जलिमासीनं व्यासशिष्यं विलोक्य सः ॥ १९ ॥&lt;br&gt;&#xA;विप्रांश्चानमतो दृष्ट्वा विलोक्यात्मानमागतम् ॥&lt;br&gt;&#xA;चुक्रोध रोहिणीसूनुः सूतं पौराणिकोत्तमम्॥ 3.1.19.२० ॥&lt;br&gt;&#xA;मध्ये मुनीनां सूतोऽयं कस्मान्निन्द्योऽनुलोमजः ॥&lt;br&gt;&#xA;उच्चासने समध्यास्ते न युक्तमिदमञ्जसा ॥ ॥ २१ ॥&lt;br&gt;&#xA;अवमत्य भृशं चास्मान्धर्मसंरक्षकानयम् ॥&lt;br&gt;&#xA;आस्तेऽनुत्थाय निर्भीतिर्न च प्रणमते तथा ॥ २२ ॥&lt;br&gt;&#xA;पठित्वायं पुराणानि द्वैपायनसकाशतः ॥&lt;br&gt;&#xA;सेतिहासानि सर्वाणि धर्मशास्त्राण्यनेकशः ॥ २३ ॥&lt;br&gt;&#xA;न मां दृष्ट्वा प्रणमते नैव त्यजति चासनम् ॥&lt;br&gt;&#xA;द्वैपायनस्य महतः शिष्याः पैलादयो द्विजाः ॥ २४ ॥&lt;br&gt;&#xA;एवंविधमधर्मं ते नैव कुर्युर्यथा त्वयम् ॥&lt;br&gt;&#xA;तस्मादेनं वधिष्यामि दुरात्मानमचेतनम् ॥ २५ ॥&lt;br&gt;&#xA;दुष्टानां निग्रहार्थं हि भूर्लोकमहमागमम् ॥&lt;br&gt;&#xA;मया हतो हि दुष्टात्मा शुद्धिमेष्यत्यसंशयम् ॥ २६ ॥&lt;br&gt;&#xA;इत्युक्त्वा भगवान्रामो मुसली प्रबलो हली ॥&lt;br&gt;&#xA;पाणिस्थेन कुशाग्रेण तच्छिरः प्राच्छिनद्रुषा ॥ २७ ॥&lt;br&gt;&#xA;तत्रत्या मुनयः सर्वे हा कष्टमिति चुक्रुशुः ॥&lt;br&gt;&#xA;अवादिषुस्तदा रामं मुनयो ब्रह्मवादिनः ॥ २८ ॥&lt;br&gt;&#xA;रामाधर्मः कृतः कष्टस्त्वया सङ्कर्षण प्रभो ॥&lt;br&gt;&#xA;अस्य सूतस्य चास्माभिर्दत्तं ब्रह्मासनं महत् ॥ २९ ॥&lt;br&gt;&#xA;अक्षयं चायुरस्माभिरस्य दत्तं हलायुध ॥&lt;br&gt;&#xA;भवताऽऽजानतैवाद्य कृतो ब्रह्मवधो महान् ॥ 3.1.19.३० ॥&lt;br&gt;&#xA;योगेश्वरस्य भवतो नास्ति कश्चिन्नियामकः ॥&lt;br&gt;&#xA;अस्यास्तु ब्रह्महत्याया यत्कर्त्तव्यं विचार्य तत् ॥ ३१ ॥&lt;br&gt;&#xA;प्रायश्चित्तं भवानेव लोकसङ्ग्रहणाय तु ॥&lt;br&gt;&#xA;कुरुष्व भगवन्राम नान्येन प्रेरितः कुरु ॥&lt;br&gt;&#xA;इत्युक्तो भगवान्रामस्तानुवाच मुनीन्प्रति ॥ ३२ ॥&lt;br&gt;&#xA;॥ राम उवाच ॥ ॥&lt;br&gt;&#xA;प्रायश्चित्तं चरिष्याभि पापशोधकमास्तिकाः ॥ ३३ ॥&lt;br&gt;&#xA;लोकसङ्ग्रहणार्थाय नान्यकामनयाऽधुना ॥&lt;br&gt;&#xA;यादृशो नियमोऽस्माभिः कर्तव्यः पापशान्तये ॥ ३४ ॥&lt;br&gt;&#xA;तादृशं नियमं त्वद्य भवतः प्रब्रुवन्तु नः ॥&lt;br&gt;&#xA;भवद्भिरस्य सूतस्य यदायुर्दत्तमक्षयम् ॥&lt;br&gt;&#xA;इन्द्रियाणि च सत्त्वं च करिष्ये योगमायया ॥३५ ॥&lt;br&gt;&#xA;॥ मुनय ऊचुः ॥ ॥&lt;br&gt;&#xA;पराक्रमस्य तेस्त्रस्य मृत्योर्नश्च यथा प्रभो ॥&lt;br&gt;&#xA;स्यात्सत्यवचनं राम तद्भवान्कर्तुमर्हति ॥ ३६ ॥ ॥&lt;br&gt;&#xA;॥ राम उवाच ॥ ॥&lt;br&gt;&#xA;आत्मा वै पुत्ररूपेण भवतीति श्रुतिस्सदा ॥३७ ॥&lt;br&gt;&#xA;उद्घोषयति विप्रेन्द्रास्तस्मादस्य शरीरतः ॥&lt;br&gt;&#xA;पुत्रो भवतु दीर्घायुः सत्त्वेन्द्रिय बलोर्जितः ॥ ३९ ॥&lt;br&gt;&#xA;कथयिष्यति युष्माकं पुराणादीनि सोऽन्वहम् ॥&lt;br&gt;&#xA;सम्भविष्यति सर्वज्ञो योगमायाबलान्मम ॥ ३९ ॥&lt;br&gt;&#xA;इत्युक्त्वा रौहिणेयस्तान्पुनः प्रश्रितमब्रवीत् ॥&lt;br&gt;&#xA;मनोभिलषितं किं वा युष्माकं करवाण्यहम् ॥ 3.1.19.४० ॥&lt;br&gt;&#xA;तद्ब्रूत मुनयो यूयं करिष्यामि न संशयः ॥&lt;br&gt;&#xA;अज्ञानान्मत्कृतस्यास्य पापस्यापि निवर्तकम् ॥&lt;br&gt;&#xA;प्रायश्चित्तं भवन्तो मे प्रब्रूत मुनिसत्तमाः ॥ ४१ ॥&lt;br&gt;&#xA;॥ मुनय ऊचुः ॥ ॥&lt;br&gt;&#xA;इल्वलस्यात्मजः कश्चिद्दानवो बल्वलाभिधः ॥ ४२ ॥&lt;br&gt;&#xA;स दूषयति नो यागं रामेहागत्य पर्वणि ॥&lt;br&gt;&#xA;दुष्टं तं दानवं पापं जहि लोकैककण्टकम् ॥४३ ॥&lt;br&gt;&#xA;अनेन पूजा ह्यस्माकं कृता स्याद्भवताधुना ॥&lt;br&gt;&#xA;अस्थिविण्मूत्ररक्तानि सुरामांसानि च क्रतौ ॥ ४४ ॥&lt;br&gt;&#xA;सदाभिवर्षतेऽस्माकमत्रागत्य स दानवः ॥&lt;br&gt;&#xA;अस्मिन्भारतभूभागे यानि तीर्थानि सन्ति हि ॥ ४५ ॥&lt;br&gt;&#xA;तेषु स्नाह्यब्दमेकं त्वं सर्वेषु सुसमाहितः ॥&lt;br&gt;&#xA;तेन ते पापशान्तिः स्यान्नात्र कार्या विचारणा ॥ ४६ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;पर्वकाले तु विप्रेन्द्राः समावृत्ते मुनिक्रतौ ॥&lt;br&gt;&#xA;महाभीमो रजोवर्षो झञ्झावातश्च भीषणः ॥ ४७ ॥&lt;br&gt;&#xA;प्रादुर्बभूव विप्रेन्द्राः पूयरक्तैश्च वर्षणम् ॥&lt;br&gt;&#xA;ततो विष्ठामया वृष्टिर्बल्वलेन कृताप्यभूत् ॥ ४९ ॥&lt;br&gt;&#xA;असुरं यज्ञशालायां शूलपाणिमथ क्षणात् ॥&lt;br&gt;&#xA;अपश्यद्बलभद्रोऽसौ महाबलपराक्रमम् ॥ ४९ ॥&lt;br&gt;&#xA;तमालोक्य महादेहं दग्धाद्रिप्रतिमं तदा ॥&lt;br&gt;&#xA;प्रतप्तताम्रसङ्काशश्मश्रुदंष्ट्रोत्कटाननम् ॥ 3.1.19.५० ॥&lt;br&gt;&#xA;चिन्तयामास मुसलं रामः परविदारणम्॥&lt;br&gt;&#xA;सीरं च दानवहरं गदां दैत्यविदारिणीम् ॥ ५१ ॥&lt;br&gt;&#xA;यान्यायुधानि तं रामं चिन्तितान्युपतस्थिरे ॥&lt;br&gt;&#xA;सीराग्रेण तमाकृष्य बल्वलं खेचरं तदा ॥ ५२ ॥&lt;br&gt;&#xA;मुसलेन निजघ्ने स कुपितो मूर्ध्नि वेगतः ॥&lt;br&gt;&#xA;पपात भुवि सङ्क्षुण्णललाटो रक्तमुद्वमन् ॥ ५३ ॥&lt;br&gt;&#xA;बल्वलो दीनकथनो गिरिर्वज्रहतो यथा ॥&lt;br&gt;&#xA;स्तुत्वाथ मुनयो रामं प्रोच्चार्य विमलाशिषः ॥ ९४ ॥&lt;br&gt;&#xA;अभ्यषिञ्चञ्च्छुभैस्तोयैर्वृत्रशत्रुं यथा सुराः ॥&lt;br&gt;&#xA;मालां ददुर्वैजयन्तीं श्रीमदम्बुज शोभिताम् ॥ ५५ ॥&lt;br&gt;&#xA;माधवाय शुभे वस्त्रे भूषणानि शुभानि च ॥&lt;br&gt;&#xA;धारयंस्तानि सर्वाणि रौहिणेयो महाबलः ॥५६॥&lt;br&gt;&#xA;पुष्पितानोकहोपेतः कैलास इव पर्वतः ॥&lt;br&gt;&#xA;अनुज्ञातोऽथ मुनिभिः सर्वतीर्थेषु स द्विजाः ॥ ५७ ॥&lt;br&gt;&#xA;एकमब्दं चरन्सस्नौ नियमाचारसंयुतः ॥&lt;br&gt;&#xA;ततः संवत्सरे पूर्णे कालिन्दीभेदनो बलः ॥ ५८ ॥&lt;br&gt;&#xA;समाप्ततीर्थयात्रः सन्पुरीं गन्तुं प्रचक्रमे ॥&lt;br&gt;&#xA;ततस्तमोमयीं छायां पृष्ठतोनुगतां कृशाम् ॥ ५९ ॥&lt;br&gt;&#xA;अपश्यद्बलदेवोयं महानादविराविणीम् ॥&lt;br&gt;&#xA;अथ वार्ता स शुश्राव समुद्भूतां तदाम्बरे ॥ 3.1.19.६० ॥&lt;br&gt;&#xA;रामराम महाबाहो रौहिणेय सितप्रभ ॥&lt;br&gt;&#xA;तीर्थाभिगमनेनाद्य चरितेन त्वयाऽनघ ॥ ॥ ६१ ॥&lt;br&gt;&#xA;न नष्टा ब्रह्महत्या ते निःशेषं रोहिणीसुत ॥&lt;br&gt;&#xA;इति वार्तां समाकर्ण्य चिन्तयामास वै बलः ॥ ६२ ॥&lt;br&gt;&#xA;प्रायश्चित्तं मया चीर्णमेकाब्दं तीर्थ सेवया ॥&lt;br&gt;&#xA;तथापि ब्रह्महत्या सा न नष्टेति श्रुतं वचः ॥ ६३ ॥&lt;br&gt;&#xA;किं कुर्म इति सञ्चिन्त्य नैमिषारण्यमभ्यगात् ॥&lt;br&gt;&#xA;तत्र गत्वा मुनीनां तन्न्यवेदयदरिन्दमः ॥ ६४ ॥&lt;br&gt;&#xA;यच्छ्रुतं गगने वाक्यं या च दृष्टा तमोमयी ॥&lt;br&gt;&#xA;न्यवेदयत तत्सर्वं मुनीनां रोहिणीसुतः ॥&lt;br&gt;&#xA;तच्छ्रुत्वा मुनयः सर्वे रामं वाक्यमथाब्रुवन् ॥ ६५ ॥&lt;br&gt;&#xA;॥ मुनय ऊचुः ॥ ॥&lt;br&gt;&#xA;यदि राम न नष्टा ते ब्रह्महत्या तु कृत्स्नशः ॥ ६६ ॥&lt;br&gt;&#xA;तर्हि गच्छ महाभाग गन्धमादनपर्वतम् ॥&lt;br&gt;&#xA;महादुःख प्रशमनं महारोगविनाशनम् ॥ ६७ ॥&lt;br&gt;&#xA;रामसेतौ महापुण्ये गन्धमादनपर्वते ॥&lt;br&gt;&#xA;अस्ति लक्ष्मणतीर्थाख्यं सरः पापविनाशनम् ॥ ६८ ॥&lt;br&gt;&#xA;स्नानं कुरुष्व तत्र त्वं तल्लिङ्गं च नमस्कुरु ॥&lt;br&gt;&#xA;निःशेषं तेन नष्टा स्याद्ब्रह्महत्या न संशयः ॥ ६९ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;एवमुक्तस्तदा रामो गन्धमादनपर्वतम् ॥&lt;br&gt;&#xA;गत्वा लक्ष्मणतीर्थं च प्राप्तवान्मुनिपुङ्गवाः ॥ 3.1.19.७० ॥&lt;br&gt;&#xA;स्नात्वा सङ्कल्पपूर्वं तु तत्र तीर्थे हलायुधः ॥&lt;br&gt;&#xA;ब्राह्मणेभ्यो ददौ वित्तं धान्यं गाश्च वसुन्धराम् ॥ ७१ ॥&lt;br&gt;&#xA;तस्मिन्नवसरे तत्र राममाहाशरीरवाक् ॥&lt;br&gt;&#xA;निःशेषं राम नष्टा ते ब्रह्महत्याधुना त्विह ॥ ७२ ॥&lt;br&gt;&#xA;सन्देहो नात्र कर्तव्यः सुखं याहि पुरीं निजाम् ॥&lt;br&gt;&#xA;तच्छ्रुत्वा बलभद्रोऽथ तत्तीर्थं प्रशशम्स ह ॥ ७३ ॥&lt;br&gt;&#xA;ततस्तत्रत्यतीर्थेषु स्नात्वा सर्वेषु माधवः ॥&lt;br&gt;&#xA;धनुष्कोटौ तथा स्नात्वा रामनाथं निषेव्य च ॥&lt;br&gt;&#xA;द्वारकां स्वपुरीं प्रायान्नष्टपातकसञ्चयः ॥ ७४ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;एवं वः कथितं विप्राः श्रीलक्ष्मणसरोऽमलम् ॥ ७५ ॥&lt;br&gt;&#xA;पुण्यं पवित्रं पापघ्नं ब्रह्महत्यादिशोधकम् ॥&lt;br&gt;&#xA;यः पठेदिममध्यायं शृणुयाद्वा समाहितः ॥ ७६ ॥&lt;br&gt;&#xA;स याति मुक्तिं विप्रेन्द्राः पुनरावृत्तिवर्जिताम् ॥ ७७ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये लक्ष्मणतीर्थप्रशंसायां बलभद्रब्रह्महत्याविमोक्षणनामैकोनविंशोऽध्यायः ॥ १९ ॥&lt;/p&gt;</description>
    </item>
    <item>
      <title>०२० शुकचित्तशुद्धिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/020_shukachittashuddhivarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/020_shukachittashuddhivarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;लक्ष्मणस्य महातीर्थे ब्रह्महत्याविनाशने ॥&lt;br&gt;&#xA;स्नात्वा स्वचित्तशुद्ध्यर्थं जटातीर्थं ततो व्रजेत् ॥ १ ॥&lt;br&gt;&#xA;जन्ममृत्युजराक्रान्तसंसारातुरचेतसाम् ॥&lt;br&gt;&#xA;अज्ञाननाशकं नास्ति जटातीर्थादृते द्विजाः ॥ २ ॥&lt;br&gt;&#xA;लोके मुमुक्षवः केचिच्चित्तशुद्धिमभीप्सवः ॥&lt;br&gt;&#xA;वाचा पठन्ति वेदान्तांस्तूष्णीन्नानुभवन्ति ते ॥ ३ ॥&lt;br&gt;&#xA;पूर्वपक्षमहाग्राहे सिद्धान्तझषसङ्कुले ॥&lt;br&gt;&#xA;वेदान्ताब्धाविहाज्ञानं मुह्यन्ति पतिता द्विजाः ॥ ४ ॥&lt;br&gt;&#xA;प्रथमं चित्तशुद्ध्यर्थं वेदान्तान्सम्पठन्ति ये ॥&lt;br&gt;&#xA;विवदन्ते पठित्वा ते कलहं च वितन्वते ॥ ५ ॥&lt;br&gt;&#xA;चित्तशुद्धिर्न वेदान्ताद्बहुव्यामोहकारणात् ॥&lt;br&gt;&#xA;ततो वयं न वेदान्तान्मुनीन्द्रा बहु मन्महे ॥ ६ ॥&lt;br&gt;&#xA;चित्तशुद्धिं यदीच्छध्वं लघूपायेन तापसाः ॥&lt;br&gt;&#xA;उद्घोषयामि सर्वेषां जटातीर्थं निषेवत ॥ ७ ॥&lt;br&gt;&#xA;पुरा सर्वोपकारार्थं तीर्थमज्ञाननाशनम् ॥&lt;br&gt;&#xA;एतद्विनिर्मितं साक्षाच्छम्भुना गन्धमादने ॥ ८ ॥&lt;br&gt;&#xA;निहते रावणे विप्रा जटां रामस्तु धार्मिकः ॥&lt;br&gt;&#xA;क्षालयामास यत्तोये तज्जटातीर्थमुच्यते ॥ ९ ॥&lt;br&gt;&#xA;वर्षाणां षष्टिसाहस्रं जाह्नवीजलमज्जनम् ॥&lt;br&gt;&#xA;गोदावर्यां सकृत्स्नानं सिंहस्थे च बृहस्पतौ ॥ 3.1.20.१० ॥&lt;br&gt;&#xA;तावत्सहस्रस्नानानि सिंहं देवगुरौ गते ॥&lt;br&gt;&#xA;गोमत्यां लभ्यते वर्षैस्तज्जटातीर्थदर्शनात् ॥ ११ ॥&lt;br&gt;&#xA;जटातीर्थे मनुष्याणां स्नातानां द्विजपुङ्गवाः ॥&lt;br&gt;&#xA;अन्तःकरणशुद्धिः स्यात्ततोऽज्ञानं विनश्यति ॥ १२ ॥&lt;br&gt;&#xA;अज्ञाननाशे ज्ञानं स्यात्ततो मुक्तिमवाप्स्यसि ॥&lt;br&gt;&#xA;अखण्डसच्चिदानन्दसम्पूर्णः स्यात्ततः परम् ॥ १३ ॥&lt;br&gt;&#xA;अत्राप्युदाहरन्तीममितिहासं पुरातनम् ॥&lt;br&gt;&#xA;पितुः पुत्रस्य संवादं व्यासस्य च शुकस्य च ॥ १४ ॥&lt;br&gt;&#xA;पुरा मुनिवरं कृष्णं भावि तात्मानमच्युतम् ॥&lt;br&gt;&#xA;पारम्पर्यविशेषज्ञं सर्वशास्त्रार्थकोविदम् ॥&lt;br&gt;&#xA;प्रणम्य शिरसा व्यासं शुकः पप्रच्छ वै द्विजाः ॥ १५ ॥&lt;br&gt;&#xA;॥ श्रीशुक उवाच ॥ ॥&lt;br&gt;&#xA;भगवंस्तात सर्वज्ञ ब्रूहि गुह्यमनुत्तमम् ॥ १६ ॥&lt;br&gt;&#xA;अन्तःकरणशुद्धिः स्यात्तथाज्ञानविनाशनम् ॥&lt;br&gt;&#xA;ज्ञानोदयश्च येन स्यादन्ते मुक्तिश्च शाश्वती ॥ १७ ॥&lt;br&gt;&#xA;तमुपायं वदस्वाद्य स्नेहान्मम महामुने ॥&lt;br&gt;&#xA;वेदान्ताश्चेतिहासाश्च पुराणादीनि कृत्स्नशः ॥ १८ ॥&lt;br&gt;&#xA;अधीतानि मया त्वत्तः शोधयन्ति न मानसम् ॥&lt;br&gt;&#xA;अतो मे चित्तशुद्धिः स्याद्यथा तात तथा वद ॥ १९ ॥&lt;br&gt;&#xA;इति पृष्टस्तदा व्यासः शुकेन मुनिसत्तमाः ॥&lt;br&gt;&#xA;रहस्यं कथयामास येनाविद्या विन श्यति ॥ 3.1.20.२० ॥&lt;br&gt;&#xA;॥ व्यास उवाच ॥ ॥&lt;br&gt;&#xA;शुक वक्ष्यामि ते गुह्यमविद्याग्रन्थिभेदनम् ॥&lt;br&gt;&#xA;बुद्धिशुद्धिप्रदं पुंसां जन्मादिभयनाशनम् ॥ २१ ॥&lt;br&gt;&#xA;रामसेतौ महापुण्यं गन्धमादनपर्वते ॥&lt;br&gt;&#xA;विद्यते पापसंहारि जटातीर्थमिति श्रुतम् ॥ २२ ॥&lt;br&gt;&#xA;जटां स्वां शोधयामास यत्र रामो हरिः स्वयम् ॥&lt;br&gt;&#xA;रामो दाशरथिः श्रीमांस्तीर्थाय च वरं ददौ ॥ २३ ॥&lt;br&gt;&#xA;स्नाति येऽत्र समागत्य जटातीर्थेऽतिपावने ॥&lt;br&gt;&#xA;अन्तःकरणशुद्धिश्च तेषां भूयादिति स्म सः ॥ २४ ॥&lt;br&gt;&#xA;विना यज्ञं विना ज्ञानं विना जाप्यमुपोषणम् ॥&lt;br&gt;&#xA;स्नानमात्राज्जटातीर्थे बुद्धिशुद्धिर्भवेन्नृणाम् ॥ २५ ॥&lt;br&gt;&#xA;सर्वदानसमं पुण्यं स्नानादत्र भविष्यति ॥&lt;br&gt;&#xA;दुर्गाण्यनेन तरति पुण्यलोकान्समश्नुते ॥ २६ ॥&lt;br&gt;&#xA;महत्त्वमश्नुते स्नानाज्जटातीर्थे शुभोदके ॥&lt;br&gt;&#xA;जटातीर्थं विना नान्यदन्तःकरण शुद्धये ॥ २७ ॥&lt;br&gt;&#xA;विद्यते नियमो वापि जपो वा नान्यदेवता ॥&lt;br&gt;&#xA;धन्यं यशस्यमायुष्यं सर्वलोकेषु विश्रुतम् ॥ २८ ॥&lt;br&gt;&#xA;पवित्राणां पवित्रं च जटातीर्थं शुकाधुना ॥&lt;br&gt;&#xA;सर्वपापप्रशमनं मङ्गलानां च मङ्गलम् ॥ २९ ॥&lt;br&gt;&#xA;भृगुर्वै वारुणिः पूर्वं वरुणं पितरं शुक ॥&lt;br&gt;&#xA;बुद्धिशुद्धिप्रदोपायमपृच्छत्पावनं शुभम् ॥&lt;br&gt;&#xA;प्रोवाच वरुणस्तस्मै बुद्धिशुद्धिप्रदं शुभम् ॥ 3.1.20.३० ॥&lt;br&gt;&#xA;॥ वरुण उवाच ॥ ॥&lt;br&gt;&#xA;रामसेतौ भृगो पुण्ये गन्धमादनपर्वते ॥ ३१ ॥&lt;br&gt;&#xA;Esoteric aspect of Jata&lt;br&gt;&#xA;Temple details at Jataa Teertha&lt;br&gt;&#xA;स्नानमात्राज्जटा तीर्थे बुद्धिशुद्धिर्भवेद्ध्रुवम् ॥&lt;br&gt;&#xA;स पितुर्वचनात्सद्यो भृगुर्वै वरुणात्मजः ॥ ३२ ॥&lt;br&gt;&#xA;गत्वा स्नात्वा जटातीर्थे बुद्धिशुद्धिमवाप्तवान् ॥&lt;br&gt;&#xA;विनष्टाज्ञानसन्तानस्तया शुद्ध्या तदा भृगुः ॥ ३३ ॥&lt;br&gt;&#xA;उत्पन्नाद्वैतविज्ञानः स्वपितुर्वरुणादयम् ॥&lt;br&gt;&#xA;अखण्डसच्चिदानन्दपूर्णाकारोऽभवच्छुक ॥ ३४ ॥&lt;br&gt;&#xA;शङ्करांशोऽपि दुर्वासा जटातीर्थेऽभिषेकतः ॥&lt;br&gt;&#xA;मनःशुद्धिमवाप्याशु ब्रह्मानन्दमयोऽभवत् ॥ ३५ ॥&lt;br&gt;&#xA;दत्तात्रेयोऽपि विष्ण्वंशस्तीर्थेऽस्मिन्नभिषेचनात् ॥&lt;br&gt;&#xA;शुद्धान्तःकरणो भूत्वा ब्रह्माकारोऽभवच्छुक ॥ ३६ ॥&lt;br&gt;&#xA;इच्छेदज्ञाननाशं यः स स्नायात्तु जटाभिधे ॥&lt;br&gt;&#xA;तीर्थे शुद्धतमे पुण्ये सर्वपापविनाशने ॥ ३७ ॥&lt;br&gt;&#xA;जटातीर्थमतस्त्वं च शुक गच्छ महामते ॥&lt;br&gt;&#xA;मनःशुद्धिप्रदं तस्मिन्स्नानं च कुरु पुण्यदे ॥ ३८ ॥&lt;br&gt;&#xA;पित्रैवमुक्तो व्यासेन शुकः पुत्रस्तदा द्विजाः ॥&lt;br&gt;&#xA;रामसेतुं महापुण्यं गन्धमादनपर्वतम् ॥ ३९ ॥&lt;br&gt;&#xA;अगमत्स्नातुकामः सञ्जटातीर्थे विशुद्धिदे ॥&lt;br&gt;&#xA;स्नात्वा सङ्कल्पपृर्वं च जटातीर्थे शुको मुनिः ॥ 3.1.20.४० ॥&lt;br&gt;&#xA;मनःशुद्धिमनुप्राप्य तेन चाज्ञाननाशने ॥&lt;br&gt;&#xA;स्वस्वरूपं समापन्नः परमानन्दरूपकम् ॥ ४१ ॥&lt;br&gt;&#xA;ये चाप्यन्ये मनःशुद्धिकामाः सन्ति द्विजोत्तमाः ॥&lt;br&gt;&#xA;जटातीर्थे तु ते सर्वे स्नातुं भक्तिपुरःसरम ॥ ४२ ॥&lt;br&gt;&#xA;अहो जना जटातीर्थे कामधेनुसमे शुभे ॥&lt;br&gt;&#xA;विद्यमानेऽपि किं तुच्छे रमन्तेन्यत्र मोहिताः ॥ ४३ ॥&lt;br&gt;&#xA;भुक्तिकामो लभेद्भुक्तिं मुक्तिकामस्तु तां लभेत् ॥&lt;br&gt;&#xA;स्नानमात्राज्जटातीर्थे सत्यमुक्तं मया द्विजाः ॥ ४४ ॥&lt;br&gt;&#xA;वेदानुवच नात्पुण्याद्यज्ञाद्दानात्तपोव्रतात्॥&lt;br&gt;&#xA;उपवासाज्जपाद्योगान्मनःशुद्धिर्नृणां भवेत् ॥ ४५ ॥&lt;br&gt;&#xA;विनाप्येतानि विप्रेन्द्रा जटातीर्थेऽतिपावने ॥&lt;br&gt;&#xA;स्नानमात्रान्मनःशुद्धिर्ब्राह्मणानां ध्रुवं भवेत् ॥ ४६ ॥&lt;br&gt;&#xA;जटातीर्थस्य माहात्म्यं मया वक्तुं न शक्यते ॥&lt;br&gt;&#xA;शङ्करो वेत्ति तत्तीर्थं हरिर्वेत्ति विधिस्तथा ॥ ४७ ॥&lt;br&gt;&#xA;जटातीर्थसमन्तीर्थं न भूतं न भविष्यति॥&lt;br&gt;&#xA;जटातीर्थस्य तीरे यः क्षेत्रपिण्डं समाचरेत्॥४८॥&lt;br&gt;&#xA;गयाश्राद्धसमम्पुण्यन्तस्य स्यान्नात्र संशयः॥&lt;br&gt;&#xA;जटातीर्थे नरः स्नात्वा न पापेन विलिप्यते॥&lt;br&gt;&#xA;दारिद्र्यं न समाप्नोति नेयाच्च नरकार्णवम्॥४९॥&lt;br&gt;&#xA;श्रीसूत उवाच॥&lt;br&gt;&#xA;एवं वः कथितं विप्रा जटातीर्थस्य वैभवम् ॥ 3.1.20.५० ॥&lt;br&gt;&#xA;यत्र व्याससुतो योगी स्नात्वा पापविमोचने ॥&lt;br&gt;&#xA;अवाप्तवान्मनःशुद्धिमद्वैतज्ञानसाधनाम् ॥ ५१ ॥&lt;br&gt;&#xA;यस्त्विमं पठतेऽध्यायं शृणुते वा समाहितः ॥&lt;br&gt;&#xA;स विधूयेह पापानि लभते वैष्णवं पदम् ॥ ५२ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीयेब्रह्मखण्डे सेतुमाहात्म्ये जटातीर्थप्रशंसायां शुकचित्तशुद्धिवर्णनन्नाम विंशोऽध्यायः ॥ २० ॥&lt;/p&gt;</description>
    </item>
    <item>
      <title>०२१ धर्मपुत्रनिरतिशयसम्पदवाप्तिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/021_dharmaputraniratishayasampadavAptivarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/021_dharmaputraniratishayasampadavAptivarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;जटा तीर्थाभिधे तीर्थे सर्वपातकनाशने ॥&lt;br&gt;&#xA;स्नानं कृत्वा विशुद्धात्मा लक्ष्मीतीर्थं ततो व्रजेत् ॥ १ ॥&lt;br&gt;&#xA;यंयं कामं समुद्दिश्य लक्ष्मीतीर्थे द्विजोत्तमाः ॥&lt;br&gt;&#xA;स्नानं समाचरेन्मर्त्यस्तन्तं कामं समश्नुते ॥ २ ॥&lt;br&gt;&#xA;महादारिद्र्यशमनं महाधान्यसमृद्धिदम् ॥&lt;br&gt;&#xA;महादुःखप्रशमनं महासम्पद्विवर्धनम् ॥ ३ ॥&lt;br&gt;&#xA;अत्र स्नात्वा धर्मपुत्रो महदैश्वर्यमाप्तवान् ॥&lt;br&gt;&#xA;इन्द्रप्रस्थे वसन्पूर्वं श्रीकृष्णेन प्रचोदितः ॥ ४ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;यथैश्वर्यं धर्मपुत्रो लक्ष्मीतीर्थे निमज्जनात् ॥&lt;br&gt;&#xA;आप्तवान्कृष्णवचनात्तन्नो ब्रूहि महामुने ॥ ५ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;इन्द्रप्रस्थे पुरा विप्रा धृतराष्ट्रेण चोदिताः ॥&lt;br&gt;&#xA;न्यवसन्पाण्डवाः पञ्च महाबलपराक्रमाः ॥ ६ ॥&lt;br&gt;&#xA;इन्द्रप्रस्थं ययौ कृष्णः कदाचित्तान्निरीक्षितुम् ॥&lt;br&gt;&#xA;तमागतमेभिप्रेक्ष्य पाण्डवास्ते समुत्सुकाः ॥ ७ ॥&lt;br&gt;&#xA;स्वगृहं प्रापयामासुर्मुदा परमया युताः ॥&lt;br&gt;&#xA;कञ्चित्कालमसौ कृष्णस्तत्रावात्सीत्पुरोत्तमे ॥ ८ ॥&lt;br&gt;&#xA;कदाचित्कृष्णमाहूय पूजयित्वा युधिष्ठिरः ॥&lt;br&gt;&#xA;पप्रच्छ पुण्डरीकाक्षं वासुदेवं जगत्पतिम् ॥ ९ ॥&lt;br&gt;&#xA;॥ युधिष्ठिर उवाच ॥ ॥&lt;br&gt;&#xA;कृष्णकृष्ण महाप्राज्ञ येन धर्मेण मानवाः ॥&lt;br&gt;&#xA;लभन्ते महदैश्वर्यं तन्नो ब्रूहि महामते ॥&lt;br&gt;&#xA;इत्युक्तो धर्मपुत्रेण कृष्णः प्राह युधिष्ठिरम् ॥ 3.1.21.१० ॥&lt;br&gt;&#xA;॥ श्रीकृष्ण उवाच ॥ ॥&lt;br&gt;&#xA;धर्मपुत्र महाभाग गन्धमादनपर्वते ॥ ११ ॥&lt;br&gt;&#xA;लक्ष्मी तीर्थमिति ख्यातमस्त्यैश्वर्यैककारणम् ॥&lt;br&gt;&#xA;तत्र स्नानं कुरुष्व त्वमैश्वर्यं ते भविष्यति ॥ १२ ॥&lt;br&gt;&#xA;तत्र स्नानेन वर्धन्ते धनधान्यसमृद्धयः ॥&lt;br&gt;&#xA;सर्वे सपत्ना नश्यन्ति क्षात्रमेषां विवर्द्धते ॥ १३ ॥&lt;br&gt;&#xA;तीर्थे सस्नुः पुरा देवा लक्ष्मीनामनि पुण्यदे ॥&lt;br&gt;&#xA;अलभन्त्सर्वमैश्वर्यं तेन पुण्येन धर्मज ॥ १४ ॥&lt;br&gt;&#xA;असुरांश्च महावीर्यान्समरे जघ्नुरञ्जसा ॥&lt;br&gt;&#xA;मही लक्ष्मीश्च धर्मश्च तत्तीर्थस्नायिनां नृणाम् ॥ १५ ॥&lt;br&gt;&#xA;भविष्यत्यचिरादेव संशयं मा कृथा इह ॥&lt;br&gt;&#xA;तपोभिः क्रतुभिर्दानैराशीर्वादैश्च पाण्डव ॥ १६ ॥&lt;br&gt;&#xA;ऐश्वर्यं प्राप्यते यद्वल्लक्ष्मीतीर्थनिमज्जनात् ॥&lt;br&gt;&#xA;सर्वपापानि नश्यन्ति विप्रा यान्ति लयं सदा ॥ ॥ १७ ॥&lt;br&gt;&#xA;व्याधयश्च विनश्यन्ति लक्ष्मीतीर्थनिषेवणात् ॥&lt;br&gt;&#xA;श्रेयः सुविपुलं लोके लभ्यते नात्र संशयः ॥ १८ ॥&lt;br&gt;&#xA;स्नानमात्रेण वै लक्ष्म्यास्तीर्थेऽस्मि न्धर्मनन्दन ॥&lt;br&gt;&#xA;रम्भामप्सरसां श्रेष्ठां लब्धवानवधो नृपः ॥ १९ ॥&lt;br&gt;&#xA;स्नात्वात्र तीर्थे पुण्ये तु कुबेरो नरवाहनः ॥&lt;br&gt;&#xA;स महापद्ममुख्यानां निधीनां नायकोऽ भवत् ॥3.1.21.२॥।&lt;br&gt;&#xA;तस्मात्त्वमपि राजेन्द्र लक्ष्मीतीर्थे शुभप्रदे ॥&lt;br&gt;&#xA;स्नात्वा वृकोदरमुखैरनुजैरपि संवृतः ॥२१॥&lt;br&gt;&#xA;लप्स्यसे महतीं लक्ष्मीं जेष्यसे च रिपूनपि॥&lt;br&gt;&#xA;सन्देहो नात्र कर्तव्यः पैतृष्वसेय धर्मज ॥२२॥&lt;br&gt;&#xA;इत्युक्तो धर्मपुत्रोऽयं कृष्णेनाद्भुतदर्शनः ॥&lt;br&gt;&#xA;सानुजः प्रययौ शीघ्रं गन्धमादनपर्वतम् ॥२३॥&lt;br&gt;&#xA;लक्ष्मी तीर्थं ततो गत्वा महदैश्वर्यकारणम् ॥&lt;br&gt;&#xA;सस्नौ युधिष्ठिरस्तत्र सानुजो नियमान्वितः॥२४॥&lt;br&gt;&#xA;लक्ष्मतीर्थस्य तोये स सर्वपातकनाशने ॥&lt;br&gt;&#xA;सानुजो मासमेकं तु सस्नौ नियमपूर्वकम् ॥२५॥&lt;br&gt;&#xA;गोभूतिलहिरण्यादीन्ब्राह्मणेभ्यो ददौ बहून् ॥&lt;br&gt;&#xA;सानुजो धर्मपुत्रोऽसाविन्द्रप्रस्थं ययौ ततः ॥ २६ ॥&lt;br&gt;&#xA;राजसूयक्रतुं कर्तुं तत एच्छद्युधिष्ठिरः ॥&lt;br&gt;&#xA;कृष्णं समाह्वयामास यियक्षुर्धर्मनन्दनं ॥ २७ ॥&lt;br&gt;&#xA;कृष्णो धर्मजदूतेन समाहूतः ससम्भ्रमः ॥&lt;br&gt;&#xA;चतुर्भिरश्वैः संयुक्तं रथमा रुह्य वेगिनम् ॥ २८ ॥&lt;br&gt;&#xA;सत्यभामासहचर इन्द्रप्रस्थं समाययौ ॥&lt;br&gt;&#xA;तमागतं समालोक्य प्रमोदाद्धर्मनन्दनः ॥ २९ ॥&lt;br&gt;&#xA;न्यवेदयत्स कृष्णाय राजसूयोद्यमं तदा ॥&lt;br&gt;&#xA;अन्वमन्यत कृष्णोपि तथैव क्रियतामिति ॥ 3.1.21.३० ॥&lt;br&gt;&#xA;वाक्यं च युक्तिसंयुक्तं धर्मपुत्रमभाषत ॥&lt;br&gt;&#xA;पैतृष्वस्रेय धर्मात्मञ्च्छृणु पथ्यं वचो मम ॥ ॥ ३१ ॥&lt;br&gt;&#xA;दुष्करो राजसूयोऽयं सर्वैरपि महीश्वरैः ॥&lt;br&gt;&#xA;अनेकशतपादातरथकुञ्जरवाजिमान् ॥ ३२ ॥&lt;br&gt;&#xA;महीपतिरिमं यज्ञं कर्तुमर्हति नेतरः ॥&lt;br&gt;&#xA;दिशो दश विजेतव्या प्रथमं वलिना त्वया ॥ ३३ ॥&lt;br&gt;&#xA;पराजितेभ्यः शत्रुभ्यो गृहीत्वा करमुत्तमम् ॥&lt;br&gt;&#xA;तेन काञ्चनजातेन कर्तव्योऽयं क्रतूत्तमः ॥ ३४ ॥&lt;br&gt;&#xA;रोचये युक्तिविदहं न हि त्वां भीषयामि भोः ॥&lt;br&gt;&#xA;अतः क्रतुसमारम्भात्पूर्वं दिग्विजयं कुरु ॥ ३५ ॥&lt;br&gt;&#xA;ततो धर्मात्मजः श्रुत्वा कृष्णस्य वचनं हितम् ॥&lt;br&gt;&#xA;प्रशंसन्देवकीपुत्रमाजुहाव निजानुजान् ॥ ३६ ॥&lt;br&gt;&#xA;आहूय चतुरो भ्रातॄन्धर्मजः प्राह हर्षयन् ॥&lt;br&gt;&#xA;अयि भीम महाबाहो बहुवीर्य धनञ्जय ॥ ३७ ॥&lt;br&gt;&#xA;यमौ च सुकुमागङ्गौ शत्रुसंहारदीक्षितौ ॥&lt;br&gt;&#xA;चिकीर्षामि महायज्ञं राजसूयमनुत्तमम् ॥ ३८ ॥&lt;br&gt;&#xA;स च सर्वान्रणे जित्वा कर्तव्यः पृथिवीपतीन् ॥&lt;br&gt;&#xA;अतो विजेतुं भूपालांश्चत्वरोऽपि ससैनिकाः ॥ ३९ ॥&lt;br&gt;&#xA;दिशश्चतस्रो गच्छन्तु भवन्तो वीर्यवत्तराः ॥&lt;br&gt;&#xA;युष्माभिराहतैर्द्रव्यैः करिष्यामि महाक्रतुम् ॥ 3.1.21.४० ॥&lt;br&gt;&#xA;इत्युक्ताः सादरं सर्वे वृकोदरमुखास्तदा ॥&lt;br&gt;&#xA;प्रसन्नवदना भूत्वा धर्मपुत्रानुजाः पुरात् ॥ ४१ ॥&lt;br&gt;&#xA;राज्ञां जयाय सर्वासु निर्ययुर्दिक्षु पाण्डवाः ॥&lt;br&gt;&#xA;ते सर्वे नृपतीञ्जित्वा चतुर्दिक्षु स्थितान्बहून् ॥ ४२ ॥&lt;br&gt;&#xA;स्ववशे स्थापयित्वा तान्नृपतीन्पाण्डुनन्दनाः ॥&lt;br&gt;&#xA;तैर्दत्तं बहुधा द्रव्यमसङ्ख्यातमनुत्तमम् ॥ ४३ ॥&lt;br&gt;&#xA;आदाय स्वपुरं तूर्णमाययुः कृष्णसंश्रयाः ॥&lt;br&gt;&#xA;भीमः समाययौ तत्र महाबलपराक्रमः ॥ ४४ ॥&lt;br&gt;&#xA;शतभारसुवर्णानि समादाय पुरोत्तमम् ॥&lt;br&gt;&#xA;सहस्रं भारमादाय सुवर्णानां ततोऽर्जुनः ॥ ४५ ॥&lt;br&gt;&#xA;शक्रप्रस्थं समायातो महाबलपराक्रमः ॥&lt;br&gt;&#xA;शतभारं सुवर्णानां प्रगृह्य नकुलस्तथा ॥ ४६ ॥&lt;br&gt;&#xA;समागतो महातेजाः शक्रप्रस्थं पुरोत्तमम् ॥&lt;br&gt;&#xA;दत्तान्विभीषणेनाथ स्वर्णतालांश्चतुर्दश ॥ ४७ ॥&lt;br&gt;&#xA;दाक्षिणात्यमहीपानां गृहीत्वा धनसञ्चयम् ॥&lt;br&gt;&#xA;सहदेवोपि सहसा समा यातो निजां पुरीम् ॥ ४८ ॥&lt;br&gt;&#xA;लक्षकोटिसहस्राणि लक्षकोटिशतान्यपि ॥&lt;br&gt;&#xA;सुवर्णानि ददौ कृष्णो धर्मपुत्राय यादवः ॥ ४९ ॥&lt;br&gt;&#xA;स्वानुजैराहृतैरेवमसं ख्यातैर्महाधनैः ॥&lt;br&gt;&#xA;कृष्णदत्तैरसङ्ख्यातैर्धनैरपि युधिष्ठिरः ॥ 3.1.21.५० ॥&lt;br&gt;&#xA;कृष्णाश्रयोऽयजद्विप्रा राजसूयेन पाण्डवः ॥&lt;br&gt;&#xA;तस्मिन्यागे ददौ द्रव्यं ब्राह्मणेभ्यो यथेष्टतः ॥ ५१ ॥&lt;br&gt;&#xA;अन्नानि प्रददौ तत्र ब्राह्मणेभ्यो युधिष्ठिरः ॥&lt;br&gt;&#xA;वस्त्राणि गाश्च भूमिं च भूषणानि ददौ तथा ॥ ५२ ॥&lt;br&gt;&#xA;अर्थिनः परितुष्यन्ति यावता काञ्चनादिना ॥&lt;br&gt;&#xA;ततोपि द्विगुणं तेभ्यो दापयामास धर्मजः ॥ ५३ ॥&lt;br&gt;&#xA;इयन्ति दत्तान्यर्थिभ्यो धनानि विविधान्यपि ॥&lt;br&gt;&#xA;इतीयत्तां परिच्छेत्तुं न शक्ता ब्रह्मकोटयः ॥ ५४ ॥&lt;br&gt;&#xA;अर्थिभिर्दीयमानानि दृष्ट्वा तत्र धनानि वै ॥&lt;br&gt;&#xA;सर्वस्वमप्यहो राज्ञा दत्तमित्यब्रवीज्जनः ॥ ५५ ॥&lt;br&gt;&#xA;दृष्ट्वा कोशास्तथा नन्ताननन्तमणिकाञ्चनान् ॥ ५ ॥&lt;br&gt;&#xA;स्वल्पं हि दत्तमर्थिभ्य इत्यवोचञ्जनास्तदा ॥&lt;br&gt;&#xA;इष्ट्वैवं राजसूयेन धर्मपुत्रः सहानुजः ॥ ५७ ॥&lt;br&gt;&#xA;बहुवित्तसमृद्धः सन्रेमे तत्र पुरोत्तमे ॥&lt;br&gt;&#xA;लक्ष्मीतीर्थस्य माहात्म्याद्धर्मपुत्रो युधिष्ठिरः ॥ ५८ ॥&lt;br&gt;&#xA;लेभे सर्वमिदं विप्रा अहो तीर्थस्य वैभवम् ॥&lt;br&gt;&#xA;इदं तीर्थं महापुण्यं महा दारिद्यनाशनम् ॥ ५९ ॥&lt;br&gt;&#xA;धनधान्यप्रदं पुंसां महापातकनाशनम् ॥&lt;br&gt;&#xA;महानरकसंहर्तृ महादुःखनिवर्तकम् ॥ 3.1.21.६० ॥&lt;br&gt;&#xA;मोक्षदं स्वर्गदं नित्यं महाऋण विमोचनम् ॥&lt;br&gt;&#xA;सुकलत्रप्रदं पुंसां सुपुत्रप्रदमेव च ॥ ६१ ॥&lt;br&gt;&#xA;एतत्तीर्थसमं तीर्थं न भूतं न भविष्यति ॥&lt;br&gt;&#xA;एतद्वः कथितं विप्रा लक्ष्मीतीर्थस्य वैभवम् ॥ ६२॥&lt;br&gt;&#xA;दुःस्वप्ननाशनं पुण्यं सर्वाभीष्टप्रसाधकम् ॥&lt;br&gt;&#xA;यः पठेदिममध्यायं शृणुते वा सभक्तिकम् ॥ ६३ ॥&lt;br&gt;&#xA;धनधान्यसमृद्धः स्यात्स नरो नास्ति संशयः ॥&lt;br&gt;&#xA;भुक्त्वेह सकलान्भोगान्देहान्ते मुक्तिमाप्नुयात् ॥ ६४ ॥&lt;br&gt;&#xA;इति श्रीस्कान्दे महापुराण एकाशीतिसाहस्या संहितायां तृतीये ब्रह्मखण्डे सेतुमाहात्म्ये लक्ष्मीतीर्थप्रशंसायां धर्मपुत्रनिरतिशयसम्पदवाप्तिवर्णनन्नामैकविंशोऽध्यायः ॥ २१ ॥&lt;/p&gt;</description>
    </item>
    <item>
      <title>०२२ दुष्पण्यपैशाच्यमोक्षणम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/022_duShpaNyapaishAchyamoxaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/022_duShpaNyapaishAchyamoxaNam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;लक्ष्मीतीर्थे शुभे पुंसां सर्वैश्वर्यैककारणे ॥&lt;br&gt;&#xA;स्नात्वा नरस्ततो गच्छेदग्नितीर्थं द्विजोत्तमाः ॥ १ ॥&lt;br&gt;&#xA;अग्नितीर्थं महापुण्यं महापातकनाशनम् ॥&lt;br&gt;&#xA;तीर्थानामुत्तमं तीर्थं सर्वाभीष्टैकसाधनम् ॥&lt;br&gt;&#xA;तत्र स्नायान्नरो भक्त्या स्वपापपरिशुद्धये ॥ २ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;अग्निर्तार्थमितिख्यातिः कथं तस्य मुनीश्वर ॥ ॥ ३ ॥&lt;br&gt;&#xA;कुत्रैदमग्नितीर्थं च कीदृशं तस्य वैभवम् ॥&lt;br&gt;&#xA;एतन्नः श्रद्दधानानां विस्तराद्वक्तुमर्हसि ॥ ४ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;सम्यक्पृष्टं हि युष्माभिः शृणुध्वं मुनिपुङ्गवाः ॥&lt;br&gt;&#xA;पुरा हि राघवो हत्वा रावणं सपरिच्छदम् ॥ ५ ॥&lt;br&gt;&#xA;स्थापयित्वा तु लङ्कायां भर्तारं च विभीषणम् ॥&lt;br&gt;&#xA;सीतासौमित्रिसंयुक्तो रामो दशरथात्मजः ॥ ६ ॥&lt;br&gt;&#xA;सिद्धचारणगन्धवैर्देवैरप्सरसां गणैः ॥&lt;br&gt;&#xA;स्तूयमानो मुनिगणैः सत्याशीस्तीर्थकौतुकी ॥ ७ ॥&lt;br&gt;&#xA;धारयल्ँलीलया चापं रामोऽसह्यपराक्रमः ॥&lt;br&gt;&#xA;आत्मनः शुद्धिमाधातुं जानकीं शोधितु तथा ॥ ८ ॥&lt;br&gt;&#xA;इन्द्रादिदेववृन्दैश्च मुनिभिः पितृभिस्तथा ॥&lt;br&gt;&#xA;विभीषणेन सहितः सर्वेरपि च वानरैः॥९॥&lt;br&gt;&#xA;आययौ सेतुमार्गेण गन्धमादनपर्वतम्॥&lt;br&gt;&#xA;लक्ष्मीतीर्थतटे स्थित्वा जानकीशोधनाय सः॥3.1.22.१०॥&lt;br&gt;&#xA;अग्निमावाहयामास देवर्षिपितृसन्निधौ॥&lt;br&gt;&#xA;अथोत्तस्थौ महाम्भोधेर्लक्ष्मीतीर्थाद्विदूरतः॥११॥&lt;br&gt;&#xA;पश्यत्सु सर्वलोकेषु लिहन्नम्भांसि पावकः॥&lt;br&gt;&#xA;आताम्रलोचनः पीतवासा धनुर्धरः ॥ १२ ॥&lt;br&gt;&#xA;सप्तभिश्चैव जिह्वाभिर्लेलिहानो दिशो दश ॥&lt;br&gt;&#xA;दृष्ट्वा रघुपतिं शूरं लीलामानुषरूपिणम् ॥ १३ ॥&lt;br&gt;&#xA;जगाद वचनं रम्यं जानकीशुद्धिकारणात् ॥&lt;br&gt;&#xA;रामराम महाबाहो राक्षसानां भयावह ॥ १४ ॥&lt;br&gt;&#xA;पातिव्रत्येन जानक्या रावणं हतवान्भवान् ॥&lt;br&gt;&#xA;सत्यंसत्यं पुनः सत्यं नात्र कार्या विचारणा ॥ १५ ॥&lt;br&gt;&#xA;कमलेयं जगन्माता लीलामानुषविग्रहा ॥&lt;br&gt;&#xA;देवत्वे देवदेहेयं मनुष्यत्वे च मानुषी ॥ १६ ॥&lt;br&gt;&#xA;विष्णोर्देहानुरूपां वै करोत्ये षात्मनस्तनुम् ॥&lt;br&gt;&#xA;यदायदा जगत्स्वामिन्देवदेव जनार्द्दन ॥ १७ ॥&lt;br&gt;&#xA;अवतारान्करोषि त्वं तदेयं त्वत्सहायिनी ॥&lt;br&gt;&#xA;यदा त्वं भार्गवो रामस्तदाभूद्धरणी त्वियम् ॥ १८ ॥&lt;br&gt;&#xA;अधुना जानकी जाता भवित्री रुक्मिणी ततः ॥&lt;br&gt;&#xA;अन्येषु चावतारेषु विष्णोरेषा सहायिनी ॥ १९ ॥&lt;br&gt;&#xA;तस्मामद्वचनादेनां प्रति गृह्णीष्व राघव ॥&lt;br&gt;&#xA;पावकस्य तु तद्वाक्यं श्रुत्वा देवा महर्षयः ॥ 3.1.22.२० ॥&lt;br&gt;&#xA;विद्याधराश्च गन्धर्वा मानवाः पन्नगास्तथा ॥&lt;br&gt;&#xA;अन्ये च भूतनिवहा रामं दश रथात्मजम् ॥ २१ ॥&lt;br&gt;&#xA;जानकीं मैथिलीं चैव प्रशशंसुः पुनःपुनः ॥&lt;br&gt;&#xA;रामोऽग्निवचनात्सीतां प्रतिजग्राह निर्मलाम् ॥ २२ ॥&lt;br&gt;&#xA;एवं सीताविशुद्ध्यर्थं रामेणाक्लिष्टकर्मणा ॥&lt;br&gt;&#xA;आवाहने कृते वह्निर्लक्ष्मीतीर्थाद्विदूरतः ॥ २३ ॥&lt;br&gt;&#xA;यतः प्रदेशादुत्तस्थावम्बुधेर्द्विजसत्तमाः ॥&lt;br&gt;&#xA;अग्नितीर्थं विजानीत तं प्रदेशमनुत्तमम् ॥ २४ ॥&lt;br&gt;&#xA;ततो विनिर्गमादग्नेरग्नितीर्थमितीर्यते ॥&lt;br&gt;&#xA;अत्र स्नात्वा नरो भक्त्या वह्नेस्तीर्थे विमुक्तिदे ॥ २५ ॥&lt;br&gt;&#xA;उपोष्य वेदविदुषो ब्राह्मणा नपि भोजयेत् ॥&lt;br&gt;&#xA;तेभ्यो वस्त्रं धनं भूमिं दद्यात्कन्यां च भूषिताम् ॥ २६ ॥&lt;br&gt;&#xA;सर्वपापविनिर्मुक्तो विष्णुसायुज्यमाप्नुयात् ॥&lt;br&gt;&#xA;अग्नितीर्थस्य कूलेस्मि न्नन्नदानं विशिष्यते ॥ २७ ॥&lt;br&gt;&#xA;अग्नितीर्थसमं तीर्थं न भूतं न भविष्यति ॥&lt;br&gt;&#xA;दुष्पण्योपि महापापो यत्र स्नानात्पिशाचताम् ॥ २८ ॥&lt;br&gt;&#xA;परित्यज्य महा घोरां दिव्यं रूपमवाप्तवान् ॥&lt;br&gt;&#xA;पशुमान्नाम वैश्योऽभूत्पुरा पाटलिपुत्रके ॥ २९ ॥&lt;br&gt;&#xA;स वै धर्मपरो नित्यं ब्राह्मणाराधने रतः ॥&lt;br&gt;&#xA;कृषिं निरन्तरं कुर्वन्गो रक्षां चैव सर्वदा ॥ 3.1.22.३० ॥&lt;br&gt;&#xA;पण्यवीथ्यां च विक्रीणन्काञ्चनादीनि धर्मतः ॥&lt;br&gt;&#xA;पशुमन्नामधेयस्य वणिक्छ्रेष्ठस्य तस्य वै ॥ ३१ ॥&lt;br&gt;&#xA;बभूव भार्यात्रितयं पतिशुश्रूषणे रतम् ॥&lt;br&gt;&#xA;ज्येष्ठा त्रीन्सुषुवे पुत्रान्वैश्यवंशविवर्द्धनान् ॥ ३२ ॥&lt;br&gt;&#xA;सुपण्यं पण्यवतं च चारुपण्यं तथैव च ॥&lt;br&gt;&#xA;मध्यमा सुषुते पुत्रौ सुकोश बहुकोशकौ ॥ ३३ ॥&lt;br&gt;&#xA;तृतीयायां त्रयः पुत्रास्तस्य वैश्यस्य जज्ञिरे ॥&lt;br&gt;&#xA;महापण्यो महाकोशो दुष्पण्य इति विश्रुताः ॥ ३४ ॥&lt;br&gt;&#xA;एवं पशुमतस्तस्य वैश्यस्य द्विजसत्तमाः ॥&lt;br&gt;&#xA;बभूवुरष्टौ तनयास्तासु स्त्रीषु तिसृष्वपि॥ ३५ ॥&lt;br&gt;&#xA;ते सुपण्यमुखाः सर्वे पुत्रा ववृधिरे क्रमात ॥&lt;br&gt;&#xA;धूलिकेलिं वितन्वन्तः पित रौ तोषयन्ति ते ॥ ३६ ॥&lt;br&gt;&#xA;पञ्चहायनतां प्राप्ताः क्रमात्ते वैश्यनन्दनाः ॥&lt;br&gt;&#xA;पशुमानपि वैश्येन्द्रः सर्वानपि च तान्सुतान् ॥ ३७ ॥&lt;br&gt;&#xA;बाल्यमारभ्य सततं स्वकृत्येषु व्यशिक्षयत्॥&lt;br&gt;&#xA;कृषिगोत्राणवाणिज्यकर्मसु क्रमशिक्षिताः ॥३८ ॥&lt;br&gt;&#xA;सुपण्यमुख्याः सप्तैव पितृवाक्यमशृण्वत ॥&lt;br&gt;&#xA;पशुमान्वक्ति यत्कार्यं तत्क्ष णान्निरवर्तयन्॥३९॥&lt;br&gt;&#xA;नैपुण्यं प्रापुरत्यन्तं ते सुवर्णक्रियास्वपि॥&lt;br&gt;&#xA;दुष्पण्यस्त्वष्टमः पुत्रो बाल्यमारभ्य सन्ततम्॥3.1.22.४०॥&lt;br&gt;&#xA;दुर्मार्गनिरतो भूत्वा नाशृणोत्पितृभा षितम्॥&lt;br&gt;&#xA;धूलिकेलिं समारभ्य दुर्मार्गनिरतोऽभवत्॥४१॥&lt;br&gt;&#xA;स बाल एव सन्पुत्रो बालानन्यानबाधत॥&lt;br&gt;&#xA;दुष्कर्मनिरतं दृष्ट्वा तं पिता पशुमांस्तथा॥४२॥&lt;br&gt;&#xA;उपेक्षा मेवकृतवान्बालिशोऽयमितीरयन्॥&lt;br&gt;&#xA;अथाष्टावपि वैश्यस्य प्रापुर्यौवनमात्मजाः॥४३॥&lt;br&gt;&#xA;ततोऽयमष्टमः पुत्रो दुष्णयो बलिनां वरः ॥&lt;br&gt;&#xA;गृहीत्वा पाणियु गलेबालान्नगरवर्तिनः ॥ ४४ ॥&lt;br&gt;&#xA;निचिक्षेप स कूपेषु सरित्सु च सरःस्वपि ॥&lt;br&gt;&#xA;न कोऽपि तस्य जानाति दुश्चरित्रमिदं जनः ॥ ४५ ॥&lt;br&gt;&#xA;यावन्म्रियन्ते ते बालास्तावन्निक्षिप्तवाञ्जले ॥&lt;br&gt;&#xA;तेषां मृतानां बालानां पितरो मातरस्तथा ॥४६॥&lt;br&gt;&#xA;गवेषयन्ति तान्सर्वान्नगरेषु हि सर्वशः ॥&lt;br&gt;&#xA;तान् दृष्ट्वा च मृतान्पुत्रान्के वलं प्रारुदञ्जनाः ॥ ४७ ॥&lt;br&gt;&#xA;जलेष्वथ शवान्दृष्ट्वा जनाश्चक्रुर्यथोचितम् ॥&lt;br&gt;&#xA;एवं प्रतिदिनं बालान्दुष्पण्यो मारयन्पुरे ॥ ४८ ॥&lt;br&gt;&#xA;जनैरप्यपरिज्ञातश्चिरमेवमवर्तत ॥&lt;br&gt;&#xA;म्रियमाणेषु बालेषु वैश्यपुत्रस्य कर्मणा ॥ ४९ ॥&lt;br&gt;&#xA;प्रजानां वृद्धिराहित्याच्छून्यप्रायमभूत्पुरम् ॥&lt;br&gt;&#xA;ततः समेत्य पौरास्तद्वृत्तं राज्ञे न्यवेद यन्॥ 3.1.22.५० ॥&lt;br&gt;&#xA;श्रुत्वा नृपस्तद्वचनमाहूय ग्रामपालकान् ॥&lt;br&gt;&#xA;कारणं बालमरणे चिन्त्यतामिति सोऽन्वशात् ॥ ५१ ॥&lt;br&gt;&#xA;ग्रामपालास्तथेत्युक्त्वा तत्र तत्र व्यवस्थिताः ॥&lt;br&gt;&#xA;सम्यग्गवेषयामासुः कारणं बालमारणे ॥ ५२ ॥&lt;br&gt;&#xA;ते वै गवेषंयतोऽपि नाविन्दन्बालमारकम् ॥&lt;br&gt;&#xA;ते पुनर्नृपमासाद्य भीता वाक्यमथाब्रु वन् ॥ ५३ ॥&lt;br&gt;&#xA;गवेषयन्तोऽपि वयं तन्न विन्दामहे नृप ॥&lt;br&gt;&#xA;यो बालान्नगरे स्थित्वा सततं मारयत्यपि ॥ ५४ ॥&lt;br&gt;&#xA;पुनश्च नागराः सर्वे राजानं प्राप्य दुःखिताः ॥&lt;br&gt;&#xA;पुनः प्रजानां मरणमब्रुवन्वाष्पसङ्कुलाः ॥ ५५ ॥&lt;br&gt;&#xA;राजा तत्कारणाज्ञानात्तूष्णीमास्ते विचिन्त्य तु ॥&lt;br&gt;&#xA;कदाचिद्वैश्यपुत्रोयं पञ्चभिर्बा लकैः सह ॥५६ ॥&lt;br&gt;&#xA;तटाकान्तिकमापेदे पङ्कजाहरणच्छलात् ॥&lt;br&gt;&#xA;बलाद्गृहीत्वा तान्बालान्दुष्पण्यः क्रोशतस्तदा ॥ ५७ ॥&lt;br&gt;&#xA;क्रूरात्मा मज्जयामास कण्ठ दघ्ने सरोजले ॥&lt;br&gt;&#xA;मृतान्मत्वा च ताञ्छीघ्रं दुष्पण्यः स्वगृहं ययौ ॥ ५८ ॥&lt;br&gt;&#xA;पञ्चानां पितरस्तेषां मार्गयन्तः सुतान्पुरे ॥&lt;br&gt;&#xA;तेषु वै मार्गमाणेषु पञ्च तेना तिबालकाः ॥ ५९ ॥&lt;br&gt;&#xA;निक्षिप्ता अपि तोयेषु नाम्रियन्त यदृच्छया ॥&lt;br&gt;&#xA;ते शनैः कूलमासाद्य पञ्चापि क्लिन्नमौलयः ॥ 3.1.22.६० ॥&lt;br&gt;&#xA;अशक्ता नगरं गन्तुं बाल्यात्तत्रैव बभ्रमुः ॥&lt;br&gt;&#xA;दूरादुच्चार्यमाणानि स्वनामानि स्वबन्धुभिः ॥ ६१ ॥&lt;br&gt;&#xA;श्रुत्वा पञ्चापि ते बालाः प्रतिशब्दमकुर्वत ॥&lt;br&gt;&#xA;ततस्तत्पितरः श्रुत्वा तत्रागत्यसरस्तटे ॥ ६२ ॥&lt;br&gt;&#xA;पुत्रान्दृष्ट्वा तु सप्राणान्प्रहर्षमतुलं गताः ॥&lt;br&gt;&#xA;किमेतदिति पित्राद्यैः पृष्टास्ते बालकास्तदा ॥ ६३ ॥&lt;br&gt;&#xA;दुष्पण्यस्याथ दुष्कृत्यं बन्धुभ्यस्ते न्यवेदयन्॥&lt;br&gt;&#xA;ततो विदितवृत्तान्ता राजानं प्राप्य नागराः ॥ ६४ ॥&lt;br&gt;&#xA;पञ्चभिः कथितं वृत्तं दुष्पण्यस्य न्यवेदयन् ॥&lt;br&gt;&#xA;ततो राजा समाहूय पशुमन्तं वणिग्वरम् ॥&lt;br&gt;&#xA;पौरेष्वपि च शृण्वत्सु वाक्यमेतदभाषत ॥ ६५ ॥&lt;br&gt;&#xA;॥ राजोवाच ॥ ॥&lt;br&gt;&#xA;दुष्पण्यनामा पशुमन्बहुप्रजमिदं पुरम् ॥ ६६ ॥&lt;br&gt;&#xA;शून्यप्रायं कृतं पश्य त्वत्पुत्रेण दुरात्मना ॥&lt;br&gt;&#xA;इदानीं बालिशानेतान्मज्जयामास वै जले ॥ ६७ ॥&lt;br&gt;&#xA;यदृच्छया च सप्राणाः पुनरप्या गताः पुरम् ॥&lt;br&gt;&#xA;अस्मिन्नित्थं गते कार्ये किं कर्तव्यं वदाधुना ॥ ६८ ॥&lt;br&gt;&#xA;अद्य त्वामेव पृच्छामि यतस्त्वं धर्मतत्परः ॥&lt;br&gt;&#xA;इत्युक्तः पशुमान्राज्ञा धर्मज्ञो युक्तमब्रवीत् ॥ ६९ ॥&lt;br&gt;&#xA;॥ पशुमानुवाच ॥ ॥&lt;br&gt;&#xA;पुरं निःशेषितं येन वधमेवायमर्हति ॥&lt;br&gt;&#xA;न ह्यत्र विषये किञ्चित्प्रष्टव्यं विद्यते नृप ॥ 3.1.22.७० ॥&lt;br&gt;&#xA;न ह्ययं मम पुत्रः स्याच्छत्रुरेवातिपापकृत् ॥&lt;br&gt;&#xA;न ह्यस्य निष्कृतिं पश्ये येन निःशेषितं पुरम् ॥ ७१ ॥&lt;br&gt;&#xA;वध्यतामेव दुष्टात्मा सत्यमेव ब्रवीम्यहम् ॥&lt;br&gt;&#xA;श्रुत्वा पशुमतो वाक्यं नागराः सर्व एव हि ॥ ७२ ॥&lt;br&gt;&#xA;वणिग्वरं श्लाघमाना राजानमिदमूचिरे ॥&lt;br&gt;&#xA;न वध्यतामयं दुष्टस्तूष्णीं निर्वास्यतां पुरात् ॥ ७३ ॥&lt;br&gt;&#xA;ततः स राजा दुष्पण्यं समाहूयेदमब्रवीत् ॥&lt;br&gt;&#xA;अस्माद्देशाद्भवाञ्छीघ्रं दुष्टात्मन्गच्छ साम्प्रतम् ॥ ७४ ॥&lt;br&gt;&#xA;यदि तिष्ठेस्त्वमत्रैव दण्डयेयं वधेन वै ॥&lt;br&gt;&#xA;इति राज्ञा विनिर्भर्त्स्य दूतैर्निर्वासितः पुरात् ॥ ७५ ॥&lt;br&gt;&#xA;दुष्पण्यस्त्वथ तं देशं परित्यज्य भयान्वितः ॥&lt;br&gt;&#xA;मुनिमण्डलसम्बाधं वनमेव ययौ तदा ॥ ७६ ॥&lt;br&gt;&#xA;तत्राप्येकं मुनिसुतं स तोयेषु न्यमज्जयत् ॥&lt;br&gt;&#xA;केल्यर्थमागता दृष्ट्वा मुनिपुत्रा मृतं शिशुम् ॥ ७७ ॥&lt;br&gt;&#xA;तत्पित्रे कथयामासुरभ्येत्य भृशदुःखिताः ॥&lt;br&gt;&#xA;तत उग्रश्रवाः श्रुत्वा तेभ्यः पुत्रं जले मृतम् ॥ ७८ ॥&lt;br&gt;&#xA;तपोमहिम्ना दुष्प ण्यचरितं तदमन्यत ॥&lt;br&gt;&#xA;उग्रश्रवाः शशापैनं दुष्पण्यं वैश्यनन्दनम् ॥ ७९ ॥&lt;br&gt;&#xA;॥ उग्रश्रवा उवाच ॥ ॥&lt;br&gt;&#xA;मत्सुतं पयसि क्षिप्य यत्त्वं मारि तवानसि ॥&lt;br&gt;&#xA;तवापि मरणं भूयाज्जल एव निमज्जनात् ॥ 3.1.22.८० ॥&lt;br&gt;&#xA;मृतश्च सुचिरं कालं पिशाचस्त्वं भविष्यसि ॥&lt;br&gt;&#xA;इति शापे श्रुते सद्यो दुष्पण्यः खिन्नमानसः ॥ ८१ ॥&lt;br&gt;&#xA;तद्वै वनं परित्यज्य घोरमन्यद्वनं ययौ ॥&lt;br&gt;&#xA;सिंहादिक्रूरसत्वाढ्यं तस्मिन्प्राप्ते वनान्तरम् ॥ ८२ ॥&lt;br&gt;&#xA;पांसुवर्षं मह्द्वर्षन्वृक्षानामोटय न्मुहुः ॥&lt;br&gt;&#xA;वज्रघातसमस्पर्शो ववौ झञ्झानिलो महान् ॥ ८३ ॥&lt;br&gt;&#xA;वेगेन गात्रं भिन्दन्ती वृष्टिश्चासीत्सुदुःसहा ॥&lt;br&gt;&#xA;तद्दृष्ट्वा स तु दुष्पण्यश्चिन्तयन्भृशदुः खितः ॥ ८४ ॥&lt;br&gt;&#xA;मृतं शुष्कं महाकायं गजमेकमपश्यत ॥&lt;br&gt;&#xA;महावातं महावर्षं तदा सोढुमशक्नुवन् ॥ ८५ ॥&lt;br&gt;&#xA;गजास्यविवरेणैव विवेशोदरगह्वरम् ॥&lt;br&gt;&#xA;तस्मिन्प्रविष्टमात्रे तु वृष्टिरासीत्सुभूयसी ॥ ८६ ॥&lt;br&gt;&#xA;ततो वर्षजलैः सर्वैः प्रवाहः सुमहानभूत् ॥&lt;br&gt;&#xA;स प्रवाहो वने तस्मिन्नदी काचिदजायत ॥ ८७ ॥&lt;br&gt;&#xA;अथ तैर्वर्षसलिलैः स गजः पूरितोदरः ॥&lt;br&gt;&#xA;प्लवमानो महापूरे नीरन्ध्रः समजायत ॥ ८८ ॥&lt;br&gt;&#xA;ततो निर्विवरस्यास्य जलपूर्णोदरस्य च ॥&lt;br&gt;&#xA;गजस्य जठरात्सोऽयं निर्गन्तु न शशाक ह ॥ ८९ ॥&lt;br&gt;&#xA;ततश्च वृष्टितोयानां प्रवाहो भीमवेगवान् ॥&lt;br&gt;&#xA;उदरस्थितदुष्पण्यं समुद्रं प्रापयद्गजम् ॥ 3.1.22.९० ॥&lt;br&gt;&#xA;दुष्पण्यः सलिले मग्नः क्षणात्प्राणैर्व्ययुज्यत ॥&lt;br&gt;&#xA;मृत एव स दुष्पण्यः पिशाचत्वमवाप्तवान् ॥ ९१ ॥&lt;br&gt;&#xA;पीडितः क्षुत्पिपासाभ्यां दुर्गमं वनमाश्रितः ॥&lt;br&gt;&#xA;घोरेषु घर्मकालेषु समाक्रोशन्भयानकम् ॥ ९२ ॥&lt;br&gt;&#xA;अतिष्ठद्गहनेऽरण्ये दुःखान्यनुभवन्बहु ॥&lt;br&gt;&#xA;कल्पकोटिसहस्राणि कल्पकोटिशतानि च ॥ ९३ ॥&lt;br&gt;&#xA;स पिशाचो महादुःखी न्यवसद्घोरकानने ॥&lt;br&gt;&#xA;वनाद्वनान्तरं धावन्देशाद्देशाद्देशान्तरं तथा ॥ ९४ ॥&lt;br&gt;&#xA;सर्वत्रानुभवन्दुःखमाययौ दण्डकान्क्रमात् ॥&lt;br&gt;&#xA;अगस्त्यादाश्रमात्पुण्यान्नातिदूरे स सञ्चरन् ॥ ९५ ॥&lt;br&gt;&#xA;नदन्भैरवनादं च वाक्यमुच्चैरभाषत ॥&lt;br&gt;&#xA;भोभोस्तपोधनाः सर्वे शृणुध्वं मामकं वचः ॥ ९६ ॥&lt;br&gt;&#xA;भवन्तो हि कृपावन्तः सर्वभूतहिते रताः ॥&lt;br&gt;&#xA;कृपादृष्ट्यानुगृह्णीत मां दुःखैरतिपीडितम् ॥ ९७ ॥&lt;br&gt;&#xA;पुरा दुष्पण्यनामाहं वैश्यः पाटलिपुत्रके ॥&lt;br&gt;&#xA;पुत्रः पशु मतश्चापि बहून्बालानमारयम् ॥ ९८ ॥&lt;br&gt;&#xA;ततो विवासितो राज्ञा तस्माद्देशाद्वनं गतः ॥&lt;br&gt;&#xA;अमारयं जले पुत्रं तत्रोग्रश्रवसो मुनेः ॥ ९९ ॥&lt;br&gt;&#xA;स मुनिर्दत्त वाञ्छापं ममापि मरणं जले ॥&lt;br&gt;&#xA;पिशाचतां च मे घोरां दत्तवान्दुःखभूयसीम् ॥ 3.1.22.१०० ॥&lt;br&gt;&#xA;कल्पकोटिसहस्राणि कल्पकोटिशतान्यपि ॥&lt;br&gt;&#xA;पिशाच तानुभूतेयं शून्यकाननभूमिषु ॥ १०१ ॥&lt;br&gt;&#xA;नाहं सोढुं समर्थोऽस्मि पिपासां क्षुधमेव च ॥&lt;br&gt;&#xA;रक्षध्वं कृपया यूयमतो मां बहुदुःखिनम् ॥ १०२ ॥&lt;br&gt;&#xA;यथा मुच्येय पैशाच्यात्तथा कुरुत तापसाः ॥&lt;br&gt;&#xA;इति श्रुत्वा पिशाचस्य वचनं ते तपोधनाः ॥&lt;br&gt;&#xA;लोपामुद्रासहचरमूचिरे कुम्भसम्भवम् ॥ ॥ ॥&lt;br&gt;&#xA;॥ तापसा ऊचुः ॥ ॥&lt;br&gt;&#xA;पिशाचस्यास्य भगवन्ब्रूहि निष्कृतिमुत्तमाम् ॥ ४ ॥&lt;br&gt;&#xA;एवंविधानां पापानां त्वं समर्थो हि रक्षणे ॥&lt;br&gt;&#xA;तेषामगस्त्यः श्रुतवान्कृपया परया युतः ॥&lt;br&gt;&#xA;प्रियशिष्यं समाहूय सुतीक्ष्णं वाक्यमब्रवीत् ॥ ५ ॥&lt;br&gt;&#xA;॥ अगस्त्य उवाच ॥ ॥&lt;br&gt;&#xA;सुतीक्ष्ण गच्छ त्वरितं पर्वतं गन्धमादनम् ॥ ६ ॥&lt;br&gt;&#xA;तत्राग्नितीर्थं सुमहद्विद्यते पापनाशनम् ॥&lt;br&gt;&#xA;पिशाचमोक्षणार्थाय तत्र स्नाहि महामते ॥ ७ ॥&lt;br&gt;&#xA;पिशाचार्थं त्वयि स्नाते तत्र सङ्कल्पपूर्वकम् ॥&lt;br&gt;&#xA;पिशाचभावमुन्मुच्य दिव्यतामेष यास्यति ॥ ८ ॥&lt;br&gt;&#xA;निष्कृतिं नास्य पश्यामि विना तत्तीर्थसेवनात ॥&lt;br&gt;&#xA;अतः सुतीक्ष्णकृपया रक्षस्वैनं पिशाचकम् ॥ ९ ॥&lt;br&gt;&#xA;अगस्त्येनैवमुक्तस्तु सुतीक्ष्णो गन्धमादनम् ॥&lt;br&gt;&#xA;प्राप्याग्नितीर्थे सङ्कल्प्य पिशाचार्थं कृपानिधिः ॥ 3.1.22.११० ॥&lt;br&gt;&#xA;सस्नौ तत्र पिशाचार्थं नियमेन दिनत्रयम् ॥&lt;br&gt;&#xA;रामनाथादिकं सेव्य तत्तीर्थं प्रतिगृह्य च ॥ ११ ॥&lt;br&gt;&#xA;स्वाश्रमं प्रति गत्वाथ सुतीक्ष्णो विप्रसत्तमः ॥&lt;br&gt;&#xA;तत्तीर्थ प्रोक्षणात्सद्यः सवियुज्य पिशाचताम् ॥ १२ ॥&lt;br&gt;&#xA;वैभवात्तस्य तीर्थस्य सद्यो दिव्यत्वमाप्तवान् ॥&lt;br&gt;&#xA;विमानवरमारूढो दिव्यस्त्रीपरिवारितः ॥ १३ ॥&lt;br&gt;&#xA;सुतीक्ष्णं चाप्यगस्त्यं च तथान्यांश्च तपोधनान् ॥&lt;br&gt;&#xA;पुनःपुनर्नमस्कृत्य तांश्चामन्त्र्य प्रहर्षितः ॥ १४ ॥&lt;br&gt;&#xA;स्वर्गमेवारुहत्तूर्णं देवैरपि स पूजितः ॥&lt;br&gt;&#xA;अग्नितीर्थस्य माहात्म्याद्दुष्पण्यो वैश्यनन्दनः ॥ १५ ॥&lt;br&gt;&#xA;पैशाच्यं शापजं त्यक्त्वा दिव्यतामित्थमाप्तवान् ॥&lt;br&gt;&#xA;एवं वः कथितं विप्रा अग्नितीर्थस्य वैभवम् ॥ १६ ॥&lt;br&gt;&#xA;यः पठेदिममध्यायं शृणुयाद्वा सभक्तिकम् ॥&lt;br&gt;&#xA;पिशाचमोक्षणाख्यानं मुच्यते सर्वपातकैः ॥ १७ ॥&lt;br&gt;&#xA;इह भुक्त्वा महाभोगान्परत्रापि सुखं लभेत् ॥ ११९ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्येऽग्नितीर्थप्रशंसायां दुष्पण्यपैशाच्यमोक्षणन्नाम द्वाविंशोऽध्यायः ॥ २२ ॥&lt;/p&gt;</description>
    </item>
    <item>
      <title>०२३ चक्रतीर्थप्रशंसायामादित्यहिरण्मयपाण्यवाप्तिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/023_chakratIrthaprashaMsAyAmAdityahiraNmayapANyavA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/023_chakratIrthaprashaMsAyAmAdityahiraNmayapANyavA/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;अग्नितीर्थाभिधे तीर्थे सर्वपातकनाशने ॥&lt;br&gt;&#xA;स्नानं कृत्वा विशुद्धात्मा चक्रतीर्थं ततो व्रजेत् ॥ १ ॥&lt;br&gt;&#xA;यंयं कामं समुद्दिश्य चक्रतीर्थे द्विजोत्तमाः ॥&lt;br&gt;&#xA;स्नानं समाचरेन्मर्त्यस्तन्तं कामं समश्नुते ॥ २ ॥&lt;br&gt;&#xA;पुराहिर्बुध्न्यनामा तु महर्षिः संशित व्रतः ॥&lt;br&gt;&#xA;सुदर्शनमुपास्तास्मिंस्तपस्वी गन्धमादने ॥ ३ ॥&lt;br&gt;&#xA;तपस्यन्तं मुनिं तत्र राक्षसा घोररूपिणः ॥&lt;br&gt;&#xA;अबाधन्त सदा विप्रास्तपोविघ्नैकतत्पराः ॥ ॥ ४ ॥&lt;br&gt;&#xA;सुदर्शनं तदागत्य भक्तरक्षणवाञ्छया ॥&lt;br&gt;&#xA;यातुधानान्बाधमानान्न्यवधीर्लीलया पुरा ॥ ५ ॥&lt;br&gt;&#xA;तदाप्रभृति तच्चक्रं भक्तप्रार्थनया द्विजाः ॥&lt;br&gt;&#xA;अहिर्बुध्न्यकृते तीर्थे सन्निधानं सदाऽकरोत् ॥ ६ ॥&lt;br&gt;&#xA;तदाप्रभृति तत्तीर्थं चक्रतीर्थमितीर्यते ॥&lt;br&gt;&#xA;सुदर्शनप्रसादेन तत्र तीर्थे निमज्जनात् ॥ ७ ॥&lt;br&gt;&#xA;रक्षःपिशाचा दिकृता पीडा नास्त्येव कर्हिचित् ॥&lt;br&gt;&#xA;स्नात्वास्मिन्पावने तीर्थे छिन्नपाणिः पुरा रविः ॥&lt;br&gt;&#xA;स हिरण्यमयौ पाणी लब्धवांस्तीर्थवैभवात् ॥ ८ ॥ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;छिन्नपाणिः कथमभूदादित्यः सूतनन्दन ॥&lt;br&gt;&#xA;यथा च लब्धवान्पाणी सौवर्णौ तद्वदस्व नः ॥ ९ ॥&lt;br&gt;&#xA;॥ श्रीसूत उवाच ॥&lt;br&gt;&#xA;इन्द्रादयः सुराः पूर्वं सन्ततं दैत्यपीडिताः ॥ 3.1.23.१० ॥&lt;br&gt;&#xA;किं कुर्म इति सञ्चित्य सम्भूय सममन्त्रयन् ॥&lt;br&gt;&#xA;बृहस्पतिं पुरस्कृत्य मन्त्रयित्वा चिरं सुराः ॥ ११ ॥&lt;br&gt;&#xA;तुरासाहं पुरोधाय धाम स्वायम्भुवं ययुः ॥&lt;br&gt;&#xA;ते ब्रह्माणं समासाद्य दृष्ट्वा स्तुत्वा च भक्तितः ॥ १२ ॥&lt;br&gt;&#xA;ततो व्यजिज्ञपस्तस्मै स्वेषामागमकारणम् ॥ ॥&lt;br&gt;&#xA;॥ सुरा ऊचुः ॥ ॥&lt;br&gt;&#xA;भगवन्भारतीनाथ दैत्या ह्यस्मान्बलोत्कटाः ॥ १३ ॥&lt;br&gt;&#xA;बाधन्ते सततं देव तत्र ब्रूहि प्रतिक्रियाम् ॥&lt;br&gt;&#xA;इत्युक्तः स सुरैर्ब्रह्मा तानाह कृपया वचः ॥ १४ ॥&lt;br&gt;&#xA;॥ ब्रह्मोवाच ॥ ॥&lt;br&gt;&#xA;मा भैष्ट यूयं विबुधास्तत्रोपायं ब्रवीम्यहम् ॥&lt;br&gt;&#xA;माहेश्वरं महायज्ञमसुराणां विनाशनम् ॥ ॥ १५ ॥&lt;br&gt;&#xA;प्रारभध्वं सुरा यूयं मुनिभिस्तत्त्वदर्शिभिः ॥&lt;br&gt;&#xA;अयं च दैवतैः सर्वैर्विधिलोभं विना कृतः ॥ १६ ॥&lt;br&gt;&#xA;माहेश्वरो महायज्ञः क्रियतां गन्धमादने ॥&lt;br&gt;&#xA;यदि ह्यन्यत्र तं यज्ञं कुर्युस्तद्विबुधर्षभाः ॥ १७ ॥&lt;br&gt;&#xA;यज्ञविघ्नं तदा कुर्युर्दुरात्मानः सुरद्विषः ॥&lt;br&gt;&#xA;क्रियते यद्ययं यज्ञो गन्धमादनपर्वते ॥ १८ ॥&lt;br&gt;&#xA;सुदर्शनप्रसादेन नैव विघ्नो भवेत्तदा ॥&lt;br&gt;&#xA;अहिर्बुध्न्याभिधानस्य महर्षेर्गन्धमादने ॥ १९ ॥&lt;br&gt;&#xA;अनुग्रहाय तत्तीर्थे सन्निधत्ते सुदर्शनम् ॥&lt;br&gt;&#xA;अतः कुरुध्वं भो यूयं तं यज्ञं गन्धमादने ॥ 3.1.23.२० ॥&lt;br&gt;&#xA;नातिदूरे चक्रतीर्थादसुराणां विनाशकम् ॥&lt;br&gt;&#xA;ततस्ते ब्रह्मवचसा सहसा गन्धमादनम्॥ २१ ॥&lt;br&gt;&#xA;बृहस्पतिं पुरस्कृत्य जग्मुर्यज्ञचिकीर्षया॥&lt;br&gt;&#xA;ते प्रणम्य महात्मानमहिर्बुध्न्यं मुनीश्वरम् ॥२२॥&lt;br&gt;&#xA;अकल्पयन्यज्ञवाटन्नातिदूरे तदाश्रमात् ॥&lt;br&gt;&#xA;यज्ञकर्मसु निष्णातैः सहितास्ते तपोधनैः ॥ २३ ॥&lt;br&gt;&#xA;इष्टिमारेभिरे देवा असुराणां विनाशिनीम् ॥&lt;br&gt;&#xA;तस्मिन्कर्मणि होतासीत्स्वयमेव बृहस्पतिः ॥ २४ ॥&lt;br&gt;&#xA;बभूव मैत्रावरुणो जयन्तः पाकशासनिः ॥&lt;br&gt;&#xA;अच्छावाको बभूवात्र वसूनामष्टमो वसुः ॥ २५ ॥&lt;br&gt;&#xA;ग्रावस्तुदभवत्तत्र शक्तिपुत्रः पराशरः ॥&lt;br&gt;&#xA;अष्टावक्रो महातेजा अध्वर्युधुरमूढवान्॥ ॥ २६ ॥&lt;br&gt;&#xA;तत्र प्रतिप्रस्थाताभूद्विश्वामित्रो महामुनिः ॥&lt;br&gt;&#xA;नेष्टा बभूव वरुण उन्नेता च धनेश्वरः ॥ २७ ॥&lt;br&gt;&#xA;ब्रह्मा बभूव सविता यज्ञस्यार्धधुरं वहन् ॥&lt;br&gt;&#xA;बभूव ब्राह्मणाच्छंसी वसिष्ठो ब्रह्मणोत्तमः ॥ २८ ॥&lt;br&gt;&#xA;आग्नीध्रोऽभूच्छुनःशेपः पोता जातश्च पावकः ॥&lt;br&gt;&#xA;उद्गाता वायुरभवत्प्रस्तोता च परेतराट् ॥ ॥ २९ ॥&lt;br&gt;&#xA;प्रतिहर्ता तु तत्रासीदगस्त्यः कुम्भसम्भवः ॥&lt;br&gt;&#xA;सुब्रह्मण्यो मधुच्छन्दा विश्वामित्रात्मजो महान्॥ 3.1.23.३० ॥&lt;br&gt;&#xA;यजमानः स्वयमभूद्देवराजः पुरन्दरः॥&lt;br&gt;&#xA;उपद्रष्टा बभूवात्र व्यासपुत्रः शुको मुनिः ॥ ३१ ॥&lt;br&gt;&#xA;ततस्ते ऋत्विजः सर्वे देवराजं पुरन्दरम् ॥&lt;br&gt;&#xA;विधिवद्दीक्षयाञ्चक्रुस्तत्र माहेश्वरे क्रतौ ॥३२॥&lt;br&gt;&#xA;प्रावर्तत महायज्ञ एवं वै गन्धमादने ॥&lt;br&gt;&#xA;सुदर्शनप्रभावेन दुःसहेनातिपीडिताः ॥ ३३ ॥&lt;br&gt;&#xA;नाविन्दन्नसुरास्तत्र रन्ध्रं यज्ञे प्रवर्तिते ॥&lt;br&gt;&#xA;एवन्निरन्तरायोऽसौ प्रावर्तत महा क्रतुः ॥ ३४ ॥&lt;br&gt;&#xA;भक्षयंश्च हरिस्तत्र जज्वाल हुतवाहनः ॥&lt;br&gt;&#xA;विधिवत्कर्मजालानि कृत्वाध्वर्युरसम्भ्रमात् ॥ ३५ ॥&lt;br&gt;&#xA;मन्त्रपूतं पुरोडाशं जुहवामास पावके ॥&lt;br&gt;&#xA;हुतशेषं पुरोडाशं विभज्याध्वर्युरादरात् ॥ ३६ ॥&lt;br&gt;&#xA;ऋत्विग्भ्यो होतृमुख्येभ्यः प्रददौ पापनाशनम् ॥&lt;br&gt;&#xA;सवित्रे ब्रह्मणे चैकमत्युग्रतरतेजसम् ॥ ॥ ३७ ॥&lt;br&gt;&#xA;ददौ तत्र पुरोडाशभागं प्राशित्रनामकम् ॥&lt;br&gt;&#xA;प्रतिजग्राह पाणिभ्यां प्राशित्रं सविता तदा ॥ ३८ ॥&lt;br&gt;&#xA;सवित्रा स्पृष्टमात्रं सत्तत्प्राशित्रं दुरासदम् ॥&lt;br&gt;&#xA;तस्य पाणी प्रचिच्छेद पश्यतां सर्वऋत्विजाम् ॥ ३९ ॥&lt;br&gt;&#xA;ततः सञ्छिन्नपाणिः स प्राशित्रेणोग्रतेजसा ॥&lt;br&gt;&#xA;किमेतदिति सन्त्रस्तो विषण्णवदनोऽभवत् ॥ 3.1.23.४० ॥&lt;br&gt;&#xA;सविता ऋत्विजः सर्वान्समाहूयेदमब्रवीत् ॥&lt;br&gt;&#xA;सवितोवाच ॥&lt;br&gt;&#xA;पुरोडाशस्य भागोऽयं मम प्राशित्रनामकः ॥ ४१ ॥&lt;br&gt;&#xA;दत्तश्चिच्छेद मत्पाणी मिषत्स्वेव भवत्स्वपि ॥&lt;br&gt;&#xA;अतो भवन्तः सम्भूय सर्व एव हि ऋत्विजः ॥ ४२ ॥&lt;br&gt;&#xA;कल्पयन्तामिमौ पाणी नोचेद्यज्ञं निहन्म्यमुम् ॥&lt;br&gt;&#xA;सवितुर्वाक्यमाकर्ण्य ते सर्वे समचिन्तयन् ॥ ४३ ॥&lt;br&gt;&#xA;तत्र मध्ये मुनीन्द्राणां देवानां चैव सर्वशः ॥&lt;br&gt;&#xA;अष्टावक्रो महातेजा ऋत्विजस्तानभाषत ॥ ४४ ॥&lt;br&gt;&#xA;॥ अष्टावक्र उवाच ॥ ॥&lt;br&gt;&#xA;शृणुध्वमृत्विजः सर्वे मम वाक्यं समाहिताः ॥&lt;br&gt;&#xA;मयि जीवति विप्रेन्द्रा विरिञ्चानां शतं गतम् ॥ ४५ ॥&lt;br&gt;&#xA;जायन्ते च म्रियन्ते च चतुराननकोटयः ॥&lt;br&gt;&#xA;पश्यन्नेव च तान्सर्वानहं प्राणानधारयम् ॥ ४६ ॥&lt;br&gt;&#xA;तत्र लोकेश्वराभिख्ये वर्तमाने प्रजापतौ ॥&lt;br&gt;&#xA;विप्रो हरिहरोनाम निवसञ्छयामलापुरे ॥ ४७ ॥&lt;br&gt;&#xA;व्याधेनारण्यवासेन केल्यर्थं लक्ष्यवेधिना ॥&lt;br&gt;&#xA;छिन्नपादोऽभवद्बाणैर्लक्ष्य मध्यं समागतः ॥ ४८ ॥&lt;br&gt;&#xA;स गन्धमादनं प्राप्य मुनिभिः प्रेरितस्तदा ॥&lt;br&gt;&#xA;स्नात्वा च मुनितीर्थेऽस्मिन्प्राप्तवांश्चरणौ पुरा ॥ ४९ ॥&lt;br&gt;&#xA;तदा पुण्यमिदं तीर्थं मुनितीर्थमितीरितम् ॥&lt;br&gt;&#xA;इदानीं चक्रतीर्थाख्यं चक्रनाम त्वविन्दत ॥ 3.1.23.५० ॥&lt;br&gt;&#xA;तदत्र क्रियतां स्नानं प्राशित्रच्छिन्नपाणिना ॥&lt;br&gt;&#xA;मुनितीर्थे सवित्रापि युष्माकं यदि रोचते ॥ ५१ ॥&lt;br&gt;&#xA;ऋत्विजः कथितास्त्वेवमष्टावक्रमहर्षिणा ॥&lt;br&gt;&#xA;सवितारमभाषन्त सर्व एव प्रहर्षिताः ॥ ५२ ॥&lt;br&gt;&#xA;सवितः स्नाहि तीर्थेऽ स्मिंस्तव पाणी भविष्यतः ॥&lt;br&gt;&#xA;अष्टावक्रो यथा प्राह तथा कुरु समाहितः ॥ ५३ ॥&lt;br&gt;&#xA;ततः स सविता गत्वा चक्रतीर्थं महत्तरम् ॥&lt;br&gt;&#xA;सस्नौ पाण्योरवाप्त्यर्थमिष्टदायिनि तत्र सः ॥ ५४ ॥&lt;br&gt;&#xA;उत्तिष्ठन्नेव स तदा तत्र स्नात्वा सभक्तिकम् ॥&lt;br&gt;&#xA;युक्तो हिरण्मयाभ्यां तु पाणिभ्यां समदृश्यत ॥ ५५ ॥&lt;br&gt;&#xA;हिरण्यपाणिं तं दृष्ट्वा जहृषुः सर्वऋत्विजः ॥&lt;br&gt;&#xA;ततः समाप्य तं यज्ञं दैत्यसङ्घान्विजित्य च ॥ ५६ ॥&lt;br&gt;&#xA;इन्द्रादयः सुराः सर्वे सुखिताः स्वर्गमाययुः ॥&lt;br&gt;&#xA;तस्मादेतत्समागत्य तीर्थं सर्वैश्च मानवैः ॥ ५७ ॥&lt;br&gt;&#xA;सेवनीयं प्रयत्नेन स्वस्वाभीष्टस्य सिद्धये ॥&lt;br&gt;&#xA;अन्धैश्च कुणिभिर्मूकैर्बधिरैः कुब्जकैरपि ॥ ५८ ॥।&lt;br&gt;&#xA;खञ्जैः पङ्गुभिरप्येतदङ्गहीनैस्तथापरैः ॥&lt;br&gt;&#xA;सञ्छिन्नपाणिचरणैः सञ्छिन्नान्याङ्गसञ्चयैः ॥ ५९ ॥&lt;br&gt;&#xA;मनुष्यैश्च तथान्यैश्च विकलाङ्गस्य पूर्तये ॥&lt;br&gt;&#xA;सेवनीयमिदं तीर्थं सर्वाभीष्टप्रदायकम् ॥ 3.1.23.६० ॥&lt;br&gt;&#xA;एवं वः कथितं विप्राश्चक्रतीर्थस्य वैभवम् ॥&lt;br&gt;&#xA;यत्र स्नात्वा पुरा छिन्नौ पाणी प्राप प्रभाकरः ॥ ६१ ॥&lt;br&gt;&#xA;यः पठेदिममध्यायं शृणुयाद्वा समाहितः ॥&lt;br&gt;&#xA;अङ्गानि विकलान्यस्य पूर्णानि स्युर्न संशयः ॥ ६२ ॥&lt;br&gt;&#xA;मोक्षकामस्य मर्त्यस्य मुक्तिः स्यान्नात्र संशयः ॥ ६३ ॥।&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये चक्रतीर्थप्रशंसायामादित्यहिरण्मयपाण्यवाप्तिवर्णनन्नाम त्रयोविंशोऽध्यायः ॥ २३ ॥ ॥ छ ॥&lt;/p&gt;</description>
    </item>
    <item>
      <title>०२४ भैरवब्रह्महत्याविमोक्षणवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/024_bhairavabrahmahatyAvimoxaNavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/024_bhairavabrahmahatyAvimoxaNavarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;चक्रतीर्थे नरः स्नात्वा शिवतीर्थं ततो व्रजेत् ॥&lt;br&gt;&#xA;यत्र हि स्नानमात्रेण महापातककोटयः ॥ १ ॥&lt;br&gt;&#xA;तत्संसर्गाश्च नश्यन्ति तत्क्षणादेव तापसाः ॥&lt;br&gt;&#xA;अत्र स्नात्वा ब्रह्महत्यां मुमुचे कालभैरवः ॥ २ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;कालभैरवरुद्रस्य ब्रह्महत्या महामुने ॥&lt;br&gt;&#xA;किमर्थमभवत्सूत तन्नो वक्तुमिहार्हसि ॥ ३ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;वक्ष्यामि मुनयः सर्वे पुरावृत्तं विमुक्तिदम् ॥&lt;br&gt;&#xA;यस्य श्रवणमात्रेण सर्वपापैः प्रमुच्यते ॥ ४ ॥&lt;br&gt;&#xA;प्रजापतेश्च विष्णोश्च बभूव कलहः पुरा ॥&lt;br&gt;&#xA;किञ्चित्कारणमुद्दिश्य समस्तजनसन्निधौ ॥ ५ ॥&lt;br&gt;&#xA;अहमेव जगत्कर्ता नान्यः कर्तास्ति कश्चन ॥&lt;br&gt;&#xA;अहं सर्वप्रपञ्चानां निग्रहानुग्रहप्रदः ॥ ६ ॥&lt;br&gt;&#xA;मत्तो नास्त्यधिकः कश्चिन्मत्समो वा सुरेष्वपि ॥&lt;br&gt;&#xA;एवं स मनुते ब्रह्मा देवानां सन्निधौ पुरा ॥ ७ ॥&lt;br&gt;&#xA;तदा नारायणः प्राह प्रहसन्द्विजपुङ्गवाः ॥&lt;br&gt;&#xA;किमर्थमेवं ब्रूषे त्वमहङ्कारेण साम्प्रतम् ॥ ८ ॥&lt;br&gt;&#xA;वाक्यमेवंविधं भूयो वक्तुं नार्हसि वै विधे ॥&lt;br&gt;&#xA;अहमेव जगत्कर्ता यज्ञो नारायणो विभुः ॥ ९ ॥&lt;br&gt;&#xA;मां विनास्य प्रपञ्चस्य जीवनं दुर्लभं भवेत् ॥&lt;br&gt;&#xA;मत्प्रसादाज्जगत्सृष्टं त्वया स्थावरजङ्गमम् ॥ 3.1.24.१० ॥&lt;br&gt;&#xA;विवादं कुर्वतोरेवं ब्रह्मविष्ण्वोर्जयैषिणोः ॥&lt;br&gt;&#xA;देवानां पुरतस्तत्र वेदाश्चत्वार आगताः ॥&lt;br&gt;&#xA;प्रोचुर्वाक्यमिदं तथ्यं परमार्थप्रकाशकम् ॥११॥&lt;br&gt;&#xA;॥ वेदा ऊचुः ॥ ॥&lt;br&gt;&#xA;त्वं विष्णो न जगत्कर्ता न त्वं ब्रह्मन्प्रजापते ॥ १२ ॥&lt;br&gt;&#xA;किं त्वीश्वरो जगत्कर्ता परात्परतरो विभुः ॥&lt;br&gt;&#xA;तन्मायाशक्तिसङ्क्लृप्तमिदं स्थावरजङ्गमम् ॥ १३ ॥&lt;br&gt;&#xA;सर्वदेवाभिवन्द्यो हि साम्बः सत्यादिलक्षणः ॥&lt;br&gt;&#xA;स्रष्टा च पालको हर्ता स एव जगतां प्रभुः ॥१४॥&lt;br&gt;&#xA;एवं समीरितं वेदैः श्रुत्वा वाक्यं शुभाक्षरम्॥&lt;br&gt;&#xA;ब्रह्मा विष्णुस्तदा तत्र प्रोचतुर्द्विजपुङ्गवाः॥१५॥&lt;br&gt;&#xA;॥ब्रह्मविष्णू ऊचतुः॥ ॥&lt;br&gt;&#xA;पार्वत्यालिङ्गितः शम्भुर्मूर्तिमान्प्रमथाधिपः॥&lt;br&gt;&#xA;कथं भवेत्परं ब्रह्म सर्वसङ्गविवर्जितम्॥१६॥&lt;br&gt;&#xA;ताभ्यामितीरिते तत्र प्रणवः प्राह तौ तदा ॥&lt;br&gt;&#xA;अरूपो रूपमादाय महता ध्वनिना द्विजाः ॥१७॥ ॥&lt;br&gt;&#xA;॥ प्रणव उवाच ॥ ॥&lt;br&gt;&#xA;असौ शम्भुर्महादेवः पार्वत्या स्वातिरिक्तया ॥&lt;br&gt;&#xA;सङ्क्रीडते कदाचिन्नो किं तु स्वात्मस्वरूपया ॥ १८ ॥&lt;br&gt;&#xA;असौ शम्भुरनीशानः स्वप्रकाशो निरञ्जनः ॥&lt;br&gt;&#xA;विश्वाधिको महादेवो विश्वाधिक इति श्रुतः ॥ १९ ॥&lt;br&gt;&#xA;सर्वात्मा सर्वकर्तासौ स्वतन्त्रः सर्वभावनः ॥&lt;br&gt;&#xA;ब्रह्मन्नयं सृष्टिकाले त्वां नियुङ्क्ते रजोगुणैः ॥ 3.1.24.२० ॥&lt;br&gt;&#xA;सत्त्वेन रक्षणे शम्भुस्त्वां प्रेषयति केशव ॥&lt;br&gt;&#xA;तमसा कालरुद्राख्यं सम्प्रेरयति संहृतौ ॥ २१ ॥&lt;br&gt;&#xA;अतः स्वतन्त्रता विष्णो युवयोर्न कदाचन ॥&lt;br&gt;&#xA;नापि प्रजापतेरस्ति किं तु शम्भोः स्वतन्त्रता ॥ २२ ॥&lt;br&gt;&#xA;ब्रह्मन्विष्णो युवाभ्यां तु किमर्थं न महेश्वरः ॥&lt;br&gt;&#xA;ज्ञायते सर्वलोकानां कर्ता विश्वाधिकस्तथा ॥ २३ ॥&lt;br&gt;&#xA;सापि शक्तिरुमा देवी न पृथक्छङ्करात्सदा ॥&lt;br&gt;&#xA;शम्भोरानन्दभूता सा देवी नागन्तुकी स्मृता ॥ ॥ २४ ॥&lt;br&gt;&#xA;अतो विश्वाधिको रुद्रः स्वतन्त्रो निर्विकल्पकः ॥&lt;br&gt;&#xA;सर्वदेवैरयं वन्द्यो युवाभ्यामपि शङ्करः ॥ २५ ॥&lt;br&gt;&#xA;कर्ता नास्यास्ति रुद्रस्य नाधिकोऽस्माच्च विद्यते ॥&lt;br&gt;&#xA;न तत्समोऽपि लोकेषु विद्यते शतशस्तथा ॥ २६ ॥&lt;br&gt;&#xA;अतो मोहं न कुरुतं ब्रह्मविष्णो युवां वृथा ॥&lt;br&gt;&#xA;इत्युक्तं प्रणवेनाथ श्रुत्वा ब्रह्मा च केशवः ॥ २७ ॥&lt;br&gt;&#xA;मायया मोहितौ शम्भोर्नैवाज्ञानममुञ्चताम् ॥&lt;br&gt;&#xA;एतस्मिन्नन्तरे ब्रह्मा प्रददर्श महाद्भुतम् ॥ २८ ॥&lt;br&gt;&#xA;व्याप्नुवद्गगनं सर्वमनन्तादित्य सन्निभम् ॥&lt;br&gt;&#xA;तेजोमण्डलमाकाशमध्यगं विश्वतोमुखम् ॥ २९ ॥&lt;br&gt;&#xA;तन्निरूपयितुं ब्रह्मा ससर्जोर्ध्वगतं मुखम् ॥&lt;br&gt;&#xA;तपोबलविसृष्टेन पञ्चमेन मुखेन सः ॥ ॥ 3.1.24.३० ॥&lt;br&gt;&#xA;निरूपयामास विभुस्तत्तेजोमण्डलं मुहुः ॥&lt;br&gt;&#xA;तत्प्रजज्वाल कोपेन मुखं तेजोविलोकनात्॥३१॥&lt;br&gt;&#xA;अनन्तादित्यसङ्काशं ज्वलत्तत्पञ्चमं शिरः ॥&lt;br&gt;&#xA;दिधक्षुः प्रलये लोकान्वडवाग्निरिवाबभौ ॥ ३२ ॥&lt;br&gt;&#xA;व्यदृश्यत च तत्तेजः पुरुषो नीललोहितः ॥&lt;br&gt;&#xA;दृष्ट्वा स्रष्टा तदा ब्रह्मा बभाषे परमेश्वरम् ॥ ३३ ॥&lt;br&gt;&#xA;वेदाहं त्वां महादेव ललाटान्मे पुरा भवान् ॥&lt;br&gt;&#xA;विनिर्गतोऽसि शम्भो त्वं रुद्रनामा ममात्मजः ॥ ३४ ॥&lt;br&gt;&#xA;इति गर्वेण संयुक्तं वचः श्रुत्वा महेश्वरः ॥&lt;br&gt;&#xA;कालभैरवनामानं पुरुषं प्राहिणोत्तदा ॥ ३५ ॥&lt;br&gt;&#xA;अयुद्ध्यत चिरं कालं ब्रह्मणा कालभैरवः ॥&lt;br&gt;&#xA;महादेवांशसम्भूतः शूलटङ्कगदाधरः ॥ ॥ ३६ ॥&lt;br&gt;&#xA;युद्ध्वा तु सुचिरं कालं ब्रह्मणा कालभैरवः ॥&lt;br&gt;&#xA;वदनं ब्रह्मणः शुभ्रं व्यलोकयत पञ्चमम् ॥ ३७ ॥&lt;br&gt;&#xA;विलोक्योर्ध्वगतं वक्त्रं पञ्चमं भारतीपतेः ॥&lt;br&gt;&#xA;गर्वेण महता युक्तं प्रजज्वालातिकोपितः ॥ ३८ ॥&lt;br&gt;&#xA;ततस्तत्पञ्चमं वक्त्रं भैरवः प्राच्छिनद्रुषा ॥&lt;br&gt;&#xA;ततो ममार ब्रह्माऽसौ कालभैरवहिंसितः ॥ ॥ ३९ ॥&lt;br&gt;&#xA;ईश्वरस्य प्रसादेन प्रपेदे जीवितं पुनः ॥&lt;br&gt;&#xA;ततो विलोकयामास शङ्करं शशिभूषणम् ॥ 3.1.24.४० ॥&lt;br&gt;&#xA;वासुक्याद्यष्टभोगीन्द्रविभूषणविभूषितम् ॥&lt;br&gt;&#xA;दृष्ट्वा वेधा महादेवं पार्वत्या सह शङ्करम् ॥ ४१ ॥&lt;br&gt;&#xA;लेभे माहेश्वरं ज्ञानं महादेवप्रसादतः ॥&lt;br&gt;&#xA;ततस्तुष्टाव गिरिशं वरेण्यं वरदं शिवम् ॥ ४२ ॥ ॥&lt;br&gt;&#xA;॥ ब्रह्मोवाच ॥ ॥&lt;br&gt;&#xA;मह्यं प्रसीद गिरिश शशाङ्ककृतशेखर ॥&lt;br&gt;&#xA;यन्मयापकृतं शम्भो तत्क्षमस्व दयानिधे ॥ ४३ ॥&lt;br&gt;&#xA;क्षमस्व मम गर्वं त्वं शङ्करेति पुनःपुनः ॥&lt;br&gt;&#xA;नमश्चकार सोमं तं सोमार्धकृतशेखरम् ॥ ४४ ॥&lt;br&gt;&#xA;अथ देवः प्रसन्नोऽस्मै ब्रह्मणे स्वांशजाय तु ॥&lt;br&gt;&#xA;मा भैरित्यब्रवीच्छम्भुर्भैरवं चाभ्यभाषत ॥ ४५ ॥&lt;br&gt;&#xA;॥ ईश्वर उवाच ॥ ॥&lt;br&gt;&#xA;एष सर्वस्य जगतः पूज्यो ब्रह्मा सनातनः ॥&lt;br&gt;&#xA;हतस्यास्य विरिञ्चस्य धारय त्वं शिरोऽधुना ॥ ४६ ॥&lt;br&gt;&#xA;ब्रह्महत्याविशुद्ध्यर्थं लोकसङ्ग्रहकाम्यया ॥&lt;br&gt;&#xA;भिक्षामट कपालेन भैरव त्वं ममाज्ञया ॥ ४७ ॥&lt;br&gt;&#xA;उक्त्वैवं शङ्करो विप्रास्तत्रैवान्तरधीयत ॥&lt;br&gt;&#xA;नीलकण्ठो महादेवो गिरिजार्द्धतनुस्ततः ॥ ४८ ॥&lt;br&gt;&#xA;भैरवं ग्राहयामास वदनं वेधसो द्विजाः ॥&lt;br&gt;&#xA;चरस्व पापशुद्ध्यर्थं लोकसङ्ग्रहणाय वै ॥ ४९ ॥&lt;br&gt;&#xA;कपालधारी हस्तेन भिक्षां गृह्णातु भैरवः ॥&lt;br&gt;&#xA;इतीरयित्वा गिरिशः कन्यां काञ्चिद्भयङ्करीम् ॥ 3.1.24.५० ॥&lt;br&gt;&#xA;ब्रह्महत्याभिधां क्रूरां वडवानलसन्निभाम् ॥&lt;br&gt;&#xA;तां प्रेरयित्वा गिरिशो भैरवं पुनरब्रवीत् ॥ ५१ ॥&lt;br&gt;&#xA;॥ ईश्वर उवाच ॥ ॥&lt;br&gt;&#xA;भैरवैतद्व्रतं त्वब्दं ब्रह्महत्याविशुद्धये ॥&lt;br&gt;&#xA;चर त्वं सर्वतीर्थेषु स्नाहि शुद्ध्यर्थमात्मनः ॥५२॥&lt;br&gt;&#xA;ततो वाराणसीं गच्छ ब्रह्महत्याप्रशान्तये ॥&lt;br&gt;&#xA;वाराणसीप्रवेशेन ब्रह्महत्या तवाधमा ॥५३॥&lt;br&gt;&#xA;पादशेषा विनष्टा स्याच्चतुर्थांशो न नश्यति ॥&lt;br&gt;&#xA;तस्य नाशं प्रवक्ष्यामि तव भैरव तच्छुणु ॥५४॥&lt;br&gt;&#xA;दक्षिणाम्भोनिधेस्तीरे गन्धमादनपर्वते ॥&lt;br&gt;&#xA;सर्वप्राण्युपकाराय कृतं तीर्थं मया शुभम् ॥५५॥&lt;br&gt;&#xA;शिवसञ्ज्ञं महापुण्यं तत्र याहि त्वमादरात्॥&lt;br&gt;&#xA;तत्प्रवेशनमात्रेण ब्रह्महत्या तवाशुभा ॥ ५६ ॥&lt;br&gt;&#xA;शिवतीर्थस्य माहात्म्यान्निःशेषं नश्यति ध्रुवम् ॥&lt;br&gt;&#xA;उक्त्वैवं भैरवं रुद्रः कैलासं प्रययौ क्षणात् ॥ ५७ ॥&lt;br&gt;&#xA;ततः कपालपाणिस्तु भैरवः शिवचोदितः ॥&lt;br&gt;&#xA;देवदानवयक्षादिलोकेषु विचचार सः ॥५८॥&lt;br&gt;&#xA;तं यान्तमनुयाति स्म ब्रह्महत्यातिभीषणा ॥&lt;br&gt;&#xA;भैरवः सर्वतीर्थानि पुण्यान्यायतनानि च ॥ ५९ ॥&lt;br&gt;&#xA;चरित्वा लीलया देवस्ततो वाराणसीं ययौ ॥&lt;br&gt;&#xA;वाराणसीं प्रविष्टे तु भैरवे शङ्करांशजे ॥ 3.1.24.६० ॥&lt;br&gt;&#xA;चतुर्थांशं विना नष्टा ब्रह्महत्यातिकुत्सिता ॥&lt;br&gt;&#xA;चतुर्थांशेन दुद्राव भैरवं शङ्करांशजम् ॥६१॥&lt;br&gt;&#xA;ततः स भैरवो देवः शूलपाणिः कपालधृक् ॥&lt;br&gt;&#xA;शिवाज्ञया ययौ पश्चाद्गन्धमादनपर्वतम् ॥ ६२ ॥&lt;br&gt;&#xA;शिवतीर्थं ततो गत्वा भैरवः स्नातवान्द्विजाः ॥&lt;br&gt;&#xA;स्नानमात्रेण तत्रास्य शिवतीर्थे महत्तरे ॥ ६३ ॥&lt;br&gt;&#xA;निःशेषं विलयं याता ब्रह्महत्यातिभीषणा ॥&lt;br&gt;&#xA;अस्मिन्नवसरे शम्भुः प्रादुरासीत्तदग्रतः ॥&lt;br&gt;&#xA;प्रादुर्भूतो महादेवो भैरवं वाक्यमब्रवीत् ॥६४॥&lt;br&gt;&#xA;॥ ॥ ईश्वर उवाच ॥ ॥&lt;br&gt;&#xA;निःशेषं ब्रह्महत्या ते शिवतीर्थे निमज्जनात् ॥ ६५ ॥&lt;br&gt;&#xA;नष्टा भैरव नास्त्यत्र सन्देहस्तव सुव्रत ॥&lt;br&gt;&#xA;इदं कपालं काश्यां त्वं स्थापयस्व क्वचित्स्थले ॥ ६६ ॥&lt;br&gt;&#xA;इत्युक्त्वा भगवाञ्छम्भुस्तत्रैवान्तरधीयत ॥&lt;br&gt;&#xA;भैरवोऽपि तदा विप्रा ब्रह्महत्याविमोचितः ॥ ६७ ॥&lt;br&gt;&#xA;शिवतीर्थस्य माहात्म्याद्ययौ वाराणसीं पुरीम् ॥&lt;br&gt;&#xA;कपालं स्थापयामास प्रदेशे कुत्रचिद्द्विजाः ॥&lt;br&gt;&#xA;कपालतीर्थमित्याख्यामलभत्तत्स्थलं तदा ॥ ६८ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;एवं प्रभावं तत्पुण्यं शिवतीर्थं विमुक्तिदम् ॥ ६९ ॥&lt;br&gt;&#xA;महादुःखप्रशमनं महापातकनाशनम् ॥&lt;br&gt;&#xA;नरकक्लेशशमनं स्वर्गदं मोक्षदं तथा ॥ ॥ 3.1.24.७० ॥&lt;br&gt;&#xA;शिवतीर्थस्य माहात्म्यं मया प्रोक्तं विमुक्तिदम् ॥&lt;br&gt;&#xA;इदं पठन्सदा मर्त्यो दुःखग्रामाद्विमुच्यते ॥ ७१ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये शिवतीर्थप्रशंसायां भैरवब्रह्महत्याविमोक्षणवर्णनन्नाम चतुर्विंशोऽध्यायः ॥ २४ ॥ ॥ छ ॥ ॥&lt;/p&gt;</description>
    </item>
    <item>
      <title>०२५ वत्सनाभकृतघ्नदोषशान्तिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/025_vatsanAbhakRtaghnadoShashAntivarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/025_vatsanAbhakRtaghnadoShashAntivarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;शिवतीर्थे नरः स्नात्वा ब्रह्महत्याविमोक्षणे ॥&lt;br&gt;&#xA;स्वपापजालशान्त्यर्थं शङ्खतीर्थं ततो व्रजेत् ॥ १ ॥&lt;br&gt;&#xA;यत्र मज्जनमात्रेण कृतघ्नोऽपि विमुच्यते ॥&lt;br&gt;&#xA;मातॄः पितॄन्गुरूंश्चापि ये न मन्यन्ति मोहिताः ॥ २ ॥&lt;br&gt;&#xA;ये चाप्यन्ये दुरात्मानः कृतघ्ना निरपत्रपाः ॥&lt;br&gt;&#xA;ते सर्वे शङ्खतीर्थे स्मिञ्छुद्ध्यन्ति स्नानमात्रतः ॥ ३ ॥&lt;br&gt;&#xA;शङ्खनामा मुनिः पूर्वं गन्धमादनपर्वते ॥&lt;br&gt;&#xA;अवर्तत तपः कुर्वन्विष्णुं ध्यायन्समाहितः॥ ४ ॥&lt;br&gt;&#xA;स तत्र कल्पयामास स्नानार्थं तीर्थमुत्तमम् ॥&lt;br&gt;&#xA;शङ्खेन निर्मितं तीर्थं शङ्खतीर्थमितीर्यते ॥ ५ ॥&lt;br&gt;&#xA;तत्र स्नात्वा सकृन्मर्त्यः कृतघ्नोऽपिविमुच्यते १।&lt;br&gt;&#xA;अत्रेतिहासं वक्ष्यामि पुराणं पापनाशनम्॥६॥&lt;br&gt;&#xA;यस्य श्रवणमात्रेण नरो मुक्तिमवाप्नुयात्॥&lt;br&gt;&#xA;पुरा बभूव विप्रेन्द्रो वत्सनाभो महामुनिः॥७॥&lt;br&gt;&#xA;सत्यवाञ्छीलवान्वाग्मी सर्वभूतदयापरः॥&lt;br&gt;&#xA;शत्रुमित्रसमो दान्तस्तपस्वी विजितेन्द्रियः॥८॥&lt;br&gt;&#xA;परब्रह्मणि निष्णातस्तत्त्वब्रह्मैकसंश्रयः॥&lt;br&gt;&#xA;एवं प्रभावः स मुनिस्तपस्तेपे निजाश्रमे ॥ ९ ॥&lt;br&gt;&#xA;स वै निश्चलसर्वाङ्गस्तिष्ठंस्तत्रैव भूतले ॥&lt;br&gt;&#xA;परमाण्वन्तरं वापि न स्वस्थानाच्चचाल सः ॥ 3.1.25.१० ॥&lt;br&gt;&#xA;स्थित्वैकत्र तपस्यन्तमनेकशतवत्सरान् ॥&lt;br&gt;&#xA;तमाचकाम वल्मीकं छादिताङ्गं चकार च ॥ ११ ॥&lt;br&gt;&#xA;वल्मीकाक्रान्तदेहोपि वत्सनाभो महामुनिः ॥&lt;br&gt;&#xA;अकरोत्तप एवासौ वल्मीकं न त्वबुद्ध्यत ॥ ॥ १२ ॥&lt;br&gt;&#xA;तस्मिंश्च तप्यति तपो वासवो मुनिपुङ्गवाः ।१&lt;br&gt;&#xA;विसृज्य मेघजालानि वर्षयामास वेगवान् ॥ १३ ॥&lt;br&gt;&#xA;एवं दिनानि सप्तायं स ववर्ष निरं तरम् ॥&lt;br&gt;&#xA;आसारेणातिमहता वृष्यमाणोपि वै मुनिः ॥ १४ ॥&lt;br&gt;&#xA;तं वर्षं प्रतिजग्राह निमीलितविलोचनः ॥&lt;br&gt;&#xA;महता स्तनितेनाशु तदा बधिरयञ्छ्रुती ॥ ॥ १५ ॥&lt;br&gt;&#xA;वल्मीकस्योपरिष्टाद्वै निपपात महाशनिः ॥&lt;br&gt;&#xA;तस्मिन्वर्षति पर्जन्ये शीतवातातिदुःसहे ॥ १६ ॥&lt;br&gt;&#xA;वल्मीकशिखरं ध्वस्तं बभूवाशनिताडि तम् ॥&lt;br&gt;&#xA;विशीर्णशिखरे तस्मिन्वल्मीकेऽशनिताडिते ॥ १७ ॥&lt;br&gt;&#xA;सेहेतिदुःसहां वृष्टिं वत्सनाभो विचिन्तयन् ॥&lt;br&gt;&#xA;महर्षौ वर्षधाराभिः पीड्यमाने दिवानि शम् ॥ १८ ॥&lt;br&gt;&#xA;धर्मस्य चेतसि कृपा सम्बभूवातिभूयसी ॥&lt;br&gt;&#xA;स धर्मश्चिन्तयामास वत्सनाभे तपस्यति ॥ १९ ॥&lt;br&gt;&#xA;पतत्यप्यतिवर्षेऽयं तपसो न निवर्तते ॥&lt;br&gt;&#xA;अहोऽस्य वत्सनाभस्य धर्मैकायत्तचित्तता ॥ 3.1.25.२० ॥&lt;br&gt;&#xA;इति चिन्तयतस्तस्य मातिरेवमजायत ॥&lt;br&gt;&#xA;अहं वै माहिषं रूपं सुमहान्तं मनोहरम् ॥ २१ ॥&lt;br&gt;&#xA;वर्षधारानिपातानां सोढारं कठिनत्वचम् ॥&lt;br&gt;&#xA;स्वीकृत्य माहिषं रूपं स्थास्याम्युपरि योगिनः ॥ २२ ॥&lt;br&gt;&#xA;न हि बाधिष्यते वर्षं महावेगयुतं त्वपि ॥&lt;br&gt;&#xA;धर्म एवं विनिश्चित्य धाराः पृष्ठेन धारयन् ॥ २३ ॥&lt;br&gt;&#xA;वत्सनाभोपरि तदा गात्रमाच्छाद्य तस्थिवान् ॥&lt;br&gt;&#xA;ततः सप्तदिनान्ते तु तद्वै वर्षमुपारमत् ॥ २४ ॥&lt;br&gt;&#xA;ततो महिषरूपी स धर्मोऽतिकृपया युतः ॥&lt;br&gt;&#xA;तद्वै वल्मीकमुत्सृज्य नातिदूरे ह्यवर्त्तत ॥२५॥&lt;br&gt;&#xA;ततो निवृते वर्षे तु वत्सनाभो महामुनिः॥&lt;br&gt;&#xA;निवृत्तस्तपसस्तू र्णं दिशः सर्वा व्यलोकयन्॥२६॥&lt;br&gt;&#xA;स्थितोऽहं वृष्टिसम्पाते कुर्वन्नद्य महत्तपः॥&lt;br&gt;&#xA;पृथिवी सलिलाक्लिन्ना दृश्यते सर्वतोदिशम्॥२७॥&lt;br&gt;&#xA;शिखराणि गिरीणां च वना न्युपवनानि च ॥&lt;br&gt;&#xA;आश्रमाणि महर्षीणामाप्लुतानि जलैर्नवैः ॥ २८ ॥&lt;br&gt;&#xA;एवमादीनि सर्वाणि दृष्ट्वा प्रमुदितोऽभवत् ॥&lt;br&gt;&#xA;चिन्तयामास धर्मात्मा वत्सना भो महामुनिः ॥ २९ ॥&lt;br&gt;&#xA;अहमस्मिन्महावर्षे नूनं केनापि रक्षितः ॥&lt;br&gt;&#xA;वर्षत्यस्मिन्महावर्षे जीवितं त्वन्यथा कुतः ॥ 3.1.25.३० ॥&lt;br&gt;&#xA;विचिन्त्यैवं मुनिश्रेष्ठः सर्वत्र समलोकयत् ॥&lt;br&gt;&#xA;ततोऽपश्यन्महाकायमदूरादग्रतः स्थितम् ॥ ३१ ॥&lt;br&gt;&#xA;महिषं नीलवर्णं च वत्सनाभस्तपोधनः ॥&lt;br&gt;&#xA;महिषं तं समुद्दिश्य मनसा समचिन्तयत् ॥ ३२ ॥&lt;br&gt;&#xA;तिर्यग्योनिष्वपि कथं दृश्यते धर्मशीलता ॥&lt;br&gt;&#xA;यतो ह्यहं महावर्षान्महिषेणाभिरक्षितः ॥ ३३ ॥&lt;br&gt;&#xA;दीर्घमायुरमुष्यास्तु यन्मां रक्षितवानिह ॥&lt;br&gt;&#xA;इत्यादि स विचिन्त्यैवं तपसे पुनरुद्ययौ ॥ ३४ ॥&lt;br&gt;&#xA;तं पुनश्च तपस्यन्तं दृष्ट्वा महिषरूपधृक् ॥&lt;br&gt;&#xA;रोमाञ्चावृतसर्वाङ्गः प्रमोदमगमद्भृशम् ॥ ॥ ३५ ॥&lt;br&gt;&#xA;वत्सनाभस्य हि मुनेः पुनश्चैव तपस्यतः ॥&lt;br&gt;&#xA;मनः पूर्ववदेकाग्रं परब्रह्मणि नाभवत् ॥ ३६ ॥&lt;br&gt;&#xA;स विषण्णमना भूत्वा वत्सनाभो व्यचिन्तयत् ॥&lt;br&gt;&#xA;न भवेद्यदि नैर्मल्यं तदा स्याच्चञ्चलं मनः ॥ ३७ ॥&lt;br&gt;&#xA;मनश्च पापबाहुल्ये निर्मलं नैव जायते ॥&lt;br&gt;&#xA;पापलेशोपि मे नास्ति कथं लोला यते मनः ॥ ३८ ॥&lt;br&gt;&#xA;अचिन्तयद्दोषहेतुं वत्सनाभः पुनःपुनः ॥&lt;br&gt;&#xA;स विचिन्त्य विनिश्चित्य निनिन्दात्मानमञ्जसा ॥ ३९ ॥&lt;br&gt;&#xA;धिङ्मामद्य दुरात्मानमहो मूढोस्म्यहं भृशम् ॥&lt;br&gt;&#xA;कृतघ्नता महादोषो मामद्य समुपागतः ॥ 3.1.25.४० ॥&lt;br&gt;&#xA;यदीदृशान्महावर्षात्त्रातारं महिषोत्तमम् ॥&lt;br&gt;&#xA;तिष्ठाम्यपूजयन्नेव ततो मे भूत्कृतघ्नता ॥ ४१ ॥&lt;br&gt;&#xA;कृतघ्नता महान्दोषः कृतघ्ने नास्ति निष्कृतिः ॥&lt;br&gt;&#xA;कृतघ्नस्य न वै लोकाः कृतघ्नस्य न बान्धवाः ॥ ४२ ॥&lt;br&gt;&#xA;कृतघ्नतादोष वलान्मम चित्तं मलीमसम् ॥&lt;br&gt;&#xA;कृतघ्ना नरकं यान्ति ये च विश्वस्तघातिनः ॥ ४३ ॥&lt;br&gt;&#xA;निष्कृतिं नैव पश्यामि कृतघ्नानां कथञ्चन ॥&lt;br&gt;&#xA;ऋते प्राणपरित्यागाद्धर्मज्ञानां वचो यथा ॥ ४४ ॥&lt;br&gt;&#xA;पित्रोरभरणं कृत्वा ह्यदत्त्वा गुरुदक्षिणाम् ॥&lt;br&gt;&#xA;कृतघ्नतां च सम्प्राप्य मरणान्ता हि निष्कृतिः ॥ ४५ ॥&lt;br&gt;&#xA;तस्मात्प्राणान्परित्यज्य प्रायश्चित्तं चराम्यहम् ॥&lt;br&gt;&#xA;इति निश्चित्य मनसा वत्सनाभो महामुनिः ॥ ४६ ॥&lt;br&gt;&#xA;तृणीकृत्य निजान्प्राणान्निःसङ्गेनान्तरा त्मना ॥&lt;br&gt;&#xA;मेरोः शिखरमारूढः प्रायश्चित्तचिकीर्षया ॥ ४७ ॥&lt;br&gt;&#xA;सुमेरुशिखरात्तस्मादियेष पतितुं मुनिः ॥&lt;br&gt;&#xA;तस्मिन्पतितुमारब्धे मा त्वरिष्ठा इति ब्रुवन् ॥&lt;br&gt;&#xA;त्यक्तमाहिषरूपः सन्धर्म एव न्यवारयत् ॥ ४८ ॥&lt;br&gt;&#xA;॥ धर्म उवाच ॥ ॥&lt;br&gt;&#xA;वत्सनाभ महाप्राज्ञ जीवस्व बहुवत्सरान् ॥ ४९ ॥&lt;br&gt;&#xA;परितुष्टोऽस्मि भद्रं ते देहत्यागचिकीर्षया ॥&lt;br&gt;&#xA;न हि त्वद्धर्मकक्षायां लोके कश्चित्समोऽस्ति वै ॥ 3.1.25.५० ॥&lt;br&gt;&#xA;यद्यपि प्राणसन्त्यागः कृतघ्ने निष्कृतिर्भवेत् ॥&lt;br&gt;&#xA;तथापि धर्मशीलत्वात्तवान्यां निष्कृतिं वदे ॥ ५१ ॥&lt;br&gt;&#xA;शङ्खतीर्थाभिधं तीर्थमस्ति वै गन्धमादने ॥&lt;br&gt;&#xA;शान्त्यर्थमस्य पापस्य तत्र स्नाहि समाहितः ॥ ॥ ५२ ॥&lt;br&gt;&#xA;प्राप्स्यसे चित्तशुद्धिं त्वमतो विगतकल्मषः॥&lt;br&gt;&#xA;ततश्च लब्धविज्ञानः प्राप्स्यसे शाश्वतं पदम् ॥ ५३ ॥&lt;br&gt;&#xA;अहं धर्मोस्मि योगीन्द्र सत्यमेव ब्रवीमि ते ॥&lt;br&gt;&#xA;इति धर्मवचः श्रुत्वा वत्सनाभो महामुनिः ॥ ५४ ॥&lt;br&gt;&#xA;स्नातुकामः शङ्खतीर्थे गन्धमादनमन्वगात् ॥&lt;br&gt;&#xA;शङ्खतीर्थं च सम्प्राप्य तत्र सस्नौ महामुनिः ॥ ५५ ॥&lt;br&gt;&#xA;ततो विगतपापस्य मनो निर्मलतां गतम् ॥&lt;br&gt;&#xA;ततोऽचिरेण कालेन ब्रह्मभूयमगान्मुनिः ॥ ५६ ॥&lt;br&gt;&#xA;एवं वः कथितं विप्राः शङ्खतीर्थस्य वैभवम्॥&lt;br&gt;&#xA;यत्र हि स्नानमात्रेण कृतघ्नोऽपि विमुच्यते ॥ ५७ ॥&lt;br&gt;&#xA;मातृद्रोही पितृद्रोही गुरुद्रोही तथैव च ॥&lt;br&gt;&#xA;अन्ये कृतघ्ननिवहा मुच्यन्तेऽत्र निमज्जनात् ॥ ५८ ॥&lt;br&gt;&#xA;अतः कृतघ्नैर्मनुजैः सेवनीयमिदं सदा ॥&lt;br&gt;&#xA;अहो तीर्थस्य माहात्म्यं यत्कृतघ्नोपि मुच्यते ॥ ५९ ॥&lt;br&gt;&#xA;अकृत्वा भरणं पित्रोरदत्त्वा गुरुदक्षिणाम्॥&lt;br&gt;&#xA;कृतघ्नतां च सम्प्राप्य मरणान्ता हि निष्कृतिः ॥ 3.1.25.६० ॥&lt;br&gt;&#xA;इह तु स्नानमात्रेण कृतघ्नस्यापि निष्कृतिः ॥&lt;br&gt;&#xA;कृतघ्नतापि तत्तीर्थे स्नानमात्राद्विनश्यति ॥ ६१ ॥&lt;br&gt;&#xA;अन्येषां तुच्छपापानां सर्वेषां किमुताधुना ॥ ६२ ॥&lt;br&gt;&#xA;अध्यायमेनं पठेद्भक्तियुक्तः कृतघ्नोपि मर्त्याः स पापाद्विमुक्तः ॥&lt;br&gt;&#xA;विशुद्धान्तरात्मा गतः सत्यलोकं समं ब्रह्मणा मोक्षमप्याशु गच्छेत्॥ ६३ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये शङ्खतीर्थप्रशंसायां वत्सनाभकृतघ्नदोषशान्तिवर्णनन्नाम पञ्चविंशोऽध्यायः ॥ २५ ॥&lt;/p&gt;</description>
    </item>
    <item>
      <title>०२६ ज्ञानावाप्तिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/026_jnAnAvAptivarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/026_jnAnAvAptivarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;विधायाभिषवं मर्त्याः शङ्खतीर्थे द्विजोत्तमाः ॥&lt;br&gt;&#xA;यमुनां चैव गङ्गां च गयां चापि क्रमाद्व्रजेत् ॥ १ ॥&lt;br&gt;&#xA;यमुनाख्यं महातीर्थं गङ्गातीर्थमनुत्तमम् ॥&lt;br&gt;&#xA;गयातीर्थं च मर्त्यानां महापातकनाशनम् ॥ २ ॥&lt;br&gt;&#xA;एतत्तीर्थत्रयं पुण्यं सर्वलोकेषु विश्रुतम् ॥&lt;br&gt;&#xA;सर्वविघ्नप्रशमनं सर्वरोगनिबर्हणम् ॥ ३ ॥&lt;br&gt;&#xA;एतद्धि तीर्थत्रितयं सकलाज्ञाननाशनम् ॥&lt;br&gt;&#xA;अविद्यायां विनष्टायां तथा ज्ञानप्रदं नृणाम् ॥ ४ ॥&lt;br&gt;&#xA;जानश्रुतिर्महाराज एषु तीर्थेषु वै पुरा ॥&lt;br&gt;&#xA;स्नात्वा रैक्वाद्द्विजश्रेष्ठात्प्राप्तवाञ्ज्ञानमुत्तमम्॥ ५ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;सूत सर्वार्थतत्त्वज्ञ व्यासशिष्य महामते ॥&lt;br&gt;&#xA;यमुना चैव गङ्गा च गया चैवेति विश्रुतम् ॥ ६ ॥&lt;br&gt;&#xA;एतत्तीर्थत्रयं कस्मादागतं गन्धमादने ॥&lt;br&gt;&#xA;जानश्रुतेश्च राजर्षेः स्नानात्तीर्थत्रयेऽपि च ॥&lt;br&gt;&#xA;ज्ञानावाप्तिः कथं रैक्वादस्माकं सूत तद्वद ॥ ७ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;रैक्वनामा महर्षिस्तु पुरा वै गन्धमादने ॥ ८ ॥&lt;br&gt;&#xA;तपस्सुदुश्चरं कुर्वन्न्यवसत्तपसां निधिः ॥&lt;br&gt;&#xA;दीर्घकालं तपः कुर्वन्स वै रैक्वो महामुनिः ॥ ९ ॥&lt;br&gt;&#xA;तपोबलेन महता दीर्घमायुरवाप्तवान् ॥&lt;br&gt;&#xA;जन्मना पङ्गुरेवासीद्रैक्वनामा महामुनिः ॥ 3.1.26.१० ॥&lt;br&gt;&#xA;पङ्गुत्वादसमर्थोऽभूद्गन्तुं तीर्थान्यसौ मुनिः ॥&lt;br&gt;&#xA;सन्ति यानि तु तीर्थानि गन्धमादनपर्वते ॥ ११ ॥&lt;br&gt;&#xA;तानि गच्छति सामीप्याच्छकटेनैव सञ्चरन् ॥&lt;br&gt;&#xA;स यद्रैक्वो मुनिवरो युग्वेन सह वर्तते ॥ १२ ॥&lt;br&gt;&#xA;तपस्वी वैदिकैर्लोके सयुग्वैत्यभिधीयते ॥&lt;br&gt;&#xA;युग्वेति शकटं प्रोक्तं स तेन सह वर्तते ॥ १३ ॥&lt;br&gt;&#xA;स खल्वेवं मुनिश्रेष्ठः सयुग्वानाम वै मुनिः ॥&lt;br&gt;&#xA;पूर्णज्ञानस्तपस्तेपे गन्धमादनपर्वते ॥१४॥&lt;br&gt;&#xA;ग्रीष्मे पञ्चाग्निमध्यस्थः सोऽतप्यत महत्तपः ॥&lt;br&gt;&#xA;वर्षायां कण्ठदघ्नेषु जलेषु समवर्तत ॥ १५ ॥&lt;br&gt;&#xA;तपसा शोषिते गात्रे पामा तस्य व्यजायत ॥&lt;br&gt;&#xA;कण्डूयत स पामानं दिवारात्रं मुनीश्वरः ॥ १६॥&lt;br&gt;&#xA;कण्डूयमान एवायं पामानं न तपोऽत्यजत् ॥&lt;br&gt;&#xA;अजायत मनस्त्वेवं तस्य सयुग्वनो मुनेः ॥ १७ ॥&lt;br&gt;&#xA;यमुनायां च गङ्गायां गयायां चाधुनैव हि ॥&lt;br&gt;&#xA;अस्मिंस्तीर्थे त्रये पुण्ये स्नातव्यं हि मया त्विति ॥ १८ ॥&lt;br&gt;&#xA;एवं विचिन्त्य स मुनिरन्यां चिन्तामथाकरोत् ॥&lt;br&gt;&#xA;अहं हि जन्मना पङ्गुरतः स्नानं हि दुर्लभम् ॥ १९ ॥&lt;br&gt;&#xA;अतिदूरं मया गन्तुं शकटेन न शक्यते ॥&lt;br&gt;&#xA;किं करोम्यधुनेत्येवं स वितर्क्य महामतिः ॥ 3.1.26.२० ॥&lt;br&gt;&#xA;तीर्थत्रयेषु स्नानार्थं कर्तव्यं निश्चिकाय वै ॥&lt;br&gt;&#xA;अप्रसह्यमनाधृष्यं विद्यते मे तपोबलम् ॥ २१ ॥&lt;br&gt;&#xA;तेनैवावाहयिष्यामि तद्धि तीर्थत्रयं त्विह ॥&lt;br&gt;&#xA;इति निश्चित्य मनसा प्राङ्मुखो नियतेन्द्रियः ॥ २२ ॥&lt;br&gt;&#xA;त्रिराचम्य च सयुग्वान्दध्यौ क्षणमतन्द्रितः ॥&lt;br&gt;&#xA;तस्य मन्त्रप्रभावेन यमुना सा महानदी ॥ २३ ॥&lt;br&gt;&#xA;गङ्गा च जह्नुतनया गया सा पापनाशिनी ॥&lt;br&gt;&#xA;भूमिं निर्भिद्य तिस्रोपि पातालात्सहसोत्थिताः ॥ २४ ॥&lt;br&gt;&#xA;मानुषं रूपमास्थाय सयुग्वानमुपेत्य च ॥&lt;br&gt;&#xA;ऊचुः परमसंहृष्टा हर्षयन्त्यश्च तं मुनिम् ॥ २५ ॥&lt;br&gt;&#xA;सयुग्वन्रैक्व भद्रं ते ध्यानादस्मादुपारम ॥&lt;br&gt;&#xA;त्वन्मत्रेण समाकृष्टा वयमत्र समागताः ॥ २६ ॥&lt;br&gt;&#xA;कि कर्तव्यं तवास्माभिस्तद्वदस्व मुनीश्वर ॥&lt;br&gt;&#xA;इति तासां वचः श्रुत्वा सयुग्वान्हि महामुनिः ॥ २७ ॥&lt;br&gt;&#xA;ध्यानादुपारमत्तूर्णं ताश्चापश्यत्पुरः स्थिताः ॥&lt;br&gt;&#xA;स ताः सम्पूज्य विधिवद्रैक्वो वाचमभाषत ॥ २८ ॥&lt;br&gt;&#xA;यमुने देवि हे गङ्गे हे गये पापनाशिनि ॥&lt;br&gt;&#xA;सन्निधानं कुरुध्वं मे गन्धमादनपर्वते ॥ २९ ॥&lt;br&gt;&#xA;यत्र भूमिं विनिर्भिद्य भवत्य इह निर्गताः ॥&lt;br&gt;&#xA;तानि पुण्यानि तीर्थानि भवेयुर्वोऽभिधानतः ॥ 3.1.26.३० ॥&lt;br&gt;&#xA;सहसान्तरधीयन्त तथास्त्वित्येव तत्र ताः ॥&lt;br&gt;&#xA;तदाप्रभृति तीर्थानि तानि त्रीण्यपि भूतले ॥ ३१ ॥&lt;br&gt;&#xA;तेनतेनाभिधानेन गीयन्ते सर्वदा जनैः ॥&lt;br&gt;&#xA;यत्र भूमिं विनिर्भिद्य यमुना निर्गता तदा ॥ ३२ ॥&lt;br&gt;&#xA;यमुनातीर्थमिति वै तज्जनैरभिधीयते ॥&lt;br&gt;&#xA;यतो वै पृथिवीरन्ध्राज्जाह्नवी सहसोत्थिता ॥ ३३ ॥&lt;br&gt;&#xA;गङ्गातीर्थमिति ख्यातं तल्लोके पापनाशनम् ॥&lt;br&gt;&#xA;गया हि मानुषं रूपं यत आस्थाय निर्ययौ ॥ ३४ ॥&lt;br&gt;&#xA;तदेव भूमिविवरं गयातीर्थं प्रचक्षते ॥&lt;br&gt;&#xA;एवमेतन्महापुण्यं तीर्थत्रयमनुत्तमम् ॥ ३५ ॥&lt;br&gt;&#xA;रैक्वमन्त्रप्रभावेण पृथिव्याः सहसोत्थितम् ॥&lt;br&gt;&#xA;अत्र तीर्थत्रये स्नानं ये कुर्वन्ति नरोत्तमाः ॥ ३६ ॥&lt;br&gt;&#xA;तेषामज्ञाननाशः स्याज्ज्ञानमप्युदयं लभेत् ॥&lt;br&gt;&#xA;स्वमन्त्रेण समाकृष्टे तत्र तीर्थत्रये मुनिः ॥ ३७ ॥&lt;br&gt;&#xA;स्नानं समाचरन्नित्यं स कालानत्यवाहयत् ॥&lt;br&gt;&#xA;एतस्मिन्नेव काले तु राजा जानश्रुतिर्महान् ॥ ३८ ॥&lt;br&gt;&#xA;पुत्रसञ्ज्ञस्य राजर्षेः पौत्रो धर्मैकतत्परः ॥&lt;br&gt;&#xA;देयमन्नादि स तदा ह्यर्थिभ्यः श्रद्धयैव यत् ॥ ३९ ॥&lt;br&gt;&#xA;तस्मादेनं नजालोके श्रद्धादेयं प्रचक्षते ॥&lt;br&gt;&#xA;यतो बहुतरं वाक्यमन्नाद्यस्य महीपतेः ॥3.1.26.४० ॥&lt;br&gt;&#xA;अर्थिनां क्षुधितानां तु तृप्त्यर्थं वर्तते गृहे ॥&lt;br&gt;&#xA;अतोयमर्थिभिः सर्वैर्बहुवाक्य इतीर्यते ॥४१॥&lt;br&gt;&#xA;स वै पौत्रायणो राजा जानश्रुतसुतो बली ॥&lt;br&gt;&#xA;प्रियातिथिर्बभूवासौ बहुदायी तथाऽभवत् ॥ ४२ ॥&lt;br&gt;&#xA;नगरेषु च राष्ट्रेषु ग्रामेषु च वनेषु च ॥&lt;br&gt;&#xA;चतुष्पथेषु सर्वेषु महामार्गेषु सर्वशः ॥ ४३ ॥&lt;br&gt;&#xA;बह्वन्नपान संयुक्तं सूपशाकादिसंयुतम् ॥&lt;br&gt;&#xA;आतिथ्यं कल्पयामास तृप्तयेऽर्थिजनस्य वै ॥४४॥&lt;br&gt;&#xA;अन्नपानादिकं सर्वमुपयुड्ध्वमिहार्थिनः ॥&lt;br&gt;&#xA;इत्यसौ घोषयामास तत्र तत्र जनास्पदे ॥४५॥&lt;br&gt;&#xA;तस्य प्रियातिथेरेव नृपस्य बहुदायिनः ॥&lt;br&gt;&#xA;अर्थिभ्यो दानशौण्डस्य गुणाः सर्वत्र विश्रुताः ॥४६॥&lt;br&gt;&#xA;अथ पौत्रायणस्यास्य गुण ग्रामेण वर्ततः ॥&lt;br&gt;&#xA;देवर्षयो महाभागास्तस्यानुग्रहकाङ्क्षिणः ॥ ४७ ॥&lt;br&gt;&#xA;हंसरूपं समास्थाय निदाघसमये निशि ॥&lt;br&gt;&#xA;रमणीयां विधायाशु श्रेणीमाकाशमागतः ॥ ४९ ॥&lt;br&gt;&#xA;सौधवातायनस्थस्य तस्योपरि महीपतेः ॥&lt;br&gt;&#xA;उड्डीयोड्डीय वेगेन तरसा जग्मुरुच्चकैः ॥ ४९ ॥&lt;br&gt;&#xA;तरसा पततां तेषां हंसानां पृष्ठतो व्रजन् ॥&lt;br&gt;&#xA;एको हंसस्तु सम्बोध्य हंसमग्रेसरं तदा ॥ 3.1.26.५० ॥&lt;br&gt;&#xA;सोपहासमिदं वाक्यं प्राह शृण्वति राजनि ॥&lt;br&gt;&#xA;भोभो भल्लाक्ष भल्लाक्ष पुरो गच्छन्मरालक ॥ ५१ ॥&lt;br&gt;&#xA;सौधमध्ये पुरस्ताद्वै जानश्रुतसुतो नृपः ॥&lt;br&gt;&#xA;वर्तते पूजनीयोऽयं न पश्यसि किमन्धवत् ॥ ५२ ॥&lt;br&gt;&#xA;यस्य तेजो दुराधर्षमाब्रह्म भवनादिदम् ॥&lt;br&gt;&#xA;अनन्तादित्यसङ्काशं ज्वलते पुरतो भृशम् ॥ ५३ ॥&lt;br&gt;&#xA;तमतिक्रम्य राजर्षिं मा गास्त्वमुपरि द्रुतम् ॥&lt;br&gt;&#xA;यदि गच्छसि तत्तेजस्साम्प्रतं त्वां प्रधक्ष्यति ॥ ५४ ॥&lt;br&gt;&#xA;इत्युक्तवन्तं तं हंसमग्रतः प्रत्यभाषत ॥&lt;br&gt;&#xA;अहो भवानभिज्ञोऽसि श्लाघनीयोऽसि सूरिभिः ॥ ५५ ॥&lt;br&gt;&#xA;अश्लाघनीयं कितवं यत्त्वमेनं प्रशंससे ॥&lt;br&gt;&#xA;प्रशंससे किमर्थं त्वमल्पं सन्तमिमं जनम् ॥ ५६ ॥&lt;br&gt;&#xA;भस्रावत्पशुवच्चैव केवलं श्वासधारिणम् ॥&lt;br&gt;&#xA;न ह्ययं वेत्ति धर्माणां रहस्यं पृथिवी पतिः ॥ ५७ ॥&lt;br&gt;&#xA;तत्त्वज्ञानी यथा रैक्वः सयुग्वान्ब्राह्मणोत्तमः ॥&lt;br&gt;&#xA;रैक्वस्य हि महज्ज्योतीरहस्यं दैवतैरपि ॥ ५८ ॥&lt;br&gt;&#xA;न ह्यस्य प्राणमात्रस्य तेजस्तादृशमस्ति वै ॥&lt;br&gt;&#xA;रैक्वस्य पुण्यराशीनामियत्ता नैव विद्यते ॥ ५९ ॥&lt;br&gt;&#xA;गण्यते पांसवो भूमेर्गण्यन्ते दिवि तारकाः ॥&lt;br&gt;&#xA;रैक्वपुण्यमहामेरुसमूहो नैव गण्यते ॥ ॥ 3.1.26.६० ॥&lt;br&gt;&#xA;किं च तिष्ठन्त्विमे धर्मा नश्वरास्तस्य वै मुनेः ॥&lt;br&gt;&#xA;ब्रह्मज्ञानमबाध्यं यत्तेन स श्लाघ्यते मुनिः ॥ ६१ ॥&lt;br&gt;&#xA;जानश्रुतेस्तु तादृक्षो धर्म एव न विद्यते ॥&lt;br&gt;&#xA;दुर्लभं यत्तु योगीन्द्रैः कुतस्तज्ज्ञानवैभवम् ॥ ०६२ ॥&lt;br&gt;&#xA;परित्यज्य दुरात्मानं तद्वराकमिमं जनम् ॥&lt;br&gt;&#xA;स एव रैक्वः सयुग्वाञ्छ्लाघ्यतां भवता मुनिः ॥ ६३ ॥&lt;br&gt;&#xA;जन्मना पङ्गुरपि यः स्वस्य स्नानचिकीर्षया ॥&lt;br&gt;&#xA;गङ्गां च यमुनां चापि गयामपि मुनीश्वरः ॥ ६४ ॥&lt;br&gt;&#xA;आह्वयामास मन्त्रेण निजाश्रमसमीपतः ॥&lt;br&gt;&#xA;तस्य ब्रह्मविदो रैक्वमहर्षेर्धर्मसञ्चये ॥ ६५ ॥&lt;br&gt;&#xA;अन्तर्भवन्ति धर्मौघास्त्रैलोक्योदरवर्तिनाम् ॥&lt;br&gt;&#xA;रैक्वस्य धर्मकक्षा तु न हि त्रैलोक्यवर्तिनाम् ॥ ६६ ॥&lt;br&gt;&#xA;प्राणिनां धर्मकक्षायामन्तर्भवति कर्हिचित ॥&lt;br&gt;&#xA;एवमग्रेसरे हंसे कथित्वोपरते सति ॥ ६७ ॥&lt;br&gt;&#xA;हंसरूपा मुनीन्द्रास्ते ब्रह्मलोकं ययुः पुनः ॥&lt;br&gt;&#xA;अथ पौत्रायणो राजा जानश्रुतिररिन्दमः ॥ ६८ ॥&lt;br&gt;&#xA;रैक्वं चोत्कर्षकाष्ठायां निशम्य परमावधिम् ॥&lt;br&gt;&#xA;विषण्णोऽभवदत्यर्थं वराकोऽक्षजितो यथा ॥ ६९ ॥&lt;br&gt;&#xA;चिन्तयामास स नृपः पौनःपुन्येन निःश्वसन् ॥&lt;br&gt;&#xA;हम्स उत्कर्षयन्रैक्वं निकृष्टं मामिहाब्रवीत् ॥ 3.1.26.७० ॥&lt;br&gt;&#xA;अहो रैक्वस्य माहात्म्यं यं प्रशंसन्ति पक्षिणः ॥&lt;br&gt;&#xA;तत्परित्यज्य संसारं सर्वं राज्यमिहाधुना ॥ ७१ ॥&lt;br&gt;&#xA;सयुग्वानं महात्मानं तमेव शरणं व्रजे ॥&lt;br&gt;&#xA;कृपानिधिः स वै रैक्वः शरणं मामु पागतम् ॥ ७२ ॥&lt;br&gt;&#xA;प्रतिगृह्यात्मविज्ञानं मह्यं समुपदेक्ष्यति ॥&lt;br&gt;&#xA;इत्यसौ चिन्तयन्नेव कथङ्कथमपि द्विजाः ॥ ७३ ॥&lt;br&gt;&#xA;जाग्रन्नेवायमुद्वेलां रात्रिं तामत्यवाह यत् ॥&lt;br&gt;&#xA;निशावसाने सम्प्राप्ते बन्दिवृन्दप्रवर्तितम् ॥ ७४ ॥&lt;br&gt;&#xA;अशृणोन्मङ्गलरवं तूर्यघोषसमन्वितम् ॥&lt;br&gt;&#xA;तदाकर्ण्य महाराजस्तदा तल्पस्थ एव सन् ॥ ७५ ॥&lt;br&gt;&#xA;सारथिं शीघ्रमाहूय बभाषे सादरं वचः ॥&lt;br&gt;&#xA;सारथे सत्वरं गत्वा रथमारुह्य वेगवत् ॥ ७६ ॥&lt;br&gt;&#xA;आश्रमेषु महर्षीणां पुण्येषु विपिनेषु च ॥&lt;br&gt;&#xA;विविक्तेषु प्रदेशेषु सतामावासभूमिषु ॥ ७७ ॥&lt;br&gt;&#xA;तीर्थानां च नदीनां च कूलेषु पुलिनेषु च ॥&lt;br&gt;&#xA;अन्येषु च प्रदेशेषु यत्र सन्ति मुनीश्वराः ॥ ॥ ७८ ॥&lt;br&gt;&#xA;तेषु सर्वेषु योगीन्द्रं पङ्गुं शकटसंस्थितम् ॥&lt;br&gt;&#xA;रैक्वाभिधानं सर्वेषां धर्माणामेकसंश्रयम् ॥ ७९ ॥&lt;br&gt;&#xA;ब्रह्मज्ञानैकनिलयं सयुग्वानं गवेषय ॥&lt;br&gt;&#xA;अन्विष्य तूर्णं मत्प्रीत्यै पुनरागच्छ सारथे ॥ 3.1.26.८० ॥&lt;br&gt;&#xA;स तथेति विनिर्गत्य वेगवद्रथसंस्थितः ॥&lt;br&gt;&#xA;सर्वत्रान्वेषयामास रैक्वं ब्रह्मविदं मुनिम् ॥ ८१ ॥&lt;br&gt;&#xA;गुहासु पर्वतानां च मुनीनामाश्रमेषु च ॥&lt;br&gt;&#xA;सञ्चचार महीं कृत्स्नां तत्र तत्र गवेषयन् ॥ ८२ ॥&lt;br&gt;&#xA;अन्विष्य विविधान्देशान्सारथिस्त्वरया सह ॥&lt;br&gt;&#xA;क्रमान्महर्षिसम्बाधं गन्धमादनमन्वगात् ॥ ८३ ॥&lt;br&gt;&#xA;मार्गमाणः स तत्रापि तं ददर्श मुनीश्वरम् ॥&lt;br&gt;&#xA;कण्डूयमानं पामानं शकटीयस्थलस्थि तम् ॥ ८४ ॥&lt;br&gt;&#xA;अद्वैतनिष्कलं ब्रह्म चिन्तयन्तं निरन्तरम् ॥&lt;br&gt;&#xA;तं दृष्ट्वा सारथिस्तत्र सयुग्वानं महामुनिम् ॥ ८५ ॥&lt;br&gt;&#xA;रैक्वोऽयमिति सञ्चिन्त्य तमासाद्य प्रणम्य च ॥&lt;br&gt;&#xA;विनयान्मुनिमप्राक्षीदुपविश्य तदन्तिके ॥ ८६ ॥&lt;br&gt;&#xA;सयुग्वान्रैक्वनामा च ब्रह्मन्किं वै भवानिति ॥&lt;br&gt;&#xA;तस्य वाक्यं समाकर्ण्य स मुनिः प्रत्यभाषत ॥ ८७ ॥&lt;br&gt;&#xA;अहमेव सयुग्वान्वै रैक्वनामेति वै तदा ॥&lt;br&gt;&#xA;इत्याकर्ण्य मुने र्वाक्यमिङ्गितैर्बहुभिस्तथा ॥ ८८ ॥&lt;br&gt;&#xA;कुटुम्बभरणार्थाय धनेच्छामवगम्य च ॥&lt;br&gt;&#xA;सर्वं न्यवेदयद्राज्ञे निवृत्तो गन्धमादनात् ॥ ८९ ॥&lt;br&gt;&#xA;जानश्रुतिर्निशम्याथ सारथेर्वाक्यमादरात् ॥&lt;br&gt;&#xA;षट्शतानि गवां चापि निष्कभारं धनस्य च ॥ 3.1.26.९० ॥&lt;br&gt;&#xA;रथं चाश्वतरीयुक्तं समादाय त्वरान्वितः ॥&lt;br&gt;&#xA;पौत्रायणः स राजर्षिस्तं रैक्वं प्रतिचक्रमे ॥ ९१ ॥&lt;br&gt;&#xA;गत्वा च वचनं प्राह तं रैक्वं स महीपतिः ॥&lt;br&gt;&#xA;भगवन्रैक्व सयुग्वन्मद्दत्तं प्रतिगृह्यताम् ॥ ९२ ॥&lt;br&gt;&#xA;षट्शतानि गवां चापि निष्कभारं धनस्य च ॥&lt;br&gt;&#xA;रथं चाश्वतरीयुक्तं प्रतिगृह्णीष्व मामकम् ॥ ९३ ॥&lt;br&gt;&#xA;गृहीत्वा सवमेतत्तु भो ब्रह्मन्ननुशाधि माम् ॥&lt;br&gt;&#xA;अद्वैतब्रह्मविज्ञानं मह्यं समुपदिश्यताम् ॥ ९४ ॥&lt;br&gt;&#xA;इति तस्य वचः श्रुत्वा सस्पृहं च संसभ्रम् ॥&lt;br&gt;&#xA;रैक्वः प्रत्याह सयुग्वाञ्जानश्रुतिमरिन्दमम् ॥ ॥ ९५ ॥&lt;br&gt;&#xA;॥ रैक्व उवाच ॥ ॥&lt;br&gt;&#xA;एता गावस्तवैवास्तु निष्कभारस्तथा रथः ॥&lt;br&gt;&#xA;किमल्पेन ममानेन बहुकल्पेषु जीवतः ॥ ९६ ॥&lt;br&gt;&#xA;न मे कुटुम्ब निर्वाहे पर्याप्तमिदमञ्जसा ॥&lt;br&gt;&#xA;एवं शतगुणं चापि यदि दत्तं त्वया मम ॥ ९७ ॥&lt;br&gt;&#xA;नालं तदपि राजेन्द्र कुटुम्बभरणाय वै ॥&lt;br&gt;&#xA;इति रैक्ववचः श्रुत्वा जानश्रुतिरभाषत ॥ ९८ ॥&lt;br&gt;&#xA;॥ जानश्रुतिरुवाच ॥ ॥&lt;br&gt;&#xA;त्वयोपदिश्यमानस्य ब्रह्मज्ञानस्य वै मुने ॥&lt;br&gt;&#xA;न हि मूल्यमिदं ब्रह्मन्गोधनं रथ एव च ॥ ॥ ९९ ॥&lt;br&gt;&#xA;प्रतिगृह्णीष्व वा मा वा ममैतत्तु गवादिकम् ॥&lt;br&gt;&#xA;निष्कलाद्वैतविज्ञानं ब्रह्मन्नुपदिशस्व मे ॥&lt;br&gt;&#xA;तदाकर्ण्य वचस्तस्य सयुग्वान्वाक्य मब्रवीत् ॥ 3.1.26.१०० ॥&lt;br&gt;&#xA;॥ रैक्व उवाच ॥ ॥&lt;br&gt;&#xA;निर्वेदो यस्य संसारे तथा वै पुण्यपापयोः ॥ १०१ ॥&lt;br&gt;&#xA;प्रारब्धयोर्विनाशश्च स वै ज्ञानोपदेशभाक् ॥&lt;br&gt;&#xA;तव यद्यपि संसारे निर्वेदः समजायत ॥ २ ॥&lt;br&gt;&#xA;तथापि पुण्यपापानां न हि नाशो व्याजयत ॥&lt;br&gt;&#xA;पुण्यपापौघसङ्घाश्च पुनर्जन्मनि हेतवः ॥ ३ ॥&lt;br&gt;&#xA;न हि भोगं विना तेषां नाशो भवति भूपते ॥&lt;br&gt;&#xA;तन्नाशोपायमद्याहं तथापि प्रब्रवीमि ते ॥ ४ ॥&lt;br&gt;&#xA;यतो मां शरणं प्राप्तस्तच्छृणुष्व समाहितः ॥&lt;br&gt;&#xA;अत्र तीर्थत्रयं पुण्यं वर्ततेऽभीष्टदायकम् ॥ ५ ॥&lt;br&gt;&#xA;मुमुक्षूणां हि सर्वेषां सर्वप्रारब्धनाशनम् ॥&lt;br&gt;&#xA;एतद्धि यमुनातीर्थं गङ्गातीर्थं तथैव च ॥ ६ ॥&lt;br&gt;&#xA;गयातीर्थमिदं चापि तदेषु स्नाहि मा चिरम् ॥&lt;br&gt;&#xA;सर्वप्रारब्धनाशः स्यात्तदा नैवात्र संशयः ॥ ७ ॥&lt;br&gt;&#xA;ततस्ते शुद्धचित्तस्य ज्ञानं चैव दिशाम्यहम् ॥&lt;br&gt;&#xA;इत्युक्ते रैक्वमुनिना हर्षसम्फुल्ललोचनः ॥ ८ ॥&lt;br&gt;&#xA;ससम्भ्रममुपागम्य सस्नौ तीर्थत्रयेऽपि सः ॥&lt;br&gt;&#xA;तत्तीर्थस्नानमात्रेण शुद्धचित्तोऽभवन्नृपः ॥ ९ ॥&lt;br&gt;&#xA;उपातिष्ठत राजासौ सयुग्वानं गुरुं पुनः ॥&lt;br&gt;&#xA;सयुग्वा स च रैक्वोऽपि मुनीन्द्रैरपि दुर्लभम् ॥ 3.1.26.११० ॥&lt;br&gt;&#xA;तज्जानश्रुतये ज्ञानं कृपया समुपादिशत् ॥&lt;br&gt;&#xA;तेनोपदिष्टमात्रे तु विज्ञाने ब्रह्मरूपिणि ॥ ११ ॥&lt;br&gt;&#xA;अबाधितानुभववानभवद्राजसत्तमः ॥&lt;br&gt;&#xA;ब्रह्मरूपं गतस्यास्य प्रसादाद्रैक्वयोगिनः ॥ १२ ॥&lt;br&gt;&#xA;घटकुड्यकुसूलात्मा न प्रपञ्चस्समस्फुरत् ॥&lt;br&gt;&#xA;निर्भिद्य सहसा मायामभूद्ब्रह्मैव केवलम् ॥ १३ ॥&lt;br&gt;&#xA;इत्थं तीर्थत्रये स्नानाज्जानश्रुतिरहो नृपः ॥&lt;br&gt;&#xA;दुर्लभं योगिवृन्दैश्च ब्रह्मभूयत्वमाप्तवान् ॥ १४ ॥&lt;br&gt;&#xA;एवं वः कथितं विप्रास्तत्तीर्थत्रयवैभवम् ॥&lt;br&gt;&#xA;यस्त्विमं पठतेऽध्यायं तीर्थत्रितयवैभवम् ॥ १५ ॥&lt;br&gt;&#xA;निर्भिद्याज्ञानतिमिरं ब्रह्मभूयाय कल्पते ॥ ११६ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये यमुनागङ्गागयातीर्थप्रशंसायां जानश्रुति ज्ञानावाप्तिवर्णनन्नाम षड्विंशोऽध्यायः ॥ २६ ॥ ॥ ॥&lt;/p&gt;</description>
    </item>
    <item>
      <title>०२७ मातुलवधदोषशान्तिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/027_mAtulavadhadoShashAntivarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/027_mAtulavadhadoShashAntivarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;यमुनायां च गङ्गायां गयायां च नरो मुदा ॥&lt;br&gt;&#xA;स्नानं विधाय विधिवत्कोटितीर्थं ततो व्रजेत् ॥ १ ॥&lt;br&gt;&#xA;कोटितीर्थं महापुण्यं सर्वलोकेषु विश्रुतम् ॥&lt;br&gt;&#xA;सर्वसम्पत्करं शुद्धं सर्वपापप्रणाशनम् ॥ २ ॥&lt;br&gt;&#xA;दुःस्वप्ननाशनं ह्येतन्महापातकनाशनम् ॥&lt;br&gt;&#xA;महाविघ्नप्रशमनं महाशान्तिकरं नृणाम् ॥ ३ ॥&lt;br&gt;&#xA;स्मृतिमात्रेण यत्पुंसां सर्वपापनिषूदनम् ॥&lt;br&gt;&#xA;लीलया धनुषः कोट्या स्वयं रामेण निर्मितम् ॥ ४ ॥&lt;br&gt;&#xA;पुरा दाशरथी रामो निहत्य युधि रावणम् ॥&lt;br&gt;&#xA;ब्रह्महत्याविमोक्षाय गन्धमादनपर्वते ॥ ५ ॥&lt;br&gt;&#xA;प्रातिष्ठिपल्लिङ्गमेकं लोकानुग्रहकाम्यया ॥&lt;br&gt;&#xA;लिङ्गस्यास्याभिषेकाय शुद्धं वारि गवेषयन् ॥ ६ ॥&lt;br&gt;&#xA;नाविन्दत जलं तत्र पार्श्वे दशरथात्मजः ॥&lt;br&gt;&#xA;लिङ्गाभिषेकयोग्यं च जलं किमिति चिन्तयन् ॥ ७ ॥&lt;br&gt;&#xA;नवेन वारिणा लिङ्गं स्नापनीयं मयेति सः ॥&lt;br&gt;&#xA;निश्चित्य मनसा तत्र धनुष्कोट्या रघूद्वहः ॥ ८ ॥&lt;br&gt;&#xA;बिभेद धरणीं शीघ्रं मनसा जाह्नवीं स्मरन् ॥&lt;br&gt;&#xA;रामकार्मुककोटिः सा तदा प्राप रसातलम् ॥ ९ ॥&lt;br&gt;&#xA;तत उद्धारयामास तद्धनुर्धन्विनां वरः ॥&lt;br&gt;&#xA;धनुष्युद्ध्रियमाणे तु राघवेण महीतलात् ॥ 3.1.27.१० ॥&lt;br&gt;&#xA;काकुत्स्थेन स्मृता गङ्गा निर्ययौ विवरात्ततः ॥&lt;br&gt;&#xA;वारिणा तेन तल्लिङ्गमभ्यषिञ्चद्रघूद्वहः ॥ ११ ॥&lt;br&gt;&#xA;रामकार्मु ककोट्यैव यतस्तन्निर्मितं पुरा ॥&lt;br&gt;&#xA;अतः कोटिरिति ख्यातं तत्तीर्थं भुवनत्रये ॥ १२ ॥&lt;br&gt;&#xA;यानि यानीह तीर्थानि सन्ति वै गन्धमादने ॥&lt;br&gt;&#xA;प्रथमं तेषु तीर्थेषु स्नात्वा विगतकल्मषः ॥ १३ ॥&lt;br&gt;&#xA;शेषपापविमोक्षाय स्नायात्कोटौ नरस्ततः ॥&lt;br&gt;&#xA;तीर्थान्तरेषु स्नानेन यः पापौघो न नश्यति ॥ १४ ॥&lt;br&gt;&#xA;अनेकजन्मकोटीभिरर्जितो ह्यस्थिसंस्थितः ॥&lt;br&gt;&#xA;विनश्यति स सर्वोऽपि कोटिस्नानान्न संशयः ॥ १५ ॥&lt;br&gt;&#xA;यदि हि प्रथमं स्नायादत्र कोटौ नरो द्विजाः ॥&lt;br&gt;&#xA;तस्य मुक्तस्य तीर्थानि व्यर्थान्येवापराणि हि ॥ १६ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;सूत सर्वार्थतत्त्वज्ञ व्यासशिष्य मुनीश्वर ॥&lt;br&gt;&#xA;अस्माकं संशयं कञ्चिच्छिन्धि पौराणिकोत्तम ॥ १७ ॥&lt;br&gt;&#xA;कोटौ स्नातस्य मर्त्यस्य यदि तीर्थान्तरं वृथा ॥&lt;br&gt;&#xA;किमर्थं धर्मतीर्थादि तीर्थेषु स्नान्ति मानवाः ॥१८॥&lt;br&gt;&#xA;तीर्थानि तानि सर्वाणि समतिक्रम्य मानवाः॥&lt;br&gt;&#xA;अत्रैव कोटौ किं स्नानं न कुर्वन्ति हि तद्वद ॥ १९ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;अहो रहस्यं युष्माभिः पृष्टमेतन्मुनीश्वराः ॥&lt;br&gt;&#xA;नारदाय पुरा शम्भुः पृच्छते यत्किलाब्रवीत् ॥ 3.1.27.२० ॥&lt;br&gt;&#xA;तद्ब्रवीमि मुनिश्रेष्ठाः शृणुध्वं श्रद्धया सह ॥&lt;br&gt;&#xA;गच्छन्यदृच्छया वापि तीर्थयात्रापरोऽपि वा ॥ २१ ॥&lt;br&gt;&#xA;मार्गमध्ये द्विजश्रेष्ठास्तीर्थं देवालयं तथा ॥&lt;br&gt;&#xA;दृष्ट्वा श्रुत्वापि वा मोहान्न सेवेत नराधमः ॥ २२ ॥&lt;br&gt;&#xA;निष्कृतिस्तस्य नास्तीति प्राब्रुवन्परमर्षयः ॥&lt;br&gt;&#xA;सेतुं गच्छंस्ततोऽन्येषु न स्नायाद्यदि मानवः ॥ २३ ॥&lt;br&gt;&#xA;तीर्थातिक्रमदोषैः स बहिष्कार्योऽत्यवद्द्विजैः ॥&lt;br&gt;&#xA;अतः स्नातव्यमेवैषु चक्रतीर्थादिषु द्विजाः ॥ २४ ॥&lt;br&gt;&#xA;स्नात्वा चैतेषु तीर्थेषु शेषपापविमुक्तये ॥&lt;br&gt;&#xA;प्रयतैर्मनुजैरत्र स्नातव्यं कोटितीर्थके ॥ २५ ॥&lt;br&gt;&#xA;कोटौ चाभि षवं कृत्वा न तिष्ठेद्गन्धमादने ॥&lt;br&gt;&#xA;निवर्तेत्तत्क्षणादेव निष्पापो गन्धमादनात् ॥ २६ ॥&lt;br&gt;&#xA;रामोऽपि हि पुरा कोटितीर्थसम्भूतवारिणा ॥&lt;br&gt;&#xA;रामनाथेऽभिषिक्ते तु स्वयं स्नात्वा च तत्र वै ॥ २७ ॥&lt;br&gt;&#xA;ब्रह्महत्याविमुक्तः संस्तत्क्षणादेव सानुजः ॥&lt;br&gt;&#xA;आरूढपुष्पकोऽयोध्यां प्रययौ कपिभिर्वृतः ॥ २८ ॥&lt;br&gt;&#xA;अतः कोटौ नरः स्नात्वा पापशेषविमोचितः ॥&lt;br&gt;&#xA;निवर्तेत्तत्क्षणादेव रामो दाशरथिर्यथा ॥ २९ ॥&lt;br&gt;&#xA;एतद्धि तीर्थप्रवरं सर्वलोकेषु विश्रुतम् ॥&lt;br&gt;&#xA;रामनाथाभिषेकाय निर्मितं राघवेण यत् ॥ 3.1.27.३० ॥&lt;br&gt;&#xA;स्वयं भगवती यत्र सन्निधत्ते च जाह्नवी ॥&lt;br&gt;&#xA;तारकब्रह्मणा यत्र रामेण स्नातमादरात् ॥ ३१ ॥&lt;br&gt;&#xA;तस्य वै कोटितीर्थस्य महिमा केन कथ्यताम् ॥&lt;br&gt;&#xA;यत्र स्नात्वा पुरा कृष्णो लोकसङ्ग्रहणेच्छया ॥ ३२ ॥&lt;br&gt;&#xA;मातुलस्य तु कंसस्य वधदोषाद्विमोचितः ॥&lt;br&gt;&#xA;तस्य वै कोटितीर्थस्य महिमा केन कथ्यते ॥ ३३ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;किमर्थमवधीत्कंसं मातुलं यदुनन्दनः ॥&lt;br&gt;&#xA;यद्दोषशान्तये सूत सस्नौ कोटौ महा मनाः ॥ ३४ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;वसुदेव इति ख्यातः शूरपुत्रो यदोः कुले ॥&lt;br&gt;&#xA;आसीत्स देवकसुतां देवकीमिति विश्रुताम् ॥ ३५ ॥&lt;br&gt;&#xA;उद्वाह्य रथमारूढः स्वपुरं प्रस्थितः पुरा ॥&lt;br&gt;&#xA;अथ सूतो बभूवाथ कंसो ह्यानकदुन्दुभेः ॥ ३६ ॥&lt;br&gt;&#xA;अशरीरा तदा वाणी कंसं सारथिमब्रवीत् ॥&lt;br&gt;&#xA;भगिनीं च तथा भामं वाहयन्तं रथोत्तमे ॥ ३७ ॥&lt;br&gt;&#xA;यामिमां वाहयस्यत्र रथेन त्वमरिन्दम ॥&lt;br&gt;&#xA;अस्यास्त्वामष्टमो गर्भो वधिष्यति न संशयः ॥ ३८ ॥&lt;br&gt;&#xA;इत्याकर्ण्य वचो दिव्यं कंसः खङ्गं प्रगृह्य च ॥&lt;br&gt;&#xA;स्वसारं हन्तुमुद्योगं चकार द्विजपुङ्गवाः ॥ ३९ ॥&lt;br&gt;&#xA;ततः प्रोवाच तं कंसं वसुदेवः स सान्त्वयन् ॥ ॥&lt;br&gt;&#xA;॥ वसुदेव उवाच ॥ ॥&lt;br&gt;&#xA;अस्यां प्रसूतान्दास्यामि तुभ्यं कम्स सुतानहम् ॥ 3.1.27.४० ॥&lt;br&gt;&#xA;एनां स्वसारं मा हिंसीर्नास्यास्ते भीतिरस्ति हि ॥&lt;br&gt;&#xA;श्रुत्वा तद्वचनं कंसो निवृत्तस्तद्वधात्तदा ॥ ४१ ॥&lt;br&gt;&#xA;देवकीवसुदेवाभ्यां सहितः स्वपुरं ययौ ॥&lt;br&gt;&#xA;पादावसक्तनिगडौ देवकीवसुदेवकौ ॥ ४२ ॥&lt;br&gt;&#xA;स्थापयामास दुष्टात्मा कंसः कारागृहे तदा ॥&lt;br&gt;&#xA;ततः कालेन महता वसुदेवाद्धि देवकी ॥ ४३ ॥&lt;br&gt;&#xA;षट्पुत्राञ्जनयामास क्रमेण मुनिपुङ्गवाः ॥&lt;br&gt;&#xA;जातांस्तान्वसुदेवेन दत्तान्कंसोऽपि सोऽवधीत् ॥ ४४ ॥&lt;br&gt;&#xA;हतेषु षटसु पुत्रेषु देवक्युदरजन्मसु ॥&lt;br&gt;&#xA;कंसेन क्रूरमतिना निष्कृपेण द्विजोत्तमाः ॥ ४५ ॥&lt;br&gt;&#xA;शेषोऽभूत्सप्तमो गर्भो देवक्या जठरे तदा ॥&lt;br&gt;&#xA;मायादेवी ततो गर्भं तं वै विष्णुप्रचोदिता ॥ ४६ ॥&lt;br&gt;&#xA;नन्दगोपगृहस्थायां रोहिण्यां समवेशयत् ॥&lt;br&gt;&#xA;देवक्याः सप्तमो गर्भः पतितो जठरादिति ॥ ४७ ॥&lt;br&gt;&#xA;लोके प्रसिद्धिरभवन्महती विष्णुलीलया ॥&lt;br&gt;&#xA;देवकीजठरे पश्चाद्विष्णुर्गर्भत्वमाप्तवान् ॥ ४८ ॥&lt;br&gt;&#xA;ततो दशसु मासेषु गतेषु हरिरव्ययः ॥&lt;br&gt;&#xA;देवकीजठराज्जज्ञे कृष्ण इत्यभिविश्रुतः ॥ ४९ ॥&lt;br&gt;&#xA;शङ्खचक्रगदाखङ्गविराजितचतुर्भुजः ॥&lt;br&gt;&#xA;किरीटी वनमाली च पित्रोः शोकविनाशनः ॥ 3.1.27.५० ॥&lt;br&gt;&#xA;तं दृष्ट्वा हरिमीशानं तुष्टावानकदुन्दुभिः ॥ ५१ ॥&lt;br&gt;&#xA;॥ वसुदेव उवाच ॥ ॥&lt;br&gt;&#xA;विश्वं भवा न्विश्वपतिस्त्वमेव विश्वस्य योनिस्त्वयि विश्वमास्ते ॥&lt;br&gt;&#xA;महान्प्रधानश्च विराट स्वराड् च सम्राडसि त्वं भगवन्समस्तम् ॥ ५२ ॥&lt;br&gt;&#xA;एवं जगत्कारणभूतधाम्ने नारायणायामितविक्रमाय ॥&lt;br&gt;&#xA;श्रीशार्ङ्गचक्रासिगदाधराय नमोनमः कृत्रिममानुषाय ॥ ५३ ॥&lt;br&gt;&#xA;स्तुवन्तमेवं शौरिं तं वसुदेवं हरिस्तदा ॥&lt;br&gt;&#xA;अवोचत्प्रीणयंस्तं च देवकीं च द्विजोत्तमाः ॥ ५४ ॥&lt;br&gt;&#xA;॥ हरिरुवाच ॥ ॥&lt;br&gt;&#xA;अहं कंसं वधिष्यामि मा भीर्वां पितराविति ॥&lt;br&gt;&#xA;नन्दगोपस्य गृहिणी यशोदाऽजनयत्सुताम् ॥&lt;br&gt;&#xA;मम मायां पूर्वदिने सर्वलोकविमोहिनीम् ॥ ५५ ॥&lt;br&gt;&#xA;मां तस्याः शयने न्यस्य यशोदायाः सुता तु ताम्॥&lt;br&gt;&#xA;आदाय देवकीशय्यां प्रापयस्व यदूत्तम ॥ ५६ ॥&lt;br&gt;&#xA;एवमुक्तः स कृष्णेन तथैव ह्यकरोद्द्विजाः ॥&lt;br&gt;&#xA;रुरोद माया तनया देवकीशयनेस्थिता ॥ ५७ ॥&lt;br&gt;&#xA;अथ बालध्वनिं श्रुत्वा कंसः सङ्कुलमानसः ॥&lt;br&gt;&#xA;सूतिकागृहमागम्य तामादाय च दारिकाम्॥५८॥&lt;br&gt;&#xA;शिलायां पोथयामास निर्दयो निरपत्रपः ॥&lt;br&gt;&#xA;अथ तद्धस्तमाच्छिद्य सायुधाष्टमहाभुजा ॥&lt;br&gt;&#xA;महादेव्यब्रवीत्कंसं समाहूयातिकोपना ॥ ५९ ॥&lt;br&gt;&#xA;॥ मायोवाच ॥ ॥&lt;br&gt;&#xA;अरे रे कम्स पापात्मन्दुर्बुद्धे मूढचेतन ॥ 3.1.27.६० ॥&lt;br&gt;&#xA;यत्र कुत्रापि शत्रुस्ते वर्तते प्राणहारकः ॥&lt;br&gt;&#xA;मार्गयस्वात्मनो मृत्युं तं शत्रुं कम्स मा चिरम् ॥ ६१ ॥&lt;br&gt;&#xA;इतीरयित्वा सा देवी दिव्यस्थानान्यवाप्य च ॥&lt;br&gt;&#xA;लब्धपूजा मनुष्येभ्यो बभूवाभीष्टदायिनी ॥ ६२ ॥&lt;br&gt;&#xA;श्रुत्वा स देवीवचनं कंसो ऽपि भृशमाकुलः ॥&lt;br&gt;&#xA;बालग्रहान्पूतनादीन्स्वान्तकं बाधितुं रिपुम् ॥ ६३ ॥&lt;br&gt;&#xA;प्रेषयामास देशेषु शिशूनन्यांश्च बाधितुम्॥&lt;br&gt;&#xA;ते च बालग्रहाः सर्वे प्रययु र्नन्दगोकुलम् ॥ ६४ ॥&lt;br&gt;&#xA;हताश्च कृष्णेन तदा प्रययुर्यमसादनम् ॥&lt;br&gt;&#xA;ततः कतिपयाहस्सु गतेषु द्विजपुङ्गवाः ॥ ६५ ॥&lt;br&gt;&#xA;रामकृष्णौ व्यवर्द्धेतां गोकुले बालकौ तदा ॥&lt;br&gt;&#xA;अनेकबालक्रीडाभिश्चिक्रीडतुररिन्दमौ ॥ ६६ ॥&lt;br&gt;&#xA;कञ्चित्कालं वत्सपालौ वेणुनादमकुर्वताम् ॥&lt;br&gt;&#xA;कञ्चित्कालं च गोपालौ गुञ्जातापि च्छभूषितौ ॥ ६७ ॥&lt;br&gt;&#xA;रेमाते बहुकालं तौ गोकुले रामकेशवौ ॥&lt;br&gt;&#xA;कंसः कदाचिदक्रूरं गोकुले रामकेशवौ ॥ ६८ ॥&lt;br&gt;&#xA;प्रेषयामास विप्रेन्द्राः समानयितुमं जसा ॥&lt;br&gt;&#xA;आनयामास चाक्रूरो रामकृष्णौ स गोकुलात् ॥ ६९ ॥&lt;br&gt;&#xA;मथुरां कंसनिर्देशात्स्वर्णतोरणराजिताम् ॥3.1.27.७०॥&lt;br&gt;&#xA;ततः समानीय स रामकेशवौ ययौ पुरीं गान्दिनिजस्तदग्रे ॥&lt;br&gt;&#xA;दृष्ट्वा च कंसं विनिवेद्य कार्यं तस्मै स्वगेहं प्रविवेश पश्चात् ॥७१॥&lt;br&gt;&#xA;अथापराह्णे वसुदेवपुत्रावन्येद्युरिष्टैः सह गोपपुत्रैः ॥&lt;br&gt;&#xA;उपेयतुः सालनिखातयुक्तां सङ्गोपुराट्टां मधुरापुरीं तौ ॥ ७२ ॥&lt;br&gt;&#xA;स्तोत्राणि शृण्वन्पुरयौवतानां कृष्णस्तु रामेण सहैव गत्वा ॥&lt;br&gt;&#xA;धनुर्निवेशं सह सैव तत्र ददर्श चापं च महदृढज्यम् ॥ ७३ ॥&lt;br&gt;&#xA;विद्राव्य सर्वानपि चापपालान्धनुः समादाय स लीलयाऽऽशु ॥&lt;br&gt;&#xA;मौर्व्यां नियोक्तुं नमयाञ्चकार तदं तरे भग्नमभूद्विधैव ॥ ७४ ॥&lt;br&gt;&#xA;कोदण्डभङ्गोत्थितशब्दमाशु श्रुत्वाभियातान्बलिनो निहन्तुम् ॥&lt;br&gt;&#xA;निजघ्नतुस्तौ प्रतिगृह्य खण्डौ चापस्य पालान्बलिनौ द्विजेन्द्रा ॥ ७५ ॥&lt;br&gt;&#xA;ततः कुवलयापीडं गजं द्वारि स्थितं क्षणात् ॥&lt;br&gt;&#xA;निहत्य रामकृष्णौ तौ महाबलपराक्रमौ ॥ ७६ ॥&lt;br&gt;&#xA;तस्य दन्तौ समुत्पाट्य दधानौ करयोर्द्वयोः ॥&lt;br&gt;&#xA;अंसे निधाय तौ दन्तौ रङ्गं प्रययतुः क्षणात् ॥ ७७ ॥&lt;br&gt;&#xA;निहत्य मल्लं चाणूरं मुष्टिकं तोशलं तथा ॥&lt;br&gt;&#xA;अन्यांश्च मल्लप्रवरान्निन्यतुर्यमसा दनम् ॥७८॥&lt;br&gt;&#xA;समारुरुहतुस्तूर्णं तुङ्गं मञ्चं च तौ तदा ॥&lt;br&gt;&#xA;तत्र तुङ्गे समासीनमासने कंसमेत्य तौ ॥&lt;br&gt;&#xA;तस्थतुस्तं तृणीकृत्य सिंहौ क्षुद्रमृगं यथा ॥७९॥&lt;br&gt;&#xA;ततः कंसं समाकृष्य कृष्णो मञ्चोपरि स्थितम् ॥&lt;br&gt;&#xA;पादौ गृहीत्वा वेगेन भ्रामयामास चाम्बरे ॥ 3.1.27.८० ॥&lt;br&gt;&#xA;ततस्तं पोथयामास स भूमौ गत जीवितम् ॥&lt;br&gt;&#xA;कंसभ्रातॄन्बलोऽप्यष्टौ निजघ्ने मुष्टिना द्विजाः ॥ ८१ ॥&lt;br&gt;&#xA;एवं निहत्य तं कंसं कृष्णः परबलार्दनः ॥&lt;br&gt;&#xA;पितरौ मोचयामास निगडादति दुःखितौ ॥ ८२ ॥&lt;br&gt;&#xA;सर्वानास्थापयामास बलेन सह माधवः ॥&lt;br&gt;&#xA;श्रीकृष्णेन हतं कंसं श्रुत्वा प्रापुः पुरीं तदा ॥ ८३ ॥&lt;br&gt;&#xA;बान्धवा मथुरायां ये पूर्वं कंसे न बाधिताः ॥&lt;br&gt;&#xA;उग्रसेनं तथा राज्ये स्थापयामास केशवः ॥ ८४ ॥&lt;br&gt;&#xA;असहिष्णुर्द्विजाः पित्रोरेवं कंसकृतागसम् ॥&lt;br&gt;&#xA;जघान मातुलं कंसं देवब्राह्मणकण्ट कम् ॥ ८५ ॥&lt;br&gt;&#xA;ततः कदाचिकृष्णोऽयमात्मानं द्रष्टुमागतान् ॥&lt;br&gt;&#xA;नारदादीन्मुनीन्सर्वानिदं पप्रच्छ सत्तमः ॥ ८६ ॥&lt;br&gt;&#xA;॥ श्रीकृष्ण उवाच ॥ ॥&lt;br&gt;&#xA;मयाऽयं मातुलो विप्रा हतः कंसोऽतिपापकृत् ॥&lt;br&gt;&#xA;मातुलस्य वधे दोषः प्रोच्यते शास्त्रवित्तमैः॥ ८७ ॥&lt;br&gt;&#xA;प्रायश्चित्तमतो ब्रूत तद्दोषविनिवृत्तये ॥&lt;br&gt;&#xA;अवोचन्नारदस्तत्र कृष्णमद्भुतविक्रमम् ॥&lt;br&gt;&#xA;वाचा मधुरया विप्रा भक्तिप्रणयपूर्वकम् ॥ ८८ ॥&lt;br&gt;&#xA;॥ नारद उवाच ॥ ॥&lt;br&gt;&#xA;नित्यशुद्धश्च मुक्तश्च भद्रश्चैव भवा न्सदा ॥ ८९ ॥&lt;br&gt;&#xA;सच्चिदानन्दरूपश्च परमात्मा सनातनः ॥&lt;br&gt;&#xA;पुण्यं पापं च ते नास्ति कृष्ण यादवनन्दन ॥ 3.1.27.९० ॥&lt;br&gt;&#xA;तथापि लोकशिक्षार्थं भवता गरु डध्वज ॥&lt;br&gt;&#xA;प्रायश्चित्तं तु कर्तव्यं विधिनानेन माधव ॥ ९१ ॥&lt;br&gt;&#xA;लोकसङ्ग्रहणं तावत्कर्तव्यं भवताधुना ॥&lt;br&gt;&#xA;रामसेतौ महापुण्ये गन्धमादनपर्वते ॥ ९२ ॥&lt;br&gt;&#xA;रामेण स्थापितं लिङ्गं रामनाथाभिधं पुरा ॥&lt;br&gt;&#xA;तस्याभिषेकतोयार्थं धनुष्कोट्या रघूद्वहः ॥ ९३ ॥&lt;br&gt;&#xA;गां भित्त्वोत्पादयामास तीर्थं कोटीति विश्रुतम् ॥&lt;br&gt;&#xA;तव पूर्वावतारेण रामेणाक्लिष्टकर्मणा ॥ ९४ ॥&lt;br&gt;&#xA;ब्रह्महत्याविशुद्ध्यर्थं निर्मितं स्वयमेव यत् ॥&lt;br&gt;&#xA;तत्र स्नानं कुरुष्व त्वं धर्म्ये पापविनाशने ॥ ९५ ॥&lt;br&gt;&#xA;तेन ते मातुलवधाद्दोषः शीघ्रं विनङ्क्ष्यति ॥&lt;br&gt;&#xA;कोटितीर्थे हरेः स्नानं ब्रह्महत्यादिशोधकम् ॥ ९६ ॥&lt;br&gt;&#xA;स्वर्गमोक्षप्रदं पुंसामायुरारोग्यवर्धनम् ॥&lt;br&gt;&#xA;इति श्रुत्वा मुनेर्वाक्यं नारदस्य स माधवः ॥ ९७ ॥&lt;br&gt;&#xA;विसृज्य तानृषीन्सर्वांस्तस्मिन्नेव क्षणे द्विजाः ॥&lt;br&gt;&#xA;रामसेतौ ययौ तूर्णं स्वदोषपरि शुद्धये ॥ ९८ ॥&lt;br&gt;&#xA;दिनैः कतिपयैर्गत्वा कोटितीर्थं यदूद्वहः ॥&lt;br&gt;&#xA;स्नात्वा सङ्कल्पपूर्वं च दत्त्वा दानान्यनेकशः ॥ ९९ ॥&lt;br&gt;&#xA;स मातुलवधोत्पन्नदोषेभ्यो मुमु चे क्षणात् ॥&lt;br&gt;&#xA;निषेव्य रामनाथं च स्वपुरं मथुरां ययौ ॥ 3.1.27.१०० ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;एवं प्रभावं पुण्यं च कोटितीर्थं मुनीश्वराः ॥&lt;br&gt;&#xA;ब्रह्महत्यादिभिः पापैः सद्यो मुच्येत मानवः ॥&lt;br&gt;&#xA;नानेन सदृशं तीर्थमन्यदस्ति महीतले ॥ १ ॥&lt;br&gt;&#xA;अत्र स्नानात्त्रयो देवा ब्रह्मविष्णुशिवा द्विजाः ॥&lt;br&gt;&#xA;प्रीताः स्युरन्ये देवाश्च नात्र कार्या विचारणा ॥ २ ॥&lt;br&gt;&#xA;एवं वः कथितं चित्रं कोटितीर्थस्य वैभवम् ॥&lt;br&gt;&#xA;यच्छ्रुत्वा सर्वपापेभ्यो मुच्यते मानवो भुवि ॥ ३ ॥&lt;br&gt;&#xA;श्रुत्वेमं पुण्यमध्यायं पठित्वा च मुनीश्वराः ॥&lt;br&gt;&#xA;ब्रह्महत्यादिभिः सत्यं मुच्यते पातकैर्नरः ॥ १०४ ॥&lt;br&gt;&#xA;इति श्रीस्कान्दे महापुराण एकाशीति साहस्र्यां संहितायां तृतीये ब्रह्मखण्डे सेतुमाहात्म्ये कोटितीर्थप्रशंसायां कृष्णस्य मातुलवधदोषशान्तिवर्णनन्नाम सप्तविंशोऽध्यायः ॥ २७ ॥&lt;/p&gt;</description>
    </item>
    <item>
      <title>०२८ पुरूरवःशापविमोक्षणवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/028_purUravaHshApavimoxaNavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/028_purUravaHshApavimoxaNavarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;कोटितीर्थं महापुण्यं सेवित्वा केवलं नरः ॥&lt;br&gt;&#xA;स्नातुं जितेन्द्रियस्तीर्थं ततः साध्यामृतं व्रजेत् ॥ १ ॥&lt;br&gt;&#xA;साध्यामृतं महातीर्थ महापुण्यफलप्रदम् ॥&lt;br&gt;&#xA;महादुःखप्रशमनं गन्धमादनपर्वते ॥ २ ॥&lt;br&gt;&#xA;अस्ति पापहरं पुंसां सर्वाभीष्टप्रदायकम् ॥&lt;br&gt;&#xA;यत्र स्नात्वा नरो भक्त्या सर्वान्कामानवाप्नुयात् ॥ ३ ॥&lt;br&gt;&#xA;तपसा ब्रह्मचर्येण यज्ञैर्दानेन वा पुनः ॥&lt;br&gt;&#xA;गतिं तां न लभेन्मर्त्यो यां साध्यामृतमज्जनात् ॥ ४ ॥&lt;br&gt;&#xA;स्पृष्टानि येषामङ्गानि साध्यामृतजलैः शुभैः ॥&lt;br&gt;&#xA;तेषां देहगतं पापं तत्क्षणादेव नश्यति ॥ ५ ॥&lt;br&gt;&#xA;साध्यामृतजले यस्तु साघमर्षणकृन्नरः ॥&lt;br&gt;&#xA;स विधूयेह पापानि विष्णुलोके महीयते ॥ ६ ॥&lt;br&gt;&#xA;पूर्वे वयसि पापानि कृत्वा कर्माणि यो नरः ॥&lt;br&gt;&#xA;पश्चात्साध्यामृतं सेवेत्पश्चात्तापसमन्वितः ॥ ७ ॥&lt;br&gt;&#xA;अन्ते वयसि मुक्तः स्यात्स नरो नात्र संशयः ॥&lt;br&gt;&#xA;साध्यामृते नरः स्नात्वा देहबन्धाद्विमुच्यते ॥ ८ ॥&lt;br&gt;&#xA;साध्यामृतजले स्नाता मनुष्याः पापक र्मिणः ॥&lt;br&gt;&#xA;अनेकक्लेशघोराणि नरकाणि न यान्ति हि ॥ ९ ॥&lt;br&gt;&#xA;साध्यामृतजले स्नानात्पुंसां या स्याद्गतिर्द्विजाः ॥&lt;br&gt;&#xA;न सा गतिर्भवेद्यज्ञैर्न वेदैः पुण्यकर्मभिः ॥ 3.1.28.१० ॥&lt;br&gt;&#xA;यावदस्थि मनुष्याणां साध्यामृतजले स्थितम् ॥&lt;br&gt;&#xA;तावद्वर्षाणि तिष्ठन्ति शिवलोके सुपूजिताः ॥ ११ ॥&lt;br&gt;&#xA;अपहत्य तमस्तीव्रं यथा भात्युदये रविः ॥&lt;br&gt;&#xA;तथा साध्यामृतस्नायी भित्त्वा पापानि राजते ॥ १२ ॥&lt;br&gt;&#xA;वाञ्छिताल्ँलभते कामानत्र स्नातो नरः सदा ॥&lt;br&gt;&#xA;यत्र स्नात्वा महापुण्ये पुरा राजा पुरूरवाः ॥&lt;br&gt;&#xA;विप्रयोगं सहोर्वश्या जहौ तुम्बुरुशापजम् ॥ १३ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;कथं सूत महाभाग सहोर्वश्यामरस्त्रिया ॥ १४ ॥&lt;br&gt;&#xA;प्रथमं लब्धवान्योगं मर्त्यो राजा पुरूरवाः ॥&lt;br&gt;&#xA;विप्रयोगं सहोर्वश्या जहौ तुम्बुरुशापजम् ॥ १५ ॥&lt;br&gt;&#xA;हेतुना केन राजानं शशाप तुम्बुरुर्मुनिः ॥&lt;br&gt;&#xA;एतत्सर्वं समाचक्ष्व विस्तरान्मुनिपुङ्गव ॥ १६ ॥&lt;br&gt;&#xA;॥ सूत उवाच ॥ ॥&lt;br&gt;&#xA;आसीत्पुरूरवानाम शक्रतुल्यपराक्रमः ॥&lt;br&gt;&#xA;राजराजसमो राजा पुरा ह्यमरपूजितः ॥ १७ ॥&lt;br&gt;&#xA;धर्मतः पालयामास मेदिनीं स नृपोत्तमः ॥&lt;br&gt;&#xA;ईजे च बहुभिर्यज्ञैर्ददौ दानानि सर्वदा ॥ १८ ॥&lt;br&gt;&#xA;प्रशासति महीं सर्वां राज्ञि तस्मिन्महामतौ ॥&lt;br&gt;&#xA;मित्रावरुणशापेन भुवं प्रापोर्वशी द्विजाः ॥ १९ ॥&lt;br&gt;&#xA;सा चचारोर्वशी तत्र राज्ञस्तस्य पुरान्तिके ॥&lt;br&gt;&#xA;कोकिलालापमधुरवीणयोपवने जगौ ॥ 3.1.28.२० ॥&lt;br&gt;&#xA;स राजोपवने रन्तुं कदाचिद्धृतकौतुकः ॥&lt;br&gt;&#xA;आरूढतुरगः प्रायाल्ललनाशतसंवृतः ॥ २१ ॥&lt;br&gt;&#xA;तादृशीमुर्वशीं तत्र करसम्मितमध्यमाम् ॥&lt;br&gt;&#xA;उवाच चैनां राजासौ भार्या मम भवेति वै ॥ २२ ॥&lt;br&gt;&#xA;सापि कामातुरा तत्र राजानं प्रत्यभाषत ॥&lt;br&gt;&#xA;भवत्वेवं नरश्रेष्ठ समयं यदि मे भवान् ॥ २३ ॥&lt;br&gt;&#xA;करिष्यति तवाभ्याशे वत्स्यामि धृतकौतुका ॥&lt;br&gt;&#xA;करिष्ये समयं सुभ्रु तवाहमिति सोऽब्रवीत् ॥ २४ ॥&lt;br&gt;&#xA;अथोर्वशी बभाषे तं पुरूरवसमुत्सुका ॥&lt;br&gt;&#xA;पुत्रभूतं मम यदि रक्षस्युरणकद्वयम् ॥ २५ ॥&lt;br&gt;&#xA;न नग्नो दृश्यसे राजन्कदापि यदि वै तथा ॥&lt;br&gt;&#xA;नोच्छिष्टं मम दद्याश्चेत्तदा वत्स्ये तवान्तिके ॥ २६ ॥&lt;br&gt;&#xA;घृतमात्राशना चाहं भविष्यामि नृपोत्तम ॥&lt;br&gt;&#xA;एवमस्त्विति राजोक्तां तां निनाय निजं गृहम् ॥ २७ ॥&lt;br&gt;&#xA;अलकायां स भूपालस्तथा चैत्ररथे वने ॥&lt;br&gt;&#xA;रेमे सरस्वतीतीरे पद्मखण्डमनोरमे ॥ २८ ॥&lt;br&gt;&#xA;एकषष्टिं स वर्षाणि रममाणस्तयानयत् ॥&lt;br&gt;&#xA;तेनोर्वशी प्रतिदिनं वर्धमानानुरागिणी ॥ २९ ॥&lt;br&gt;&#xA;स्पृहां न देवलोकेऽपि चकार तनुमध्यमा ॥&lt;br&gt;&#xA;नाभवद्रमणीयोऽसौ देवलोकस्तया विना ॥ 3.1.28.३० ॥&lt;br&gt;&#xA;अतस्तामानयिष्यामि देवलोकमिति द्विजाः ॥&lt;br&gt;&#xA;विश्वावसुर्विचार्यैवं भूर्लोकमगमत्क्षणात् ॥ ३१ ॥&lt;br&gt;&#xA;उर्वश्याः समयं राज्ञा विश्वावसुरयं सह ॥&lt;br&gt;&#xA;विदित्वा सह गन्धर्वैः समवेतो निशान्तरे ॥ ३२ ॥&lt;br&gt;&#xA;उर्वश्याः शयनाभ्याशाज्जग्राहोरणकं जवात् ॥&lt;br&gt;&#xA;आकाशे नीयमानस्य तस्य श्रुत्वोर्वशी पतिम् ॥३३॥&lt;br&gt;&#xA;अब्रवीन्मत्सुतः केन गृह्यते त्यज्यतामयम् ॥&lt;br&gt;&#xA;अनाथा शरणं यामि कं नरं गतचेतना॥३४॥&lt;br&gt;&#xA;पुरूरवाः समाकर्ण्य वाक्यं तस्या निशान्तरे ॥&lt;br&gt;&#xA;मां न नग्नं निरीक्षेत देवीति न ययौ तदा ॥ ३५ ॥&lt;br&gt;&#xA;अथान्यमप्युरणकं गन्धर्वाः प्रतिगृह्य ते ॥&lt;br&gt;&#xA;ययुस्तस्योरणस्यापि शब्दं शुश्राव चोर्वशी ॥ ३६ ॥&lt;br&gt;&#xA;अनाथाया मम सुतो गृह्यते तस्करैरिति ॥&lt;br&gt;&#xA;चुक्रोश देवी परुषं कं यामि शरणं नरम् ॥ ३७ ॥&lt;br&gt;&#xA;अमर्षवशमापन्नः श्रुत्वा तद्वचनं नृपः ॥&lt;br&gt;&#xA;तिमिरेणावृतं सर्वमिति मत्त्वा स खङ्गधृक् ॥ ३८ ॥&lt;br&gt;&#xA;दुष्टदुष्ट कुतो यासीत्यभ्यधावद्वचो वदन् ॥&lt;br&gt;&#xA;तावत्सौदामिनी दीप्ता गन्ध र्वैर्जनिता भृशम् ॥ ३९ ॥&lt;br&gt;&#xA;तत्प्रभामण्डलैर्देवी राजानं विगताम्बरम् ॥&lt;br&gt;&#xA;दृष्ट्वा निवृत्तसमया तत्क्षणादेव निर्ययौ ॥ 3.1.28.४० ॥&lt;br&gt;&#xA;त्यक्त्वा ह्युरणकौ तत्र गन्धर्वा अपि निर्ययुः ॥&lt;br&gt;&#xA;राजा मेषौ समादाय हृष्टः स्वशयनान्तिकम् ॥ ४१ ॥&lt;br&gt;&#xA;आगतो नोर्वशीं तत्र ददर्शायतलोचनाम् ॥&lt;br&gt;&#xA;तां चापश्यन्विवस्त्रश्च बभ्रामोन्मत्तवद्भुवि ॥ ४२ ॥&lt;br&gt;&#xA;कुरुक्षेत्रं गतो राजा तटाके पद्मसङ्कुले ॥&lt;br&gt;&#xA;चतुर्भिरप्सरस्त्रीभिः क्रीडमाना ददर्श ताम्॥ ४३ ॥&lt;br&gt;&#xA;हे जाये तिष्ठ मनसा घोरेति व्याहरन्मुहुः ॥&lt;br&gt;&#xA;एवं बहुप्रकारं वै स सूक्तं प्रालपन्नृपः ॥ ४४ ॥&lt;br&gt;&#xA;अब्रवीदुर्वशी तं च क्रीडती साप्सरोगणैः ॥&lt;br&gt;&#xA;महाराजालमेतेन चेष्टितेन तवानघ ॥ ४५ ॥&lt;br&gt;&#xA;त्वत्तो गर्भिण्यहं पूर्वमब्दान्ते भवतात्र वै ॥&lt;br&gt;&#xA;आगन्तव्यं कुमारस्ते भविष्यत्यतिधार्मिकः ॥ ४६ ॥&lt;br&gt;&#xA;एकां विभावरीं राजंस्त्वया वत्स्यामि वै तदा ॥&lt;br&gt;&#xA;इत्युक्तो नृपतिर्हृष्टः स्वपुरीं प्राविशद्द्विजाः ॥ ४७॥&lt;br&gt;&#xA;तासामप्सरसां सा तु कथयामास तं नृपम् ॥&lt;br&gt;&#xA;अयं स पुरुषश्रेष्ठो येनाहं कामरूपिणा ॥ ४८ ॥&lt;br&gt;&#xA;एतावन्तं महाकालमनुरागवशातुरा ॥&lt;br&gt;&#xA;उषितास्मि सहानेन सख्यो नृपतिना चिरम् ॥ ४९ ॥&lt;br&gt;&#xA;एवमुक्तास्ततः सख्यस्तामूचुः साधुसाध्विति ॥&lt;br&gt;&#xA;अनेन साकमास्यामः सर्वकालं वयं सखि ॥ 3.1.28.५० ॥&lt;br&gt;&#xA;इत्यूचुरुर्वशीं तत्र सखीमप्सरसस्तदा ॥&lt;br&gt;&#xA;अब्देऽथ पूर्णे राजापि तटाकान्ति कमाययौ ॥ ५१ ॥&lt;br&gt;&#xA;आगतं नृपतिं दृष्ट्वा पुरूरवसमुर्वशी ॥&lt;br&gt;&#xA;कुमारमायुषं तस्मै ददौ सम्प्रीतमानसा ॥ ५२ ॥&lt;br&gt;&#xA;तेन साकं निशामेकामुषिता सानु रागिणी ॥&lt;br&gt;&#xA;पञ्चपुत्रप्रदं गर्भं तस्मादापाशु सोर्वशी ॥ ५३ ॥&lt;br&gt;&#xA;उवाच चैनं राजानमुर्वशी परमाङ्गना ॥&lt;br&gt;&#xA;वरं दास्यन्ति गन्धर्वा मत्प्रीत्या तव भूपते ॥ ५४ ॥&lt;br&gt;&#xA;भवतां प्रार्थ्यतां तेभ्यो वरो राजर्षिसत्तम ॥&lt;br&gt;&#xA;इत्युक्तः स तया राजा प्राह गन्धर्वसत्तमान् ॥ ५५ ॥&lt;br&gt;&#xA;अहं सम्पूर्णकोशश्च विजिताराति मण्डलः ॥&lt;br&gt;&#xA;सलोकतां विनोर्वश्याः प्राप्तव्यं नान्यदस्ति मे ॥ ५६ ॥&lt;br&gt;&#xA;अतस्तया सहोर्वश्या कालं नेतुमहं वृणे ॥&lt;br&gt;&#xA;एवमुक्ते नृपेणाथ गन्धर्वास्तुष्ट मानसाः ॥&lt;br&gt;&#xA;अग्निस्थालीं प्रदायास्मै प्रोचुश्चैनं नृपं तदा ॥ ५७ ॥&lt;br&gt;&#xA;॥ गन्धर्वा ऊचुः ॥ ॥&lt;br&gt;&#xA;अग्निं वेदानुसारी त्वं त्रिधा कृत्वा नृपोत्तम ॥ ५८ ॥&lt;br&gt;&#xA;इष्ट्वा यज्ञेन चोर्वश्याः सालोक्यं याहि भूपते ॥&lt;br&gt;&#xA;इतीरितस्तैरादाय स्थालीमग्नेर्ययौ नृपः ॥ ५९ ॥&lt;br&gt;&#xA;अहो बतातिमूढोहमिति मध्ये वनं नृपः ॥&lt;br&gt;&#xA;उर्वशी न मया लब्धा वह्निस्थाल्या तु किं फलम् ॥ 3.1.28.६० ॥&lt;br&gt;&#xA;निधायैव वने स्थालीं स्वपुरं प्रययौ नृपः ॥&lt;br&gt;&#xA;अर्धरात्रे व्यतीतेऽसौ विनिद्रोऽचिन्तयत्स्वयम् ॥ ६१ ॥&lt;br&gt;&#xA;उर्वशीलोकसिद्ध्यर्थं मम गन्धर्वपुङ्गवैः ॥&lt;br&gt;&#xA;अग्निस्थाली सम्प्रदत्ता सा च त्यक्ता मया वने ॥ ६२॥&lt;br&gt;&#xA;आहरिष्ये पुनः स्थालीमित्युत्थाय ययौ वनम् ॥&lt;br&gt;&#xA;नाग्निस्थालीं ददर्शासौ वने तत्र पुरूरवाः ॥ ६३ ॥&lt;br&gt;&#xA;शमीगर्भमथाश्वत्थमग्निस्थाने विलोक्य सः ॥&lt;br&gt;&#xA;व्यचिन्तयन्मया स्थाली निक्षिप्तात्र वने पुरा ॥ ६४ ॥&lt;br&gt;&#xA;सा चाश्वत्थः शमीगर्भः समभूदधुना त्विह ॥&lt;br&gt;&#xA;तस्मादेनं समादाय वह्निरूपमहं पुरम्॥ ॥ ६५ ॥&lt;br&gt;&#xA;गत्वा कृत्वारणीं सम्यक्तदुत्पन्नाग्निमादरात् ॥&lt;br&gt;&#xA;उपास्यामीति निश्चित्य स्वपुरं गतवान्नृपः ॥ ६६ ॥&lt;br&gt;&#xA;रमणीयारणीं चक्रे स्वाङ्गुलैः प्रमिता मसौ ॥&lt;br&gt;&#xA;निर्माणसमये राजा गायत्रीमजपद्द्विजाः ॥ ६७ ॥&lt;br&gt;&#xA;गायत्र्याः पठ्यमानाया यानि सन्त्यक्षराणि हि ॥&lt;br&gt;&#xA;तावदङ्गुलिमर्यादामकरोदरणीं नृपः ॥ ६८ ॥&lt;br&gt;&#xA;तत्र निर्मथनादग्नित्रयमुत्पाद्य भूपतिः ॥&lt;br&gt;&#xA;उर्वशीलोकसम्प्राप्तिफलमुद्दिश्य काङ्क्षितम् ॥ ६९ ॥&lt;br&gt;&#xA;वेदानुसारी नृपतिर्जुहावाग्नित्रयं मुदा ॥&lt;br&gt;&#xA;तेनैव चाग्निविधिना बहून्यज्ञानथातनोत्॥3.1.28.७०॥।&lt;br&gt;&#xA;तेन गन्धर्वलोकांश्च सम्प्राप्य जगतीपतिः॥&lt;br&gt;&#xA;सहोर्वश्या चिरं रेमे देवलोके द्विजोत्तमाः॥७१॥&lt;br&gt;&#xA;अथ सर्वामरोपेतः कदाचिद्बलवृत्रहा॥&lt;br&gt;&#xA;नृत्यं सुराङ्गनानां वै व्यलोकयत संसदि॥७२॥&lt;br&gt;&#xA;पुरूरवा नृपोप्यायात्तदा देवेन्द्रसंसदम् ॥&lt;br&gt;&#xA;द्रष्टुं सुराङ्गनानृत्यं मनोहारि दिवौकसाम् ॥ ७३ ॥&lt;br&gt;&#xA;एकैकशस्ताः शक्रस्य ननृतुः पुरतोंऽगनाः ॥&lt;br&gt;&#xA;अथोर्वशी समागत्य ननर्त पुरतो हरेः ॥ ७४ ॥&lt;br&gt;&#xA;नृत्ताभिनयसामर्थ्यगर्वयुक्ता तदोर्वशी ॥&lt;br&gt;&#xA;तं पुरूरवसं दृष्ट्वा जहासातिमनोहरा ॥ ७५ ॥&lt;br&gt;&#xA;जहास तत्र राजापि तां विलोक्य तदोर्वशीम् ॥&lt;br&gt;&#xA;हाससङ्कुपितस्तत्र नाट्याचार्योऽथ तुम्बुरुः ॥&lt;br&gt;&#xA;शशाप तावुभौ कोपादुर्वशीं च नृपोत्तमम् ॥ ७६ ॥ ॥&lt;br&gt;&#xA;॥ तुम्बुरुरुवाच ॥ ॥&lt;br&gt;&#xA;अनेकदेवसम्पूर्णसभायामत्र यत्कृतम् ॥ ७७ ॥&lt;br&gt;&#xA;युवाभ्यां हसितं नृत्तमध्ये निष्कारणं वृथा ॥&lt;br&gt;&#xA;तस्माज्झटिति राजेन्द्र वियोगो युवयोः क्षणात् ॥ ७८ ॥&lt;br&gt;&#xA;भूयादिति शशापैनं सर्वदैवतसन्निधौ ॥&lt;br&gt;&#xA;अथ शप्तो नृपस्तत्र नाट्याचार्येण दुःखितः ॥ ७९ ॥&lt;br&gt;&#xA;जगाम शरणं तत्र पाहिपाहीति वज्रिणम् ॥&lt;br&gt;&#xA;उवाच दीनया वाचा पुरुहूतं पुरूरवाः ॥ 3.1.28.८० ॥&lt;br&gt;&#xA;उर्वश्या सह सालोक्यसिद्ध्यर्थमहमिष्टवान् ॥&lt;br&gt;&#xA;अतस्तस्मा वियोगो मेऽसह्यः स्यात्पाकशासन ॥ ८१ ॥&lt;br&gt;&#xA;इत्युक्तवन्तं तं प्राह सहस्राक्षः शचीपतिः ॥&lt;br&gt;&#xA;शापमोक्षं प्रवक्ष्यामि मा भैषीस्त्वं नृपोत्तम ॥ ८२ ॥&lt;br&gt;&#xA;दक्षिणाम्भोनिधौ पुण्ये गन्धमादनपर्वते ॥&lt;br&gt;&#xA;साध्यामृतमिति ख्यातं तीर्थमस्ति महत्तरम् ॥ ८३ ॥&lt;br&gt;&#xA;सेवितं सर्वदेवैश्च सिद्धचारणकिन्नरैः ॥&lt;br&gt;&#xA;सनकादि महायोगिमुनिवृन्दनिषेवितम् ॥ ८४ ॥&lt;br&gt;&#xA;भुक्तिमुक्तिप्रदं पुंसां सर्वशापविमोक्षदम् ॥&lt;br&gt;&#xA;अस्ति तीर्थं भवांस्तत्र गच्छस्व त्वरया नृप ॥ ८५ ॥&lt;br&gt;&#xA;सर्वेषाममृतं स्नानादत्र साध्यं यतस्ततः ॥&lt;br&gt;&#xA;साध्यामृतमिति ख्यातं सर्वलोकेषु विश्रुतम् ॥ ८६ ॥&lt;br&gt;&#xA;तत्र स्नानात्तवोर्वश्याः पुनर्योगो भविष्यति ॥&lt;br&gt;&#xA;मम लोके निवासश्च भविष्यति न संशयः ॥ ८७ ॥&lt;br&gt;&#xA;इति प्रतिसमादिष्टो नृपः सम्प्रीतमानसः ॥&lt;br&gt;&#xA;साध्यामृतं महातीर्थं समुद्दिश्य ययौ क्षणात् ॥ ८८ ॥&lt;br&gt;&#xA;सस्नौ साध्यामृते तत्र महापातकनाशने ॥&lt;br&gt;&#xA;तत्र स्नानान्नृपो विप्राः सद्यः शापेन मोचितः ॥ ८९ ॥&lt;br&gt;&#xA;स्नानानन्तरमेवासावुर्वश्या सह सङ्गतः ॥&lt;br&gt;&#xA;तया सह विमानस्थः प्रययावमरावतीम् ॥ 3.1.28.९० ॥&lt;br&gt;&#xA;रेमे पुनस्तया सार्धं देववद्देवमन्दिरे ॥&lt;br&gt;&#xA;एवम्प्रभावं तत्तीर्थं साध्यामृतमनुत्तमम् ॥ ९१ ॥&lt;br&gt;&#xA;पुरूरवा सहोर्वश्या यत्र स्नानेन सङ्गतः ॥&lt;br&gt;&#xA;अतोऽत्र तीर्थे यः स्नायान्महापातकनाशने ॥ ९२॥&lt;br&gt;&#xA;वाञ्छिताल्ँलभते कामान्यास्यति स्वर्गमुत्तमम् ॥&lt;br&gt;&#xA;निष्कामः स्नाति चेद्वि प्रा मोक्षमाप्नोति मानवः ॥९३॥&lt;br&gt;&#xA;इमं पवित्रं पापघ्नमध्यायं पठते तु यः॥&lt;br&gt;&#xA;शृणुयाद्वा मनुष्योऽसौ वैकुण्ठे लभते स्थितिम् ॥९४॥&lt;br&gt;&#xA;एवं वः कथितं विप्रा वैभवं पापनाशनम् ॥&lt;br&gt;&#xA;साध्यामृतस्य तीर्थस्य विस्तराच्छ्रद्धया मया ॥ ९५ ॥&lt;br&gt;&#xA;यत्पुरा सनकादिभ्यः प्रोक्तवांश्चतुराननः ॥ ९६ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये साध्यामृततीर्थप्रशंसायां पुरूरवःशापविमोक्षणवर्णनन्नामाष्टाविंशो अध्यायः ॥ २८ ॥&lt;/p&gt;</description>
    </item>
    <item>
      <title>०२९ कथनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/029_kathanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/029_kathanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;स्नात्वा साध्यामृते तीर्थे नृपशापविमोक्षणे ॥&lt;br&gt;&#xA;सर्वतीर्थं ततो गच्छेन्मनुजो नियमान्वितः ॥ १ ॥&lt;br&gt;&#xA;सर्वतीर्थं महापुण्यं महापातकनाशनम् ॥&lt;br&gt;&#xA;महापातकयुक्तो वा युक्तो वा सर्वपातकैः ॥ २ ॥&lt;br&gt;&#xA;शुद्ध्येत तत्क्षणादेव सवर्तीर्थनिमज्जनात् ॥&lt;br&gt;&#xA;तावत्सर्वाणि पापानि देहे तिष्ठन्ति सुव्रताः ॥ ३ ॥&lt;br&gt;&#xA;न यावत्सर्वतीर्थेस्मिन्निमज्जेत्पापपूरुषः ।१&lt;br&gt;&#xA;स्नानार्थं सर्वतीर्थेऽस्मिन्दृष्ट्वा यान्तं द्विजा नरम्॥ ४ ॥&lt;br&gt;&#xA;वेपन्ते सर्वपापानि नाशोऽस्माकं भवेदिति ॥&lt;br&gt;&#xA;गर्भवासादिदुःखानि तावद्याति नरो भुवि ॥ ५ ॥&lt;br&gt;&#xA;न स्नायात्सर्वतीर्थेऽस्मिन्यावद्ब्राह्मणपुङ्गवाः॥&lt;br&gt;&#xA;अनुष्ठितैर्महायागैस्तथा तीर्थनिषेवणैः ॥ ६ ॥&lt;br&gt;&#xA;गायत्र्यादिमहामन्त्रजपैर्नियमपूर्वकम् ॥&lt;br&gt;&#xA;चतुर्णामपि वेदानामावृत्त्या शतसङ्ख्यया ॥ ७ ॥&lt;br&gt;&#xA;शिवविष्ण्वादिदेवानां पूजया भक्ति पूर्वकम् ॥&lt;br&gt;&#xA;एकादश्यादितिथिषु तथैवानशनेन च॥&lt;br&gt;&#xA;यत्फलं लभते मर्त्यस्तल्लभेदत्र मज्जनात् ॥ ८ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;सर्वतीर्थमिति ख्यातिः सूतास्य कथमागता ॥&lt;br&gt;&#xA;ब्रूह्यस्माकमिदं पुण्यं विस्तराच्छृण्वतां मुने ॥ ९ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;पुरा सुचरितोनाम मुनिर्नियमसंयुतः ॥ ॥ 3.1.29.१० ॥&lt;br&gt;&#xA;भृगुवंशसमुद्भूतो जात्यन्धो जरयातुरः ॥&lt;br&gt;&#xA;अशक्तस्तीर्थयात्रायां नेत्राभावेन स द्विजाः ॥ ११ ॥&lt;br&gt;&#xA;सर्वेषामेव तीर्थानां स्नातुकामो महामु निः ॥&lt;br&gt;&#xA;दक्षिणाम्बुनिधौ पुण्यं गन्धमादनपर्वतम् ॥ १२ ॥&lt;br&gt;&#xA;गत्वा शङ्करमुद्दिश्य तपस्तेपे सुदुष्करम् ॥&lt;br&gt;&#xA;त्रिकालमर्चयञ्छम्भुमुपवासी जितेन्द्रियः ॥१३॥&lt;br&gt;&#xA;तथा त्रिषवणस्नानात्तथैवातिथिपूजकः ॥&lt;br&gt;&#xA;शिशिरे जलमध्यस्थो ग्रीष्मे पञ्चाग्निमध्यगः ॥ १४ ॥&lt;br&gt;&#xA;वर्षास्वासारसहन अब्भक्षो वायुभोजनः ॥&lt;br&gt;&#xA;उद्धूलनं त्रिपुण्ड्रं च भस्मना धारयन्सदा ॥ १५ ॥&lt;br&gt;&#xA;जाबालोपनिषद्रीत्या तथा रुद्राक्षधारकः ॥&lt;br&gt;&#xA;एवमुग्रं तपश्चक्रे दशसंवत्सरं द्विजः ॥ १६ ॥&lt;br&gt;&#xA;तपसा तस्य सन्तुष्टः शङ्करश्चन्द्रशेखरः ॥&lt;br&gt;&#xA;प्रादुरासीन्मुनेस्तस्य द्विजाः सुचरितस्य वै ॥ १७ ॥&lt;br&gt;&#xA;समारुह्य महोक्षाणं भूतवृन्दनिषेवितः ॥&lt;br&gt;&#xA;गिरिजार्ध वपुः शूली सूर्यकोटिसमप्रभः ॥ १८ ॥&lt;br&gt;&#xA;स्वभासा भासयन्सर्वा दिशो वितिमिरास्तदा ॥&lt;br&gt;&#xA;भस्मपाण्डुरसर्वाङ्गो जटामण्डलमण्डितः ॥ १९ ॥&lt;br&gt;&#xA;अनन्ता दिमहानागविभूषणविभूषितः ॥&lt;br&gt;&#xA;प्रादुर्भूतस्ततः शम्भुः प्रादात्तस्य विलोचने ॥ 3.1.29.२० ॥&lt;br&gt;&#xA;आत्मावलोकनार्थाय शङ्करो गिरिजापतिः ॥&lt;br&gt;&#xA;ततः सुचरितो विप्राः शम्भुना दत्तदृग्द्वयः ॥&lt;br&gt;&#xA;आलोक्य परमेशानं प्रतुष्टाव प्रसन्नधीः ॥ २१ ॥&lt;br&gt;&#xA;॥ सुचरित उवाच ॥ ॥&lt;br&gt;&#xA;जय देव महेशान जय शङ्कर धूर्जटे ॥ २२ ॥&lt;br&gt;&#xA;जय ब्रह्मादिपूज्य त्वं त्रिपुरघ्न यमान्तक ॥&lt;br&gt;&#xA;जयोमेश महादेव कामान्तक जयामल ॥ २३ ॥&lt;br&gt;&#xA;जय संसारवैद्य त्वं भूतपाल शिवाव्य य ॥&lt;br&gt;&#xA;त्रियम्बक नमस्तुभ्यं भक्तरक्षणदीक्षित ॥ २४ ॥&lt;br&gt;&#xA;व्योमकेश नमस्तुभ्यं जय कारुण्यविग्रह ॥&lt;br&gt;&#xA;नीलकण्ठ नमस्तुभ्यं जय संसारमोचक॥२५॥&lt;br&gt;&#xA;महेश्वर नमस्तुभ्यं परमानन्दविग्रह ॥&lt;br&gt;&#xA;गङ्गाधर नमस्तुभ्यं विश्वेश्वर मृडाव्यय ॥ २६ ॥&lt;br&gt;&#xA;नमस्तुभ्यं भगवते वासुदेवाय शम्भवे ॥&lt;br&gt;&#xA;शर्वायोग्राय गर्भाय कैलासपतये नमः ॥ २७ ॥&lt;br&gt;&#xA;रक्ष मां करुणासिन्धो कृपादष्ट्यवलोकनात् ॥&lt;br&gt;&#xA;मम वृत्तमनालोच्य त्राहि मां कृपया हर॥२८॥&lt;br&gt;&#xA;श्रीसूत उवाच॥&lt;br&gt;&#xA;इति स्तुतो महादेवस्तमेनमिदमभ्यधात् ॥&lt;br&gt;&#xA;मुनिं सुचरितं विप्रा दयोदन्वानुमापतिः ॥ २९ ॥&lt;br&gt;&#xA;॥ महादेव उवाच ॥ ॥&lt;br&gt;&#xA;मुने सुचरिताद्य त्वं वरं वरय काङ्क्षितम् ॥&lt;br&gt;&#xA;वरं दातुं तवायातः पुण्येस्मिन्नाश्रमे शुभे ॥&lt;br&gt;&#xA;इतीरितो मुनिः प्राह महादेवं दयानिधिम् ॥ 3.1.29.३० ॥ ॥&lt;br&gt;&#xA;॥ सुचरित उवाच ॥ ॥&lt;br&gt;&#xA;भगवंस्त्वं प्रसन्नो मे यदि स्याश्चन्द्रशेखर ॥ ३१ ॥&lt;br&gt;&#xA;तर्हि त्वां प्रवृणोम्यद्धा वरं मदभिकाङ्क्षितम् ॥&lt;br&gt;&#xA;जरापलितदेहोहं कुत्रचिद्गन्तुमक्षमः ॥ ३२ ॥&lt;br&gt;&#xA;सर्वतीर्थेषु च स्नातुमाकाङ्क्षा मम विद्यते ॥&lt;br&gt;&#xA;तस्मात्सर्वेषु तीर्थेषु स्नानेन मनुजो हि यत् ॥&lt;br&gt;&#xA;फलं प्राप्नोति मे ब्रूहि तत्फला वाप्तिसाधनम्॥ ३३ ॥&lt;br&gt;&#xA;॥ महादेव उवाच ॥ ॥&lt;br&gt;&#xA;अहमावाहयिष्यामि तीर्थान्यत्रैव कृत्स्नशः ॥ ३४ ॥&lt;br&gt;&#xA;रामस्य सेतुना पूते नगेऽस्मिन्गन्धमादने ॥&lt;br&gt;&#xA;इत्युक्त्वा स महादेवः पर्वते गन्धमादने ॥ ३५ ॥&lt;br&gt;&#xA;तीर्थान्यावाहयामास मुनिप्रीत्यर्थमुत्तमः ॥&lt;br&gt;&#xA;ततस्सुचरितं प्राह शङ्करः करुणानिधिः ॥ ३६ ॥&lt;br&gt;&#xA;मुने सुचरितेदं तु महापातकनाशनम् ॥&lt;br&gt;&#xA;सान्निध्यात्सर्वतीर्थानां सर्वतीर्थाभिधं स्मृतम् ॥ ३७ ॥&lt;br&gt;&#xA;मयात्र सर्वतीर्थानां मनसाकर्षणादिदम् ॥&lt;br&gt;&#xA;मानसं तीर्थमित्याख्यां लप्स्यते भुक्तिमुक्तिदम् ॥ ३८ ॥&lt;br&gt;&#xA;अतः सुचरितात्र त्वं स्नाहि सद्यो विमुक्तये ॥&lt;br&gt;&#xA;महापातकसङ्घानां दावानलसमद्युतौ ॥ ॥ ३९ ॥&lt;br&gt;&#xA;काममोहभयक्रोधलोभरोगादिनाशने ॥&lt;br&gt;&#xA;विना वेदान्तविज्ञानं सद्योनिर्वाणकारणे ॥ 3.1.29.४० ॥&lt;br&gt;&#xA;जन्ममृत्य्वादिनक्रौघसंसारार्णवतारणे ॥&lt;br&gt;&#xA;कुम्भीपाकादिसकलनरकाग्निविनाशने ॥ ४१ ॥&lt;br&gt;&#xA;इतीरितः सुचरितः शम्भुना मदनारिणा ॥&lt;br&gt;&#xA;सस्नौ विप्राः सर्वतीर्थे महादेवस्य सन्निधौ ॥ ४२ ॥&lt;br&gt;&#xA;स्नात्वोत्थितः सुचरितो ददृशेऽखिलमानवैः ॥&lt;br&gt;&#xA;जरापलितनिर्मुक्तस्तरुणोऽतीव सुन्दरः ॥ ४३ ॥&lt;br&gt;&#xA;दृष्ट्वा स्वदेहसौन्दर्यं ततः सुचरितो मुनिः ॥&lt;br&gt;&#xA;श्लाघयामास तत्तीर्थं बहुधाऽन्ये च तापसाः ॥ ४४ ॥&lt;br&gt;&#xA;महादेवः सुचरितं बभाषे तदनन्तरम् ॥&lt;br&gt;&#xA;अस्य तीर्थस्य तीरे त्वं वसन्सुचरित द्विज ॥ ॥ ४५ ॥&lt;br&gt;&#xA;स्नानं कुरुष्व सततं स्मरन्मां मुक्तिदायकम् ॥&lt;br&gt;&#xA;देशान्तरीयतीर्थेषु मा व्रज ब्राह्मणोत्तम ॥ ४६ ॥&lt;br&gt;&#xA;अस्य तीर्थस्य माहात्म्यान्मामन्ते प्राप्स्यसि ध्रुवम्॥&lt;br&gt;&#xA;अन्येऽपि येऽत्र स्नास्यन्ति तेऽपि मां प्राप्नुयुर्द्विज ॥ ४७ ॥&lt;br&gt;&#xA;इत्युक्त्वा भगवानीशस्तत्रैवान्तरधीयत ॥&lt;br&gt;&#xA;तस्मिन्नन्तर्हिते रुद्रे ततः सुचरितो मुनिः ॥ ४८ ॥&lt;br&gt;&#xA;अनेककालं निवसन्सर्वतीर्थस्य तीरतः ॥&lt;br&gt;&#xA;स्नानं समाचरंस्तीर्थे मानसे नियमान्वितः ॥ ४९ ॥&lt;br&gt;&#xA;देहान्ते शङ्करं प्राप सर्वबन्धविमोचितः ॥&lt;br&gt;&#xA;सायुज्यं चापि सम्प्राप सर्वतीर्थस्य वैभवात् ॥ 3.1.29.५० ॥&lt;br&gt;&#xA;एवं वः कथितं विप्राः सर्वतीर्थस्य वैभवम् ॥&lt;br&gt;&#xA;एतत्पठन्वा शृण्वन्वा मुच्यते सर्व पातकैः ॥ ५१ ॥&lt;/p&gt;</description>
    </item>
    <item>
      <title>०३० धनुष्कोटिवैभवकथनवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/030_dhanuShkoTivaibhavakathanavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/030_dhanuShkoTivaibhavakathanavarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;विहिताभिषवो मर्त्यः सर्वतीर्थेऽतिपावने ॥&lt;br&gt;&#xA;ब्रह्महत्यादिपापघ्नीं धनुष्कोटिं ततो व्रजेत् ॥ १ ॥&lt;br&gt;&#xA;यस्याः स्मरणमात्रेण मुक्तः स्यान्मानवो भुवि ॥&lt;br&gt;&#xA;धनुष्कोटिं प्रपश्यन्ति स्नान्ति वा कथयन्ति ये ॥ २ ॥&lt;br&gt;&#xA;अष्टाविंशतिभेदांस्ते नरकान्नोपभुञ्जते ॥&lt;br&gt;&#xA;तामिस्रमन्धतामिस्रं महारौरवरौरवौ ॥ ३ ॥&lt;br&gt;&#xA;कुम्भीपाकं कालसूत्रमसिपत्रवनं तथा ॥&lt;br&gt;&#xA;कृमिभक्षोंऽधकूपश्च सन्दंशं शाल्मली तथा ॥ ४ ॥&lt;br&gt;&#xA;सूर्मिर्वैतरणी प्राणरोधो विशसनं तथा ॥&lt;br&gt;&#xA;लालाभक्षोऽप्यवीचिश्च सारमेयादनं तथा ॥ ५ ॥&lt;br&gt;&#xA;तथैव वज्रकणकं क्षारकर्दमपातनम् ॥&lt;br&gt;&#xA;रक्षोगणाशनं चापि शूलप्रोतं वितोदनम् ॥ ६ ॥&lt;br&gt;&#xA;दन्दशूकाशनं चापि पर्यावर्तनसञ्ज्ञितम् ॥&lt;br&gt;&#xA;तिरोधानाभिधं विप्रास्तथा सूचीमुखाभिधम् ॥ ७ ॥&lt;br&gt;&#xA;पूयशोणितभक्षं च विषाग्निपरिपीडनम् ॥&lt;br&gt;&#xA;अष्टाविंशतिसङ्ख्याकमेवं नरकसञ्चयम् ॥ ८ ॥&lt;br&gt;&#xA;न याति मनुजो विप्रा धनुष्कोटौ निमज्जनात् ॥&lt;br&gt;&#xA;वित्तापत्यकलत्राणां योऽन्येषामपहारकः ॥ ९ ॥&lt;br&gt;&#xA;स कालपाशनिर्बद्धो यमदूतैर्भयानकैः ॥&lt;br&gt;&#xA;तामिस्रनरके घोरे पात्यते बहुवत्सरम् ॥ 3.1.30.१० ॥&lt;br&gt;&#xA;स्नाति चेद्धनुषः कोटौ तस्मिन्नासौ निपात्यते ॥&lt;br&gt;&#xA;यो निहत्य तु भर्तारं भुङ्क्ते तस्य धनादिकान् ॥ ११ ॥&lt;br&gt;&#xA;पात्यते सोंऽधतामिस्रे महादुःखसमाकुले ॥&lt;br&gt;&#xA;स्नाति चेद्धनुषः कोटौ तस्मिन्नासौ निपात्यते ॥ १२ ॥&lt;br&gt;&#xA;भूतद्रोहेण यो मर्त्यः पुष्णाति स्वकुटुम्बकम् ॥&lt;br&gt;&#xA;स तानिह विहायाशु रौरवे पात्यते ध्रुवम् ॥ १३ ॥&lt;br&gt;&#xA;विषोल्बणमहासर्पसङ्कुले यमपूरुषैः ॥&lt;br&gt;&#xA;स्नाति चेद्धनुषः कोटौ तस्मिन्नासौ निपात्यते ॥ ॥ १४ ॥&lt;br&gt;&#xA;यः स्वदेहम्भरो मर्त्यो भार्यापुत्रादिकं विना ॥&lt;br&gt;&#xA;स महारौरवे घोरे पात्यते निजमांसभुक् ॥ १५ ॥&lt;br&gt;&#xA;स्नाति चेद्धनुषः कोटौ तस्मि न्नासौ निपात्यते ॥&lt;br&gt;&#xA;यः पशून्पक्षिणो वापि सप्राणान्निरुणद्धि वै ॥ १६ ॥&lt;br&gt;&#xA;कृपालेशविहीनं तं क्रव्यादैरपि निन्दितम् ॥&lt;br&gt;&#xA;कुम्भीपाके तप्ततैले पात यन्ति यमानुगाः ॥ १७ ॥&lt;br&gt;&#xA;स्नाति चेद्धनुषः कोटौ तस्मिन्नासौ निपात्यते ॥&lt;br&gt;&#xA;मातरं पितरं विप्रान्यो द्वेष्टि पुरुषाधमः ॥ १८ ॥&lt;br&gt;&#xA;स कालसूत्र नरके विस्तृतायुतयोजने ॥&lt;br&gt;&#xA;अधस्तादग्निसन्तप्त उपर्यर्कमरीचिभिः ॥ १९ ॥&lt;br&gt;&#xA;खले ताम्रमये विप्राः पात्यते क्षुधयार्दितः ॥&lt;br&gt;&#xA;स्नाति चेद्धनुषः कोटौ तस्मिन्नासौ निपात्यते ॥ 3.1.30.२० ॥&lt;br&gt;&#xA;यो वेदमार्गमुल्लङ्घ्य वर्तते कुपथे नरः ॥&lt;br&gt;&#xA;सोऽसिपत्रवने घोरे पात्यते यमकिङ्करैः ॥ २१ ॥&lt;br&gt;&#xA;स्नाति चेद्धनुषः कोटौ तस्मिन्नासौ निपात्यते ॥&lt;br&gt;&#xA;यो राजा राजभृत्यो वा ह्यदण्ड्ये दण्डमाचरेत् ॥ २२ ॥&lt;br&gt;&#xA;शरीरदण्डं विप्रे वा स शूकरमुखे द्विजाः ॥&lt;br&gt;&#xA;पात्यते नरके घोरे इक्षुवद्यन्त्रपीडितः ॥ ॥ २३ ॥&lt;br&gt;&#xA;स्नाति चेद्धनुषः कोटौ तस्मिन्नासौ निपात्यते ॥&lt;br&gt;&#xA;ईश्वराधीनवृत्तीनां हिंसां यः प्राणिनां चरेत् ॥ २४ ॥&lt;br&gt;&#xA;तैरेव पीड्यमानोऽयं जन्तुभिः स्वेन पीडितैः ॥&lt;br&gt;&#xA;अन्धकूपे महाभीमे पात्यते यमकिङ्करैः ॥ २५ ॥&lt;br&gt;&#xA;तत्रान्धकारबहुले विनिद्रो निर्वृतश्चरेत् ॥&lt;br&gt;&#xA;चेद्धनुषः कोटौ तस्मिन्नासौ निपात्यते ॥ २६ ॥&lt;br&gt;&#xA;योऽश्नाति पङ्क्तिभेदेन सस्यसूपादिकं नरः ॥&lt;br&gt;&#xA;अकृत्वा पञ्चयज्ञं वा भुङ्क्ते मोहेन स द्विजाः ॥ २७ ॥&lt;br&gt;&#xA;प्रपात्यते यमभटैर्नरके कृमिभोजने ॥&lt;br&gt;&#xA;भक्ष्यमाणः कृमिशतैर्भक्षयन्कृमिसञ्च यान् ॥ २८ ॥&lt;br&gt;&#xA;स्वयं च कृमिभूतः संस्तिष्ठेद्यावदघक्षयम्॥&lt;br&gt;&#xA;स्नाति चेद्धनुषः कोटौ तस्मिन्नासौ निपात्यते ॥ २९ ॥&lt;br&gt;&#xA;यो हरेद्विप्रवित्तानि स्तेयेन बलतोऽपि वा ॥&lt;br&gt;&#xA;अन्येषामपि वित्तानि राजा तत्पुरुषोऽपि वा ॥ 3.1.30.३० ॥&lt;br&gt;&#xA;अयस्मयाग्निकुण्डेषु सन्दंशैः सोऽतिपीडितः ॥&lt;br&gt;&#xA;सन्दंशे नरके घोरे पात्यते यमपूरुषैः ॥ ३१ ॥&lt;br&gt;&#xA;स्नाति चेद्धनुषः कोटौ तस्मिन्नासौ निपात्यते ॥&lt;br&gt;&#xA;अगम्यां योभिगच्छेत स्त्रियं वै पुरुषाधमः ॥ ३२ ॥&lt;br&gt;&#xA;अगम्यं पुरुषं योषिदभिगच्छेत वा द्विजाः ॥&lt;br&gt;&#xA;तावयस्मयनारीं च पुरुषं चाप्ययस्मयम् ॥३३ ॥&lt;br&gt;&#xA;तप्तावालिङ्ग्य तिष्ठन्तौ यावच्चन्द्रदिवाकरौ ॥&lt;br&gt;&#xA;सूर्म्याख्ये नरके घोरे पात्येते बहुकण्टके ॥ ३४ ॥&lt;br&gt;&#xA;स्नाति चेद्धनुषः कोटौ तस्मिन्नासौ निपात्यते ॥&lt;br&gt;&#xA;बाधते सर्वजन्तून्यो नानो पायैरुपद्रवैः ॥३५ ॥&lt;br&gt;&#xA;शाल्मलीनरके घोरे पात्यते बहुकण्टके ॥&lt;br&gt;&#xA;स्नाति चेद्धनुषः कोटौ तस्मिन्नासौ निपात्यते ॥ ३६ ॥&lt;br&gt;&#xA;राजा वा राजभृत्यो वा यः पाषण्डमनुव्रतः ॥&lt;br&gt;&#xA;भेदको धर्मसेतूनां वैतरण्यां निपात्यते ॥ ३७ ॥&lt;br&gt;&#xA;स्नानि चेद्धनुषः कोटौ तस्मिन्नासौ निपात्यते ॥&lt;br&gt;&#xA;वृषलीसङ्गदुष्टो यः शौचाद्याचारवर्जितः ॥ ३८ ॥&lt;br&gt;&#xA;त्यक्तलज्जस्त्यक्तवेदः पशुचर्यारत स्तथा ॥&lt;br&gt;&#xA;स पूयविष्ठामूत्रासृक्छ्लेष्मपित्तादिपूरिते ॥ ३९ ॥&lt;br&gt;&#xA;अतिबीभत्सनरके पात्यते यमकिङ्करैः ॥&lt;br&gt;&#xA;स्नाति चेद्धनुषः कोटौ तस्मिन्नासौ निपात्यते ॥ 3.1.30.४० ॥&lt;br&gt;&#xA;अश्मभिर्मृगयुर्हन्याद्बाणै र्वा बाधते मृगान्॥&lt;br&gt;&#xA;स विध्यमानो बाणौघैः परत्र यमकिङ्करैः ॥ ४१ ॥&lt;br&gt;&#xA;प्राणरोधाख्यनरके पात्यते यमकिङ्करैः ॥&lt;br&gt;&#xA;स्नाति चेद्धनुषः कोटौ तस्मिन्नासौ निपात्यते ॥ ४२ ॥&lt;br&gt;&#xA;दाम्भिको यः पशून्यज्ञे विध्यनुष्ठानवर्जितः ॥&lt;br&gt;&#xA;हन्त्यसौ परलोकेषु वैशसे नरके द्विजाः ॥ ४३ ॥&lt;br&gt;&#xA;कृन्त्यमानो यमभटैः पात्यते दुःखसङ्कुले ॥&lt;br&gt;&#xA;स्नाति चेद्धनुषः कोटौ तस्मिन्नासौ निपात्यते ॥ ४४ ॥&lt;br&gt;&#xA;आत्मभार्यां सवर्णां यो रेतः पाययते तु सः ॥&lt;br&gt;&#xA;परत्र रेतःपायी सन्रेतःकुण्डे निपात्यते ॥ ४५ ॥&lt;br&gt;&#xA;स्नाति चेद्धनुषः कोटौ तस्मिन्नासौ निपात्यते ॥&lt;br&gt;&#xA;यो दस्युमार्ग माश्रित्य गरदो ग्रामदाहकः ॥ ४६ ॥&lt;br&gt;&#xA;वणिग्द्रव्यापहारी च स परत्र द्विजोत्तमाः ॥&lt;br&gt;&#xA;वज्रदंष्ट्राहिकाभिख्ये नरके पात्यते चिरम् ॥ ४७ ॥&lt;br&gt;&#xA;स्नाति चेद्धनुषः कोटौ तस्मिन्नासौ निपात्यते ॥&lt;br&gt;&#xA;विद्यन्ते यानि चान्यानि नरकाणि परत्र वै ॥ ४८ ॥&lt;br&gt;&#xA;तानि नाप्नोति मनुजो धनुष्कोटिनिमज्जनात् ॥&lt;br&gt;&#xA;धनुष्कोटौ सकृत्स्ना नादश्वमेधफलं लभेत् ॥ ४९ ॥&lt;br&gt;&#xA;आत्मविद्या भवेत्साक्षान्मुक्तिश्चापि चतुर्विधा ॥&lt;br&gt;&#xA;न पापे रमते बुद्धिर्न भवेद्दुःखमेव वा ॥ 3.1.30.५० ॥&lt;br&gt;&#xA;बुद्धेः प्रीति र्भवेत्सम्यग्धनुष्कोटौ निमज्जनात् ॥&lt;br&gt;&#xA;तुलापुरुषदानेन यत्फलं लभ्यते नरैः ॥ ५१ ॥&lt;br&gt;&#xA;तत्फलं लभ्यते पुम्भिर्धनुष्कोटौ निमज्जनात् ॥&lt;br&gt;&#xA;गोसहस्र प्रदानेन यत्पुण्यं हि भवेन्नृणाम् ॥ ५२ ॥&lt;br&gt;&#xA;तत्पुण्यं लभते मर्त्यो धनष्कोटौ निमज्जनात् ॥&lt;br&gt;&#xA;धर्मार्थकाममोक्षेषु यंयमिच्छति पूरुषः ॥ ५३ ॥&lt;br&gt;&#xA;तन्तं सद्यः समाप्नोति धनुष्कोटौ निमज्जनात् ॥&lt;br&gt;&#xA;महापातकयुक्तो वा युक्तो वा सर्वपातकैः ॥ ५४ ॥&lt;br&gt;&#xA;सद्यः पूतो भवेद्विप्रा धनुष्कोटौ निमज्जनात् ॥&lt;br&gt;&#xA;प्रज्ञालक्ष्मीर्यशः सम्पज्ज्ञानं धर्मो विरक्तता ॥५५॥&lt;br&gt;&#xA;मनःशुद्धिर्भवेन्नॄणां धनुष्कोटिनिमज्जनात्॥&lt;br&gt;&#xA;ब्रह्महत्यायुतं चापि सुरापानायुतं तथा॥५६॥&lt;br&gt;&#xA;अयुतं गुरुदाराणां गमनं पापकारणम्॥&lt;br&gt;&#xA;स्तेयायुतं सुवर्णानां तत्संसर्गश्च कोटिशः॥५७॥&lt;br&gt;&#xA;शीघ्रं विलयमाप्नोति धनुष्कोटौ निमज्जनात्॥&lt;br&gt;&#xA;ब्रह्महत्यासमानानि सुरापानसमानि च॥५८॥&lt;br&gt;&#xA;गुरुस्त्रीगमनेनापि यानि तुल्यानि चास्तिकाः॥&lt;br&gt;&#xA;सुवर्णस्तेयतुल्यानि तत्संसर्गसमानि च॥५९॥&lt;br&gt;&#xA;तानि सर्वाणि नश्यन्ति धनुष्को टि निमज्जनात्॥&lt;br&gt;&#xA;उक्तेष्वेतेषु सन्देहो न कर्तव्यः कदाचन ॥3.1.30.६०॥।&lt;br&gt;&#xA;जिह्वाग्रे परशुं तप्तं धारयामि न संशयः ॥&lt;br&gt;&#xA;अर्थवादमिमं सर्वं ब्रुवन्वै नारकी भवेत् ॥ ॥ ६१ ॥&lt;br&gt;&#xA;सङ्करः स हि विज्ञेयः सर्वकर्मबहिष्कृतः॥&lt;br&gt;&#xA;अहो मौर्ख्यमहो मौर्ख्यमहो मौर्ख्यं द्विजोत्तमाः ॥ ६२ ॥&lt;br&gt;&#xA;धनुष्कोट्यभिधे तीर्थे सर्वपातकनाशने ॥&lt;br&gt;&#xA;अद्वैतज्ञानदे पुंसां भुक्तिमुक्तिप्रदायिनि ॥ ६३ ॥&lt;br&gt;&#xA;इष्टकाम्यप्रदे नित्यं तथैवाज्ञाननाशने ॥&lt;br&gt;&#xA;स्थितेऽपि तद्विहायायं रमतेऽन्यत्र वै जनः ॥६४॥&lt;br&gt;&#xA;अहो मोहस्य माहात्म्यं मया वक्तुं न शक्यते ॥&lt;br&gt;&#xA;स्नातस्य धनुषः कोटौ नान्तकाद्भयमस्ति वै ॥६५॥&lt;br&gt;&#xA;धनुष्कोटिं प्रपश्यन्ति तत्र स्नान्ति च ये नराः॥&lt;br&gt;&#xA;स्तुवन्ति च प्रशंसन्ति स्पृशन्ति च नमन्ति च ॥&lt;br&gt;&#xA;न पिबन्ति हि ते स्तन्यं मातॄणां द्विजपुङ्गवाः ॥ ६६ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;धनुष्कोट्याभिधा तस्य कथं सूत समागता ॥ ६७ ॥&lt;br&gt;&#xA;तत्सर्वं ब्रूहि तत्त्वेन विस्तरान्मुनिपुङ्गव ॥&lt;br&gt;&#xA;इति पृष्टो नैमिषीयैराह सूतः पुनश्च तान् ॥ ६८ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;रामेण निहते युद्धे रावणे लोककण्टके ॥&lt;br&gt;&#xA;बिभीषणे च लङ्कायां राजनि स्थापिते ततः ॥ ६९ ॥&lt;br&gt;&#xA;वैदेहीलक्ष्मणयुतो रामो दशरथा त्मजः ॥&lt;br&gt;&#xA;सुग्रीवप्रमुखैर्वीरैर्वानरैरपि संवृतः ॥ 3.1.30.७० ॥&lt;br&gt;&#xA;सिद्धचारणगन्धर्वदेवविद्याधरर्षिभिः ॥&lt;br&gt;&#xA;अप्सरोभिश्च सततं स्तूयमाननिजाद्भुतः ॥ ७१ ॥&lt;br&gt;&#xA;लीलाविधृतकोदण्डस्त्रिपुरघ्नो यथा शिवः ॥&lt;br&gt;&#xA;सर्वैः परिवृतो रामो गन्धमादनमन्वगात् ॥ ७२ ॥&lt;br&gt;&#xA;तत्र स्थितं महात्मानं राघवं रावणान्तकम् ॥&lt;br&gt;&#xA;प्राञ्जलिः प्रार्थयामास धर्मज्ञोऽथ विभीषणः ॥ ७३ ॥&lt;br&gt;&#xA;सेतुनानेन ते राम राजानः सर्व एव हि ॥&lt;br&gt;&#xA;बलोद्रिक्ताः समभ्येत्य पीडयेयुः पुरीं मम ॥ ॥ ७४ ॥&lt;br&gt;&#xA;अतः सेतुमिमं भिन्धि धनुष्कोट्या रघूद्वह ॥&lt;br&gt;&#xA;इति सम्प्रार्थितस्तेन पौलस्त्येन स राघवः ॥ ७९ ॥&lt;br&gt;&#xA;बिभेद धनुषः कोट्या स्वसेतुं रघुनं दनः ॥&lt;br&gt;&#xA;अतो द्विजास्ततस्तीर्थं धनुष्कोटिरितिश्रुतम् ॥ ७६ ॥&lt;br&gt;&#xA;श्रीरामधनुषः कोट्या यो रेखां पश्यते कृताम्॥&lt;br&gt;&#xA;अनेकक्लेशसंयुक्तं गर्भवासं न पश्यति ॥ ७७ ॥&lt;br&gt;&#xA;धनुष्कोट्यां कृता रेखा रामेण लवणाम्बुधौ ॥&lt;br&gt;&#xA;तद्दर्शनाद्भवेन्मुक्तिर्न जाने स्नानजं फलम् ॥ ७८ ॥&lt;br&gt;&#xA;नर्मदारोधसि तपो महापातक नाशनम्॥&lt;br&gt;&#xA;गङ्गातीरे तु मरणमपवर्गफलप्रदम्॥ ७९ ॥&lt;br&gt;&#xA;दानं द्विजाः कुरुक्षेत्रे ब्रह्महत्यादिशोधकम् ॥&lt;br&gt;&#xA;तपश्च मरणं दानं धनुष्कोटौ कृतं नरैः ॥3.1.30.८०॥&lt;br&gt;&#xA;महापातकनाशाय मुक्त्यै चाभीष्टसिद्धये ॥&lt;br&gt;&#xA;भवेत्समर्थं विप्रेन्द्रा नात्र कार्या विचारणा ॥ ८१ ॥&lt;br&gt;&#xA;तावत्सम्पीड्यते जन्तुः पातकैश्चोपपा तकैः ॥&lt;br&gt;&#xA;यावन्नालोक्यते राम धनुष्कोटिर्विमुक्तिदा ॥ ८२ ॥&lt;br&gt;&#xA;भिद्यते हृदयग्रन्थिश्छिद्यन्ते सर्वसंशयाः ॥&lt;br&gt;&#xA;क्षीयन्ते पापकर्माणि धनुष्कोट्यवलो किनः ॥ ८३ ॥&lt;br&gt;&#xA;दक्षिणाम्भोनिधौ सेतौ रामचन्द्रेण निर्मिता ॥&lt;br&gt;&#xA;या रेखा धनुषः कोट्या विभीषणहिताय वै ॥ ८४ ॥&lt;br&gt;&#xA;सैव कैलासपदवीं वैकुण्ठब्र ह्मलोकयोः ॥&lt;br&gt;&#xA;मार्गः स्वर्गस्य लोकस्य नात्र कार्या विचारणा ॥ ८५ ॥&lt;br&gt;&#xA;तुल्यं यज्ञफलैः पुण्यैर्धनुष्कोट्यवगाहनम् ॥&lt;br&gt;&#xA;सर्वमन्त्राधिकं पुण्यं सर्वदा नफलप्रदम् ॥ ८६ ॥&lt;br&gt;&#xA;कायकलेशकरैः पुंसां किं तपोभिः किमध्वरैः ॥&lt;br&gt;&#xA;किं वेदैः किमु वा शास्त्रैर्धनुष्कोट्यवलोकिनः ॥ ८७ ॥&lt;br&gt;&#xA;रामचन्द्रधनुष्कोटौ स्नानं चेल्लभ्यते नृणाम् ॥&lt;br&gt;&#xA;सितासितसरित्पुण्यवारिभिः किं प्रयोजनम् ॥ ८८ ॥&lt;br&gt;&#xA;रामचन्द्रधनुष्कोटिदर्शनं लभ्यते यदि ॥&lt;br&gt;&#xA;काश्यां तु मरणान्मुक्तिः प्रार्थ्यते किं वृथा नरैः ॥ ८९ ॥&lt;br&gt;&#xA;अनिमज्ज्य धनुष्कोटावनुपोष्य दिनत्रयम् ॥&lt;br&gt;&#xA;अदत्त्वा काञ्चनं गां च दरिद्रः स्यान्न संशयः ॥ 3.1.30.९० ॥&lt;br&gt;&#xA;धनुष्कोट्य वगाहेन यत्फलं लभते नरः ॥&lt;br&gt;&#xA;अग्निष्टोमादिभिर्यज्ञैरिष्ट्वापि बहुदक्षिणैः ॥ ९१ ॥&lt;br&gt;&#xA;न तत्फलमवाप्नोति सत्यंसत्यं वदाम्यहम् ॥&lt;br&gt;&#xA;धनुष्कोट्यभिधं तीर्थं सर्वतीर्थाधिकं विदुः ॥ ९२ ॥&lt;br&gt;&#xA;दशकोटिसहस्राणि सन्ति तीर्थानि भूतले ॥&lt;br&gt;&#xA;तेषां सान्निध्यमस्त्यत्र धनुष्कोटौ द्विजोत्तमाः ॥ ९३ ॥&lt;br&gt;&#xA;अष्टौ वसव आदित्या रुद्राश्च मरुतस्तथा ॥&lt;br&gt;&#xA;साध्याश्च सह गन्धर्वाः सिद्धविद्याधरास्तथा ॥९४॥&lt;br&gt;&#xA;एते चान्ये च ये देवाः सान्निध्यं कुर्वते सदा ॥&lt;br&gt;&#xA;तीर्थेऽत्र धनुषः कोटौ नित्यमेव पितामहः ॥ ९५ ॥&lt;br&gt;&#xA;सन्निधत्ते शिवो विष्णुरुमा मा च सरस्वती ॥&lt;br&gt;&#xA;धनुष्कोटौ तपस्तप्त्वा देवाश्च ऋषयस्तथा ॥ ९६ ॥&lt;br&gt;&#xA;विपुलां सिद्धिमगमंस्तत्फलेन मुनीश्वराः ॥&lt;br&gt;&#xA;स्नायात्तत्र नरो यस्तु पितृदेवांश्च तर्पयेत् ॥९७॥&lt;br&gt;&#xA;सर्वपापविनिर्मुक्तो ब्रह्मलोके महीयते ॥&lt;br&gt;&#xA;अत्रैकं भोजयेद्विप्रं यो नरो भक्तिसंयुतः॥९८॥&lt;br&gt;&#xA;इह लोके परत्रापि सोनन्तसुखमश्नुते॥&lt;br&gt;&#xA;शाकमूलफले वृत्तिं यो न वर्तयते नरः॥९९॥&lt;br&gt;&#xA;स नरो धनुषःकोटौ स्नायात्त त्फलसिद्धये ॥&lt;br&gt;&#xA;अश्वमेधक्रतुं कर्तुं शक्तिर्यस्य न विद्यते ॥3.1.30.१००॥&lt;br&gt;&#xA;धनुष्कोटौ स हि स्नायात्तेन तत्फलमश्नुते ॥&lt;br&gt;&#xA;ब्राह्मणः क्षत्रियो वैश्यः शूद्रो वापि मुनी श्वराः॥१॥&lt;br&gt;&#xA;निन्द्ययोनौ न जायन्ते धनुष्कोट्वगाहनात्॥&lt;br&gt;&#xA;मकरस्थे रवौ माघे धनुष्कोटौ तु यो नरः॥२॥&lt;br&gt;&#xA;स्नायात्पुण्यं निगदितुं तस्याहं न क्षमो द्विजाः॥&lt;br&gt;&#xA;माघमासे धनुष्कोटाववगाहेत यो नरः ॥ ३ ॥&lt;br&gt;&#xA;स स्नातः सर्वतीर्थेषु गङ्गादिषु मुनीश्वराः ॥&lt;br&gt;&#xA;प्राप्नुयादक्षयाल्ँलोकान्मोक्षं चापि लभेत सः ॥ ४ ॥&lt;br&gt;&#xA;जन्मप्रभृति यत्पापं स्त्रियो वा पुरुषस्य वा ॥&lt;br&gt;&#xA;तत्सर्वं माघमासेऽत्र मज्जनाद्विलयं व्रजेत् ॥ ५ ॥&lt;br&gt;&#xA;यथा सुराणां सर्वेषामुत्तमो रघुनन्दनः ॥&lt;br&gt;&#xA;तथैव च धनुष्कोटिः सर्वतीर्थोत्तमा स्मृता ॥ ६ ॥&lt;br&gt;&#xA;तत्र स्नानं माघमासे सर्वाभीष्टप्रदायकम् ॥&lt;br&gt;&#xA;त्रिंशद्दिनं माघमासे नियतोऽपि जितेन्द्रियः ॥ ७ ॥&lt;br&gt;&#xA;धनुष्कोटौ नरः स्नायादपुनर्भवसिद्धये ॥&lt;br&gt;&#xA;एकभुक्तो जितक्रोधो माघमासेऽत्र यो नरः ॥ ८ ॥&lt;br&gt;&#xA;स्नानं करोति विप्रेन्द्रा मुच्यते ब्रह्महत्यया ॥&lt;br&gt;&#xA;श्रीरामधनुषः कोटी माघमासे नरस्तु यः ॥ ९ ॥&lt;br&gt;&#xA;स्नात्वान्ते शिवरात्रौ च निराहारो जितेन्द्रियः ॥&lt;br&gt;&#xA;कृत्वा जागरणं रात्रौ प्रतियामं विशेषतः॥ 3.1.30.११० ॥&lt;br&gt;&#xA;राम नाथं महादेवमभ्यर्च्य विधिपूर्वकम् ॥&lt;br&gt;&#xA;परेद्युरुदिते सूर्ये धनुष्कोटौ निमज्य च ॥ ११ ॥&lt;br&gt;&#xA;अन्येष्वपि च तीर्थेषु स्नात्वा नियतमानसः ॥&lt;br&gt;&#xA;निर्वर्त्य नित्यकर्माणि रामनाथं निषेव्य च ॥ १२ ॥&lt;br&gt;&#xA;यथाशक्ति द्विजानन्नैर्भोजयित्वा द्विजोत्तमाः ॥&lt;br&gt;&#xA;भूमिं गां च तिलान्धान्यं दत्त्वा वित्तं च शक्तितः ॥ ॥ १३ ॥&lt;br&gt;&#xA;ब्राह्मणैरप्यनुज्ञातः स्वयं भुञ्जति वाग्यतः ॥&lt;br&gt;&#xA;एवं कृतवतः पुंसो रामनाथो महेश्वरः ॥ १४ ॥&lt;br&gt;&#xA;विमोच्य सर्वपापानि भुक्तिं मुक्तिं प्रयच्छति ॥&lt;br&gt;&#xA;अतः सर्वप्रयत्नेन माघमासे मुनीश्वराः ॥ १५ ॥&lt;br&gt;&#xA;स्नातव्यं हि धनुष्कोटौ नरैरत्र मुमुक्षुभिः ॥&lt;br&gt;&#xA;धनुष्कोटौ नरः स्नानं सेतावर्धोदये तु यः। ॥ १६ ॥&lt;br&gt;&#xA;करोति तस्य पापानि नश्यन्त्येव क्षणाद्द्विजाः ॥&lt;br&gt;&#xA;स्नानं महोदये चात्र भुक्तिमुक्तिफलप्रदम्॥ १७ ॥&lt;br&gt;&#xA;यः स्नायाद्धनुषः कोटावर्द्धोदयमहो दये ॥&lt;br&gt;&#xA;तस्य वश्यास्त्रयो देवा ब्रह्मविष्णुमहेश्वराः ॥ १८ ॥&lt;br&gt;&#xA;धनुष्कोटौ द्विजाः स्नानमर्द्धोदयमहोदये॥&lt;br&gt;&#xA;विनाप्यद्वैतविज्ञानं सायुज्यप्राप्तिकारणम्॥। ॥ १९ ॥&lt;br&gt;&#xA;तत्र स्नानं द्विजाः पुंसामर्द्धोदयमहोदये ॥&lt;br&gt;&#xA;मन्वाद्युक्तं विना सत्यं प्रायश्चित्तं हि पापिनाम्॥ 3.1.30.१२० ॥&lt;br&gt;&#xA;अत्र सेतौ धनुष्कोटावर्धोदयमहो दये ॥&lt;br&gt;&#xA;स्नाति चेन्मनुजो विप्राः सत्यं यज्ञं विनाप्ययम् ॥ २१ ॥&lt;br&gt;&#xA;यज्ञानां फलमाप्नोति सम्पूर्णं नात्र संशयः ॥&lt;br&gt;&#xA;चन्द्रसूर्योपरागेषु यः स्नायादत्र मानवः ॥ २२ ॥&lt;br&gt;&#xA;तस्य पुण्यफलं वक्तुं शेषेणापि न शक्यते ॥&lt;br&gt;&#xA;चन्द्रसूर्योपरागेषु धनुष्कोट्यवगाहनम् ॥ २३ ॥&lt;br&gt;&#xA;ब्रह्महत्यादिपापानां प्रायश्चित्त मुदीरितम् ॥&lt;br&gt;&#xA;श्रीरामधनुषः कोटौ चन्द्रसूर्योपरागयोः ॥ २४ ॥&lt;br&gt;&#xA;स्नानं सायुज्यदं प्रोक्तं सर्वतीर्थफलप्रदम् ॥&lt;br&gt;&#xA;चन्द्रसूर्योपरागेषु अर्धोदयमहोदये ॥ &amp;lsquo;॥ २५ ॥&lt;br&gt;&#xA;स्नातव्यमत्र मनुजैर्भुक्तिमुक्तिफलेच्छुभिः ॥&lt;br&gt;&#xA;अतः सर्वं परित्यज्य गच्छध्वं मुनिपुङ्गवाः ॥ २६ ॥&lt;br&gt;&#xA;धनुष्कोटिं महापुण्यां भुक्तिमुक्तिफल प्रदाम् ॥&lt;br&gt;&#xA;तत्र गत्वा पितृभ्यश्च कुरुध्वं पिण्डदापनम् ॥ २७ ॥&lt;br&gt;&#xA;आकल्पं पितृतृप्तिः स्यादत्र पिण्डनिवापनात् ॥&lt;br&gt;&#xA;पितॄणां तृप्तिदं स्थानत्रयं रामेण निर्मितम् ॥ २८ ॥&lt;br&gt;&#xA;सेतुमूले धनुष्कोट्यां गन्धमादनपर्वते ॥&lt;br&gt;&#xA;पिण्डं दत्त्वा पितृभ्योऽत्र ऋणान्मुक्तो भविष्यति ॥ २९ ॥&lt;br&gt;&#xA;सेतुमूलं धनुष्कोटिं गन्धमादनमेव च ॥&lt;br&gt;&#xA;ऋणमोक्ष इति ख्यातं त्रिस्थानं देवनिर्मितम् ॥ 3.1.30.१३० ॥&lt;br&gt;&#xA;अतः सर्वप्रयत्नेन धनुष्कोटिर्निषेव्यताम् ॥&lt;br&gt;&#xA;अत्रागत्य धनुष्कोटौ स्नात्वा नियमपूर्व कम् ॥ ३१ ॥&lt;br&gt;&#xA;द्रोणाचार्यसुतः श्रीमानश्वत्थामा मुनीश्वराः ॥&lt;br&gt;&#xA;सुप्तमारणदोषेण घोरेण मुमुचे क्षणात् ॥ ३२ ॥&lt;br&gt;&#xA;एवं वः कथितं विप्रा धनुष्कोटेस्तु वैभवम् ॥&lt;br&gt;&#xA;भुक्तिमुक्तिप्रदं नृणां सर्वपापनिबर्हणम् ॥ १३३ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतु माहात्म्ये धनुष्कोटिप्रशंसायां धनुष्कोटिवैभवकथनवर्णनन्नाम त्रिंशोऽध्यायः ॥ ३० ॥&lt;/p&gt;</description>
    </item>
    <item>
      <title>०३१ षशान्तिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/031_ShashAntivarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/031_ShashAntivarNanam/</guid>
      <description>&lt;p&gt;॥ ऋषय ऊचुः ॥ ॥&lt;br&gt;&#xA;अश्वत्थामा कथं सूत सुप्तमारणमाचरत्॥&lt;br&gt;&#xA;कथं च मुक्तस्तत्पापाद्धनुष्कोटौ निमज्जनात् ॥ १ ॥&lt;br&gt;&#xA;एतन्नः श्रद्दधानानां ब्रूहि पौराणिकोत्तम ॥&lt;br&gt;&#xA;तृप्तिर्न जायतेऽ स्माकं त्वद्वचोमृतपायिनाम् ॥ २ ॥&lt;br&gt;&#xA;इति पृष्टस्तदा सूतो नैमिषारण्यवासिभिः ॥&lt;br&gt;&#xA;वक्तुं प्रचक्रमे तत्र व्यासं नत्वा गुरुं मुदा ॥ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;राज्यार्थं कलहे जाते पाण्डवानां पुरा द्विजाः ॥&lt;br&gt;&#xA;धार्तराष्ट्रैर्महायुद्धे महदक्षौहिणीयुते ॥ ४ ॥&lt;br&gt;&#xA;युद्धं दशदिनं कृत्वा भीष्मे शान्तनवे हते ॥&lt;br&gt;&#xA;द्रोणे पञ्चदिनं कृत्वा कर्णे च द्विदिनं तथा ॥ ५ ॥&lt;br&gt;&#xA;तथैवैकदिनं युद्ध्वा शल्ये च निधनं गते ॥&lt;br&gt;&#xA;अष्टादशदिने तत्र रणे दुर्योधने द्विजाः ॥ ॥ ६ ॥&lt;br&gt;&#xA;भग्नोरौ भीमगदया पतिते राजसत्तमे ॥&lt;br&gt;&#xA;सर्वे नृपतयो विप्रा निवेशाय कृतत्वराः ॥ ७ ॥&lt;br&gt;&#xA;ये जीवितास्तु राजानस्ते ययुर्हृष्टमानसाः ॥&lt;br&gt;&#xA;धृष्टद्युम्नशिखण्डयाद्याः सृञ्जयाः सर्व एव हि ॥ ८ ॥&lt;br&gt;&#xA;अन्ये चापि महीपाला जग्मुः स्वशिबिराण्यथ ॥&lt;br&gt;&#xA;अथ पार्था महावीरा कृष्णसात्यकिसंयुताः ॥ ९ ॥&lt;br&gt;&#xA;दुर्योधनस्य शिबिरं प्राविशन्निर्जनं द्विजाः ॥&lt;br&gt;&#xA;वृद्धैरमात्यैस्तत्रस्थैः षण्ढैः स्त्रीरक्षकैस्तथा ॥ 3.1.31.१० ॥&lt;br&gt;&#xA;कृताञ्जलिपुटैः प्रह्वैः काषायमलिनाम्बरैः ॥&lt;br&gt;&#xA;प्रणम्यमानास्ते पार्थाः कुरुराजस्य वेश्मनि ॥ ११ ॥&lt;br&gt;&#xA;तत्रत्यद्रव्यजातानि समादाय महा बलाः ॥&lt;br&gt;&#xA;सुयोधनस्य शिबिरे न्यवसन्त सुखेन ते ॥ १२ ॥&lt;br&gt;&#xA;अथ तानब्रवीत्पार्थाञ्छ्रीकृष्णः प्रीणयन्निव ॥&lt;br&gt;&#xA;मङ्गलार्थाय चास्माभिर्वस्तव्यं शिबिराद्बहिः ॥ १३ ॥&lt;br&gt;&#xA;इत्युक्ता वासुदेवेन तथेत्युक्त्वाथ पाण्डवाः ॥&lt;br&gt;&#xA;कृष्णसात्यकिसंयुक्ताः प्रययुः शिबिराद्बहिः ॥ १४ ॥&lt;br&gt;&#xA;वासुदेवेन सहिता मङ्गलार्थं हि पाण्डवाः ॥&lt;br&gt;&#xA;ओघवत्याः समासाद्य तीरं नद्या नरोत्तमाः ॥ १५ ॥&lt;br&gt;&#xA;ऊषुस्तां रजनीं तत्र हतशत्रुगणाः सुखम् ॥&lt;br&gt;&#xA;कृतवर्मा कृपो द्रौणिस्तथा दुर्योधनान्तिकम्॥ १६ ॥&lt;br&gt;&#xA;आदित्यास्तमयात्पूर्वमपराह्णे समाययुः ॥&lt;br&gt;&#xA;सुयोधनं तदा दृष्ट्वा रणपांसुषु रूषितम् ॥ १७ ॥&lt;br&gt;&#xA;भग्नोरुदण्डं गदया भीमसेन स्य भीमया ॥&lt;br&gt;&#xA;रुधिरासिक्तसर्वाङ्गं चेष्टमानं महीतले ॥ १८ ॥&lt;br&gt;&#xA;अशोचन्त तदा तत्र द्रोणपुत्रादयस्त्रयः ॥&lt;br&gt;&#xA;शुशोच सोऽपि तान्दृष्ट्वा रणे दुर्योधनो नृपः ॥ १९ ॥&lt;br&gt;&#xA;दृष्ट्वा तथा तु राजानं बाष्पव्याकुललोचनम् ॥&lt;br&gt;&#xA;अश्वत्थामा तदा कोपाज्ज्वलन्निव महानलः ॥ 3.1.31.२० ॥&lt;br&gt;&#xA;पाणौ पाणिं विनिष्पिष्य क्रोध विस्फारितेक्षणः ॥&lt;br&gt;&#xA;अश्रुविक्लवया वाचा दुर्योधनमभाषत ॥ २१ ॥&lt;br&gt;&#xA;पिता मे पातितः क्षुद्रैश्छलेनैव रणाजिरे ॥&lt;br&gt;&#xA;न तथा तेन शोचामि यथा निष्पातिते त्वयि ॥ २२ ॥&lt;br&gt;&#xA;शृणु वाक्यं ममाद्य त्वं यथार्थं वदतो नृप ॥&lt;br&gt;&#xA;सुकृतेन शपे चाहं सुयोधन महामते ॥ २३ ॥&lt;br&gt;&#xA;अद्य रात्रौ हनिष्यामि पाण्डवा न्सह सृञ्जयैः ॥&lt;br&gt;&#xA;पश्यतो वासुदेवस्य त्वमनुज्ञां प्रयच्छ मे ॥ २४ ॥&lt;br&gt;&#xA;तस्य तद्वचनं श्रुत्वा द्रौणिं राजा तदाऽब्रवीत् ॥&lt;br&gt;&#xA;तथास्त्विति पुनः प्राह कृपं राजा द्विजोत्तमाः ॥ २५ ॥&lt;br&gt;&#xA;आचार्यैनं द्रोणपुत्रं कलशोत्थेन वारिणा ॥&lt;br&gt;&#xA;सैनापत्येऽभिषिञ्चस्वेत्यथ सोपि तथाऽकरोत् ॥ २६ ॥&lt;br&gt;&#xA;सोभिषिक्तस्तदा द्रौणिः परिष्वज्य नृपोत्तमम् ॥&lt;br&gt;&#xA;कृतवर्मकृपाभ्यां च सहितस्त्वरितं ययौ ॥ २७ ॥&lt;br&gt;&#xA;ततस्ते तु त्रयो वीराः प्रयाता दक्षिणोन्मुखाः ॥&lt;br&gt;&#xA;आदित्यास्तमयात्पूर्वं शिबिरान्तिकमासत ॥ २८ ॥&lt;br&gt;&#xA;पार्थानां भीषणं शब्दं श्रुत्वा तत्र जयैषिणः ॥&lt;br&gt;&#xA;पाण्डवानुद्रुता भीतास्तदा द्रौण्यादयस्त्रयः ॥ २९ ॥&lt;br&gt;&#xA;प्राङ्मुखा दुद्रुवुर्भीत्या कियद्दूरं श्रमातुराः ॥&lt;br&gt;&#xA;मुहुर्तं ते ततो गत्वा क्रोधामर्षवशानुगाः ॥ 3.1.31.३० ॥&lt;br&gt;&#xA;दुर्योधनवधार्तास्ते क्षणं तत्रावतस्थिरे ॥&lt;br&gt;&#xA;ततोऽपश्यन्नरण्यं वै नानातरुलतावृतम् ॥ ३१ ॥&lt;br&gt;&#xA;अनेकमृगसम्बाधं क्रूरपक्षिगणाकुलम् ॥&lt;br&gt;&#xA;समृद्धजलसम्पूर्णतटाकपरिशोभितम् ॥ ३२ ॥&lt;br&gt;&#xA;पद्मेन्दीवरकह्लारसरसी शतसङ्कुलम् ॥&lt;br&gt;&#xA;तत्र पीत्वा जलं ते तु पाययित्वा हयांस्तथा ॥ ३३ ॥&lt;br&gt;&#xA;अनेकशाखासम्बाधन्यग्रोधं ददृशुस्ततः ॥&lt;br&gt;&#xA;सम्प्राप्य तु महावृक्षं न्यग्रोधं ते त्रयस्तदा ॥ ३४ ॥&lt;br&gt;&#xA;अवतीर्य रथेभ्यश्च मोचयित्वा तुरङ्गमान् ॥&lt;br&gt;&#xA;उपस्पृश्य जलं तत्र सायंसन्ध्यामुपासत ॥ ३५ ॥&lt;br&gt;&#xA;अथ चास्तगिरिं भानुः प्रपेदे च गतप्रभः ॥&lt;br&gt;&#xA;ततश्च रजनी घोरा समभूत्तिमिराकुला ॥ ३६ ॥&lt;br&gt;&#xA;रात्रिचराणि सत्त्वानि सञ्चरन्ति ततस्ततः ॥&lt;br&gt;&#xA;दिवाचराणि सत्त्वानि निद्रावशमुपा ययुः ॥ ३७ ॥&lt;br&gt;&#xA;कृतवर्मा कृपो द्रौणिः प्रदोषसमये हि ते ॥&lt;br&gt;&#xA;न्यग्रोधस्योपविविशुरन्तिके शोककर्शिताः ॥ ३८ ॥&lt;br&gt;&#xA;कृपभोजौ तदा निद्रां भेजातेऽतिप याक्रमौ ॥&lt;br&gt;&#xA;सुखोचितास्त्वदुःखार्हा निषेदुर्धरणीतले ॥ ३९ ॥&lt;br&gt;&#xA;द्रोणपुत्रस्तु कोपेन कलुषीकृतमानसः ॥&lt;br&gt;&#xA;ययौ न निद्रां विप्रेन्द्रा निश्वसन्नुरगो यथा ॥ 3.1.31.४० ॥&lt;br&gt;&#xA;ततोऽवलोकयाञ्चक्रे तदरण्यं भयानकम् ॥&lt;br&gt;&#xA;न्यग्रोधं च ततोऽपश्यद्बहुवायससङ्कुलम् ॥ ४१ ॥&lt;br&gt;&#xA;तत्र वायसवृन्दानि निशायां वासमाय युः ॥&lt;br&gt;&#xA;सुखं भिन्नासु शाखासु सुषुपुस्ते पृथक्पृथक् ॥ ४२ ॥&lt;br&gt;&#xA;काकेषु तेषु सुप्तेषु विश्वस्तेषु समन्ततः ॥&lt;br&gt;&#xA;ततोऽपश्यत्समायान्तं भासं द्रौणिर्भयङ्करम् ॥ ॥ ४३ ॥&lt;br&gt;&#xA;कूरशब्दं क्रूरकायं बभ्रुपिङ्गकलेवरम् ॥&lt;br&gt;&#xA;स भासोऽथ भृशं शब्दं कृत्वालीयत शाखिनि ॥ ४४ ॥&lt;br&gt;&#xA;उत्प्लुत्य तस्य शाखायां न्यग्रोधस्य विहङ्गमः ॥&lt;br&gt;&#xA;सुप्तान्काकान्निजघ्नेऽसावनेकान्वायसान्तकः ॥ ४५ ॥&lt;br&gt;&#xA;काकानामभिनत्पक्षान्स केषाञ्चिद्विहङ्गमः ॥&lt;br&gt;&#xA;इतरेषां च चरणाञ्छिरांसि चरणा युधः ॥ ४६ ॥&lt;br&gt;&#xA;विचकर्त क्षणेनासावुलूको वलवान्द्विजाः ॥&lt;br&gt;&#xA;स भिन्नदेहावयवैः काकानां बहुभिस्तदा ॥ ४७ ॥&lt;br&gt;&#xA;समन्तादावृतं सर्वं न्यग्रोधपरि मण्डलम् ॥&lt;br&gt;&#xA;वायसांस्तान्निहत्यासावुलूको मुमुदे तदा ॥ ४८ ॥&lt;br&gt;&#xA;द्रौणिर्दृष्ट्वा तु तत्कर्म भासेनैवं कृतं निशि ॥&lt;br&gt;&#xA;करिष्याम्यहमप्येवं शत्रूणां निधनं निशि ॥ ४९ ॥&lt;br&gt;&#xA;इत्यचिन्तयदेकः सन्नुपदेशमिमं स्मरन् ॥&lt;br&gt;&#xA;जेतुं न शक्याः पार्था हि ऋजुमार्गेण युद्ध्यता ॥ 3.1.31.५० ॥&lt;br&gt;&#xA;मया तच्छद्मना तेऽथ हन्तव्या जितकाशिनः ॥&lt;br&gt;&#xA;सुयोधनसकाशे च प्रतिज्ञातो मया वधः ॥ ५१ ॥&lt;br&gt;&#xA;ऋजुमार्गेण युद्धे मे प्राणनाशो भविष्यति ॥&lt;br&gt;&#xA;छलेन युध्यमानस्य जयश्चास्य रिपुक्षयः ॥ ५२ ॥&lt;br&gt;&#xA;यच्च निन्द्यं भवेत्कार्यं लोके सर्वजनैरपि ॥&lt;br&gt;&#xA;कार्यमेव हि तत्कर्म क्षत्रधर्मानुवर्तिना ॥ ५३ ॥&lt;br&gt;&#xA;पार्थैरपि छलेनैव कृतं कर्म सुयोधने ॥&lt;br&gt;&#xA;अस्मिन्नर्थे पुराविद्भिः प्रोक्ताः श्लोका भवन्ति हि ॥ ५४ ॥&lt;br&gt;&#xA;परिश्रान्ते विदीर्णे च भुञ्जाने च रिपोर्बले ॥&lt;br&gt;&#xA;प्रस्थाने च प्रवेशे च प्रहर्तव्यं न संशयः ॥ ५५ ॥&lt;br&gt;&#xA;निद्रार्तमर्धरात्रे च तथा त्यक्तायुधं रणे ॥&lt;br&gt;&#xA;भिन्नयोधं बलं सर्वं प्रहर्तव्यमरातिभिः ॥ ५६ ॥&lt;br&gt;&#xA;एवं स नियमं कृत्वा सुप्तमारणकर्मणि ॥&lt;br&gt;&#xA;प्राबोधयद्भोजकृपौ सुप्तौ रात्रौ स साहसी ॥&lt;br&gt;&#xA;द्रौणिर्ध्यात्वा मुहूर्तं तु तावुभावभ्यभाषत ॥ ५७ ॥ ॥&lt;br&gt;&#xA;॥ अश्वत्थामोवाच ॥ ॥&lt;br&gt;&#xA;मृतः सुयोधनो राजा महाबलपराक्रमः ॥ ५८ ॥&lt;br&gt;&#xA;शुद्धकर्मा हतः पार्थैर्बहुभिः क्षुद्रकर्मभिः ॥&lt;br&gt;&#xA;भीमेनातिनृशंसेन शिरो राज्ञः पदा हतम् ॥ ५९ ॥&lt;br&gt;&#xA;ततोऽद्य रात्रौ पार्थानां समेत्य पटमण्डपम् ॥&lt;br&gt;&#xA;सुखसुप्तान्हनिष्यामः शस्त्रैर्नानाविधैर्वयम् ॥&lt;br&gt;&#xA;कृपः प्रोवाच तत्रैन मिति श्रुत्वा द्विजोत्तमाः ॥ 3.1.31.६० ॥&lt;br&gt;&#xA;॥ कृप उवाच ॥ ॥&lt;br&gt;&#xA;सुप्तानां मारणं लोके न धर्मो न च पूज्यते ॥ ६१ ॥&lt;br&gt;&#xA;तथैव त्यक्तशस्त्राणां सन्त्यक्तरथवाजि नाम् ॥&lt;br&gt;&#xA;शृणु मे वचनं वत्स मुच्यतां साहसं त्वया ॥ ६२ ॥&lt;br&gt;&#xA;वयं तु धृतराष्टं च गान्धारीं च पतिव्रताम् ॥&lt;br&gt;&#xA;पृच्छामो विदुरं चापि तदुक्तं करवा महे ॥&lt;br&gt;&#xA;इत्युक्तः स तदा द्रौणिः कृपं प्रोवाच वै पुनः ॥ ६३ ॥&lt;br&gt;&#xA;॥अश्वत्थामोवाच ॥ ॥&lt;br&gt;&#xA;पाण्डवैश्च पुरा यन्मे छलाद्युद्धे पिता हतः ॥ ६४ ॥&lt;br&gt;&#xA;तन्मे सर्वाणि मर्माणि निकृन्तति हि मातुल ॥&lt;br&gt;&#xA;द्रोणहन्ताहमित्येतद्धृष्टद्युमस्य यद्वचः ॥ ६५ ॥&lt;br&gt;&#xA;कथं जनसमक्षे तद्वचनं संशृणोम्यहम् ॥&lt;br&gt;&#xA;तैरेव पाण्डवैः पूर्वं धर्मसेतुर्निराकृतः ॥ ६६ ॥&lt;br&gt;&#xA;समक्षमेव युष्माकं सर्वेषामेव भूभृताम् ॥&lt;br&gt;&#xA;त्यक्तायुधो मम पिता धृष्टद्युम्नेन पातितः ॥ ६७ ॥&lt;br&gt;&#xA;तथा शान्तनवो भीष्मस्त्यक्तचापो निरायुधः ॥&lt;br&gt;&#xA;शिखण्डिनं पुरोधाय निहतः सव्यसाचिना ॥ ६८ ॥&lt;br&gt;&#xA;एवमन्येऽपि भूपालाश्छलेनैव हतास्तु तैः ॥&lt;br&gt;&#xA;तथैवाहं करिष्यामि सुप्तानां मारणं निशि ॥ ६९ ॥&lt;br&gt;&#xA;एवमुक्त्वा तदा द्रौणिः संयुक्ततुरगं रथम्॥&lt;br&gt;&#xA;प्रायादभिमुखः शत्रून्समारुह्य क्रुधा ज्वलन् ॥ 3.1.31.७०॥&lt;br&gt;&#xA;तं यान्तम न्वगातां तौ कृतवर्मकृपावुभौ ॥&lt;br&gt;&#xA;ययुश्च शिबिरे तेषां सम्प्रसुप्तजनं तदा ॥ ७१ ॥&lt;br&gt;&#xA;शिबिरद्वारमासाद्य द्रोणपुत्रो व्यतिष्ठत ॥&lt;br&gt;&#xA;रात्रौ तत्र समाराध्य महादेवं घृणानिधिम् ॥ ७२ ॥&lt;br&gt;&#xA;अवाप विमलं खङ्गं महादेवाद्वरप्रदात् ॥&lt;br&gt;&#xA;ततो द्रौणिरवस्थाप्य कृतवर्मकृपावुभौ ॥ ७३ ॥&lt;br&gt;&#xA;द्वारदेशे महावीरः शिबि रान्तः प्रविष्टवान् ॥&lt;br&gt;&#xA;प्रविष्टे शिबिरे द्रौणौ कृतवर्मकृपावुभौ॥ ७४ ॥&lt;br&gt;&#xA;द्वारदेशे व्यतिष्ठेतां यत्तौ परमधन्विनौ ॥&lt;br&gt;&#xA;अथ द्रौणिः सुसङ्क्रुद्धस्तेजसा प्रज्वलन्निव ॥ ७५ ॥&lt;br&gt;&#xA;खङ्गं विमलमादाय व्यचरच्छिबिरे निशि ॥&lt;br&gt;&#xA;ततस्तु धृष्टद्युम्नस्य शिबिरं मन्दमाययौ ॥ ७६ ॥&lt;br&gt;&#xA;धृष्टद्युम्नादयस्तत्र महायुद्धेन कर्शिताः ॥&lt;br&gt;&#xA;सुषुपुर्निशि विश्वस्ताः स्वस्वसैन्यसमावृताः ॥ ७७ ॥&lt;br&gt;&#xA;धृष्टद्युम्नस्य शिबिरं प्रविश्य द्रौणिरस्त्रवित् ॥&lt;br&gt;&#xA;तं सुप्तं शयने शुभ्रे ददर्शारान्महाबलम् ॥ ७८ ॥&lt;br&gt;&#xA;पादेनाघातयद्रोषात्स्वपन्तं द्रोणनन्दनः ॥&lt;br&gt;&#xA;स बुद्धश्चरणाघातादुत्थाय शयनादथ ॥ ७९ ॥&lt;br&gt;&#xA;व्यलोकयत्तदा वीरो द्रोणपुत्रं पुरः स्थितम् ॥&lt;br&gt;&#xA;तमुत्पतन्तं शयनाद्द्रोणाचार्यसुतो बली ॥ 3.1.31.८० ॥&lt;br&gt;&#xA;केशेष्वाकृष्य बाहुभ्यां निष्पिपेष धरातले ॥&lt;br&gt;&#xA;धृष्टद्युम्नस्तदा तेन निष्पिष्टः स भया तुरः ॥ ८१ ॥&lt;br&gt;&#xA;निद्रान्धः पादघातातो न शशाक विचेष्टितुम् ॥&lt;br&gt;&#xA;द्रौणिस्त्वाक्रम्य तस्योरः कण्ठं बद्ध्वा धनुर्गुणैः ॥ ८२ ॥&lt;br&gt;&#xA;नदन्तं विस्फुरन्तं तं पशुमारममारयत् ॥&lt;br&gt;&#xA;तस्य सैन्यानि सर्वाणि न्यवधीच्च तथैव सः ॥ ८३ ॥&lt;br&gt;&#xA;युधामन्युं महावीर्यममुत्तमौजसमेव च ॥&lt;br&gt;&#xA;तथैव द्रौपदीपुत्रानवशिष्टांश्च सोमकान् ॥ ८४ ॥&lt;br&gt;&#xA;शिखण्डिप्रमुखानन्यान्खङ्गेनामारयद्बहून् ॥&lt;br&gt;&#xA;तद्भयाद्द्वारनिर्यातान्सर्वानेव च सैनिकान् ॥ ८५ ॥&lt;br&gt;&#xA;प्रापयामासतुर्मृत्युं कृतवर्मकृपा वुभौ ॥&lt;br&gt;&#xA;एवं निहतसैन्यं तच्छिबिरं तैर्महाबलैः ॥ ८६ ॥&lt;br&gt;&#xA;तत्क्षणे शून्यमभवत्त्रिजगत्प्रलये यथा ॥&lt;br&gt;&#xA;एवं हत्वा ततः सर्वान्द्रोणपुत्रादयस्त्रयः ॥८७॥&lt;br&gt;&#xA;निरगुः शिबिरात्तस्मात्पार्थभीता भयातुराः ॥&lt;br&gt;&#xA;सर्वे पृथक्पृथग्देशान्दुद्रुवुः शीघ्रगामिनः ॥ ८८ ॥&lt;br&gt;&#xA;अथ द्रौणिर्ययौ विप्रा रेवातीरं मनोरमम् ॥&lt;br&gt;&#xA;तत्र ह्यनेकसाहस्रा ऋषयो वेदवादिनः ॥ ८९ ॥&lt;br&gt;&#xA;कथयन्तः कथाः पुण्यास्तपश्चक्रुरनुत्तमम् ॥&lt;br&gt;&#xA;तत्रायं प्रययौ द्रौणिर्ऋषीणामाश्रमेष्वथ ॥ 3.1.31.९० ॥&lt;br&gt;&#xA;प्रविष्टमात्रे तस्मिंस्तु मुनयो ब्रह्मवादिनः ॥&lt;br&gt;&#xA;द्रौणेर्दुश्चरितं ज्ञात्वा प्राहुर्योगबलेन तम् ॥ ९१ ॥&lt;br&gt;&#xA;सुप्तमा रणकृत्पापी द्रौणे त्वं ब्राह्मणाधमः ॥&lt;br&gt;&#xA;त्वद्दर्शनेन ह्यस्माकं पातित्यं भवति ध्रुवम् ॥ ९२ ॥&lt;br&gt;&#xA;त्वत्सम्भाषणमात्रेण ब्रह्महत्यायुतं भ वेत् ॥&lt;br&gt;&#xA;अतोऽस्मदाश्रमेभ्यस्त्वं निर्गच्छ पुरुषाधम ॥ ९३ ॥&lt;br&gt;&#xA;इत्यब्रुवंस्तदा द्रौणिं तत्रत्या मुनयो द्विजाः ॥&lt;br&gt;&#xA;इतीरितस्ततो द्रौणिर्मुनिभिर्ब्रह्म वादिभिः ॥ ९४ ॥&lt;br&gt;&#xA;लज्जितो निलात्तस्मादाश्रमान्मुनिसेवितात् ॥&lt;br&gt;&#xA;एवं काश्यादितीर्थेषु पुण्येषु प्रययौ च सः ॥ ९५ ॥&lt;br&gt;&#xA;तत्रतत्र द्विजैः सर्वै र्निन्दितोऽसौ महात्मभिः ॥&lt;br&gt;&#xA;व्यासं शरणमापेदे प्रायश्चित्तचिकीर्षया ॥ ९६ ॥&lt;br&gt;&#xA;ततो बदरिकारण्ये समासीनं महामुनिम् ॥&lt;br&gt;&#xA;द्वैपायनं समागम्य प्रणनाम सभक्तिकम् ॥ ९७ ॥&lt;br&gt;&#xA;ततो व्यासोऽब्रवीदेनं द्रोणाचार्यसुतं मुनिः ॥&lt;br&gt;&#xA;त्वमस्मदाश्रमादद्रौणे निर्याहि त्वरया त्विति ॥ ९८ ॥&lt;br&gt;&#xA;सुप्तमारण दोषेण महापातकवान्भवान् ॥&lt;br&gt;&#xA;अतो मे भवतालापान्महत्पापं भविष्यति ॥&lt;br&gt;&#xA;इत्युक्तः स तदा द्रौणिः प्रोवाचेदं वचो मुनिः ॥ ९९ ॥&lt;br&gt;&#xA;॥ अश्वत्थामोवाच ॥ ॥&lt;br&gt;&#xA;भगवन्निन्दितः सर्वैस्त्वामस्मि शरणं गतः ॥ 3.1.31.१०० ॥&lt;br&gt;&#xA;ब्रवीषि चेत्त्वमप्येवं कोऽन्यो मे शरणं भवेत् ॥&lt;br&gt;&#xA;कृपां कुरु मयि ब्रह्मन्साधवो दीनवत्सलाः ॥ १ ॥&lt;br&gt;&#xA;सुप्तमारणदोषस्य शान्त्यर्थं भगवन्मम ॥&lt;br&gt;&#xA;प्रायश्चित्तं विधेहि त्वं सर्वज्ञोऽसि भवान्यतः ॥&lt;br&gt;&#xA;इत्युक्तो द्रौणिना व्यासश्चिरं ध्यात्वा तमब्रवीत् ॥ २ ॥&lt;br&gt;&#xA;॥ व्यास उवाच ॥ ॥&lt;br&gt;&#xA;एतत्पापस्य शान्त्यर्थं प्रायश्चित्तं स्मृतौ न हि ॥ ३ ॥&lt;br&gt;&#xA;तथाप्युपायं वक्ष्यामि तवैतद्दोष शान्तये ॥&lt;br&gt;&#xA;दक्षिणाम्बुनिधौ पुण्ये रामसेतौ विमुक्तिदे ॥ ४ ॥&lt;br&gt;&#xA;धनुष्कोटिरितिख्यातं तीर्थमस्ति महत्तरम् ॥&lt;br&gt;&#xA;अस्ति पुण्यतमं द्रौणे महापात कनाशनम् ॥ ५ ॥&lt;br&gt;&#xA;स्वर्गमोक्षप्रदं पुंसां ब्रह्महत्यादिशोधकम् ॥&lt;br&gt;&#xA;सर्वमङ्गलमाङ्गल्यं सर्वाभीष्टप्रदायकम् ॥ ६ ॥&lt;br&gt;&#xA;पवित्राणां पवित्रं च तीर्थानां च तथोत्तमम् ॥&lt;br&gt;&#xA;दुःस्वप्ननाशनं पुण्यं नरकक्लेशनाशनम् ॥ ७ ॥&lt;br&gt;&#xA;अकालमृत्युशमनं पुंसां विजयवर्द्धनम् ॥&lt;br&gt;&#xA;दारिद्र्यनाशनं पुंसामायुर्वर्धनकार णम् ॥ ८ ॥&lt;br&gt;&#xA;चित्तशुद्धिप्रदं नृणां शान्तिदान्त्यादिकारणम् ॥&lt;br&gt;&#xA;तत्र गत्वा धनुष्कोटौ रामसेतौ विमुक्तिदे ॥ ९ ॥&lt;br&gt;&#xA;स्नानं कुरुष्व द्रौणे त्वं मासमात्रं निरं तरम् ॥&lt;br&gt;&#xA;सुप्तमारणदोषात्त्वं सद्यः पूतो भविष्यसि ॥ 3.1.31.११० ॥&lt;br&gt;&#xA;कुरुष्व वचनं शीघ्रं मम त्वं द्रोणनन्दन ॥&lt;br&gt;&#xA;एवमुक्तस्तदा द्रौणिर्व्यासेन परमर्षिणा ॥ ११ ॥&lt;br&gt;&#xA;रामसेतुं समासाद्य धनुष्कोटिं पवित्रदाम् ॥&lt;br&gt;&#xA;सस्नौ सङ्कल्पपूर्वं तु मासमेकं निरन्तरम् ॥ १२ ॥&lt;br&gt;&#xA;त्रिसन्ध्यं रामनाथं च सिषेवे स दिने दिने ॥&lt;br&gt;&#xA;ततस्त्रिंशद्दिने तोयस्नानाद्द्रोणात्मजस्तदा ॥ १३ ॥&lt;br&gt;&#xA;जजाप च धनुष्कोट्यां मन्त्रं पञ्चाक्षरं तदा ॥&lt;br&gt;&#xA;अकार्षीदुपवासं च द्रोणपुत्रस्तु तद्दिने ॥ १४ ॥&lt;br&gt;&#xA;अकरोज्जागरं रात्रौ रामनाथस्य सन्निधौ ॥&lt;br&gt;&#xA;अपरेद्युर्धनुष्कोटौ स्नात्वा सङ्कल्पपूर्वकम् ॥ १५ ॥&lt;br&gt;&#xA;सिषेवे रामनाथं च स्तुत्वा भक्तिपुरःसरम् ॥&lt;br&gt;&#xA;ननर्त पुरतः शम्भोरानन्दाश्रुपरिप्लुतः ॥ १६ ॥&lt;br&gt;&#xA;ततः प्रसन्नो भगवान्प्रादुरासीत्तदग्रतः ॥&lt;br&gt;&#xA;दृष्ट्वा तत्र महादेवं तुष्टाव परमेश्वरम् ॥ ॥ १७ ॥&lt;br&gt;&#xA;॥ द्रौणिरुवाच ॥ ॥&lt;br&gt;&#xA;नमस्ते देवदेवेश करुणाकर शङ्कर ॥&lt;br&gt;&#xA;आपदम्बुधिमग्नानां पोतायितपदाम्बुज ॥ १८ ॥&lt;br&gt;&#xA;महादेव कृपामूर्ते धूर्जटे नीललोहित ॥&lt;br&gt;&#xA;उमाकान्त विरूपाक्ष चन्द्रशेखर ते नमः ॥ १९ ॥&lt;br&gt;&#xA;मृत्युञ्जय त्रिनेत्र त्वं पाहि मां कृपया दृशा ॥&lt;br&gt;&#xA;पार्वतीपतये तुभ्यं त्रिपुरघ्नाय शम्भवे ॥3.1.31.१२॥।&lt;br&gt;&#xA;पिनाकपाणये तुभ्यं त्र्यम्बकाय नमोनमः ॥&lt;br&gt;&#xA;अनन्तादिमहानागहारभूषणभूषित ॥ २१ ॥&lt;br&gt;&#xA;शूलपाणे नमस्तुभ्यं गङ्गाधर मृडाव्यय ॥&lt;br&gt;&#xA;रक्ष मां कृपया देव पापसङ्घातपञ्जरात् ॥&lt;br&gt;&#xA;इति स्तुतो महादेवो द्रौणिं प्रोवाच हर्षितः ॥ २२ ॥&lt;br&gt;&#xA;॥ महादेव उवाच ॥ ॥&lt;br&gt;&#xA;सुप्तमारणदोषस्ते धनुष्कोटौ निमज्जनात् ॥ २३ ॥&lt;br&gt;&#xA;अश्वत्थामन्विनष्टोऽभूद्वरं वरय सुव्रत ॥&lt;br&gt;&#xA;मयि प्रसन्ने लोकेषु किमलभ्यं भवेन्नृणाम् ॥ २४ ॥&lt;br&gt;&#xA;अतोऽभीष्टं वृणीष्व त्वं मत्तो द्रोणात्मजाधुना ॥&lt;br&gt;&#xA;इत्युक्तः शम्भुना द्रौणिः प्राह तं परमेश्वरम् ॥ २५ ॥&lt;br&gt;&#xA;तवाद्य दर्शनेनाहं कृतार्थोस्मि महेश्वरम् ॥&lt;br&gt;&#xA;त्वद्दर्शनमपुण्यानामलभ्यं जन्मकोटिभिः ॥ २६ ॥&lt;br&gt;&#xA;अतो युष्मत्पदाम्भोजे निश्चला भक्तिरस्तु मे ॥&lt;br&gt;&#xA;इममेव वरं देहि मह्यं शम्भो नमोऽस्तु ते ॥२७॥&lt;br&gt;&#xA;उक्त्वा तथास्त्विति द्रौणिं देवदेवो महेश्वरः ॥&lt;br&gt;&#xA;पश्यतो द्रोणपुत्रस्य तत्रैवान्तरधीयत ॥२८॥&lt;br&gt;&#xA;अश्वत्थामापि विप्रेन्द्रा धूतपापो विनिर्मलः ॥&lt;br&gt;&#xA;रामचन्द्रधनुष्कोटौ स्नानमात्रेण तत्क्षणे ॥२९॥&lt;br&gt;&#xA;धूतपापमिमं द्रौणिं सर्वे चापि महर्षयः ॥&lt;br&gt;&#xA;शुद्धं प्रत्यग्रहीषुस्ते तदाप्रभृति निर्मलम् ॥3.1.31.१३॥।&lt;br&gt;&#xA;एवं वः कथितं विप्रा द्रौणिपापविमोक्षणम् ॥&lt;br&gt;&#xA;रामचन्द्रधनुष्कोटिस्नानवैभवमात्रतः ॥३१॥&lt;br&gt;&#xA;यः पठेदिममध्यायं शृणुयाद्वा समाहितः ॥&lt;br&gt;&#xA;स विधूयेह पापानि शिवलोके महीयते ॥ १३२ ॥&lt;br&gt;&#xA;इति श्रीस्कान्दे महापुराण एकाशीतिसाहरूयां संहितायां तृतीये ब्रह्मखण्डे सेतुमाहात्म्ये धनुष्कोटिप्रशंसायामश्वत्थामसुप्तमारणदो षशान्तिवर्णनन्नामैकत्रिंशोऽध्यायः ॥३१॥&lt;/p&gt;</description>
    </item>
    <item>
      <title>०३२ दविमोक्षणवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/032_davimoxaNavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/032_davimoxaNavarNanam/</guid>
      <description>&lt;p&gt;श्रीसूत उवाच ॥ ॥&lt;br&gt;&#xA;भूयोऽपिसम्प्रवक्ष्यामि धनुष्कोटेस्तु वैभवम् ॥&lt;br&gt;&#xA;युष्माकमादरेणाहं नैमिषारण्यवा सिनः ॥१॥&lt;br&gt;&#xA;नन्दोनाम महाराजः सोमवंशसमुद्भवः ॥&lt;br&gt;&#xA;धर्मेण पालयामास सागरान्तां धरामिमाम् ॥२॥&lt;br&gt;&#xA;तस्य पुत्रः समभवद्धर्मगुप्त इति श्रुतः ॥&lt;br&gt;&#xA;राज्य रक्षाधुरं नन्दो निजपुत्रे निधाय सः ॥३॥&lt;br&gt;&#xA;जितेन्द्रियो जिताहारः प्रविवेश तपोवनम् ॥&lt;br&gt;&#xA;ताते तपोवनं याते धर्मगुप्ताभिधो नृपः ॥४॥&lt;br&gt;&#xA;मेदिनीं पालया मास धर्मज्ञो नीतितत्परः ॥&lt;br&gt;&#xA;ईजे बहुविधैर्यज्ञैर्देवानिन्द्रपुरोगमान् ॥ ५ ॥&lt;br&gt;&#xA;ब्राह्मणेभ्यो ददौ वित्तं क्षेत्राणि च बहूनि सः ॥&lt;br&gt;&#xA;सर्वे स्वधर्मनिरतास्तस्मिन्राजनि शासति ॥ ६ ॥&lt;br&gt;&#xA;बभूवुर्नाभवन्पीडास्तस्मिंश्चोरादिसम्भवाः ॥&lt;br&gt;&#xA;कदाचिद्धर्मगुप्तोऽयमारूढस्तुरगोत्तमम् ॥ ७ ॥&lt;br&gt;&#xA;वनं विवेश विप्रेन्द्रा मृगयारसकौ तुकी ॥&lt;br&gt;&#xA;तमालतालहिन्तालकुरवाकुलदिङ्मुखे ॥ ८ ॥&lt;br&gt;&#xA;विचचार वने तस्मिन्सिंहव्याघ्रभयानके ॥&lt;br&gt;&#xA;मत्तालिकुलसन्नादसम्मूर्छितदिगन्तरे ॥ ९ ॥&lt;br&gt;&#xA;पद्म कल्हारकुमुदनीलोत्पलवनाकुलैः ॥&lt;br&gt;&#xA;तटाकैरपि सम्पूर्णे तपस्विजनमण्डिते ॥3.1.32.१०॥&lt;br&gt;&#xA;तस्मिन्वने सञ्चरतो धर्मगुप्तस्य भूपतेः ॥&lt;br&gt;&#xA;अभूद्विभावरी विप्रास्त मसावृतदिङ्मुखा ॥ ११ ॥&lt;br&gt;&#xA;राजापि पश्चिमां सन्ध्यामुपास्य नियमान्वितः ॥&lt;br&gt;&#xA;जजाप तत्र च वने गायत्रीं वेदमातरम् ॥ १२ ॥&lt;br&gt;&#xA;सिंहव्याघ्रादिभीत्या स्मिन्वृक्षमेकं समास्थिते ॥&lt;br&gt;&#xA;राजपुत्रे तदाभ्यागादृक्षः सिंहभयार्दितः ॥ १३ ॥&lt;br&gt;&#xA;अन्वधावतं तं ऋक्षमैकः सिंहो वनेचरः ॥&lt;br&gt;&#xA;अनुद्रुतः स सिंहेन ऋक्षो वृक्षमुपारुहत् ॥ १४ ॥&lt;br&gt;&#xA;आरुह्य ऋक्षो वृक्षं तं ददर्श जगतीपतिम् ॥&lt;br&gt;&#xA;वृक्षस्थितं महात्मानं महाबलपराक्रमम् ॥ १५ ॥&lt;br&gt;&#xA;उवाच भूपतिं दृष्ट्वा ऋक्षोयं वनगोचरः ॥&lt;br&gt;&#xA;मा भीतिं कुरु राजेन्द्र वत्स्यावो रजनीमिह ॥ १६ ॥&lt;br&gt;&#xA;महासत्त्वो महाकायो महादंष्ट्रासमाकुलः ॥&lt;br&gt;&#xA;वृक्षमूलं समायातः सिंहो यमतिभीषणः ॥ १७ ॥&lt;br&gt;&#xA;रात्र्यर्धं भज निद्रा त्वं रक्ष्यमाणो मयादितः ॥&lt;br&gt;&#xA;ततः प्रसुप्तं मां रक्ष शर्वर्यर्धं महामते ॥ १८ ॥&lt;br&gt;&#xA;इति तद्वाक्यमादाय सुप्ते नन्दसुते हरिः ॥&lt;br&gt;&#xA;प्रोवाच ऋक्षं सुप्तोऽयं नृपश्च त्यज्यतामिति ॥ १९ ॥&lt;br&gt;&#xA;तं सिंहमब्रवीदृक्षो धर्मज्ञो द्विजसत्तमाः॥&lt;br&gt;&#xA;भवान्धर्मं न जानीषे मृगराज वनेचर ॥ 3.1.32.२० ॥&lt;br&gt;&#xA;विश्वासघातिनां लोके महाकष्टा भवन्ति हि ॥&lt;br&gt;&#xA;न हि मित्रद्रुहां पापं नश्येयज्ञायुतैरपि ॥ २१ ॥&lt;br&gt;&#xA;ब्रह्महत्यादिपापानां कथञ्चिन्निष्कृतिर्भवेत् ॥&lt;br&gt;&#xA;विश्वस्तघातिनां पापं न नश्येज्जन्मकोटिभिः ॥ २२ ॥&lt;br&gt;&#xA;नाहं मेरुं महाभारं मन्ये पञ्चास्य भूतले ॥&lt;br&gt;&#xA;महाभारमिमं मन्ये लोके विश्वासघातकम् ॥ २३ ॥&lt;br&gt;&#xA;एवमुक्तेऽथ ऋक्षेण सिंहस्तूष्णीमभूत्तदा ॥&lt;br&gt;&#xA;धर्मगुप्ते प्रबुद्धे तु ऋक्षः सुष्वाप भूरुहे ॥२४॥&lt;br&gt;&#xA;ततः सिंहोऽब्रवीद्भूपमेनमृक्षं त्यजस्व मे ॥&lt;br&gt;&#xA;एवमुक्तेऽथ सिंहेन राजा सुप्तमशङ्कितः ॥२५॥&lt;br&gt;&#xA;स्वाङ्कन्यस्तशिरस्कं तमृक्षं तत्याज भूतले ॥&lt;br&gt;&#xA;पात्यमानस्ततो राज्ञा नखालम्बितपादपः ॥२६॥&lt;br&gt;&#xA;ऋक्षः पुण्यवशाद्वृक्षान्न पपात महीतले ॥&lt;br&gt;&#xA;स ऋक्षो नृपमभ्येत्य कोपाद्वाक्यमभाषत॥२७॥&lt;br&gt;&#xA;कामरूपधरो राजन्नहं भृगुकुलोद्भवः ॥&lt;br&gt;&#xA;ध्यानकाष्ठाभिधो नाम्ना ऋक्षरूपमधारयम् ॥ २८ ॥&lt;br&gt;&#xA;यस्मादनागसं सुप्तमत्याक्षीन्मां भवान्नृप ॥&lt;br&gt;&#xA;मच्छापात्त्वमतः शीघ्रमुन्मत्तश्चर भूपते ॥ २९ ॥&lt;br&gt;&#xA;इति शप्त्वा मुनिर्भूपं ततः सिंहमभाषत ॥&lt;br&gt;&#xA;नृसिंहस्त्वं महायक्षः कुबेरसचिवः पुरा ॥3.1.32.३॥।&lt;br&gt;&#xA;हिमवद्गिरिमासाद्य कदाचित्त्वं वधूसखः ॥&lt;br&gt;&#xA;अज्ञानाद्गौतमाभ्याशे विहारमतनोर्मुदा ॥ ॥ ३१ ॥&lt;br&gt;&#xA;गौतमोप्युटजाद्दैवात्समिदाहरणाय वै ॥&lt;br&gt;&#xA;निर्गतस्त्वां विवसनं दृष्ट्वा शापमुदाहरत् ॥ ३२ ॥&lt;br&gt;&#xA;यस्मान्ममाश्रमेऽद्य त्वं विवस्त्रः स्थितवानसि ॥&lt;br&gt;&#xA;अतः सिंहत्वमद्यैव भविता ते न संशयः ॥ ३३ ॥&lt;br&gt;&#xA;इति गौतमशापेन सिंहत्वमगमत्पुरा ॥&lt;br&gt;&#xA;कुबेरसचिवो यक्षो भद्रनामा भवान्पुरा ॥ ॥ ३४ ॥&lt;br&gt;&#xA;कुबेरो धर्मशीलो हि तद्भृत्याश्च तथैव हि ॥&lt;br&gt;&#xA;अतः किमर्थं त्वं हंसि मामृषिं वनगोचरम् ॥ ३५ ॥&lt;br&gt;&#xA;एतत्सर्वमहं ध्याना ज्जानामीह मृगाधिप ॥&lt;br&gt;&#xA;इत्युक्ते ध्यानकाष्ठेन त्यक्त्वा सिंहत्वमाशु सः ॥ ३६ ॥&lt;br&gt;&#xA;यक्षरूपं गतो दिव्यं कुबेरसचिवात्मकम् ॥&lt;br&gt;&#xA;ध्यानकाष्ठमसावाह प्राञ्जलिः प्रणतो मुनिम् ॥ ३७ ॥&lt;br&gt;&#xA;अद्य ज्ञातं मया सर्वं पूर्ववृत्तं महामुने ॥&lt;br&gt;&#xA;गौतमः शापकाले मे शापान्तमपि चोक्तवान् ॥ ३८ ॥&lt;br&gt;&#xA;ध्यानकाष्ठे न संवाद ऋक्षरूपेण ते यदा ॥&lt;br&gt;&#xA;तदा निर्धूय सिंहत्वं यक्षरूपमवाप्स्यसि ॥ ३९ ॥&lt;br&gt;&#xA;इति मामब्रवीद्ब्रह्मन्गौतमो मुनिपुङ्गवः ॥&lt;br&gt;&#xA;अद्य सिंहत्वनाशान्मे जानामि त्वां महामुने ॥ 3.1.32.४० ॥&lt;br&gt;&#xA;ध्यानकाष्ठाभिधं शुद्धं कामरूपधरं सदा ॥&lt;br&gt;&#xA;इत्युक्त्वा तं प्रणम्याथ ध्यानकाष्ठं स यक्षराट् ॥ ४१ ॥&lt;br&gt;&#xA;विमानवरमा रुह्य प्रययावलकापुरीम् ॥&lt;br&gt;&#xA;तस्मिन्गते तु यक्षेशे ध्यानकाष्ठो महामुनिः ॥ ४२ ॥&lt;br&gt;&#xA;अव्याहतेष्टगमनो यथेष्ठः प्रययौ महीम् ॥&lt;br&gt;&#xA;ध्यानकाष्ठे गते तस्मि न्कामरूपधरे मुनौ ॥ ४३ ॥&lt;br&gt;&#xA;धर्मगुप्तौ मुनेः शापादुन्मत्तः प्रययौ पुरीम् ॥&lt;br&gt;&#xA;उन्मत्तरूपं तं दृष्ट्वा मन्त्रिणस्तु नृपोत्तमम् ॥ ४४ ॥&lt;br&gt;&#xA;पितुः सकाशमा निन्यू रेवातीरे मनोरमे ॥&lt;br&gt;&#xA;तस्मै निवेदयामासुर्मतिभ्रंशं सुतस्य ते ॥ ४५ ॥&lt;br&gt;&#xA;ज्ञात्वा तु पुत्रवृत्तान्तं नन्दस्तस्य पिता तदा ॥&lt;br&gt;&#xA;पुत्रमादाय तरसा जैमिनेरन्तिकं ययौ ॥&lt;br&gt;&#xA;तस्मै निवेदयामास पुत्रवृत्तान्तमादितः ॥ ४६ ॥&lt;br&gt;&#xA;भगवञ्जैमिने पुत्रो ममाद्योन्मत्ततां गतः ॥ ४७ ॥&lt;br&gt;&#xA;अस्योन्मादविनाशाय ब्रूह्युपायं महामुने ॥&lt;br&gt;&#xA;इति पृष्टश्चिरं दध्यौ जैमिनिर्मुनिपुङ्गवः ॥ ४८ ॥&lt;br&gt;&#xA;ध्यात्वा तु सुचिरं कालं नृपं नन्दमथाब्रवीत् ॥&lt;br&gt;&#xA;ध्यानकाष्ठस्य शापेन ह्युन्म त्तस्ते सुतोऽभवत् ॥ ४९ ॥&lt;br&gt;&#xA;तस्य शापस्य मोक्षार्थमुपायं प्रब्रवीमि ते ॥&lt;br&gt;&#xA;दक्षिणाम्बुनिधौ सेतौ पुण्ये पापविनाशने ॥ 3.1.32.५० ॥&lt;br&gt;&#xA;धनुष्कोटिरिति ख्यातं तीर्थमस्ति महत्तरम् ॥&lt;br&gt;&#xA;पवित्राणां पवित्रं च मङ्गलानां च मङ्गलम् ॥ ५१ ॥&lt;br&gt;&#xA;श्रुतिसिद्धं महापुण्यं ब्रह्महत्यादिशोधकम् ॥&lt;br&gt;&#xA;नीत्वा तत्र सुतं तेऽद्य स्नापयस्व महीपते ॥ ५२ ॥&lt;br&gt;&#xA;उन्मादस्तत्क्षणादेव तस्य नश्येन्न संशयः ॥&lt;br&gt;&#xA;इत्युक्तस्तं प्रणम्यासौ जैमिनिं मुनिपुङ्गवम् ॥ ५३ ॥&lt;br&gt;&#xA;नन्दः पुत्रं समादाय धनुष्कोटिं ययौ तदा ॥&lt;br&gt;&#xA;तत्र च स्नापयामास पुत्रं नियमपूर्वकम् ॥ ५४ ॥&lt;br&gt;&#xA;स्नानमात्रात्ततः सद्यो नष्टोन्मादोऽभवत्सुतः ॥&lt;br&gt;&#xA;स्वयं सस्नौ स नन्दोपि धनुष्कोटौ सभक्तिकम् ॥ ५५ ॥&lt;br&gt;&#xA;उषित्वा दिनमेकं तु सपुत्रस्तु पिता तदा ॥&lt;br&gt;&#xA;सेवित्वा रामनाथं च साम्बमूर्तिं घृणानिधिम् ॥ ५६ ॥&lt;br&gt;&#xA;पुत्रमापृच्छय नन्दस्तं प्रययौ तपसे वनम् ॥&lt;br&gt;&#xA;गते पितरि पुत्रोऽपि धर्मगुप्तो नृपो द्विजाः ॥ ५७ ॥&lt;br&gt;&#xA;प्रददौ रामनाथाय बहुवित्तानि भक्तितः ॥&lt;br&gt;&#xA;ब्राह्मणेभ्यो धनं धान्यं क्षेत्राणि च ददौ तदा ॥ ५८ ॥&lt;br&gt;&#xA;प्रययौ मन्त्रिभिः सार्धं स्वां पुरीं तदनन्तरम् ॥&lt;br&gt;&#xA;धर्मेण पालयामास राज्यं निहतकण्टकम् ॥५९॥&lt;br&gt;&#xA;पितृपैतामहं विप्रा धर्मगुप्तोऽतिधार्मिकः ॥&lt;br&gt;&#xA;उन्मादैरप्यपस्मारैर्ग्रहैर्दुष्टैश्च ये नराः ॥ 3.1.32.६० ॥&lt;br&gt;&#xA;ग्रस्ता भवन्ति विप्रेन्द्रास्तेऽपि चात्र निमज्जनात् ॥&lt;br&gt;&#xA;धनुष्कोटौ विमुक्ताः स्युः सत्यं सत्यं वदाम्यहम् ॥ ६१ ॥&lt;br&gt;&#xA;परित्यज्य धनुष्कोटिं तीर्थमन्यद्व्रजेत्तु यः ॥&lt;br&gt;&#xA;सिद्धं स गोपयस्त्यक्त्वा स्नुहीक्षीरं प्रयाचते ॥ ॥ ६२ ॥&lt;br&gt;&#xA;धनुष्कोटिर्धनुष्कोटिर्धनुष्कोटिरिति द्विजाः ॥&lt;br&gt;&#xA;त्रिः पठन्तो नरा ये तु यत्र क्वापि जलाशये ॥ ६३ ॥&lt;br&gt;&#xA;स्नान्ति सर्वे नरास्ते वै यास्यन्ति ब्रह्मणः पदम् ॥&lt;br&gt;&#xA;एवं वः कथिता विप्रा धर्मगुप्तकथा शुभा ॥ ६४ ॥&lt;br&gt;&#xA;यस्याः श्रवणमात्रेण ब्रह्महत्या विनश्यति ॥&lt;br&gt;&#xA;स्वर्णस्तेयादयश्चान्ये नश्येयुः पापसञ्चयाः ॥ ६५ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये धनुष्कोटिप्रशंसायां धर्मगुप्तोन्मा दविमोक्षणवर्णनन्नाम द्वात्रिंशोऽध्यायः ॥ ३२ ॥&lt;/p&gt;</description>
    </item>
    <item>
      <title>०३३ क्षणम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/033_xaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/033_xaNam/</guid>
      <description>&lt;p&gt;॥ श्रीसूत उवाच ॥&lt;br&gt;&#xA;भूयोऽप्यहं प्रवक्ष्यामि धनुष्कोटेस्तु वैभवम् ॥&lt;br&gt;&#xA;अत्यद्भुततरं गुह्यं सर्वलोकैकपावनम् ॥ १ ॥&lt;br&gt;&#xA;पुरा परावसुर्नाम ब्राह्मणो वेदवित्तमः ॥&lt;br&gt;&#xA;अज्ञानात्पितरं हत्वा ब्रह्महत्यामवाप्तवान् ॥&lt;br&gt;&#xA;सोऽपि स्नात्वा धनुष्कोटौ तद्दोषा न्मुमुचे क्षणात् ॥ २ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;पितरं हतवान्पूर्वं कथं सूत परावसुः ॥ ३ ॥&lt;br&gt;&#xA;कथं वा धनुषः कोटौ मुक्तिस्तस्याप्यभून्मुने ॥&lt;br&gt;&#xA;एतन्नः श्रद्दधानानां विस्तराद्वक्तुमर्हसि ॥ ४ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;आसीद्राजा बृहद्द्युम्नश्चक्रवर्ती महाबलः ॥&lt;br&gt;&#xA;धर्मेण पालयामास सागरान्तां वसुन्धराम् ॥ ५ ॥&lt;br&gt;&#xA;अयजत्सत्रयागेन देवानिन्द्रपुरोगमान् ॥&lt;br&gt;&#xA;याजकस्तस्य रैभ्योऽभूद्विद्वान्परमधार्मिकः ॥ ६ ॥&lt;br&gt;&#xA;आस्तां पुत्रावुभौ तस्याप्यर्वावसु परावसू ॥&lt;br&gt;&#xA;षडङ्गवेदविदुषौ श्रौतस्मार्तेषु कोविदौ ॥७ ॥&lt;br&gt;&#xA;काणादे जैमिनीये च साङ्ख्ये वैयासिके तथा ॥&lt;br&gt;&#xA;गौतमे योगशास्त्रे च पाणिनीये च कोवि दौ ॥८॥&lt;br&gt;&#xA;मन्वादिस्मृतिनिष्णातौ सर्वशास्त्रविशारदौ ॥&lt;br&gt;&#xA;सत्रयागे सहायार्थं बृहद्द्युम्नेन याचितौ ॥९॥&lt;br&gt;&#xA;भ्रातरौ समनुज्ञातौ पित्रा रैभ्येण जग्मतुः ॥&lt;br&gt;&#xA;बृहद्द्युम्नस्य सत्रं तावश्विनाविव रूपिणौ ॥3.1.33.१०॥&lt;br&gt;&#xA;अतिष्ठदाश्रमे रैभ्यः स्नुषया ज्येष्ठया सह ॥&lt;br&gt;&#xA;तौ गत्वा भ्रातरौ तत्र राज्ञः सत्रमनुत्तमम्॥११॥&lt;br&gt;&#xA;याज यामासतुः सत्रे बृहद्द्युम्नं महीपतिम् ॥&lt;br&gt;&#xA;नाभवत्स्खलनं भ्रात्रोः सत्रे साङ्गेषु कर्मसु ॥ १२ ॥&lt;br&gt;&#xA;सत्रे सन्तन्यमानेऽस्मिन्बृहद्द्युम्नस्य भूपतेः ॥&lt;br&gt;&#xA;मुनयो भ्यागमन्सर्वे राज्ञाहूता निरीक्षितुम् ॥१३॥&lt;br&gt;&#xA;वसिष्ठो गौतमश्चात्रिर्जाबालिरथ कश्यपः ॥&lt;br&gt;&#xA;क्रतुर्दक्षः पुलस्त्यश्च पुलहो नारदो मुनिः ॥ १४ ॥&lt;br&gt;&#xA;मार्कण्डेयः शतानन्दो विश्वामित्रः पराशरः ॥&lt;br&gt;&#xA;भृगुः कुत्सोऽथ वाल्मीकिर्व्यासधौम्यादयोऽपरे ॥ १५ ॥&lt;br&gt;&#xA;शिष्यैः प्रशिष्यैर्बहुभिरसङ्ख्यातैः समावृताः ॥&lt;br&gt;&#xA;तानागतान्समालोक्य बृहद्द्युम्नो महीपतिः ॥ १६ ॥&lt;br&gt;&#xA;अर्घ्यादिना मुनीन्सर्वान्पूजयामास सादरम् ॥&lt;br&gt;&#xA;नाना दिग्भ्यः समायाताश्चतुरङ्गबलैर्युताः ॥ १७ ॥&lt;br&gt;&#xA;उपदासहिता भूपास्सत्रं वीक्षितुमादरात् ॥&lt;br&gt;&#xA;वैश्याः शूद्रास्तथा वर्णाश्चत्वरोऽपि समागताः ॥ १८ ॥&lt;br&gt;&#xA;वर्णिनोऽथ गृहस्थाश्च वानप्रस्थाश्च भिक्षवः ॥&lt;br&gt;&#xA;सत्रं निरीक्षितुं तस्य बृहद्द्युम्नस्य चाययुः ॥ १९ ॥&lt;br&gt;&#xA;तान्सर्वान्पूजयामास यथार्हं राजसत्तमः ॥&lt;br&gt;&#xA;ददौ चान्नानि सर्वेभ्यो घृतसूपादिकांस्तथा ॥ 3.1.33.२० ॥&lt;br&gt;&#xA;वस्त्राणि च सुवर्णानि हाररत्नान्यनेकशः ॥&lt;br&gt;&#xA;एवं सत्कारयामास राजा सत्रे समागतान् ॥ २१ ॥&lt;br&gt;&#xA;रैभ्यपुत्रो तदा विप्रा अर्वावसुपरावसू ॥&lt;br&gt;&#xA;अध्वरादीनि कर्माणि चक्रतुः स्खलितं विना ॥ २२ ॥&lt;br&gt;&#xA;तद्दृष्ट्वा मुनयस्सर्वे कौशलं रैभ्यपुत्रयौः ॥&lt;br&gt;&#xA;श्लाघन्ते सशिरःकम्पं वसिष्ठप्रमुखास्तदा ॥ २३ ॥&lt;br&gt;&#xA;कर्माणि कानि चित्तत्र कारयित्वा परावसुः ॥&lt;br&gt;&#xA;तृतीयसवनस्यान्ते गृहकृत्यं निरीक्षितुम् ॥ २४ ॥&lt;br&gt;&#xA;प्रययौ स्वाश्रमं सायं विनैवार्वावसुं द्विजाः ॥&lt;br&gt;&#xA;तस्मिन्नवसरे रैभ्यं कृष्णाजिनसमावृतम् ॥ २५ ॥&lt;br&gt;&#xA;वने चरन्तं पितरं दृष्ट्वा स मृगशङ्कया ॥&lt;br&gt;&#xA;निद्राकलुषितो रात्रावन्धे तमसि सङ्कुले ॥ २६ ॥&lt;br&gt;&#xA;आत्मानं हन्तुमायाति मृगोऽयमिति चिन्तयन् ॥&lt;br&gt;&#xA;जघान पितरं सोऽयं महारण्ये परावसुः ॥ २७ ॥&lt;br&gt;&#xA;रिरक्षुणा शरीरं स्वं तेनाकामनया पिता ॥&lt;br&gt;&#xA;रजन्यां हिंसितो विप्रा महापातककारिणा ॥ २८ ॥&lt;br&gt;&#xA;अन्तिकं स समागत्य व्यलोकयत तं हतम् ॥&lt;br&gt;&#xA;ज्ञात्वा स्वपितरं रात्रौ शुशोच व्यथितेन्द्रियः ॥ ॥ २९ ॥&lt;br&gt;&#xA;प्रेतकार्यं ततः कृत्वा पितुः सर्वं परावसुः ॥&lt;br&gt;&#xA;भूयोपि नृपतेः सत्रं परावसुरुपाययौ ॥ 3.1.33.३० ॥&lt;br&gt;&#xA;स्वचेष्टितं तु तत्सर्वमनुजाय ततोऽब्रवीत् ॥&lt;br&gt;&#xA;मृतं स्वपितरं श्रुत्वा सोऽपि शोकाकुलोऽभवत् ॥ ३१ ॥&lt;br&gt;&#xA;ज्येष्ठोऽनुजं ततः प्राह वचनं द्विजसत्तमाः ॥&lt;br&gt;&#xA;महत्सत्रं समारब्धं बृहद्द्युम्नस्य भूपतेः ॥ ॥ ३२ ॥&lt;br&gt;&#xA;वोढुत्वशक्तिर्नास्त्यस्य कर्मणो बालकस्य ते ॥&lt;br&gt;&#xA;जनकश्च हतो रात्रौ मयापि मृगशङ्कया ॥ ३३ ॥&lt;br&gt;&#xA;प्रायश्चित्तं च कर्त्तव्यं ब्रह्महत्या विशुद्धये ॥&lt;br&gt;&#xA;मदर्थं व्रतचर्यां त्वं चर तात कनिष्ठक ॥ ३४ ॥&lt;br&gt;&#xA;एकाकी धुरमुद्वोढुं शक्तोऽहं सत्रकर्मणः ॥&lt;br&gt;&#xA;अर्वावसुरिति प्रोक्तो ज्येष्ठेन स तमभ्य धात् ॥ ३५ ॥&lt;br&gt;&#xA;तथा भवत्वहं ज्येष्ठ चरिष्ये व्रतमुत्तमम् ॥&lt;br&gt;&#xA;ब्रह्महत्याविशुद्ध्यर्थं त्वं सत्रधुरमावह ॥ ३६ ॥&lt;br&gt;&#xA;इत्युक्त्वा सोनुऽजो ज्येष्ठं तस्मात्सत्राद्वि निर्ययौ ॥&lt;br&gt;&#xA;कारयामास कर्माणि ज्येष्ठस्तस्मिन्गते कतौ ॥ ३७ ॥&lt;br&gt;&#xA;द्वादशाब्दं कनिष्ठोपि ब्रह्महत्याव्रतं द्विजाः ॥&lt;br&gt;&#xA;चरित्वा सत्रयागेऽस्मिन्नाजगाम पुनर्मुदा ॥ ३८ ॥&lt;br&gt;&#xA;तं दृष्ट्वा भ्रातरं ज्येष्ठो बृहद्द्युम्नमुवाच ह ॥&lt;br&gt;&#xA;अयं ते ब्रह्महा सत्रमर्वावसुरुपागतः ॥ ३९ ॥&lt;br&gt;&#xA;एनमुत्सारयाशु त्वमस्मात्सत्रान्नृपो त्तम ॥&lt;br&gt;&#xA;अन्यथा सत्रयागस्य फलहानिर्भविष्यति ॥ 3.1.33.४० ॥&lt;br&gt;&#xA;इतीरितः स स्वप्रेष्यैर्यागात्तमुदवासयत् ॥&lt;br&gt;&#xA;उद्वास्यमानो राजानमर्वावसुरथाब्रवीत् ॥ ॥ ४१ ॥&lt;br&gt;&#xA;न मया ब्रह्महत्येयं बृहद्द्युम्न कृतानघ ॥&lt;br&gt;&#xA;किन्तु ज्येष्ठेन मे सा हि ब्रह्महत्या कृता विभो ॥ ४२ ॥&lt;br&gt;&#xA;ब्रह्महत्याव्रतं चीर्णं तदर्थं च मया धुना ॥&lt;br&gt;&#xA;एवमुक्तोपि राजासौ वचसा स परावसोः ॥ ४३ ॥&lt;br&gt;&#xA;अर्वावसुं निजात्सत्रादुदवासयदाशु वै ॥&lt;br&gt;&#xA;धिक्कृतो ब्राह्मणैश्चायं ययौ तूष्णीं वनं तदा ॥ ४४ ॥&lt;br&gt;&#xA;मुनिवृन्दसमाकीर्णं तपोवनमुपेत्य सः ॥&lt;br&gt;&#xA;अर्वावसुस्तपश्चक्रे देवैरपि सुदुष्करम् ॥ ४५ ॥&lt;br&gt;&#xA;तपः कुर्वंस्तथादित्यमुपतस्थे समा हितः ॥&lt;br&gt;&#xA;मूर्तिमांस्तपसा तस्य महताऽदुष्टधीः स्वयम् ॥ ४६ ॥&lt;br&gt;&#xA;आविरासीत्स्वया दीप्त्या भासयञ्जगतीतलम् ॥&lt;br&gt;&#xA;कर्मसाक्षी जगच्चक्षुर्भास्करो देवताग्रणीः ॥ ४७ ॥&lt;br&gt;&#xA;आविर्बभूवुर्देवाश्च पुरस्कृत्य शचीपतिम् ॥&lt;br&gt;&#xA;इन्द्रादयस्ततो देवाः प्रोचुरर्वावसुं द्विजाः ॥४८॥&lt;br&gt;&#xA;अर्वावसो त्वं प्रवरस्तपसा ब्रह्म चर्यतः ॥&lt;br&gt;&#xA;आचारेण श्रुतेनापि वेदशास्त्रादिशिक्षया ॥ ४९ ॥&lt;br&gt;&#xA;निराकृतोवमानेन त्वं परावसुना बहु ॥&lt;br&gt;&#xA;तथापि क्षमया युक्तो न कुप्यति भवान्यतः ॥ 3.1.33.५० ॥&lt;br&gt;&#xA;यस्माज्ज्येष्ठोऽवधीत्तातं न हिंसीस्त्वं महामते ॥&lt;br&gt;&#xA;ब्रह्महत्याव्रतं यस्मात्तदर्थं चरितं त्वया ॥ ५१ ॥&lt;br&gt;&#xA;अतः स्वीकुर्म हे त्वां तु पराकुर्मः परावसुम् ॥&lt;br&gt;&#xA;उक्त्वैवं बलभिन्मुख्याः सर्वे च त्रिदिवालयाः ॥ ५२ ॥&lt;br&gt;&#xA;तं ते प्रवरयामासुर्निरासुश्च परावसुम् ॥&lt;br&gt;&#xA;पुनरिन्द्रादयो देवाः पुरोधाय दिवाकरम् ॥ ५३ ॥&lt;br&gt;&#xA;अर्वावसुं प्रोचुरिदं वरं त्वं वरयेति वै ॥&lt;br&gt;&#xA;स चापि प्रार्थयामास जनकस्योत्थितिं पुन. ॥ ५४ ॥&lt;br&gt;&#xA;वधे चास्मरणं देवानात्मनो जनकस्य वै ॥&lt;br&gt;&#xA;तथास्त्विति सुराः प्रोचुः पुनरूचुरिदं वचः ॥ ५५ ॥&lt;br&gt;&#xA;वरं चान्यं प्रदास्यामो वरय त्वं महामते ॥&lt;br&gt;&#xA;एवमुक्तः सुरैः सोयमर्वावसुरभाषत ॥ ५६ ॥&lt;br&gt;&#xA;मम भ्रातुरदुष्टत्वं भवतु त्रिदशालयाः ॥&lt;br&gt;&#xA;अर्वावसोर्वचः श्रुत्वा त्रिदशाः पुनरब्रुवन् ॥ ५७ ॥&lt;br&gt;&#xA;ब्राह्मणस्य पितुर्घातान्महान्दोषः परावसोः ॥&lt;br&gt;&#xA;न ह्यन्यकृतपापस्य परेणानुष्ठितेन वै ॥५८॥&lt;br&gt;&#xA;प्रायश्चित्तेन शान्तिः स्यान्महापातकपञ्चके ॥&lt;br&gt;&#xA;पितुर्ब्राह्मणहन्तुस्तु सुतरां नास्ति निष्कृतिः॥५९॥&lt;br&gt;&#xA;आत्मनानुष्ठितेनापि व्रतेन न हि दुष्कृतिः॥&lt;br&gt;&#xA;परावसोस्तव भ्रातुरतो नैवास्ति निष्कृतिः ॥3.1.33.६०॥&lt;br&gt;&#xA;अतोऽस्माभिरदुष्टत्वमस्मै दातुं न शक्यते ॥&lt;br&gt;&#xA;अर्वावसुः पुनःप्राह देवानिन्द्रपुरोगमान्॥६१॥&lt;br&gt;&#xA;तथापि युष्मन्माहात्म्यात्प्रसादाद्भवतां तथा॥&lt;br&gt;&#xA;पितुर्ब्राह्मणहन्तुर्मे भ्रातुस्त्रिदशसत्तमाः॥६२॥&lt;br&gt;&#xA;यथा स्यान्निष्कृतिर्ब्रूत तथैव कृपया युताः ॥&lt;br&gt;&#xA;एवमर्वावसोः श्रुत्वा वचस्ते त्रिदशालयाः ॥ ६३ ॥&lt;br&gt;&#xA;ध्यात्वा तु सुचिरं कालं विनिश्चित्येदमबुवन् ॥&lt;br&gt;&#xA;उपायं ते प्रवक्ष्यामस्तत्पातकनिवारणम् ॥६४॥&lt;br&gt;&#xA;दक्षिणाम्बुनिधौ पुण्ये रामसेतौ विमुक्तिदे ॥&lt;br&gt;&#xA;धनुष्कोटिरिति ख्यातं तीर्थमस्ति विमुक्तिदम् ॥ ६५ ॥&lt;br&gt;&#xA;ब्रह्महत्यासुरापानस्वर्णस्तेयविनाशनम्॥&lt;br&gt;&#xA;गुरुतल्पगसंसर्गदोषाणामपि नाशनम् ॥ ६६ ॥&lt;br&gt;&#xA;अकामेनापि यः स्नायादपवर्गफलप्रदम् ॥&lt;br&gt;&#xA;दुःस्वप्ननाशनं धन्यं नरकक्लेशनाशनम् ॥ ६७ ॥&lt;br&gt;&#xA;कैलासादिपदप्राप्तिकारणं परमार्थदम् ॥&lt;br&gt;&#xA;सर्वकाममिदं पुंसामृणदारिद्र्यनाशनम् ॥ ६८ ॥&lt;br&gt;&#xA;धनुष्कोटिर्धनु ष्कोटिर्धनुष्कोटिरितीरणात् ॥&lt;br&gt;&#xA;स्वर्गापवर्गदं पुंसां महापुण्यफलप्रदम् ॥ ६९ ॥&lt;br&gt;&#xA;तत्र गत्वा तव भ्राता स्नायाद्यदि परावसुः ॥&lt;br&gt;&#xA;तत्क्षणादेव ते ज्येष्ठो मुच्यते ब्रह्महत्यया ॥ 3.1.33.७० ॥&lt;br&gt;&#xA;इदं रहस्यं सुमहत्प्रायश्चित्तमुदीरितम् ॥&lt;br&gt;&#xA;उक्त्वेत्यर्वावसुं देवाः प्रययुः स्वपुरीं प्रति ॥ ७१ ॥&lt;br&gt;&#xA;तत अर्वावसुर्ज्येष्ठं समादाय परावसुम् ॥&lt;br&gt;&#xA;रामचन्द्रधनुष्कोटिं प्रययौ मुक्तिदायिनीम् ॥ ७२ ॥&lt;br&gt;&#xA;सेतौ सङ्कल्पमुक्त्वा तु नियमेन परावसुः ॥&lt;br&gt;&#xA;सह भ्रात्रा धनुष्कोटौ सस्नौ पातकशुद्धये ॥ ७३ ॥&lt;br&gt;&#xA;स्नात्वोत्थितं धनुष्कोटौ तं प्रोवाचाशरीरिणी ॥&lt;br&gt;&#xA;परावसो विनष्टा ते पितुर्ब्राह्मणघातजा ॥ ७४ ॥&lt;br&gt;&#xA;ब्रह्महत्या महा घोरा नरकक्लेशकारिणी ॥&lt;br&gt;&#xA;इत्युक्त्वा विररामाथ सापि वागशरीरिणी ॥ ७५ ॥&lt;br&gt;&#xA;परावसुस्तदा विप्राः कनिष्ठेन समन्वितः ॥&lt;br&gt;&#xA;रामचन्द्रधनुष्कोटिं प्रणम्य च सभक्तिकम् ॥ ७६ ॥&lt;br&gt;&#xA;रामनाथं महादेवं नत्वा भक्तिपुरःसरम् ॥&lt;br&gt;&#xA;विमुक्तपातको विप्राः प्रययौ पितुराश्रमम् ॥ ७७ ॥&lt;br&gt;&#xA;मृत्वोत्थितस्तदा रैभ्यो दृष्ट्वा पुत्रौ समागतौ ॥&lt;br&gt;&#xA;सन्तुष्टहृदयो ह्यास्ते पुत्राभ्यां स्वाश्रमे तदा ॥ ७८ ॥&lt;br&gt;&#xA;रामचन्द्रधनुष्कोटौ स्नानेन हतपातकम् ॥&lt;br&gt;&#xA;एनं परावसुं सर्वे स्वीचक्रुर्मुनयस्तदा ॥ ७९ ॥&lt;br&gt;&#xA;एवं परावसोरुक्तं ब्रह्महत्याविमोक्षणम् ॥&lt;br&gt;&#xA;स्नानमात्राद्धनुष्कोटौ युष्माकं मुनिपुङ्गवाः ॥ 3.1.33.८० ॥&lt;br&gt;&#xA;सुरा पानादयो विप्रा नश्यन्त्येवात्र मज्जनात् ॥&lt;br&gt;&#xA;सत्यंसत्यं पुनः सत्यमुद्धृत्य भुजमुच्यते ॥ ९१ ॥&lt;br&gt;&#xA;महापातकसङ्घाश्च नश्येयुर्मज्जनादिह ॥&lt;br&gt;&#xA;य इमं पठतेऽध्यायं ब्रह्महत्याविमोक्षणम् ॥ ८२ ॥&lt;br&gt;&#xA;ब्रह्महत्या विनश्येत तत्क्षणान्नास्ति संशयः ॥&lt;br&gt;&#xA;सुरापानादयोऽप्यस्य शान्तिं गच्छेयुरञ्जसा ॥ ८३ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये धनुष्कोटिप्रशंसायां परावसोर्ब्रह्महत्याविमो क्षणन्नाम त्रयस्त्रिंशोऽध्यायः ॥ ३३ ॥&lt;/p&gt;</description>
    </item>
    <item>
      <title>०३४ विमोक्षोपायकथनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/034_vimoxopAyakathanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/034_vimoxopAyakathanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;इतिहासं पुनर्वक्ष्ये धनुष्कोटिप्रशंसनम् ॥&lt;br&gt;&#xA;सृगालस्य च संवादं वानरस्य च सत्तमाः॥ ॥१॥&lt;br&gt;&#xA;सृगालवानरौ पूर्वमास्तां जातिस्मरावुभौ॥&lt;br&gt;&#xA;पुरापि मानुषे भावे सखायौ तौ बभूवतुः॥२॥&lt;br&gt;&#xA;अन्यां योनिं समापन्नौ सार्गालीं वानरीं तथा ॥&lt;br&gt;&#xA;सख्यं समीयतुरुभौ सृगालो वानरो द्विजाः ॥ ३ ॥&lt;br&gt;&#xA;कदाचिद्रुद्रभूमिष्ठं सृगालं वानरोऽब्रवीत् ॥&lt;br&gt;&#xA;श्मशानमध्ये सम्प्रेक्ष्य पूर्वजातिमनुस्मरन् ॥ ४ ॥&lt;br&gt;&#xA;॥ वानर उवाच ॥ ॥&lt;br&gt;&#xA;सृगाल पातकं पूर्वं किमकार्षीः सुदारुणम् ॥&lt;br&gt;&#xA;यस्त्वं श्मशाने मृतकान्पूतिगन्धांश्च कुत्सितान् ॥&lt;br&gt;&#xA;अत्सीत्युक्तोऽथ कपिना सृगालस्तमभाषत ॥ ५ ॥&lt;br&gt;&#xA;॥ सृगाल उवाच ॥ ॥&lt;br&gt;&#xA;अहं पूर्वभवे ह्यासं ब्राह्मणो वेदपारगः ॥ ६ ॥&lt;br&gt;&#xA;वेदशर्माभिधो विद्वान्सर्वकर्मकलापवित् ॥&lt;br&gt;&#xA;ब्राह्मणाय प्रतिश्रुत्य न मया तत्र जन्मनि ॥ ७ ॥&lt;br&gt;&#xA;कपे धनं तदा दत्तं सृगालोऽहं ततोऽभवम्॥&lt;br&gt;&#xA;तस्मादेवंविधं भक्ष्यं भक्षयाम्यतिकुत्सितम् ॥ ८ ॥&lt;br&gt;&#xA;प्रतिश्रुत्य दुरात्मानो न प्रयच्छन्ति ये नराः ॥&lt;br&gt;&#xA;कपे सृगालयोनिं ते प्राप्नुवन्त्यतिकुत्सिताम् ॥ ९ ॥&lt;br&gt;&#xA;यो न दद्यात्प्रतिश्रुत्य स्वल्पं वा यदि वा बहु ॥&lt;br&gt;&#xA;सर्वाशास्तस्य नष्टाः स्युः षण्ढस्येव प्रजोद्भवः ॥ 3.1.34.१० ॥&lt;br&gt;&#xA;प्रतिश्रुत्याप्रदाने तु ब्राह्मणाय प्लवङ्गम ॥&lt;br&gt;&#xA;दशजन्मार्जितं पुण्यं तत्क्षणादेव नश्यति ॥ ११ ॥&lt;br&gt;&#xA;प्रतिश्रुत्याप्रदानेन यत्पापमुपजायते ॥&lt;br&gt;&#xA;नाश्वमेधशतेनापितत्पापं परिशुध्यति ॥ १२ ॥&lt;br&gt;&#xA;न जानेहमिदं पापं कदा नष्टं भवेदिति ॥&lt;br&gt;&#xA;तस्मात्प्रतिश्रुतं द्रव्यं दातव्यं विदुषा सदा ॥ १३ ॥&lt;br&gt;&#xA;प्रतिश्रुत्याप्रदानेन सृगालो भवति ध्रुवम् ॥&lt;br&gt;&#xA;तस्मात्प्राज्ञेन विदुषा दातव्यं हि प्रतिश्रुतम् ॥ १४ ॥&lt;br&gt;&#xA;इत्युक्त्वा स सृगालस्तं वानरं पुनरब्रवीत् ॥&lt;br&gt;&#xA;भवता किं कृतं पापं येन वानरतामगात् ॥ १५ ॥&lt;br&gt;&#xA;अनागसो वनचरान्पक्षिणो हिंसि वानर ॥&lt;br&gt;&#xA;तत्पातकं वदस्वाद्य वानरत्वप्रदं मम ॥&lt;br&gt;&#xA;इत्युक्तः स सृगालेन सृगालं वानरोऽब्रवीत् ॥ १६ ॥&lt;br&gt;&#xA;॥ वानर उवाच ॥ ॥&lt;br&gt;&#xA;पुरा जन्मन्यहं विप्रो वेदनाथ इति स्मृतः ॥ ॥ १७ ॥&lt;br&gt;&#xA;विश्वनाथो मम पिता ममाम्बा कमलालया ॥&lt;br&gt;&#xA;सृगाल सख्यमभवदावयोः प्राग्भवेऽपि हि ॥ १९ ॥&lt;br&gt;&#xA;त्वं न जानासि तत्सर्वं वेद्म्यहं पुण्य गौरवात् ॥&lt;br&gt;&#xA;तपसाराध्य गिरिशं तत्प्रसादात्पुरा मम ॥ १९ ॥&lt;br&gt;&#xA;अतीतभाविविज्ञानमस्ति जन्मान्तरेऽपि च ॥&lt;br&gt;&#xA;गोमायो तद्भवे शाकं ब्राह्मणस्य हृतं मया ॥ 3.1.34.२० ॥&lt;br&gt;&#xA;तत्पापाद्वानरो जातो नरकानुभवादनु ॥&lt;br&gt;&#xA;नाहर्तव्यं विप्रधनं हरणान्नरकं भवेत् ॥ २१ ॥&lt;br&gt;&#xA;अनन्तरं वानरत्वं भविष्यति न संशयः ॥&lt;br&gt;&#xA;तस्मान्न ब्राह्मणस्वं तु हर्तव्यं विदुषा सदा ॥ २२ ॥&lt;br&gt;&#xA;ब्रह्मस्वहरणात्पापमधिकं नैव विद्यते ॥&lt;br&gt;&#xA;पीतवन्तं विषं हन्ति ब्रह्मस्वं सकुलं दहेत् ॥ २३ ॥&lt;br&gt;&#xA;ब्रह्मस्वहरणात्पापी कुम्भीपाकेषु पच्यते ॥&lt;br&gt;&#xA;पश्चान्नरकशेषेण वानरीं योनिमश्नुते ॥ २४ ॥&lt;br&gt;&#xA;विप्रद्रव्यं न हर्तव्यं क्षन्तव्यं तेष्वतः सदा ॥&lt;br&gt;&#xA;बाला दरिद्राः कृपणा वेदशास्त्रादिवर्जिताः ॥ २५ ॥&lt;br&gt;&#xA;ब्राह्मणा नावमन्तव्याः क्रुद्धाश्चेदनलोपमाः ॥&lt;br&gt;&#xA;अतीतानागतं ज्ञानं सृगालाखिलमस्ति मे ॥ २६ ॥&lt;br&gt;&#xA;ज्ञानमस्ति न मे त्वेकमेतत्पापविशोधनम्॥&lt;br&gt;&#xA;जातिस्मरोऽपि हि भवान्भाविकार्यं न बुध्यते ॥२७ ॥&lt;br&gt;&#xA;अतीतेष्वपि किञ्चिज्ज्ञः प्रतिबन्धवशाद्भवान् ॥&lt;br&gt;&#xA;अतो भवान्न जानीते भाव्यतीतं तथाखिलम् ॥ २८ ॥&lt;br&gt;&#xA;कियत्कालं सृगालातो भुक्ता व्यसनमीदृशम् ॥&lt;br&gt;&#xA;आवयोरस्य पापस्य को वा मोचयिता भवेत् ॥ ॥ २९ ॥&lt;br&gt;&#xA;एवं प्रब्रुवतोस्तत्र प्लवङ्गमसृगालयोः॥&lt;br&gt;&#xA;यदृच्छया दैवयोगात्पूर्वपुण्यवशाद्द्विजाः ॥3.1.34.३०॥&lt;br&gt;&#xA;आययौ स महातेजाः सिन्धुद्वीपाह्वयो मुनिः॥&lt;br&gt;&#xA;भस्मोद्धूलितसर्वाङ्गस्त्रिपुण्ड्राङ्कितमस्तकः ॥ ३१॥&lt;br&gt;&#xA;रुद्राक्षमालाभरणः शिवनामानि कीर्तयन् ॥&lt;br&gt;&#xA;सृगालवानरौ दृष्ट्वा सिन्धुद्वीपाभिधं मुनिम् ॥&lt;br&gt;&#xA;प्रणम्य मुदि तौ भूत्वा पप्रच्छतुरिदं तदा ॥ ३२ ॥&lt;br&gt;&#xA;॥ सृगालवानरावूचतुः ॥ ॥&lt;br&gt;&#xA;भगवन्सर्वधर्मज्ञ सिन्धुद्वीप महामुने ॥ ३३ ॥&lt;br&gt;&#xA;आवां रक्ष कृपादृष्ट्या विलोकय मुहुर्मुदा ॥&lt;br&gt;&#xA;कपित्वं च सृगालत्वमावयोर्येन नश्यति ॥ ३४ ॥&lt;br&gt;&#xA;तमुपायं वदस्वाद्य त्वं हि पुण्यवतां वरः ॥&lt;br&gt;&#xA;अनाथान्कृपणानज्ञान्बालान्रोगातुराञ्जनान् ॥ ३५ ॥&lt;br&gt;&#xA;रक्षन्ति साधवो नित्यं कृपया निरपेक्षकाः ॥&lt;br&gt;&#xA;ताभ्यामितीरितः प्राज्ञः सिन्धुद्वीपो महामुनिः ॥&lt;br&gt;&#xA;प्राह तौ कपिगोमायू ध्यात्वा तु मनसा चिरम् ॥ ३६ ॥&lt;br&gt;&#xA;॥ सिन्धुद्वीप उवाच ॥ ॥&lt;br&gt;&#xA;जानाम्यहं युवां सम्यग्घे सृगालप्लवङ्गमौ ॥ ३७ ॥&lt;br&gt;&#xA;सृगाल प्राग्भवे त्वं वै वेदशर्माभिधो द्विजः ॥&lt;br&gt;&#xA;ब्राह्मणाय प्रतिश्रुत्य धान्यानामाढकं त्वया ॥ ३८ ॥&lt;br&gt;&#xA;न दत्तं तेन पापेन सार्गालीं योनिमाप्तवान् ॥&lt;br&gt;&#xA;त्वं च वानर पूर्वस्मिन्वेदनाथाभिधो द्विजः ॥ ३९ ॥&lt;br&gt;&#xA;ब्राह्मणस्य गृहाच्छाकं हृतं चौर्यात्त्वया तत ॥&lt;br&gt;&#xA;प्राप्तोसि वानरीं योनिं सर्वपक्षिभयङ्करीम् ॥ 3.1.34.४० ॥&lt;br&gt;&#xA;युवयोः पापशान्त्यर्थमुपायं प्रवदाम्यहम् ॥&lt;br&gt;&#xA;दक्षिणाम्बुनिधौ रामधनुष्कोटौ युवामरम् ॥ ४१ ॥&lt;br&gt;&#xA;गत्वात्र कुरुतं स्नानं तेन पापाद्विमोक्ष्यथः ॥&lt;br&gt;&#xA;पुरा किरातीसंसर्गात्सुमतिर्ब्राह्मणः सुराम् ॥&lt;br&gt;&#xA;पीतवान्त्स धनुष्कोटौ स्नात्वा पापाद्विमोचितः ॥ ४२ ॥&lt;br&gt;&#xA;॥ सृगाल वानरावूचतुः ॥ ॥&lt;br&gt;&#xA;सुमतिः कस्य पुत्रोऽसौ कथं च स सुरां पपौ ॥ ४३ ॥&lt;br&gt;&#xA;कथं किरात्यां सक्तोऽभूत्सिन्धुद्वीप महामते ॥&lt;br&gt;&#xA;आवयोर्विस्तरादेतद्वद त्वं कृपायाधुना ॥ ४४ ॥&lt;br&gt;&#xA;॥ सिन्धुद्वीप उवाच ॥ ॥&lt;br&gt;&#xA;महाराष्ट्राभिधे देशे ब्राह्मणः कश्चिदास्तिकः ॥&lt;br&gt;&#xA;यज्ञदेव इति ख्यातो वेदवेदाङ्गपारगः ॥ ४५ ॥&lt;br&gt;&#xA;दयालुरातिथेयश्च शिवनारायणार्चकः ॥&lt;br&gt;&#xA;सुमतिर्नाम पुत्रोऽभूद्यज्ञदेवस्य तस्य वै ॥ ४६ ॥&lt;br&gt;&#xA;पितरौ स परित्यज्य भार्यामपि पतिव्रताम् ॥&lt;br&gt;&#xA;प्रययावुत्कले देशे विटगोष्ठीपरायणः ॥ ४७ ॥&lt;br&gt;&#xA;काचित्किराती तद्देशे वसन्ती युवमोहिनी ॥&lt;br&gt;&#xA;यूनां समस्तद्रव्याणि प्रलोभ्य जगृहे चिरम् ॥ ४८ ॥&lt;br&gt;&#xA;तस्या गृहं स प्रययौ सुमतिर्ब्राह्मणाधमः ॥&lt;br&gt;&#xA;सुमतिं सा न जग्राह किराती निर्धनं द्विजम् ॥ ४९ ॥&lt;br&gt;&#xA;तया त्यक्तोऽथ सुमतिस्तत्संयोगैकतत्परः ॥&lt;br&gt;&#xA;इतस्ततश्चोरयित्वा बहुद्रव्याणि सन्ततम् ॥ 3.1.34.५० ॥&lt;br&gt;&#xA;दत्त्वा तया चिरं रेमे तद्ग्रहे बुभुजे च सः ॥&lt;br&gt;&#xA;एकेन चषकेणासौ तया सह सुरां पपौ ॥ ५१ ॥&lt;br&gt;&#xA;एवं स बहुकालं वै रममाणस्तया सह ॥&lt;br&gt;&#xA;पितरौ निजपत्नीं च नास्मरद्विषयातुरः ॥ ५२ ॥&lt;br&gt;&#xA;स कदाचित्किरातैस्तु चौर्यं कर्तुं ययौ सह ॥&lt;br&gt;&#xA;द्रव्यं हर्तुं किरातास्ते लाटानां विषयं ययुः ॥५३॥&lt;br&gt;&#xA;विप्रस्य कस्यचिद्गेहे सोऽपि कैरातवेषधृक्॥&lt;br&gt;&#xA;ययौ चोरयितुं द्रव्यं साहसी खङ्गहस्तवान् ॥ ५४ ॥&lt;br&gt;&#xA;तद्गृहस्वामिनं विप्रं हत्वा खड्गेन साहसी ॥&lt;br&gt;&#xA;समादाय बहु द्रव्यं किरातीभवनं ययौ ॥ ५५ ॥&lt;br&gt;&#xA;तं यान्तमनुयाति स्म ब्रह्महत्या भयङ्करी ॥&lt;br&gt;&#xA;नीलवस्त्रधरा भीमा भृशं रक्तशिरोरुहा ॥ ५६ ॥&lt;br&gt;&#xA;गर्जन्ती साट्टहासं सा कम्पयन्ती च रोदसी ॥&lt;br&gt;&#xA;अनुद्रुतस्तया सोऽयं बभ्राम जगतीतले ॥ ५७ ॥&lt;br&gt;&#xA;एवं भ्रमन्भुवं सर्वां कदाचित्सुमतिः स्वयम् ॥&lt;br&gt;&#xA;स्वं ग्रामं प्रययौ भीत्या हे सृगालप्लवङ्गमौ ॥ ५८ ॥&lt;br&gt;&#xA;अनुद्रुतस्तया भीतः प्रययौ स्वगृहं प्रति ॥&lt;br&gt;&#xA;ब्रह्महत्याप्यनुद्रुत्य तेन साकं गृहं ययौ ॥ ५९ ॥&lt;br&gt;&#xA;पितरं रक्ष रक्षेति सुमतिः शरणं ययौ ॥&lt;br&gt;&#xA;मा भैषीरिति तं प्रोच्य पिता रक्षितुमुद्यतः ॥&lt;br&gt;&#xA;तदानीं ब्रह्महत्येयं तत्तातं प्रत्यभाषत ॥ 3.1.34.६० ॥ ।&lt;br&gt;&#xA;। ब्रह्महत्योवाच ॥ ॥&lt;br&gt;&#xA;मैनं त्वं प्रतिगृह्णीष्व यज्ञदेव द्विजोत्तम ॥ ६१ ॥&lt;br&gt;&#xA;असौ सुरापी स्तेयी च ब्रह्महा चातिपातकी ॥&lt;br&gt;&#xA;मातृद्रोही पितृद्रोही भार्यात्यागी च पापकृत् ॥ ६२ ॥&lt;br&gt;&#xA;किरातीसङ्गदुष्टश्च नैनं मुञ्चाम्यहं द्विज ॥&lt;br&gt;&#xA;गृह्णासि चेदिमं विप्र महापातकिनं सुतम् ॥ ६३ ॥&lt;br&gt;&#xA;त्वद्भार्यामस्य भार्यां च त्वां च पुत्रमिमं द्विज ॥&lt;br&gt;&#xA;भक्षयिष्यामि वंशं च तस्मान्मुञ्च सुतं त्विमम् ॥ ॥ ६४ ॥&lt;br&gt;&#xA;इमं त्यजसि चेत्पुत्रं युष्मान्मोक्ष्यामि साम्प्रतम् ॥&lt;br&gt;&#xA;नैकस्यार्थे कुलं हन्तुमर्हसि त्वं महामते ॥&lt;br&gt;&#xA;इत्युक्तः स तया तत्र यज्ञदेवोऽब्रवीच्च ताम् ॥ ६५ ॥&lt;br&gt;&#xA;॥ यज्ञदेव उवाच ॥ ॥&lt;br&gt;&#xA;बाधते मां सुतस्नेहः कथमेनं परित्यजे ॥&lt;br&gt;&#xA;ब्रह्महत्या तदाकर्ण्य द्विजोक्तं तमभाषत ॥ ६६ ॥&lt;br&gt;&#xA;॥ ब्रह्महत्योवाच ॥ ॥&lt;br&gt;&#xA;अयं हि पतितोऽभूत्ते वर्णाश्रमबहिष्कृतः ॥ ६७ ॥&lt;br&gt;&#xA;पुत्रेस्मिन्मा कुरु स्नेहं निन्दितं तस्य दर्शनम्॥&lt;br&gt;&#xA;इत्युक्त्वा ब्रह्महत्या सा यज्ञदेवस्य पश्यतः ॥ ६८ ॥&lt;br&gt;&#xA;तलेन प्रजहारास्य पुत्रं सुमतिनामकम् ॥&lt;br&gt;&#xA;रुरोद तात तातेति पितरं प्रब्रुवन्मुहुः ॥ ६९ ॥&lt;br&gt;&#xA;रुरुदुर्जनको माता भार्यापि सुमतेस्तदा ॥&lt;br&gt;&#xA;एतस्मिन्नन्तरे तत्र दुर्वासाः शङ्करांशजः ॥ 3.1.34.७० ॥&lt;br&gt;&#xA;दिष्टवा समाययौ योगी हे सृगालप्लवङ्गमौ ॥&lt;br&gt;&#xA;यज्ञदेवोऽथ तं दृष्ट्वा मुनिं रुद्रावतारकम्॥&lt;br&gt;&#xA;श्रुत्वा प्रणम्य शरणं ययाचे पुत्रकारणात् ॥ ७१ ॥&lt;br&gt;&#xA;॥ पितोवाच ॥ ॥&lt;br&gt;&#xA;दुर्वासस्त्वं महायोगी साक्षाद्वै शङ्करांशजः ॥ ७२ ॥&lt;br&gt;&#xA;त्वद्दर्शनमपुण्यानां भविता न कदाचन ॥&lt;br&gt;&#xA;ब्रह्महा च सुरापी च स्तेयी चाभूत्सुतो मम ॥ ७३ ॥&lt;br&gt;&#xA;एनं प्रहर्तुमायाता ब्रह्महत्या विवर्तते ॥&lt;br&gt;&#xA;भूयाद्यथा मे पुत्रोऽयं महापातकमोचितः ॥ ७४ ॥&lt;br&gt;&#xA;घोरा च ब्रह्महत्येयं यथा शीघ्रं लयं व्रजेत् ॥&lt;br&gt;&#xA;तमुपायं वदस्वाद्य मम पुत्रे दयां कुरु ॥ ७९ ॥&lt;br&gt;&#xA;अयमेव हि पुत्रो मे नान्योऽस्ति तनयो मुने ॥&lt;br&gt;&#xA;अस्मिन्मृते तु वंशो मे समुच्छिद्येत्समूलतः ॥ ७६ ॥&lt;br&gt;&#xA;ततः पितृभ्यः पिण्डानां दातापि न भवेद्ध्रुवम् ॥&lt;br&gt;&#xA;अतः कृपां कुरुष्व त्वमस्मासु भगवन्मुने ॥ ७७ ॥&lt;br&gt;&#xA;इत्युक्तः स तदोवाच दुर्वासाः शङ्करांशजः ॥&lt;br&gt;&#xA;ध्यात्वा तु सुचिरं कालं यज्ञदेवं द्विजोत्तमम् ॥ ७८ ॥&lt;br&gt;&#xA;॥ दुर्वासा उवाच ॥ ॥&lt;br&gt;&#xA;य़ज्ञदेव कृतं पापमतिक्रूरं सुतेन ते ॥&lt;br&gt;&#xA;नास्य पापस्य शान्तिः स्यात्प्रायश्चित्तायुतैरपि ॥ ७९ ॥&lt;br&gt;&#xA;अथापि ते सुतस्याहमस्य पापस्य शान्तये ॥&lt;br&gt;&#xA;प्रायश्चित्तं वदिष्यामि शृणु नान्यमना द्विज ॥ 3.1.34.८० ॥&lt;br&gt;&#xA;श्रीरामधनुषः कोटौ दक्षिणे सलिलार्णवे ॥&lt;br&gt;&#xA;स्नाति चेत्तव पुत्रोऽयं पातकान्मोक्ष्यते क्षणात् ॥ ८१ ॥&lt;br&gt;&#xA;दुर्विनीताभिधो विप्रो यत्र स्नानाद्द्विजोत्तम ॥&lt;br&gt;&#xA;गुरुस्त्रीगम पापेभ्यस्तत्क्षणादेव मोचितः ॥ ८२ ॥&lt;br&gt;&#xA;सैषा श्रीधनुषः कोटी राघवस्य स्वयं हरेः ॥&lt;br&gt;&#xA;स्नानमात्रेण पापौघं नाशयेत्त्वत्सुतस्य सा ॥ ८३ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये धनुष्कोटिप्रशंसायां सृगालवानरसंवादे सुमतिमहापातक विमोक्षोपायकथनन्नाम चतुस्त्रिंशोऽध्यायः ॥ ३४ ॥&lt;/p&gt;</description>
    </item>
    <item>
      <title>०३५ सृगालवानरविमोक्षणवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/035_sRgAlavAnaravimoxaNavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/035_sRgAlavAnaravimoxaNavarNanam/</guid>
      <description>&lt;p&gt;॥ यज्ञदेव उवाच ॥ ॥&lt;br&gt;&#xA;दुर्वासर्षे महाप्राज्ञ परापरविचक्षण ॥&lt;br&gt;&#xA;दुर्विनीताभिधः कोऽयं योऽसौ गुर्वङ्गनामगात् ॥ १ ॥&lt;br&gt;&#xA;कस्य पुत्रो धनुष्कोटौ स्नानेन स कथं द्विजः ॥&lt;br&gt;&#xA;तत्क्षणान्मुमुचे पापाद्गुरुस्त्रीगमसम्भवात् ॥&lt;br&gt;&#xA;एतन्मे श्रद्धधानस्य विस्तराद्वक्तुमर्हसि ॥ २ ॥&lt;br&gt;&#xA;॥ दुर्वासा उवाच ॥ ॥&lt;br&gt;&#xA;पाण्ड्यदेशे पुरा कश्चिद्ब्राह्मणोभूद्बहुश्रुतः ॥ ३ ॥&lt;br&gt;&#xA;इध्मवाहाभिधो नाम्ना तस्य भार्या रुचिंस्तथा ॥&lt;br&gt;&#xA;बभूव तस्य तनयो दुर्विनीताभिधो द्विजः ॥ ४ ॥&lt;br&gt;&#xA;बाल्ये वयसि पुत्रस्य ममार जनकोऽस्य ३ ॥&lt;br&gt;&#xA;दुर्विनीतः पितुस्तस्य स कृत्वा चौर्ध्वदैहिकम्॥ ५ ॥&lt;br&gt;&#xA;कञ्चित्कालं गृहेऽवात्सीन्मात्रा विधवया सह ॥&lt;br&gt;&#xA;ततो दुर्भिक्षमभवद्वादशाब्दमवर्षणात् ॥ ६ ॥&lt;br&gt;&#xA;ततो देशान्तरमगान्मात्रा साकं द्विजोत्तम ॥&lt;br&gt;&#xA;गोकर्णं स समासाद्य सुभिक्षं धान्यसञ्चयैः ॥ ७ ॥&lt;br&gt;&#xA;उवास सुचिरं कालं मात्रा विधवया सह ॥&lt;br&gt;&#xA;ततो बहुतिथे काले दुर्विनीतो गते सति ॥ ८ ॥&lt;br&gt;&#xA;पूर्वदुष्कर्मपाकेन मूढबुद्धिरहो बत ॥&lt;br&gt;&#xA;अनङ्गशरविद्धाङ्गो रागाद्विकृतमानसः ॥९॥&lt;br&gt;&#xA;मामेति वादिनीमम्बां बलादाकृष्य पातकी ॥&lt;br&gt;&#xA;बुभुजे काममोहात्मा मैथुनेन द्विजोत्तम ॥ 3.1.35.१० ॥&lt;br&gt;&#xA;स खिन्नो दुर्विनीतोऽयं रेतःसेकादनन्तरम् ॥&lt;br&gt;&#xA;मनसा चिन्तयन्पापं रुरोदभृशदुःखितः ॥ ११ ॥&lt;br&gt;&#xA;अहोतिपापकृदहं महापातकिनां वरः ॥&lt;br&gt;&#xA;अगमं जननीं यस्मात्कामबाणवशानुगः ॥ १२ ॥&lt;br&gt;&#xA;इति सञ्चित्य मनसा स तत्र मुनिसन्निधौ ॥&lt;br&gt;&#xA;जुगुप्तमानश्चात्मानं तान्मुनीनिदमब्रवीत्॥ १३ ॥&lt;br&gt;&#xA;गुरुस्त्रीगमपापस्य प्रायश्चित्तं ममद्विजाः ॥&lt;br&gt;&#xA;वदध्वं शास्त्रतत्त्वज्ञाः कृपया मयि केवलम् ॥ १४ ॥&lt;br&gt;&#xA;मरणान्निष्कृतिः स्याच्चेन्मरिष्यामि न संशयः ॥&lt;br&gt;&#xA;भवद्भिरुच्यते यत्तु प्रायश्चित्तं ममाधुना ॥ १५ ॥&lt;br&gt;&#xA;करिष्ये तद्द्विजाः सत्यं मरणं वान्यदैव वा ॥&lt;br&gt;&#xA;तच्छ्रुत्वा वचनं तस्य केचित्तत्रमुनीश्वराः ॥ १६ ॥&lt;br&gt;&#xA;अनेन साकं वार्ता तु दोषायेति विनिश्चिताः ॥&lt;br&gt;&#xA;मौनित्वं भेजिरे केचिन्मुनयः केचिदा भृशम् ॥ १७ ॥&lt;br&gt;&#xA;दुष्टात्मा मातृगामी त्वं महापातकिनां वरः ॥&lt;br&gt;&#xA;गच्छगच्छेतिबहुशो वाचमूचुर्द्विजोत्तमाः ॥ १८ ॥&lt;br&gt;&#xA;तान्निवार्य कृपाशीलः सर्वज्ञः करुणानिधिः ॥&lt;br&gt;&#xA;कृष्णद्वैपायनस्तत्र दुर्विनीतमभाषत ॥ १९ ॥&lt;br&gt;&#xA;गच्छाशु रामसेतौ त्वं धनुष्कोटौ सहाम्बया ॥&lt;br&gt;&#xA;मकरस्थे रवौ माघे मासमेकं निरन्तरम्॥ 3.1.35.२० ॥&lt;br&gt;&#xA;जितेन्द्रियो जितक्रोधः परद्रोहविवर्जितः ॥&lt;br&gt;&#xA;एकमासं निराहारः कुरु स्नानं सहाम्बया ॥ २१ ॥&lt;br&gt;&#xA;पूतो भविष्यस्यद्धा गुरुस्त्री गमदोषतः ॥&lt;br&gt;&#xA;यत्पातकं न नश्येत सेतुस्नानेन तन्नहि ॥ २२ ॥&lt;br&gt;&#xA;श्रुतिस्मृतिपुराणेषु धनुष्कोटिप्रशंसनम् ॥&lt;br&gt;&#xA;बहुधा भण्यते पञ्चमहापातकनाशनम् ॥ ॥ २३ ॥&lt;br&gt;&#xA;तस्मात्त्वं त्वरया गच्छ धनुष्कोटिं सहाम्बया ॥&lt;br&gt;&#xA;प्रमाणं कुरु मद्वाक्यं वेदवाक्यमिव द्विज ॥ २४ ॥&lt;br&gt;&#xA;श्रीरामधनुषः कोटौ स्नातस्य द्विज पुत्रक ॥&lt;br&gt;&#xA;महापातककोट्योपि नैव लक्ष्या इतीव हि ॥ २५ ॥&lt;br&gt;&#xA;प्रायश्चित्तान्तरं प्रोक्तं मन्वादिस्मृतिभिः स्मृतौ ॥&lt;br&gt;&#xA;तद्गच्छत्वं धनुष्कोटिं महापातक नाशिनीम् ॥ २६ ॥&lt;br&gt;&#xA;इतीरितोऽथ व्यासेन दुर्विनीतोद्विजोत्तमाः ॥&lt;br&gt;&#xA;मात्रा साकं धनुष्कोटिं नत्वा व्यासं च निर्ययौ ॥ २७ ॥&lt;br&gt;&#xA;मकरस्थे रवौ माघे मासमात्रं निरन्तरम् ॥&lt;br&gt;&#xA;मात्रा सह निराहारो जितक्रोधो जितेन्द्रियः ॥ २८ ॥&lt;br&gt;&#xA;श्रीरामधनुषः कोटौ सस्नौ सङ्कल्पपूर्वकम् ॥&lt;br&gt;&#xA;रामनाथं नमस्कुर्वं स्त्रिकालं भक्तिपूर्वकम् ॥ २९ ॥&lt;br&gt;&#xA;मासान्ते पारणां कृत्वा मात्रा सह विशुद्धधीः ॥&lt;br&gt;&#xA;व्यासान्तिकं पुनः प्रायात्तस्मै वृत्तं निवेदितुम् ॥ 3.1.35.३० ॥&lt;br&gt;&#xA;स प्रणम्य पुनर्व्यासं दुर्विनीतोऽब्रवीद्वचः ॥ ३१ ॥&lt;br&gt;&#xA;॥ दुर्विनीत उवाच ॥ ॥&lt;br&gt;&#xA;भगवन्करुणासिन्धो द्वैपायन महत्तम ॥&lt;br&gt;&#xA;भवतः कृपया रामधनुष्कोटौ सहाम्बया ॥&lt;br&gt;&#xA;माघमासे निराहारो मासमात्रमतन्द्रितः ॥ ३२ ॥&lt;br&gt;&#xA;अहं त्वकरवं स्नानं नमस्कुर्वन्महेश्वरम् ॥&lt;br&gt;&#xA;इतः परं मया व्यास भगवन्भक्तवत्सल ॥ ३३ ॥&lt;br&gt;&#xA;यत्कर्त्तव्यं मुने तत्त्वं ममोपदिश तत्त्वतः ॥&lt;br&gt;&#xA;इति तस्य वचः श्रुत्वा दुर्विनीतस्य वै मुनिः ॥&lt;br&gt;&#xA;बभाषे दुर्विनीतं तं व्यासो नारायणांशकः ॥ ३४ ॥&lt;br&gt;&#xA;॥ व्यास उवाच ॥ ॥&lt;br&gt;&#xA;दुर्विनीत गतं तेऽद्य पातकं मातृसङ्गजम् ॥ ३५ ॥&lt;br&gt;&#xA;मातुश्च पातकं नष्टं त्वत्सङ्गतिनिमि त्तजम् ॥&lt;br&gt;&#xA;सन्देहो नात्र कर्तव्यः सत्यमुक्तं मया तव ॥ ३६ ॥&lt;br&gt;&#xA;बान्धवाः स्वजनाः सर्वे तथान्ये ब्राह्मणाश्च ये ॥&lt;br&gt;&#xA;सर्वे त्वां सङ्ग्रहीष्यन्ति दुर्विनीतां बया सह ॥ ३७ ॥&lt;br&gt;&#xA;मत्प्रसादाद्धनुष्कोटौ विशुद्धस्त्वं निमज्जनात् ॥&lt;br&gt;&#xA;दारसङ्ग्रहणं कृत्वा गार्हस्थ्यं धर्ममाचर ॥ ३८ ॥&lt;br&gt;&#xA;त्यज त्वं प्राणिहिंसां च धर्मं भज सनातनम् ॥&lt;br&gt;&#xA;सेवस्व सज्जनान्नित्यं भक्तियुक्तेन चेतसा ॥ ३९ ॥&lt;br&gt;&#xA;सन्ध्योपासनमुख्यानि नित्यकर्माणि न त्यज ॥&lt;br&gt;&#xA;निगृहीष्वेन्द्रियग्राममर्चयस्व हरं हरिम् ॥ 3.1.35.४० ॥&lt;br&gt;&#xA;परापवादं मा ब्रूया मासूयां भज कर्हिचित् ॥&lt;br&gt;&#xA;अन्यस्याभ्युदयं दृष्ट्वा सन्तापं कृणु मा वृथा ॥ ४१ ॥&lt;br&gt;&#xA;मातृवत्परदा रांश्च त्वन्नित्यमवलोकय ॥&lt;br&gt;&#xA;अधीतवेदानखिलान्माविस्मर कदाचन ॥ ४२ ॥&lt;br&gt;&#xA;अतिथीन्मावमन्यस्व श्राद्धं पितृदिने कुरु ॥&lt;br&gt;&#xA;पैशून्यं मा वदस्व त्वं स्वप्नेऽप्यन्स्य कर्हिचित् ॥ ४३ ॥&lt;br&gt;&#xA;इतिहासपुराणानि धर्मशास्त्राणि सन्ततम् ॥&lt;br&gt;&#xA;अवलोकय वेदान्तं वेदाङ्गानि तथा पुनः ॥ ४४ ॥&lt;br&gt;&#xA;हरिशङ्करना मानि मुक्तलज्जोऽनुकीर्त्तय ॥&lt;br&gt;&#xA;जाबालोपनिषन्मन्त्रैस्त्रिपुण्ड्रोद्धूलनं कुरु ॥ ४५ ॥&lt;br&gt;&#xA;रुद्राक्षान्धारय सदा शौचाचारपरो भव ॥&lt;br&gt;&#xA;तुलस्या बिल्वपत्रैश्च नारायणहरावुभौ ॥ ४६ ॥&lt;br&gt;&#xA;एकं कालं द्विकालं वा त्रिकालं चार्चयस्य भोः ॥&lt;br&gt;&#xA;तुलसीदलसम्मिश्रं सिक्तं पादोदकेन च ॥ ४७ ॥&lt;br&gt;&#xA;नैवेद्यान्नं सदा भुङ्क्ष्व शम्भुनारायणाग्रतः ॥&lt;br&gt;&#xA;कुरु त्वं वैश्वदेवाख्यं बलिमन्नविशुद्धये ॥ ४८ ॥&lt;br&gt;&#xA;यतीश्वरान्ब्रह्मनिष्ठान्तर्पयान्नैर्गृहागतान् ॥&lt;br&gt;&#xA;वृद्धानन्याननाथांश्च रोगिणो ब्रह्मचारिणः ॥ ४९ ॥&lt;br&gt;&#xA;कुरु त्वं मातृशुश्रूषामौपासनपरो भव ॥&lt;br&gt;&#xA;पञ्चाक्षरं महामन्त्रं प्रणवेन समन्वितम् ॥ 3.1.35.५० ॥&lt;br&gt;&#xA;तथैवाष्टाक्षरं मन्त्रमन्यमन्त्रानपि द्विज ॥&lt;br&gt;&#xA;जप त्वं प्रयतो भूत्वा ध्यायन्मन्त्राधिदेवताः ॥ ५१ ॥&lt;br&gt;&#xA;एवमन्यांस्तथा धर्मान्स्मृत्युक्तान्त्सर्वदा कुरु ॥&lt;br&gt;&#xA;एवं कृतव्रतस्ते स्याद्देहान्ते मुक्तिरप्यलम् ॥ ५२ ॥&lt;br&gt;&#xA;इत्युक्तो व्यासमुनिना दुर्विनीतः प्रणम्य तम् ॥&lt;br&gt;&#xA;तदुक्तमखिलं कृत्वा देहान्ते मुक्तिमाप्तवान् ॥ ५३ ॥&lt;br&gt;&#xA;तन्मातापि मृता काले धनुष्कोटिनिमज्जनात ॥&lt;br&gt;&#xA;अवाप परमां मुक्तिमपुनर्भवदायिनीम् ॥ ५४ ॥&lt;br&gt;&#xA;॥ दुर्वासा उवाच ॥ ॥&lt;br&gt;&#xA;एवं ते दुर्विनीतस्य तन्मातुश्च विमोक्षणम् ॥&lt;br&gt;&#xA;धनुष्कोट्यभिषेकेण यज्ञदेव मयेरितम् ॥ ५५ ॥&lt;br&gt;&#xA;पुत्रमेनं त्वमप्याशु ब्रह्महत्याविशुद्धये ॥&lt;br&gt;&#xA;समादाय व्रज ब्रह्मन्धनुष्कोटिं विमुक्तिदाम् ॥ ५६ ॥&lt;br&gt;&#xA;॥ सिन्धुद्वीप उवाच ॥ ॥&lt;br&gt;&#xA;इति दुर्वाससा प्रोक्तो यज्ञदेवो निजं सुतम् ॥&lt;br&gt;&#xA;समादाय ययौ राम धनुष्कोटिं विमुक्तिदाम् ॥ ५७॥ ॥&lt;br&gt;&#xA;गत्वा निवासमकरोत्षण्मासं तत्र स द्विजः ॥&lt;br&gt;&#xA;पुत्रेण साकं नियतो हे सृगालप्लवङ्गमौ ॥ ५८ ॥&lt;br&gt;&#xA;स सस्नौ च धनुष्कोटौ षण्मासं वै स पुत्रकः ॥&lt;br&gt;&#xA;षण्मासान्ते यज्ञदेवं प्राह वागशरीरिणी ॥ ५९ ॥&lt;br&gt;&#xA;विमुक्ता यज्ञदेवस्य ब्रह्महत्या सुतस्य ते ॥&lt;br&gt;&#xA;स्वर्णस्तेयात्सुरापानात्किरातीसङ्गमात्तथा ॥ 3.1.35.६० ॥&lt;br&gt;&#xA;अन्येभ्योपि हि पापेभ्यो विमुक्तोयं सुतस्तव ॥&lt;br&gt;&#xA;संशयं मा कुरुष्व त्वं यज्ञदेव द्विजोत्तम ॥ ६१ ॥&lt;br&gt;&#xA;इत्युक्त्वा विररामाथ सा तु वाग शरीरिणी ॥&lt;br&gt;&#xA;तदाऽशरीरिणीवाक्यं यज्ञदेवः स शुश्रुवान् ॥ ६२ ॥&lt;br&gt;&#xA;सन्तुष्टः पुत्रसहितो रामनाथं निषेव्य च ॥&lt;br&gt;&#xA;धनुष्कोटिं नमस्कृत्य पुत्रेण सहि तस्तदा ॥ ६३ ॥&lt;br&gt;&#xA;स्वदेशं प्रययौ हृष्टः स्वग्रामं स्वगृहं तथा ॥&lt;br&gt;&#xA;सपुत्रदारः सुचिरं सुखमास्ते सुनिर्वृतः ॥ ६४ ॥&lt;br&gt;&#xA;॥ सिन्धुद्वीप उवाच ॥ ॥&lt;br&gt;&#xA;गोमायुवानरावेवं युवयोः कथितं मया ॥&lt;br&gt;&#xA;यज्ञदेवसुतस्यास्य सुमतेः परिमोक्षणम् ॥६५॥&lt;br&gt;&#xA;पातकेभ्यो महद्भ्यश्च धनुष्कोटौ निमज्जनात् ॥&lt;br&gt;&#xA;युवामतो धनुष्कोटिं गच्छतं पापशुद्धये ॥&lt;br&gt;&#xA;नान्यथा पापशुद्धिः स्यात्प्रायश्चित्तायुतैरपि ॥६६॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;सिन्धुद्वीपस्य वचनमिति श्रुत्वा द्विजो त्तमाः॥६७॥&lt;br&gt;&#xA;सृगालवानरावाशु विलङ्घितमहापथौ॥&lt;br&gt;&#xA;धनुष्कोटिं प्रयासेन गत्वा स्नात्वा च तज्जले॥६८॥&lt;br&gt;&#xA;विमुक्तौ सर्वपापेभ्यो विमानवरसंस्थितौ॥&lt;br&gt;&#xA;देवैः कुसुमवर्षेण कीर्यमाणौ सुतेजसौ ॥६९॥&lt;br&gt;&#xA;हारकेयूरमुकुटकटकादिविभूषितौ ॥&lt;br&gt;&#xA;देवस्त्रीधूयमानाभ्यां चामराभ्यां विराजितौ ॥&lt;br&gt;&#xA;गत्वा देवपुरीं रम्यामिन्द्र स्यार्द्धासनं गतौ ॥ 3.1.35.७० ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;युष्माकमेवं कथितं सृगालस्य कपेरपि ॥ ७१ ॥&lt;br&gt;&#xA;पापाद्विमोक्षणं विप्रा धनुष्कोटौ निमजनात् ॥&lt;br&gt;&#xA;भक्त्या य इममध्यायं शृणोति पठतेऽपि वा ॥७२॥&lt;br&gt;&#xA;स्नानजं फलमाप्नोति धनुष्कोटौ स मानवः ॥&lt;br&gt;&#xA;योगिवृन्दैरसुलभां मुक्तिमप्याशु विन्दति ॥७३॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये धनुष्कोटिप्रशंसायां सृगालवानरविमोक्षणवर्णनन्नाम पञ्चत्रिंशोऽध्यायः ॥ ३५ ॥&lt;/p&gt;</description>
    </item>
    <item>
      <title>०३६ दुराचारसंसर्गदोषशान्तिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;धनुष्कोटेस्तु माहात्म्यं भूयोऽपि प्रब्रवीम्यहम् ॥&lt;br&gt;&#xA;दुराचाराभिधो यत्र स्नात्वा मुक्तो भवद्द्विजाः॥ ॥ १ ॥&lt;br&gt;&#xA;॥ मुनय ऊचुः ॥ ॥&lt;br&gt;&#xA;दुराचाराभिधः कोऽसौ सूत तत्त्वार्थकोविद ॥&lt;br&gt;&#xA;किञ्च पापं कृतं तेन दुराचारेण वै मुने ॥ २ ॥&lt;br&gt;&#xA;कथं वा पातका न्मुक्तो धनुष्कोटौ निमज्जनात् ॥&lt;br&gt;&#xA;एतच्छुश्रूषमाणानां विस्तराद्वद नो मुने ॥ ३ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;मुनयः श्रूयतां तस्य दुराचारस्य पातकम् ॥&lt;br&gt;&#xA;स्नानेन धनुषः कोटौ यथा मुक्तश्च पातकात् ॥ ४ ॥&lt;br&gt;&#xA;दुराचाराभिधो विप्रो गौतमीतीरमाश्रितः ॥&lt;br&gt;&#xA;कश्चिदस्ति द्विजाः पापी क्रूरकर्मरतः सदा ॥ ५ ॥&lt;br&gt;&#xA;ब्रह्मघ्नैश्च सुरापैश्च स्तेयिभिर्गुरुतल्पगैः ॥&lt;br&gt;&#xA;तदा संसर्गदुष्टोऽसौ तैः साकं न्यवसद्विजाः ॥६॥&lt;br&gt;&#xA;महापातकिसंसर्गं दोषेणास्य द्विजस्य वै ॥&lt;br&gt;&#xA;ब्राह्मण्यं सकलं नष्टं निःशेषेण द्विजोत्तमाः ॥ ७ ॥&lt;br&gt;&#xA;महापातकिभिः सार्द्धं दिनमेकं तु यो द्विजः ॥&lt;br&gt;&#xA;निवसेत्सादरं तस्य तत्क्षणाद्वै द्विजन्मनः ॥ । ८ ॥&lt;br&gt;&#xA;ब्राह्मणस्य तुरीयांशो नश्यत्येव न संशयः ॥&lt;br&gt;&#xA;द्विदिनं सेवनात्स्पर्शाद्दर्शनाच्छयनात्तथा ॥ ९ ॥&lt;br&gt;&#xA;भोजनात्सह पङ्क्तौ च महापातकिभिर्द्विजाः ॥&lt;br&gt;&#xA;द्वितीयभागो नश्येत ब्राह्मणस्य न संशयः ॥ 3.1.36.१० ॥&lt;br&gt;&#xA;त्रिदिनाच्च तृतीयांशो नश्यत्येव न संशयः ॥&lt;br&gt;&#xA;चतुर्दिनाच्चतुर्थांशो विलयं याति हि ध्रुवम् ॥ ११ ॥&lt;br&gt;&#xA;अतः परं तु तैः साकं शयनासनभोजनैः ॥&lt;br&gt;&#xA;तत्तुल्यपातकी भूयान्महापातकसम्भवात् ॥ १२ ॥&lt;br&gt;&#xA;तेन ब्राह्मण्यहीनोऽयं दुराचाराभिधो द्विजाः ॥&lt;br&gt;&#xA;ग्रस्तोऽभवद्भीषणेन वेतालेन बलीयसा ॥१३॥&lt;br&gt;&#xA;असौ परवशस्तेन वेतालेनातिपीडितः ॥&lt;br&gt;&#xA;देशाद्देशं भ्रमन्विप्रा वनाच्चैव वनान्तरम् ॥१४॥&lt;br&gt;&#xA;पूर्वपुण्यविपाकेन दैवयोगेन स द्विजः ॥&lt;br&gt;&#xA;रामचन्द्रधनुष्कोटिं महापातकनाशनीम् ॥ १५ ॥&lt;br&gt;&#xA;अनुद्रुतः पिशाचेन तेनाविष्टो ययौ द्विजाः ॥&lt;br&gt;&#xA;न्यमज्जयत्स वेतालो धनुष्कोटिजले त्वमुम् ॥ १६ ॥&lt;br&gt;&#xA;धनुष्कोटिजले सोऽयं वेतालेन प्रवेशितः ॥&lt;br&gt;&#xA;उदतिष्ठत्क्षणादेव वेतालेन विमोचितः ॥ १७ ॥&lt;br&gt;&#xA;उत्थितोऽसौ द्विजो विप्रा धनुष्कोटिजलात्तदा ॥&lt;br&gt;&#xA;स्वस्थो व्यचिन्तयत्कोऽयं देशो जलधितीरतः ॥ १८ ॥&lt;br&gt;&#xA;कथं मयागतमिह गौतमीतीरवासिना ॥&lt;br&gt;&#xA;इति चिन्ताकुलः सोऽयं धनुष्कोटिनिवासिनम् ॥ १९ ॥&lt;br&gt;&#xA;दत्तात्रेयं महात्मानं योगिप्रवरमुत्तमम् ॥&lt;br&gt;&#xA;समागम्य प्रणम्यासौ दुराचारोऽभ्यभाषत ॥ 3.1.36.२० ॥&lt;br&gt;&#xA;न जाने भगवन्देशः कतमोऽयं वदाधुना ॥&lt;br&gt;&#xA;गौतमीतीरनिलयो दुराचाराभिधो ह्यहम् ॥ २१ ॥&lt;br&gt;&#xA;कृपया ब्रूहि मे ब्रह्मन्मयात्र कथमागतम्॥&lt;br&gt;&#xA;इति पृष्टो मुनिस्तेन दुराचारेण सुव्रतः ॥ २२ ॥&lt;br&gt;&#xA;ध्यात्वा मुहूर्तमवदद्दुराचारं घृणानिधिः ॥&lt;br&gt;&#xA;महापातकिसंसर्गे दुराचार कृते पुरा ॥ २३ ॥&lt;br&gt;&#xA;ब्राह्मण्यं नष्टमभवद्वेतालस्त्वां ततोऽग्रहीत् ॥&lt;br&gt;&#xA;तेनाविष्टस्त्वमायातो विवशोऽत्र विमूढधीः ॥ २४ ॥&lt;br&gt;&#xA;न्यमज्जयत्त्वां वेतालो धनुष्कोटिजलेऽत्र तु ॥&lt;br&gt;&#xA;तत्र मज्जनमात्रेण विमुक्तः पातकाद्भवान् ॥ २५ ॥&lt;br&gt;&#xA;धनुष्कोटौ तु ये स्नानं पुण्ये कुर्वन्ति मानवाः ॥&lt;br&gt;&#xA;तेषां नश्यन्ति वै सत्यं पञ्चपातकसञ्चयाः ॥ २६ ॥&lt;br&gt;&#xA;रामचन्द्रधनुष्कोटावत्र मज्जनमात्रतः ॥&lt;br&gt;&#xA;महापातकिसंसर्गदोषस्ते विलयं ययौ ॥ २७ ॥&lt;br&gt;&#xA;तन्नाशादेव वेतालस्त्वां मुक्त्वा विलयं गतः ॥&lt;br&gt;&#xA;त्वामग्रहीद्यो वेतालः पुरायं ब्राह्मणोऽभवत् ॥ २८ ॥&lt;br&gt;&#xA;सोऽयं भाद्रपदे मासे कृष्णपक्षे महालयम् ॥&lt;br&gt;&#xA;पार्वणेन विधानेन पितॄणां नाकरोन्मुदा ॥ २९ ॥&lt;br&gt;&#xA;तेन स्वपितृभिः शप्तो वेतालत्वमगादयम् ॥&lt;br&gt;&#xA;सोपि चास्य धनुष्कोटेरवलोकनमात्रतः ॥ 3.1.36.३० ॥&lt;br&gt;&#xA;वेतालत्वं विहायेह विष्णुलोकम वाप्तवान् ॥&lt;br&gt;&#xA;अतो भाद्रपदे मासे कृष्णपक्षे महालयम् ॥ ३१ ॥&lt;br&gt;&#xA;उद्दिश्य स्वपितॄन्ये तु न कुर्वन्त्यतिलोभतः ॥&lt;br&gt;&#xA;महालोभयुतास्तेऽद्धा वेतालाः स्युर्न संशयः ॥ ३२ ॥&lt;br&gt;&#xA;तस्माद्भाद्रपदे मासे कृष्णपक्षे महालयम् ॥&lt;br&gt;&#xA;पितॄनुद्दिश्य शक्त्या ये ब्राह्मणान्वेदपारगान् ॥ ३३ ॥&lt;br&gt;&#xA;भोजयेयुर्महान्नेन न ते विन्दन्ति दुर्गतिम् ॥&lt;br&gt;&#xA;यस्तु भाद्रपदे मासे कृष्णपक्षे महालयम् ॥ ३४ ॥&lt;br&gt;&#xA;स्वशक्त्यनुगुणं विप्रमेकं द्वौ त्रीनकिञ्चनः ॥&lt;br&gt;&#xA;भोजयेन्नहि दौर्गत्यं भवेदस्य कदाचन ॥ ३५ ॥&lt;br&gt;&#xA;अयं भाद्रपदे मासे पितॄणामनुपासनात् ॥&lt;br&gt;&#xA;ययौ वेतालतां विप्रो यस्त्वां जग्राह पापिनम् ॥ ३६ ॥&lt;br&gt;&#xA;कालो भाद्रपदमासमारभ्य वृश्चिकावधि ॥&lt;br&gt;&#xA;महालयस्य कथितो मुनिभिस्तत्त्वदर्शिभिः ॥ ३७ ॥&lt;br&gt;&#xA;मासो भाद्रपदः कालस्तत्रापि हि विशिष्यते ॥&lt;br&gt;&#xA;कृष्ण पक्षो विशिष्टः स्याद्दुराचारक तत्र वै ॥ ३८ ॥&lt;br&gt;&#xA;तस्मिञ्छुभे कृष्णपक्षे प्रथमायां तथा तिथौ ॥&lt;br&gt;&#xA;श्राद्धं महालयं कुर्याद्यो नरो भक्तिपूर्वकम्॥ ३९ ॥&lt;br&gt;&#xA;तस्य प्रीणाति भगवान्पावकः सर्वपावनः ॥&lt;br&gt;&#xA;स वह्निलोकमाप्नोति वह्निना सह मोदते ॥ 3.1.36.४० ॥&lt;br&gt;&#xA;तस्मै च ज्वलनो देवः सर्वैश्वर्यं ददात्यपि ॥&lt;br&gt;&#xA;प्रथमायां तिथौ मर्त्यो यो न कुर्यान्महालयम्॥ ४१ ॥&lt;br&gt;&#xA;वह्निर्गृहं दहेत्तस्य श्रियं क्षेत्रादिकं तथा ॥&lt;br&gt;&#xA;वेदज्ञे ब्राह्मणे भुक्ते प्रथमायां महालये ॥ ४२ ॥&lt;br&gt;&#xA;दश कल्पसहस्राणि पितरो यान्ति तृप्तताम् ॥&lt;br&gt;&#xA;द्वितीयायां तु यो भक्त्या कुर्याच्छ्राद्धं महालयम् ॥ ४३ ॥&lt;br&gt;&#xA;तस्य प्रीणाति भगवान्भवानीपतिरीश्वरः ॥&lt;br&gt;&#xA;स कैलासमवाप्नोति शिवेन सह मोदते॥ ४४ ॥&lt;br&gt;&#xA;विपुलां सम्पदं तस्मै प्रीतो दद्यान्महेश्वरः ॥&lt;br&gt;&#xA;द्वितीयायां तिथौ मर्त्यो यो न कुर्यान्महालयम् ॥ ४५ ॥&lt;br&gt;&#xA;तस्य वै कुपितः शम्भुर्नाशयेद्ब्रह्मवर्चसम् ॥&lt;br&gt;&#xA;रौरवं कालसूत्राख्यं नरकं चास्य दास्यति ॥ ४६॥&lt;br&gt;&#xA;वेदज्ञे ब्राह्मणे भुक्ते द्वितीयायां महालये ॥&lt;br&gt;&#xA;विंशत्कल्प सहस्राणि पितरो यान्ति तृप्तताम्॥ ४७ ॥&lt;br&gt;&#xA;अनुग्रहात्पितॄणां च सन्ततिश्चास्य वर्द्धते ॥&lt;br&gt;&#xA;तृतीयायां नरो भक्त्या कुर्याच्छ्राद्धं महालयम् ॥ ४८ ॥&lt;br&gt;&#xA;तस्य प्रीणाति भगवाल्ँलोकपालो धनाधिपः ॥&lt;br&gt;&#xA;महापद्मादिनिधयो वर्तन्ते तस्य वै वशे ॥ ४९ ॥&lt;br&gt;&#xA;तस्यानुगास्त्रयो देवा ब्रह्मविष्णुमहेश्वराः ॥&lt;br&gt;&#xA;तृतीयायां तिथौ मर्त्यो यो न कुर्यान्महालयम् ॥ 3.1.36.५० ॥&lt;br&gt;&#xA;धनदो भगवांस्तस्य सम्पदं हरति क्षणात् ॥&lt;br&gt;&#xA;दारिद्यं च ददात्यस्मै बहुदुःखसमाकुलम् ॥ ॥ ५१ ॥&lt;br&gt;&#xA;तृतीयायां तिथौ मर्त्यो यः करोति महालयम् ॥&lt;br&gt;&#xA;तृप्यन्ति पितरस्तस्य त्रिंशत्कल्पसहस्रकम् ॥ ५२ ॥&lt;br&gt;&#xA;चतुर्थ्यां तु नरो भक्त्या श्राद्धं कुर्यान्महालयम् ॥&lt;br&gt;&#xA;तस्य प्रीणाति भगवान्हेरम्बः पार्वतीसुतः ॥ ५३ ॥&lt;br&gt;&#xA;तस्य विघ्नाश्च नश्यन्ति गजवक्त्रप्रसादतः ॥&lt;br&gt;&#xA;चतुर्थ्यां तु तिथौ मर्त्यो यो न कुर्यान्महालयम् ॥ ५४ ॥&lt;br&gt;&#xA;विघ्नेशो भगवांस्तस्य सदा विघ्नं करोति हि ॥&lt;br&gt;&#xA;चण्डकोलाहलाभिख्ये नरके च पतत्यथ ॥ ५५ ॥&lt;br&gt;&#xA;चतुर्थ्यां वै तिथौ मर्त्यो यः करोति महालयम् ॥&lt;br&gt;&#xA;पितरः कल्पसाहस्रं चत्वारिंशत्प्रहर्षिताः ॥ ५६ ॥&lt;br&gt;&#xA;बहून्पुत्रान्प्रदास्यन्ति श्राद्धकर्तुर्निरन्तरम् ॥&lt;br&gt;&#xA;पञ्चम्यां तु तिथौ भक्त्या यो न कुर्यान्महालयम् ॥ ५७ ॥&lt;br&gt;&#xA;तस्य लक्ष्मीर्भगवती परित्यजति मन्दिरम् ॥&lt;br&gt;&#xA;अलक्ष्मीः कलहाधारा तस्य प्रादुर्भवेद्गृहे ॥ ५८ ॥&lt;br&gt;&#xA;पचम्यां तु तिथौ मर्त्यो यः करोति महालयम् ॥&lt;br&gt;&#xA;तस्य तृप्यन्ति पितरः पञ्चकल्पसहस्रके ॥ ५९ ॥&lt;br&gt;&#xA;सन्ततिं चाप्यविच्छिन्नामस्मै दास्यन्ति तर्पिताः ॥&lt;br&gt;&#xA;पार्वती च प्रसन्ना स्यान्महदैश्वर्यदायिनी ॥ 3.1.36.६० ॥&lt;br&gt;&#xA;षष्ठ्यां तिथौ नरो भक्त्या श्राद्धं कुर्यान्महालयम् ॥&lt;br&gt;&#xA;तस्य प्रीणाति भगवान्षण्मुखः पार्वती सुतः ॥ ६१ ॥&lt;br&gt;&#xA;तस्य पुत्राश्च पौत्राश्च षण्मुखस्य प्रसादतः ॥&lt;br&gt;&#xA;ग्रहैर्वालग्रहैश्चैव न बाध्यन्ते कदाचन ॥ ६२ ॥&lt;br&gt;&#xA;षष्ठ्यां तिथौ नरो भक्त्या यो न कुर्यान्महालयम् ॥&lt;br&gt;&#xA;तस्य स्कन्दो महासेनो विमुखः स्यान्न संशयः ॥ ६३ ॥&lt;br&gt;&#xA;गर्भान्निर्गतमात्रैव प्रजा तस्य विनश्यति ॥&lt;br&gt;&#xA;पूतनादिग्रहकुलैर्बाध्यते च निरन्तरम् ॥ ६४ ॥&lt;br&gt;&#xA;वह्निज्वालाप्रवेशाख्ये नरके च पतत्यधः ॥&lt;br&gt;&#xA;षष्ठ्यां तिथौ यः श्रद्धावान्कुर्याच्छ्राद्धं महालयम् ॥ ६५ ॥&lt;br&gt;&#xA;षष्टिकल्पसहस्रं तु पितरो यामति तृप्तताम् ॥&lt;br&gt;&#xA;पुत्रानपि प्रदास्यन्ति सम्पदं विपुलां तथा ॥ ६६ ॥&lt;br&gt;&#xA;सप्तम्यां तु तिथौ मर्त्यः श्राद्धं कुर्यान्महालयम् ॥&lt;br&gt;&#xA;हिरण्यपाणिर्भगवानादित्यस्तस्य तुष्यति ॥ ६७ ॥&lt;br&gt;&#xA;अरोगो दृढगात्रः स्याद्भास्करस्य प्रसादतः ॥&lt;br&gt;&#xA;हिरण्यपाणिर्भगवान्हिरण्यं पाणिना स्वयम् ॥ ६८ ॥&lt;br&gt;&#xA;महालयश्राद्धकर्त्रे ददाति प्रीतमानसः ॥&lt;br&gt;&#xA;सप्तम्यां तु तिथौ भक्त्या यो न कुर्यान्महालयम् ॥ ६९ ॥&lt;br&gt;&#xA;व्याधिभिः क्षयरोगाद्यै बाध्यते स दिवानिशम् ॥&lt;br&gt;&#xA;तीक्ष्णधारास्त्रशय्याख्ये नरके च पतत्यधः ॥ 3.1.36.७० ॥&lt;br&gt;&#xA;सप्तम्यां यो नरो भक्त्या श्राद्धं कुर्यान्महालयम् ॥&lt;br&gt;&#xA;सप्ततिं कल्पसाहस्रं प्रीणन्ति पितरोऽस्य वै ॥ ७१ ॥&lt;br&gt;&#xA;सन्ततिं चाप्यविच्छिन्नां दद्युः पितृगणाः सदा ॥&lt;br&gt;&#xA;अष्टम्यां तु तिथौ मर्त्यः श्राद्धं कुर्यान्महाल यम् ॥ ७२ ॥&lt;br&gt;&#xA;मृत्युञ्जयः कृत्तिवासास्तस्य प्रीणाति शङ्करः ॥&lt;br&gt;&#xA;करस्थं तस्य कैवल्यं शङ्करस्य प्रसादतः ॥ ७३ ॥&lt;br&gt;&#xA;महालयेन श्राद्धेन तुष्टे साक्षात्त्रि यम्बके ॥&lt;br&gt;&#xA;चतुर्दशसु लोकेषु दुर्लभं तस्य किं भवेत् ॥ ७४ ॥&lt;br&gt;&#xA;महालयं न कुर्याद्वै योऽष्टम्यां मूढचेतनः ॥&lt;br&gt;&#xA;संसारसागरे घोरे सदा मज्जति दुःखितः ॥ ७५ ॥&lt;br&gt;&#xA;कदाचिदपि तस्येष्टं नैव सिद्ध्यति भूतले ॥&lt;br&gt;&#xA;वैतरिण्याख्यनरके पतत्याचन्द्रतारकम् ॥ ७६ ॥&lt;br&gt;&#xA;योऽष्टम्यां श्रद्धया श्राद्धं नरः कुर्यान्महालयम् ॥&lt;br&gt;&#xA;अशीतिकल्पसाहस्रं तृप्यन्ति पितरोऽस्य वै ॥ ७७ ॥&lt;br&gt;&#xA;आशीर्भिर्वर्द्धयन्त्येनं विघ्नश्चास्य व्यपोहति ॥&lt;br&gt;&#xA;सन्ततिं चाप्यविच्छिन्नां दद्युः पितृगणाः सदा ॥ ७८ ॥&lt;br&gt;&#xA;नवम्यां तु तिथौ मर्त्यः श्राद्धं कुर्यान्महालयम् ॥&lt;br&gt;&#xA;दुर्गादेवी भगवती तस्य प्रीणाति शाम्भवी ॥ ७९ ॥&lt;br&gt;&#xA;क्षयापस्मारकुष्ठा दीन्क्षुद्रप्रेतपिशाचकान् ॥&lt;br&gt;&#xA;नाशयेत्तस्य सन्तुष्टा दुर्गा महिषमर्दिनी ॥3.1.36.८० ॥&lt;br&gt;&#xA;नवम्यां तु तिथौ मर्त्यो यो न कुर्यान्महालयम् ॥&lt;br&gt;&#xA;अपस्मारेण पीड्येत तथैव ब्रह्मरक्षसा ॥ ८१ ॥&lt;br&gt;&#xA;अभिचारार्थकृत्याभिर्वाध्येत च निरन्तरम् ॥&lt;br&gt;&#xA;नवम्यां यस्तिथौ मर्त्यः श्राद्धं कुर्यान्महालयम्॥ ८२ ॥&lt;br&gt;&#xA;नवतिं कल्पसाहस्रं तृप्यन्ति पितरोऽस्य वै ॥&lt;br&gt;&#xA;सन्ततिं चाप्यविच्छिन्नां दद्युः पितृगणाः सदा ॥ ८३ ॥&lt;br&gt;&#xA;दशम्यां तु तिथौ मर्त्यः श्राद्धं कुर्यान्महालयम् ॥&lt;br&gt;&#xA;तस्यामृतकलश्चन्द्रः षोडशात्मा प्रसीदति ॥ ८४ ॥&lt;br&gt;&#xA;औषधीनामधीशेऽस्मिञ्छ्राद्धेनानेन तोषिते ॥&lt;br&gt;&#xA;व्रीह्यादीनि तु धान्यानि दद्युरोषधयः सदा॥ ॥ ८५ ॥&lt;br&gt;&#xA;यो न कुर्याद्दशम्यां तु महालयमनुत्तमम् ॥&lt;br&gt;&#xA;ओषध्यो निष्फलास्तस्य कृषिश्चाप्यस्य निष्फला ॥ ८६ ॥&lt;br&gt;&#xA;दशम्यां यस्तिथौ मर्त्यः श्राद्धङ्कुर्यान्महालयम् ॥&lt;br&gt;&#xA;शतकल्पसहस्राणि तृप्यन्ति पितरोऽस्य वै ॥ ८७ ॥&lt;br&gt;&#xA;सन्ततिं चाप्यविच्छिन्नां दद्युः पितृगणाः सदा ॥&lt;br&gt;&#xA;एकादश्यां नरो भक्त्या श्राद्धं कुर्यान्महालयम् ॥ ८८ ॥&lt;br&gt;&#xA;संहर्ता सर्वलोकस्य तस्य रुद्रः प्रसीदति ॥&lt;br&gt;&#xA;रुद्रस्य सर्वसंहर्तुः प्रसादेन जगत्पतेः ॥ ८९ ॥&lt;br&gt;&#xA;शत्रून्पराजय त्येष श्राद्धकर्ता निरन्तरम् ॥&lt;br&gt;&#xA;ब्रह्महत्यायुतं चापि तस्य नश्यति तत्क्षणात् ॥ 3.1.36.९० ॥&lt;br&gt;&#xA;अग्निष्टोमादियज्ञानां फलमाप्नोति पुष्कलम् ॥&lt;br&gt;&#xA;एकादश्यां नरो भक्त्या यो न कुर्यान्महालयम् ॥ ९१ ॥&lt;br&gt;&#xA;तस्य वै विमुखो रुद्रो न प्रसीदति कर्हिचित् ॥&lt;br&gt;&#xA;सर्वतो वर्धमानाश्च बाधन्ते शत्रवो ह्यमुम् ॥ ९२ ॥&lt;br&gt;&#xA;अग्निष्टोमादिका यज्ञाः कृताश्च बहुदक्षिणाः ॥&lt;br&gt;&#xA;निष्फला एव तस्य स्युर्भस्मनि न्यस्तहव्यवत् ॥ ९३ ॥&lt;br&gt;&#xA;ब्रह्मवातकतुल्यः स्याच्छ्राद्धाकरणदोषतः ॥&lt;br&gt;&#xA;एकादश्यां तिथौ यस्तु श्राद्धं कुर्यान्महालयम् ॥ ९४ ॥&lt;br&gt;&#xA;द्विशतं कल्पसाहस्रं तृप्यन्ति पितरोऽस्य वै ॥&lt;br&gt;&#xA;सन्ततिं चाप्यविच्छिन्नां दद्युः पितृ गणाः सदा ॥ ९५ ॥&lt;br&gt;&#xA;द्वादश्यां तु तिथौ मर्त्यः कुर्याच्छ्राद्धं महालयम् ।&lt;br&gt;&#xA;तस्य लक्ष्मीपतिः साक्षात्प्रसीदति जनार्दनः ॥ ९६ ॥&lt;br&gt;&#xA;प्रसन्ने सति देवेशे देवदेवे जनार्दने ॥&lt;br&gt;&#xA;चराचरं जगत्सर्वं प्रीतमेव न संशयः ॥ ९७ ॥&lt;br&gt;&#xA;भूमिर्हरिप्रिया चास्य सस्यं संवर्द्धयत्यपि ॥&lt;br&gt;&#xA;लक्ष्मीश्च वर्द्धते तस्य मन्दिरे हरिवल्लभा ॥ ९८ ॥&lt;br&gt;&#xA;गदा कौमोदकी नाम नारायणकरस्थिता ॥&lt;br&gt;&#xA;अपस्मारादिभूतानि नाशयत्येव सर्वदा ॥ ९९ ॥&lt;br&gt;&#xA;तीक्ष्णधारं तथा चक्रं शत्रूनस्य दहत्यपि ॥&lt;br&gt;&#xA;यातुधानपिशाचादीञ्छङ्खश्चास्य व्यपोहति ॥3.1.36.१००॥&lt;br&gt;&#xA;एवं सर्वात्मना पीडां वारयत्यस्य केशवः ॥&lt;br&gt;&#xA;महालयं न कुर्याद्यो द्वादश्यां मनुजा धम ॥ १ ॥&lt;br&gt;&#xA;तस्य क्षेत्राणि सम्पच्च विनश्यन्ति न संशयः ॥&lt;br&gt;&#xA;अपस्मारादिभूतानि शत्रवश्च महाबलाः ॥२॥&lt;br&gt;&#xA;यातुधानाश्च बाधन्ते तं वै विष्णुपराङ्मुखम्॥&lt;br&gt;&#xA;पात्यते नरके चापि अस्थिभेदननामके॥३॥&lt;br&gt;&#xA;द्वादश्यां भक्तियुक्तो यः श्राद्धं कुर्यान्महालयम् ॥&lt;br&gt;&#xA;षट्शतं कल्पसाहस्रं प्रीणन्ति पितरोऽस्य वै ॥४॥&lt;br&gt;&#xA;सन्ततिं चाप्यविच्छिन्नां पितरोऽस्मै ददत्यपि॥&lt;br&gt;&#xA;त्रयोदश्यां नरो भक्त्या श्राद्धं कुर्यान्महालयम्॥५॥&lt;br&gt;&#xA;प्रसीदत्यस्य भगवान्कन्दर्पो रतिनायकः ॥&lt;br&gt;&#xA;स्रग्चन्दनादयो भोगा ललनाश्च मनोरमाः ॥६॥&lt;br&gt;&#xA;कामदेवप्रसादेन तस्य सिद्ध्यन्ति सर्वदा॥&lt;br&gt;&#xA;आजन्ममरणान्तं च सुखमेव स विन्दते ॥७॥&lt;br&gt;&#xA;यो न कुर्यात्त्रयोदश्यां न च श्राद्धं महालयम् ॥&lt;br&gt;&#xA;कामदेवोऽस्य विमुखः स्त्रियो भोगांश्च नाशयेत् ॥ ८ ॥&lt;br&gt;&#xA;अङ्गारशय्याभ्रमणे नरके पातयत्यमुम् ॥&lt;br&gt;&#xA;पितॄनुद्दिश्य यः कुर्यात्त्र योदश्यां महालयम् ॥ ९ ॥&lt;br&gt;&#xA;सहस्रकल्पसाहस्रं प्रीणन्ति पितरोऽस्य वै ॥&lt;br&gt;&#xA;सन्ततिं चाप्यविच्छिन्नां दद्युः पितॄगणास्तदा ॥ 3.1.36.११० ॥&lt;br&gt;&#xA;चतुर्दश्यां नरो भक्त्या श्राद्धं कुर्यान्महालयम् ॥&lt;br&gt;&#xA;तस्याभीष्टप्रदानाय जागर्ति भगवाच्छिवः ॥ ११ ॥&lt;br&gt;&#xA;उपदिश्य शिवज्ञानं सायुज्यं च ददात्यपि ॥&lt;br&gt;&#xA;सुरापानायुतं चापि स्वर्णस्तेयायुतं तथा ॥ १२ ॥&lt;br&gt;&#xA;नश्यन्ति तत्क्षणादेव चतुर्दश्यां महालयात् ॥&lt;br&gt;&#xA;चण्डालवृषलस्त्रीणां सङ्गदोषोऽपि नश्यति ॥ १३ ॥&lt;br&gt;&#xA;अश्वमेधसहस्रस्य पौण्डरीकायुतस्य च ॥&lt;br&gt;&#xA;पुष्कला फलसिद्धिः स्याच्चतुर्दश्यां महालयात् ॥ १४ ॥&lt;br&gt;&#xA;यो न कुर्याच्चतुर्दश्यां श्राद्धमेतन्महालयम् ॥&lt;br&gt;&#xA;स कल्पकोटिसाहस्रं कल्पकोटिशतं तथा ॥ १५ ॥&lt;br&gt;&#xA;संसारान्धमहाकूपे पतितः स्यादनिष्कृतिः ॥&lt;br&gt;&#xA;अचोरयित्वा कनकमपीत्वापि सुरां तथा ॥ १६ ॥&lt;br&gt;&#xA;सुरापानादिभिर्दोषैर्लिप्यते स विमूढधीः ॥&lt;br&gt;&#xA;कृता अपि विधानेन यज्ञाः स्युर्निष्फलास्तथा ॥ १७ ॥&lt;br&gt;&#xA;चतुर्दश्यां तिथौ यस्तु कुर्याच्छ्राद्धं महालयम् ॥&lt;br&gt;&#xA;लक्षकोटिसहस्राणि लक्षकोटिशतानिच ॥१८॥&lt;br&gt;&#xA;कल्पानि पितरस्तस्य तृप्यन्त्येव न संशयः ॥&lt;br&gt;&#xA;नरकस्थाश्च पितरः स्वर्गं यान्ति प्रहर्षिताः ॥ १९ ॥&lt;br&gt;&#xA;सन्ततिं चाप्यविच्छिन्नां दद्युः पितृगणास्तदा ॥&lt;br&gt;&#xA;अमायां तु नरो भक्त्या श्राद्धं कुर्यान्महालयम् ॥ 3.1.36.१२० ॥&lt;br&gt;&#xA;पितॄणां तस्य तृप्तिः स्याद नन्ता नात्र संशयः ॥&lt;br&gt;&#xA;सुधामास्वाद्य या तृप्तिर्देवानान्दिवि वै भवेत् ॥ २१ ॥&lt;br&gt;&#xA;अनन्ता तादृशी तृप्तिरमावास्यां महालयात् ॥&lt;br&gt;&#xA;अमावास्या महापुण्या पितृदेवनमस्कृता ॥ २२ ॥&lt;br&gt;&#xA;शान्ता ह्येषा तु परमा शिवस्य च महाप्रिया ॥&lt;br&gt;&#xA;तस्यां महालये श्राद्धे भोजयेद्वेदवित्तमान् ॥ २३ ॥&lt;br&gt;&#xA;तेन तृप्तिः पितॄणां स्यादनन्ता तुष्यते शिवः ॥&lt;br&gt;&#xA;ब्रह्महत्यादयः पञ्च पातका नाशमाप्नुयुः ॥ २४ ॥&lt;br&gt;&#xA;कृताश्च स्युर्विधानेन सर्वे यज्ञाः सदक्षिणाः ॥&lt;br&gt;&#xA;अनुष्ठिताः स्युर्विधिवत्सर्वे धर्माः सनातनाः ॥ २५ ॥&lt;br&gt;&#xA;अमावास्यादिने येन कृतं श्राद्धं महालयम् ॥&lt;br&gt;&#xA;प्रत्यग्ब्रह्मैकतां ज्ञात्वा सायुज्यं यात्यसंशयम्॥ ॥ २६ ॥&lt;br&gt;&#xA;यो न कुर्यादमावास्यां महालयमचेतनः ॥&lt;br&gt;&#xA;ब्रह्मलोकगताश्चास्य पितरो यान्ति नारकम् ॥ २७ ॥&lt;br&gt;&#xA;सन्ततिश्चास्य मूढस्य विच्छि द्येतैव तत्क्षणात् ॥&lt;br&gt;&#xA;स एव हि महानर्थो यदमायां तिथौ नरैः ॥ २८ ॥&lt;br&gt;&#xA;महालयार्थो विप्रेन्द्रा विधिवन्नैव भोजिताः ॥&lt;br&gt;&#xA;मासि भाद्रपदे प्राप्ते नृत्यन्ति पितृदेवताः ॥ २९ ॥&lt;br&gt;&#xA;अस्मानुद्दिश्य मत्पुत्रा भोजयेयुर्द्विजोत्तमान् ॥&lt;br&gt;&#xA;तेन नो नरकक्लेशो न भविष्यति दारुणः ॥ 3.1.36.१३० ॥&lt;br&gt;&#xA;वासश्च स्वर्गलोके स्याद्यावदाचन्द्रतारकम् ॥&lt;br&gt;&#xA;मासि भाद्रपदे प्राप्ते पितॄणां तृदिदायिनी ॥ ३१ ॥&lt;br&gt;&#xA;एकैकं भोजयेद्विप्रं प्रत्यहं भक्तिपूर्वकम् ॥&lt;br&gt;&#xA;पितृमातृकुलोद्भूताः पितरस्तृप्तिमाप्नुयुः ॥ ३२ ॥&lt;br&gt;&#xA;कृष्णपक्षे विशेषेण ब्राह्मणान्भोजयेत्सुधीः ॥&lt;br&gt;&#xA;घृतसूपादिसस्यैश्च तैलाभ्यङ्गपुरःसरम् ॥ ३३ ॥&lt;br&gt;&#xA;सुधां पास्यन्ति पितरस्तस्याकल्पं प्रहर्षिताः ॥&lt;br&gt;&#xA;सप्तमीं कृष्णपक्षस्य प्रारभ्य प्रत्यहं नराः ॥ ३४ ॥&lt;br&gt;&#xA;विप्रान्यावदमावास्या त्रींस्त्रीनभ्यर्च्य भोजयेत् ॥&lt;br&gt;&#xA;आरभ्य द्वादशीं विप्रांस्त्रीनवश्यं तु भोजयेत् ॥ ३५ ॥&lt;br&gt;&#xA;अन्यथैश्वर्यहानिः स्यान्महादारिद्र्यभाग्भवेत् ॥&lt;br&gt;&#xA;वित्तलोभं परित्यज्य विप्रान्सूपघृतादि भिः ॥ ३६ ॥&lt;br&gt;&#xA;पयसा पायसान्नेन दध्नापूपादिभिस्तथा ॥&lt;br&gt;&#xA;पेयैर्लेह्यैश्च चोष्यैश्च भक्ष्यैश्च विविधैरपि ॥ ३७ ॥&lt;br&gt;&#xA;भोजयेद्वेदविन्मुख्यांस्तृप्तिस्तेषां यथा भवेत् ॥&lt;br&gt;&#xA;तेन ब्रह्मा हरिः शम्भुस्तृप्ताः स्युर्नात्र संशयः॥३८॥&lt;br&gt;&#xA;अग्निष्वात्तादिपितरस्तथैवेन्द्रादिदेवताः ॥&lt;br&gt;&#xA;बहुनात्र किमुक्तेन तुष्टं तेन जगत्त्रयम् ॥३९॥&lt;br&gt;&#xA;पार्वणेन विधानेन कुर्याच्छ्राद्धे महालयम्॥&lt;br&gt;&#xA;नरो महालयश्राद्धे पितृवंश्यान्पितॄनिव ॥3.1.36.१४०॥&lt;br&gt;&#xA;मातृवंश्यानपि पितॄन्भोजयेच्छ्रेयसे मुदा ॥&lt;br&gt;&#xA;दक्षिणां च यथाशक्ति दद्याद्वित्तानुसारतः ॥ ४१ ॥&lt;br&gt;&#xA;तस्मिन्महालये श्राद्धे वित्तशाठ्यं न कारयेत् ॥&lt;br&gt;&#xA;दक्षिणा खलु यज्ञानां कथितेयं पुरोगवा ॥ ४२॥&lt;br&gt;&#xA;अनः पुरोगवैर्हीनं करिष्यति यथाध्वनि ॥&lt;br&gt;&#xA;अदक्षिणं तथा सोयं पितृयज्ञोऽपि रिष्यति॥४३॥&lt;br&gt;&#xA;तस्माद्यज्ञेषु दातव्या दक्षिणाल्पा हि जानता॥&lt;br&gt;&#xA;विधवाभिरपि स्त्रीभिरपुत्राभिर्महालयः ॥ ४४ ॥&lt;br&gt;&#xA;भर्त्तॄनुद्दिश्य कर्तव्यो भूरिभोजनकर्मणा ॥&lt;br&gt;&#xA;अन्यथा धर्महानिः स्यान्नरकं च महद्भवेत् ॥ ४५ ॥&lt;br&gt;&#xA;मासि भाद्रपदे प्राप्ते यो न कुर्यान्महालयम् ॥&lt;br&gt;&#xA;तत्कुलं नाशमाप्नोति ब्रह्महत्यां च विन्दति ॥ ४६ ॥&lt;br&gt;&#xA;महालयं प्रकुर्वन्ति श्रद्धावन्तः पितॄन्प्रति ॥&lt;br&gt;&#xA;न तेषां सन्ततिच्छेदो भवेत्सम्पदभङ्गुरा ॥ ४७ ॥&lt;br&gt;&#xA;आलयं ह्यास्पदं प्रोक्तं महः कल्याणमुच्यते ॥&lt;br&gt;&#xA;कल्याणानामास्पदत्वान्महालयमुदीर्यते ॥ ४८ ॥&lt;br&gt;&#xA;तस्मान्महालयं मर्त्यः कुर्यात्कल्याणसिद्धये ॥&lt;br&gt;&#xA;अमङ्गलं भवेत्तस्य न कुर्याच्चेन्महालयम् ॥ ४९ ॥&lt;br&gt;&#xA;नकुर्याद्यद्यपि श्राद्धं मातापित्रोर्मृतेऽहनि ॥&lt;br&gt;&#xA;कुर्यान्महालयश्राद्धमस्मरन्नेव बुद्धिमान् ॥3.1.36.१५०॥&lt;br&gt;&#xA;कर्तुं महालयश्राद्धं यदि शक्तिर्न विद्यते ॥&lt;br&gt;&#xA;याचित्वापि नरः कुर्यात्पितृणां तन्महालयम् ॥५१॥&lt;br&gt;&#xA;ब्राह्मणेभ्यो विशिष्टे भ्यो याचेत धनधान्यकम् ॥&lt;br&gt;&#xA;पतितेभ्यो न गृह्णीयाद्धनधान्यं कदाचन ॥५२॥&lt;br&gt;&#xA;ब्राह्मणेभ्यो न लभ्येत यदि धान्यधनादिकम् ॥&lt;br&gt;&#xA;याचेत क्षत्रियश्रेष्ठा न्महालयचिकीर्षया ॥ ५३ ॥&lt;br&gt;&#xA;दातारश्चेन्न भूपाला वैश्येभ्योऽपि च याचयेत् ॥&lt;br&gt;&#xA;वैश्या अपि हि दातारो यदि लोके न सन्ति वै ॥ ५४ ॥&lt;br&gt;&#xA;दद्याद्भाद्रपदे मासे गोग्रासं पितृतृप्तये ॥&lt;br&gt;&#xA;अथ वा रोदनं कुर्याद्बहिर्निर्गत्य कानने ॥ ५५ ॥&lt;br&gt;&#xA;पाणिभ्यामुदरं स्वीयमाहत्याश्रूणि वर्तयन् ॥&lt;br&gt;&#xA;तेष्वरण्यप्रदेशेषु उच्चैरेवं वदेन्नरः ॥ ५६ ॥&lt;br&gt;&#xA;शृण्वन्तु पितरः सर्वे मत्कुलीना वचो मम ॥&lt;br&gt;&#xA;अहं दरिद्रः कृपणो निर्ल्लज्जः क्रूरकर्मकृत् ॥ ५७ ॥&lt;br&gt;&#xA;प्राप्तो भाद्रपदो मासः पितृणां प्रीतिवर्द्धनः ॥&lt;br&gt;&#xA;कर्त्तुं महालयश्राद्धं न च मे शक्तिरस्ति वै ॥ ५८ ॥&lt;br&gt;&#xA;भ्रमित्वापि महीं कृत्स्नां न मे किञ्चन लभ्यते ॥&lt;br&gt;&#xA;अतो महालयश्राद्धं न युष्माकं करोम्यहम् ॥ ५९ ॥&lt;br&gt;&#xA;क्षमध्वं मम तद्यूयं भवन्तो हि दयापराः ॥&lt;br&gt;&#xA;दरिद्रो रोदनं कुर्यादेवं काननभूमिषु ॥ 3.1.36.१६० ॥&lt;br&gt;&#xA;तस्य रोदनमाकर्ण्य पितरस्तत्कुलोद्भवाः ॥&lt;br&gt;&#xA;हृष्टास्तृप्तिं प्रयान्त्येव सुधां पीत्वैव निर्जराः ॥ ६१ ॥&lt;br&gt;&#xA;महालयार्थे विप्रौघे भुक्ते तृप्तिर्यथा भवेत् ॥&lt;br&gt;&#xA;गोग्रासारण्यरुदितैः पितृ तृप्तिस्तथा भवेत्॥ ६२ ॥&lt;br&gt;&#xA;मासि भाद्रपदे विघ्नो यदि स्यात्सूतकादिना ॥&lt;br&gt;&#xA;यातेषु सूतकाहःसु कुर्यादावृश्चिकावधि ॥ ६३ ॥&lt;br&gt;&#xA;बुधो महालय स्यार्थे ब्राह्मणान्वृणुयान्नव ॥&lt;br&gt;&#xA;पित्रर्थमेकं वृणुयात्पितामहकृते तथा ॥ ६४ ॥&lt;br&gt;&#xA;प्रपितामहमुद्दिश्य तथैकं वृणुयाद्द्विजः ॥&lt;br&gt;&#xA;तथा मातामहार्थं तु एकं वै वृणुयाद्द्विजम् ॥ ६५ ॥&lt;br&gt;&#xA;मातुःपितामहार्थं च वृणुयाद्द्विजमेककम् ॥&lt;br&gt;&#xA;वृणुयादेकमुद्दिश्य मातुश्च प्रपितामहम् ॥ ६६ ॥&lt;br&gt;&#xA;तथैव विश्वेदेवार्थे वृणुयाद्द्वौद्वि जोत्तमौ ॥&lt;br&gt;&#xA;विष्ण्वर्थं ब्राह्मणं त्वेकं वृणुयाद्वेदवित्तमम् ॥६७॥&lt;br&gt;&#xA;एवं महालयश्राद्धे ब्राह्मणान्वृणुयान्नव ॥&lt;br&gt;&#xA;अथवा पितृवर्गार्थं वरयेद्विप्रमेककम् ॥ ६८ ॥&lt;br&gt;&#xA;मातामहादीन्वोद्दिश्य वरयेद्विप्रमेककम् ॥&lt;br&gt;&#xA;विश्वेदेवार्थमेकं च विष्ण्वर्थं च तथापरम् ॥ ६९ ॥&lt;br&gt;&#xA;एवं वै वरयेद्विप्राश्चतुरस्तु महालये ॥&lt;br&gt;&#xA;ब्राह्मणान्वेदसम्पन्नान्सुशीलान्वरयेत्सुधीः ॥ 3.1.36.१७० ॥&lt;br&gt;&#xA;दुःशीलान्वरयेद्यस्तु स वै श्राद्धस्य घातकः ॥&lt;br&gt;&#xA;मासि भाद्रपदे प्राप्ते कृष्णपक्षे विशेषतः ॥ ७१ ॥&lt;br&gt;&#xA;कुर्या न्महालयश्राद्धं यो नरः श्रद्धया सह ॥&lt;br&gt;&#xA;स स्नातः सर्वतीर्थेषु दुराचार महामते ॥ ७२ ॥&lt;br&gt;&#xA;अग्निष्टोमादयो यज्ञाः शतमप्यमुना कृताः ॥&lt;br&gt;&#xA;तुलापुरुषमुख्यानि दानान्यपि कृतानि वै ॥ ७३ ॥&lt;br&gt;&#xA;चान्द्रायणादिकृच्छ्राणि कृतान्येव न संशयः ॥&lt;br&gt;&#xA;चतुर्णां साङ्गवेदानां पारायणफलं लभेत् ॥ ॥ ७४ ॥&lt;br&gt;&#xA;गायत्र्यादिमहामन्त्रजपपुण्यं लभेत्तथा ॥&lt;br&gt;&#xA;इतिहासपुराणानां पारायणफलं लभेत् ॥ ७५ ॥&lt;br&gt;&#xA;महालयसमं पुण्यं वृत्तं नास्ति महीतले ॥&lt;br&gt;&#xA;ब्रह्मविष्णुमहेशानलोकप्राप्तिर्महालयात् ॥ ७६ ॥&lt;br&gt;&#xA;महालयादिकं श्राद्धं नित्यं काम्यमपीष्यते ॥&lt;br&gt;&#xA;तस्मादकरणे तस्य प्रत्यवायो महान्भवेत् ॥ ७७ ॥&lt;br&gt;&#xA;करणादिष्टसिद्धिश्च भविष्यति न संशयः ॥&lt;br&gt;&#xA;महालयस्य करणाद्भूतवेतालकादयः ॥ ७८ ॥&lt;br&gt;&#xA;अपस्मारग्रहाश्चापि शाकिनीडाकिनीगणाः ॥&lt;br&gt;&#xA;यातुधानाः पिशाचाश्च वेतालाश्च भयानकाः ॥ ७९ ॥&lt;br&gt;&#xA;नश्यन्ति तत्क्षणादेव भूतान्यन्यानि वै तथा ॥&lt;br&gt;&#xA;महालयस्यकरणाद्विपुलां श्रियमश्नुते ॥ 3.1.36.१८० ॥&lt;br&gt;&#xA;पुरा दशरथो राजा वसिष्ठस्योपदेशतः ॥&lt;br&gt;&#xA;मासि भाद्रपदे प्राप्ते कृत्वा श्राद्धं महालयम् ॥ ८१ ॥&lt;br&gt;&#xA;रामादींश्च तुरः पुत्रान्प्राप्तवांल्लोकसम्मतान् ॥&lt;br&gt;&#xA;विश्वातिशायिनीं लक्ष्मीं प्रपेदे कीर्तिमुत्तमाम् ॥ ८२ ॥&lt;br&gt;&#xA;महालयस्य करणाद्ययाती राजसत्तमः ॥&lt;br&gt;&#xA;यदुमुख्यान्महापुत्रान्प्रपेदे वंशवर्द्धनान् ॥ ८३ ॥&lt;br&gt;&#xA;अनन्यदुर्लभं स्वर्गं प्रपेदे श्राद्धपुण्यतः ॥&lt;br&gt;&#xA;दुष्यन्तो भरतं लेभे महालयविधानतः ॥ ८४ ॥&lt;br&gt;&#xA;महालय विधानेन दमयन्तीपतिर्नलः ॥&lt;br&gt;&#xA;कृच्छ्रं महत्तरं तीर्त्वा पुनर्लेभे महीमिमाम् ॥ ८५ ॥&lt;br&gt;&#xA;निजग्राह कलिं घोरं पुष्करं चाप्यरातिनम् ॥&lt;br&gt;&#xA;इन्द्रसेनाभिधानं च पुत्रं लेभेऽतिधार्मिकम् ॥ ८६ ॥&lt;br&gt;&#xA;हरिश्चन्द्रो महाराजो महालयविधानतः ॥&lt;br&gt;&#xA;विश्वामित्रकृताद्दुःखान्मुक्तः सत्यवतां वरः ॥ ८७ ॥&lt;br&gt;&#xA;लेभे चन्द्रवतीं भार्यां लोहिताश्वं सुतं पुनः ॥&lt;br&gt;&#xA;महालयविधानेन कृतवीर्यसुतो बली ॥ ८८ ॥&lt;br&gt;&#xA;अष्टादशानां द्वीपानामाधिपत्यमवाप्तवान् ॥&lt;br&gt;&#xA;रामोऽपि दण्डकारण्ये महालयविधानतः ॥ ८९ ॥&lt;br&gt;&#xA;हत्वा तु रावणं सङ्ख्ये सीतां पुनरवाप्तवान् ॥&lt;br&gt;&#xA;महालयस्य करणाद्धर्मपुत्रो युधिष्ठिरः ॥ 3.1.36.१९० ॥&lt;br&gt;&#xA;दुःखसागरमुत्तीर्य धार्तराष्ट्राञ्जघान च ॥&lt;br&gt;&#xA;महालयस्यकरणाद्वसिष्ठो मुनिसत्तमः ॥ ९१ ॥&lt;br&gt;&#xA;अत्रिर्भृगुश्च कुत्सश्च गौतमश्चाङ्गिरास्तथा ॥&lt;br&gt;&#xA;कश्यपश्च भरद्वाजो विश्वा मित्रश्च कुम्भजः ॥ ९२ ॥&lt;br&gt;&#xA;पराशरो मृकण्डश्च ये चान्ये मुनिसत्तमाः ॥&lt;br&gt;&#xA;विधाय विधिवच्छ्राद्धं महालयमनुत्तमम् ॥ ९३ ॥&lt;br&gt;&#xA;अणिमाद्यष्टसिद्धीनां व्रतानां तपसां तथा ॥&lt;br&gt;&#xA;निवासभूता सञ्जातास्तथा विश्वातिशायिनः ॥ ९४ ॥&lt;br&gt;&#xA;जीवन्मुक्ताश्च ते सर्वे ह्यभवन्मुनिसत्तमाः ॥&lt;br&gt;&#xA;अतो महालयश्राद्धं कर्तव्यं भूतिमिच्छता ॥ ९५ ॥&lt;br&gt;&#xA;अतोऽद्यापि दुराचार न कुर्याद्यो महालयम् ॥&lt;br&gt;&#xA;भूतवेतालकादिभ्यो भूयात्तस्य महद्भयम् ॥ ९६ ॥&lt;br&gt;&#xA;महालयस्या करणाद्वेतालत्वमवाप्नुयात् ॥&lt;br&gt;&#xA;त्वयाविष्टमिदं भूतं विप्रः सन्पूर्वजन्मनि ॥ ९७ ॥&lt;br&gt;&#xA;नाम्ना वेदनिधिः पुण्यो भरद्वाजस्य चात्मनः ॥&lt;br&gt;&#xA;कुशस्थल्यभिधाने च वसन्ग्रामे महामनाः ॥ ९८ ॥&lt;br&gt;&#xA;न चकार विधानेन श्राद्धमेतन्महालयम् ॥&lt;br&gt;&#xA;ततोयं पितृणां शापाद्वेतालत्वमवाप्तवान् ॥ ९९ ॥&lt;br&gt;&#xA;तस्माद्भाद्र पदे मासे दुराचार पितॄन्प्रति ॥&lt;br&gt;&#xA;ब्राह्मणान्भोजयान्नेन षड्रसेन सभक्तिकम् ॥ 3.1.36.२०० ॥&lt;br&gt;&#xA;दारिद्र्यं तेन ते न स्यात्सुखीचैव भवान्भवेत् ॥&lt;br&gt;&#xA;महापातकि संसर्गं मा कुरु त्वमितः परम् ॥ १ ॥&lt;br&gt;&#xA;त्वयानुभूतं यद्दुःखं वेतालग्रहणोद्भवम् ॥&lt;br&gt;&#xA;गच्छ त्वमनुजानामि स्वदेशं प्रति मा चिरम् ॥ २ ॥&lt;br&gt;&#xA;इतीरितः स मुनिना दत्तात्रेयेण योगिना ॥&lt;br&gt;&#xA;तं प्रणम्य ययौ देशं कृतार्थेनान्तरात्मना ॥ ३ ॥&lt;br&gt;&#xA;गत्वा च स्वगृहं विप्रो दुराचारो द्विजोत्तमाः ॥&lt;br&gt;&#xA;विमुक्तवेताल भयो गतपातककञ्चुकः ॥ ४ ॥&lt;br&gt;&#xA;दत्तात्रेयेरितेनासौ मार्गेण प्रीतमानसः ॥&lt;br&gt;&#xA;त्यक्तपातकिसंसर्गः स्वाश्रमाचारतत्परः ॥ ५ ॥&lt;br&gt;&#xA;रामचन्द्रधनुष्कोटितीर्थ मज्जनगौरवात् ॥&lt;br&gt;&#xA;देहान्ते परमां मुक्तिं दुराचारो ययौ तदा ॥ ६ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;एवं वः कथितं पुण्यं दुराचरविमोक्षणम् ॥&lt;br&gt;&#xA;सेयं पुण्या धनुष्कोटिर्महापातकनाशिनी ॥ ७ ॥&lt;br&gt;&#xA;यत्र हि स्नानमात्रेण दुराचारो विमोचितः ॥&lt;br&gt;&#xA;अथवा धनुषः कोटेरियत्ता किं हि वै भवेत् ॥ ८ ॥&lt;br&gt;&#xA;या निष्कृतिविहीनानि पापान्यपि विनाशयेत् ॥&lt;br&gt;&#xA;प्रायश्चित्तविहीनानि यानि पापानि सन्ति वै ॥ ९ ॥&lt;br&gt;&#xA;तान्यप्यत्र विनश्यन्ति धनुष्कोटौ निमज्जनात् ॥&lt;br&gt;&#xA;शूद्रेण पूजितं लिङ्गं विष्णुं वा यो नमेद्द्विजः ॥ 3.1.36.२१० ॥&lt;br&gt;&#xA;प्रायश्चित्तं न तस्योक्तं स्मृतिभिः परमर्षिभिः ॥&lt;br&gt;&#xA;नश्येत्तस्यापि तत्पापं धनुष्कोटिनिमज्ज नात् ॥ ११ ॥&lt;br&gt;&#xA;विप्रनिन्दाकृतां नृणां प्रायश्चित्तं न विद्यते ॥&lt;br&gt;&#xA;विश्वासघातकानां च कृतघ्नानां न निष्कृतिः ॥ १२ ॥&lt;br&gt;&#xA;भ्रातृभार्यारतानां च प्रायश्चित्तं न विद्यते ॥&lt;br&gt;&#xA;शूद्रान्ने नियतानां च श्रुतिनिन्दारतात्मनाम् ॥ १३ ॥&lt;br&gt;&#xA;कन्याविक्रयिणां विप्रा हयविक्रयिणां तथा ॥&lt;br&gt;&#xA;देवविक्रयिणां वेदविक्रये निर तात्मनाम्॥१४॥&lt;br&gt;&#xA;धर्मविकयिणां पुंसां व्रतविक्रयिणां तथा ॥&lt;br&gt;&#xA;तीर्थविक्रयिणां पुंसां प्रायश्चित्तं न विद्यते ॥१५॥&lt;br&gt;&#xA;तेषां पापानि नश्यन्ति धनुष्कोटौ निम ज्जनात् ॥&lt;br&gt;&#xA;मातृद्रोहपितृद्रोहयतिद्रोहरतात्मनाम् ॥१६॥&lt;br&gt;&#xA;गुरुनिन्दापराणां च शिवनिन्दारतात्मनाम् ॥&lt;br&gt;&#xA;विष्णुनिन्दापराणां च यतिनिन्दारतात्मनाम् ॥ ॥ १७ ॥&lt;br&gt;&#xA;सत्कथादूषकाणां च प्रायश्चित्तं न विद्यते ॥&lt;br&gt;&#xA;तेषां चात्र धनुष्कोटौ स्नानाच्छुद्धिर्भविष्यति ॥ १८ ॥&lt;br&gt;&#xA;एवं वः कथितं विप्रा धनुष्कोटेस्तु वैभवम् ॥&lt;br&gt;&#xA;यच्छ्रुत्वा सर्वपापेभ्यो मुच्यते मानवो भुवि ॥ २१९ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतु माहात्म्ये धनुष्कोटिप्रशंसायां दुराचारसंसर्गदोषशान्तिवर्णनन्नाम षट्त्रिंशोऽध्यायः ॥ ३६ ॥&lt;/p&gt;</description>
    </item>
    <item>
      <title>०३७ क्षीरकुण्डस्वरूपकथनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/037_xIrakuNDasvarUpakathanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/037_xIrakuNDasvarUpakathanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;भोभोस्तपोधनाः सर्वे नैमिषारण्यवासिनः ॥&lt;br&gt;&#xA;यावद्रामधनुष्कोटिचक्रतीर्थमुखानि वः ॥ १ ॥&lt;br&gt;&#xA;चतुर्विंशतितीर्थानि कथितानि मयाधुना ॥&lt;br&gt;&#xA;इतोऽन्यदद्भुतं यूयं किं भूयः श्रोतुमिच्छथ ॥ २ ॥&lt;br&gt;&#xA;॥ मुनय ऊचुः ॥ ॥&lt;br&gt;&#xA;क्षीरकुण्डस्य माहात्म्यं श्रोतुमिच्छामहे मुने ॥&lt;br&gt;&#xA;यत्समीपे त्वया चक्रतीर्थमित्युदितं पुरा ॥ ३ ॥&lt;br&gt;&#xA;क्षीरकुण्डं च तत्कुत्र कीदृशं तस्य वैभवम् ॥&lt;br&gt;&#xA;क्षीरकुण्डमिति ख्यातिः कथं वास्य समागता ॥ ४ ॥&lt;br&gt;&#xA;एतन्नः श्रद्दधानानां विस्तराद्वक्तुमर्हसि ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;ब्रवीमि मुनयः सर्वे शृणुध्वं सुसमाहिताः ॥ ५ ॥&lt;br&gt;&#xA;देवीपुरान्महापुण्यात्प्रतीच्यां दिश्यदूरतः ॥&lt;br&gt;&#xA;फुल्लग्राममिति ख्यातं स्थानमस्ति महत्तरम् ॥ ६ ॥&lt;br&gt;&#xA;यत आरभ्य रामेण सेतुबन्धो महार्णवे ॥&lt;br&gt;&#xA;तद्धि पुण्यतमं क्षेत्रं फुल्लग्रामाभिधं पुरम् ॥ ७ ॥&lt;br&gt;&#xA;क्षीरकुण्डं तु तत्रैव महापातकनाशनम् ॥&lt;br&gt;&#xA;दर्शनात्स्पर्शनाद्ध्यानात्कीर्तनाच्चापि मोक्षदम् ॥ ८ ॥&lt;br&gt;&#xA;तस्य तीर्थस्य पुण्यस्य क्षीरकुण्डमिति प्रथाम् ॥&lt;br&gt;&#xA;भवतां सादरं वक्ष्ये शृणुध्वं श्रद्धया सह ॥ ९ ॥&lt;br&gt;&#xA;पुरा हि मुद्गलोनाम मुनिर्वेदोक्तमार्गकृत् ॥&lt;br&gt;&#xA;दक्षिणाम्बुनिधेस्तीरे फुल्लग्रामेतिपावने ॥ 3.1.37.१० ॥&lt;br&gt;&#xA;नारायणप्रीतिकरम करोद्यज्ञमुत्तमम् ॥&lt;br&gt;&#xA;तस्य विष्णुः प्रसन्नात्मा यागेन परितोषितः ॥ ११ ॥&lt;br&gt;&#xA;प्रादुर्बभूव पुरतो यज्ञवाटे द्विजोत्तमाः ॥&lt;br&gt;&#xA;तं दृष्ट्वा मुद्गलो विष्णुं लक्ष्मीशोभितविग्रहम् ॥ १२ ॥&lt;br&gt;&#xA;कालमेघतनुं कान्त्या पीताम्बरविराजितम् ॥&lt;br&gt;&#xA;विनतानन्दनारूढं कौस्तुभालङ्कृतोरसम् ॥ १३ ॥&lt;br&gt;&#xA;शङ्खचक्रगदापद्मराजद्बाहुचतु ष्टयम् ॥&lt;br&gt;&#xA;भक्त्या परवशो दृष्ट्वा पुलकाङ्कुरमण्डितः ॥&lt;br&gt;&#xA;मुद्गलः परितुष्टाव शब्दैः श्रोत्रसुखावहैः ॥ १४ ॥&lt;br&gt;&#xA;॥ मुद्गल उवाच ॥ ॥&lt;br&gt;&#xA;प्रथमं जगतः स्रष्ट्रे पालकाय ततः परम् ॥ १५ ॥&lt;br&gt;&#xA;संहर्त्रे च ततः पश्चान्नमो नारायणाय ते ॥&lt;br&gt;&#xA;नमः शफररूपाय कमठाय चिदात्मने ॥ १६ ॥&lt;br&gt;&#xA;नमो वराहवपुषे नमः पञ्चास्यरूपिणे ॥&lt;br&gt;&#xA;वामनाय नमस्तुभ्यं जमदग्निसुताय ते ॥ १७ ॥&lt;br&gt;&#xA;राघवाय नमस्तुभ्यं बलभद्राय ते नमः ॥&lt;br&gt;&#xA;कृष्णाय कल्कये तुभ्यं नमो विज्ञानरूपिणे ॥ १८ ॥&lt;br&gt;&#xA;रक्ष मां करुणासिन्धो नारायण जगत्पते ॥&lt;br&gt;&#xA;निर्लज्जं कृपणं क्रूरं पिशुनं दाम्भिकं कृशम् ॥ १९ ॥&lt;br&gt;&#xA;परदारपरद्रव्यपरक्षेत्रैकलो लुपम् ॥&lt;br&gt;&#xA;असूयाविष्टमनसं मां रक्ष कृपया हरे ॥ 3.1.37.२० ॥&lt;br&gt;&#xA;इति स्तुतो हरिः साक्षान्मुद्गलेन द्विजोत्तमाः ॥&lt;br&gt;&#xA;तमाह मुद्गलमुनिं मेघगम्भीरया गिरा ॥ २१&lt;br&gt;&#xA;॥ श्रीहरिरुवाच ॥ ॥&lt;br&gt;&#xA;प्रीतोऽस्म्यनेन स्तोत्रेण मुद्गल क्रतुना च ते ॥&lt;br&gt;&#xA;प्रत्यक्षेण हविर्भोक्तुमहं ते क्रतुमागतः ॥ २२ ॥&lt;br&gt;&#xA;इत्युक्तो हरिणा तत्र मुद्गलस्तुष्टमानसः ॥&lt;br&gt;&#xA;उवाचाधोक्षजं विप्रो भक्त्या परमया युतः ॥ २३ ॥&lt;br&gt;&#xA;॥ मुद्गल उवाच ॥ ॥&lt;br&gt;&#xA;कृतार्थोऽस्मि हृषीकेश पत्नी मे धन्यतां ययौ ॥&lt;br&gt;&#xA;अद्य मे सफलं जन्म ह्यद्य मे सफलं तपः ॥ २४ ॥&lt;br&gt;&#xA;अदय मे सफलो वंशो ह्यद्य मे सफलाः सुताः ॥&lt;br&gt;&#xA;आश्रमः सफलोऽद्यैव सर्वं सफलमद्य मे ॥ २५ ॥&lt;br&gt;&#xA;यद्भवान्यज्ञवाटं मे हविर्भोक्तुमिहागतः ॥&lt;br&gt;&#xA;योगिनो योगनिरता हृदये मृगयन्ति यम् ॥ २६ ॥&lt;br&gt;&#xA;तमद्य साक्षात्त्वां पश्ये सफ लोऽयं मम क्रतुः ॥&lt;br&gt;&#xA;इतीरयित्वा तं विष्णुमर्चयित्वाऽऽसनादिभिः ॥२७॥&lt;br&gt;&#xA;चन्दनैः कुसुमैरन्यैर्दत्त्वा चार्घ्यं स विष्णवे ॥&lt;br&gt;&#xA;प्रददौ विष्णवे प्रीत्या पुरो डाशादिकं हविः ॥ २८ ॥&lt;br&gt;&#xA;स्वयमेव समादाय पाणिना लोकभावनः ॥&lt;br&gt;&#xA;हविस्तद्बुभुजे विष्णुर्मुद्गलेन समर्पितम् ॥ २९ ॥&lt;br&gt;&#xA;तस्मिन्हविषि भुक्ते तु विष्णुना प्रभविष्णुना ॥&lt;br&gt;&#xA;साग्नयस्त्रिदशाः सर्वे तृप्ताः समभवन्द्विजाः ॥3.1.37.३०॥&lt;br&gt;&#xA;ऋत्विजो यजमानश्च तत्रत्या ब्राह्मणास्तथा ॥&lt;br&gt;&#xA;यत्किञ्चित्प्राणिलोकेऽ स्मिंश्चरं वा यदि वाऽचरम् ॥३१॥&lt;br&gt;&#xA;सर्वमेव जगत्तृप्तं भुक्ते हविषि विष्णुना ॥&lt;br&gt;&#xA;ततो हरिः प्रसन्नात्मा मुद्गलं प्रत्यभाषत ॥३२॥&lt;br&gt;&#xA;प्रीतोऽहं वरदोऽस्म्येष वरं वरय सुव्रत ॥&lt;br&gt;&#xA;इत्युक्ते केशवेनाथ महर्षिस्तमभाषत ॥ ३३ ॥&lt;br&gt;&#xA;॥ मुद्गल उवाच ॥ ॥&lt;br&gt;&#xA;यत्त्वया मे हविर्भुक्तं यागे प्रत्यक्षरूपिणा ॥&lt;br&gt;&#xA;अनेनैव कृतार्थोऽस्मि किमस्मादधिकं वरम् ॥ ३४ ॥&lt;br&gt;&#xA;तथापि भगवन्विष्णो त्वयि मे निश्चला सदा ॥&lt;br&gt;&#xA;भक्तिर्निष्कपटा भूयादिदं मे प्रथमं वरम् ॥ ३५ ॥&lt;br&gt;&#xA;माधवाहं प्रतिदिनं सायम्प्रातरिहाग्नये ॥&lt;br&gt;&#xA;त्वद्रूपाय तव प्रीत्यै सुरभेः पयसा हरे ॥ ३६ ॥&lt;br&gt;&#xA;होतुमिच्छामि वरद तन्मे देहि वरान्तरम् ॥&lt;br&gt;&#xA;पयसा नित्यहोमो हि द्विकालं श्रुतिचोदितः ॥ ३७ ॥&lt;br&gt;&#xA;न मे सुरभयः सन्ति तापसस्याधनस्य च ॥&lt;br&gt;&#xA;इत्युक्ते मुद्गलेनाथ देवो नारायणो हरिः ॥ ३८ ॥&lt;br&gt;&#xA;आहूय विश्वकर्माणं त्वष्टारममृताशिनम् ॥&lt;br&gt;&#xA;एकं सरः कारयित्वा शिल्पिना तेन शोभनम् ॥ ३९ ॥&lt;br&gt;&#xA;स्फटिकादि शिलाभेदैस्तेनासौ विश्वकर्मणा ॥&lt;br&gt;&#xA;समीचकार च पुनस्तत्प्राकाराद्यलङ्कृतम् ॥&lt;br&gt;&#xA;तत आहूय भगवान्सुरभिं वाक्यमब्रवीत् ॥ 3.1.37.४०&lt;br&gt;&#xA;॥ श्रीहरिरुवाच ॥&lt;br&gt;&#xA;मुद्गलो मम भक्तोऽयं सुरभे प्रत्यहं मुदा ॥ ४१ ॥&lt;br&gt;&#xA;मत्प्रीत्यर्थं पयोहोमं कर्तुमिच्छति साम्प्रतम् ॥&lt;br&gt;&#xA;मत्प्रीत्यर्थमितो देवि त्वमतो मत्प्रचोदिता ॥ ॥ ४२ ॥&lt;br&gt;&#xA;सायम्प्रातरिहागत्य प्रत्यहं सुरभे शुभे ॥&lt;br&gt;&#xA;पयसा त्वत्प्रसूतेन सर एतत्प्रपूरय ॥ ४३ ॥&lt;br&gt;&#xA;तेनासौ पयसा नित्यं सायम्प्रातश्च होष्यति ॥&lt;br&gt;&#xA;ओमित्युक्त्वाथ सुरभिरेवं नारयणेरिता ॥ ४४ ॥&lt;br&gt;&#xA;अथ नारायणो देवो मुद्गलं प्रत्यभाषत ॥&lt;br&gt;&#xA;सुरभेः पयसा नित्यमस्मिन्सरसि तिष्ठता ॥ ॥ ४५ ॥&lt;br&gt;&#xA;सायम्प्रातः प्रतिदिनं मत्प्रीत्यर्थमिहाग्नये ॥&lt;br&gt;&#xA;जुहुधि त्वं महाभाग तेन प्रीणाम्यहं तव ॥ ४६ ॥&lt;br&gt;&#xA;मत्प्रीत्या तेऽखिला सिद्धिर्भविष्यति च मुद्गल ॥&lt;br&gt;&#xA;इदं क्षीरसरोनाम तीर्थं ख्यातं भविष्यति ॥ ४७ ॥&lt;br&gt;&#xA;अस्मिन्क्षीरसरस्तीर्थे स्नातानां पञ्चपातकम् ॥&lt;br&gt;&#xA;अन्यान्यपि च पापानि नाशं यास्यन्ति तत्क्षणात् ॥ ४८ ॥&lt;br&gt;&#xA;मुद्गल त्वं च मां याहि देहान्ते मुक्तबन्धनः ॥&lt;br&gt;&#xA;इत्युक्त्वा भगवान्विष्णुस्तं समालिङ्ग्य मुद्गलम् ॥ ४९ ॥&lt;br&gt;&#xA;नमस्कृतश्च तेनायं तत्रैवान्तरधीयत ॥&lt;br&gt;&#xA;मुद्गलोऽपि गते विष्णावनेकशतवत्सरम् ॥ 3.1.37.५० ॥&lt;br&gt;&#xA;सुरभेः पयसा जुह्वन्नग्नये हरितुष्टये ॥&lt;br&gt;&#xA;उवास प्रयतो नित्यं फुल्ल ग्रामे विमुक्तिदे ॥&lt;br&gt;&#xA;देहान्ते मुक्तिमगमद्विष्णुसायुज्यरूपिणीम् ॥ ५१ ॥&lt;br&gt;&#xA;॥ श्रीसूत उवाच ॥&lt;br&gt;&#xA;एवमेतद्द्विजवरा युष्माकं कथितं मया ॥ ५२ ॥&lt;br&gt;&#xA;यथा क्षीरसरो नाम तीर्थस्यास्य पुराऽभवत् ॥&lt;br&gt;&#xA;इदं क्षीरसरः पुण्यं सर्वलोकेषु विश्रुतम् ॥ ५३ ॥&lt;br&gt;&#xA;काश्यपस्य मुनेः पत्नी कद्रूर्यत्र द्विजोत्तमाः ॥&lt;br&gt;&#xA;स्नात्वा स्वभर्तृवाक्येन नोदिता नियमान्विता ॥ ५४ ॥&lt;br&gt;&#xA;छलेन मुमुचे सद्यः सपत्नीजयदोषतः ॥&lt;br&gt;&#xA;अतोऽत्र तीर्थे ये स्नान्ति मानवाः शुदमानसाः ॥ ५५ ॥&lt;br&gt;&#xA;तेषां विमुक्तबन्धानां मुक्तानां पुण्यकर्मिणाम् ॥&lt;br&gt;&#xA;किं यागैः किमु वा वेदैः किं वा तीर्थनिषेवणैः ॥ ५६ ॥&lt;br&gt;&#xA;जपैर्वा नियमैर्वापि क्षीर कुण्डविलोकिनाम् ॥&lt;br&gt;&#xA;क्षीरकुण्डस्य वातेन स्पृष्टदेहो नरो द्विजाः ॥ ५७ ॥&lt;br&gt;&#xA;ब्रह्मलोकमनुप्राप्य तत्रैव परिमुच्यते ॥&lt;br&gt;&#xA;निमग्नाः क्षीरकुण्डेऽस्मिन्नवमत्यापि भास्करिम् ॥५८॥&lt;br&gt;&#xA;तस्य मूर्द्धनि तिष्ठेयुर्ज्वलतः पावकोपमाः ॥&lt;br&gt;&#xA;मग्नानां क्षीरकुण्डेस्मिञ्छीता वैतरणी नदी। ॥५९॥&lt;br&gt;&#xA;सर्वाणि नरकाण्यद्धा व्यर्थानि च भवन्ति हि ॥&lt;br&gt;&#xA;कामधेनुसमे तस्मिन्क्षीरकुण्डे स्थितेप्यहो ॥ 3.1.37.६० ॥&lt;br&gt;&#xA;योन्यत्र भ्रमते स्नातुं स नरो विप्रसत्तमाः ॥&lt;br&gt;&#xA;गोक्षीरे विद्यमानेऽपि ह्यर्कक्षीराय गच्छति ॥ ६१ ॥&lt;br&gt;&#xA;स्नातानां क्षीरकुण्डेऽस्मिन्नालभ्यं किञ्चिदस्ति हि ॥&lt;br&gt;&#xA;करप्राप्तैव मुक्तिः स्यात्किमन्यैर्बहुभाषणैः ॥ ६२ ॥&lt;br&gt;&#xA;ब्रवीमि भुजमुद्धत्य सत्यंसत्यं ब्रवीमि वः ॥&lt;br&gt;&#xA;यः पठेदिममध्यायं शृणुयाद्वा समाहितः ॥&lt;br&gt;&#xA;स क्षीरकुण्डस्नानस्य लभते फलमुत्तमम् ॥ ६३ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये क्षीरकुण्डप्रशंसायां क्षीरकुण्डस्वरूपकथनं नाम सप्तत्रिंशोऽध्यायः ॥ ३७ ॥&lt;/p&gt;</description>
    </item>
    <item>
      <title>०३८ कद्रूकृतच्छलदोषशान्तिकथावर्णनं-</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/038_kadrUkRtachChaladoShashAntikathAvarNanaM-/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/038_kadrUkRtachChaladoShashAntikathAvarNanaM-/</guid>
      <description>&lt;p&gt;॥ ऋषय ऊचुः ॥ ॥&lt;br&gt;&#xA;सूत कद्रुः कथं मुक्ता क्षीरकुण्डनिमज्जनात् ॥&lt;br&gt;&#xA;छलं कथं कृतवती सपत्न्यां पापनिश्चया ॥ १ ॥&lt;br&gt;&#xA;कस्य पुत्री च सा कद्रूः सपत्नीसा च कस्य वै ॥&lt;br&gt;&#xA;किमर्थमजयत्कद्रूः स्वसपत्नीं छलेन तु ॥&lt;br&gt;&#xA;एतन्नः श्रद्दधानानां ब्रूहि सूत कृपानिधे ॥ २ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;शृणुध्वं मुनयः सर्वे इतिहासं महाफलम् ॥&lt;br&gt;&#xA;पुरा कृतयुगे विप्राः प्रजापतिसुते उभे ॥ ३ ॥&lt;br&gt;&#xA;कद्रूश्च विनता चेति भगिन्यौ सम्बभूवतुः ॥&lt;br&gt;&#xA;भार्ये ते कश्यपस्यास्तां कद्रूश्च विनता तथा ॥ ४ ॥&lt;br&gt;&#xA;विनता सुषुवे पुत्रावरुणं गरुडं तथा ॥&lt;br&gt;&#xA;भर्त्तुः सकाशात्कद्रूश्च लेभे सर्पान्बहून्सुतान् ॥ ॥ ५ ॥&lt;br&gt;&#xA;अनन्तवासुकिमुखान्विषदर्पसमन्वितान् ॥&lt;br&gt;&#xA;एकदा तु भगिन्यौ ते कद्रूश्च विनता तथा ॥ ६ ॥&lt;br&gt;&#xA;अपश्यतां समायान्तमुच्चैःश्रवसमं तिकात् ॥&lt;br&gt;&#xA;विलोक्य कद्रूस्तुरगं विनतामिदमब्रवीत् ॥ ७ ॥&lt;br&gt;&#xA;श्वेतोऽश्ववालो नीलो वा विनते ब्रूहि तत्त्वतः॥&lt;br&gt;&#xA;इत्युक्त्वा विनता विप्राः कद्रूं तामिदमब्र वीत् ॥&lt;br&gt;&#xA;तुरङ्गः श्वेतवालो मे प्रतिभाति सुमध्यमे ॥&lt;br&gt;&#xA;किं वा त्वं मन्यसे कद्रूरिति तां विनताऽब्रवीत् ॥ ९ ॥&lt;br&gt;&#xA;पृष्ट्वैवं विनतां कद्रूर्बभाषे स्वमतं च सा ॥&lt;br&gt;&#xA;कृष्णवालमहं मन्ये हयमेनमनिन्दिते ॥ 3.1.38.१० ॥&lt;br&gt;&#xA;ततः पराजये कृत्वा दासीभावं पणं मिथः ॥&lt;br&gt;&#xA;व्यतिष्ठेतां महाभागे सपत्न्यौ ते द्विजोत्तमाः ॥ ॥ ११ ॥&lt;br&gt;&#xA;ततः कद्रूर्निजसुतान्वासुकिप्रमुखानहीन् ॥&lt;br&gt;&#xA;तस्या नाहं यथा दासी तथा कुरुत पुत्रकाः ॥ १२ ॥&lt;br&gt;&#xA;तस्याभीप्सितसिद्ध्यर्थमित्यवोचद्भृशा तुरा ॥&lt;br&gt;&#xA;युष्माभिरुच्चैःश्रवसो बालः प्रच्छाद्यतामिति ॥ १३ ॥&lt;br&gt;&#xA;नाङ्गीचक्रुर्मतं तस्या नागाः कद्रू रुषा तदा॥&lt;br&gt;&#xA;अशपत्कुपिता पुत्राञ्ज्वलन्ती रोषमूर्च्छि ता ॥ १४ ॥&lt;br&gt;&#xA;पारीक्षितस्य सर्वेऽद्धा यूयं सत्रे मरिष्यथ ॥&lt;br&gt;&#xA;इति शापे कृते मात्रा त्रस्तः कर्कोटकस्तदा ॥ १५ ॥&lt;br&gt;&#xA;प्रणम्य पादयोः कद्रूं दीनो वचनम ब्रवीत् ॥&lt;br&gt;&#xA;अहमुच्चैःश्रवोवालं विधास्याम्यञ्जनप्रभम् ॥ १६ ॥&lt;br&gt;&#xA;मा भीरम्ब त्वया कार्येत्यवादीच्छापविक्लवः ॥&lt;br&gt;&#xA;श्वेतमुच्चैःश्रवोवालं ततः कर्कोटको रगः ॥ १७ ॥&lt;br&gt;&#xA;छादयित्वा स्वभोगेन व्यतनोदञ्जनद्युतिम् ॥&lt;br&gt;&#xA;अथ ते विनताकद्र्वौ दास्ये कृतपणे उभे ॥ १८ ॥&lt;br&gt;&#xA;देवराजहयं द्रष्टुं संरम्भादभ्यगच्छ ताम् ॥&lt;br&gt;&#xA;शशाङ्कशङ्खमाणिक्यमुक्तैरावतकारणम् ॥ १९ ॥&lt;br&gt;&#xA;युगान्तकालशयनं योगनिद्राकृतो हरेः ॥&lt;br&gt;&#xA;अतीत्य कद्रूविनते समुद्रं सरितां पतिम् ॥ 3.1.38.२० ॥&lt;br&gt;&#xA;ददृशतुर्हयं गत्वा देवराजस्य वाहनम् ॥&lt;br&gt;&#xA;कृष्णवालं हयं दृष्ट्वा विनता दुःखिताऽभवत् ॥ २१ ॥&lt;br&gt;&#xA;दुःखितां विनतां कद्रूर्दासीकृत्ये न्ययुङ्क्त सा ॥&lt;br&gt;&#xA;एतस्मिन्नन्तरे तार्क्ष्योऽप्यण्डमुद्भिद्य वह्निवत् ॥ २२ ॥&lt;br&gt;&#xA;प्रादुर्बभूव विप्रेन्द्रा गिरिमात्रशरीरवान् ॥&lt;br&gt;&#xA;दृष्ट्वा तद्देहमाहात्म्यमभूत्त्रस्तं जगत्त्रयम् ॥२३॥&lt;br&gt;&#xA;ततस्तं तुष्टुवुर्देवा गरुडं पक्षिणां वरम् ॥&lt;br&gt;&#xA;दृष्ट्वा तद्देहमाहात्म्यं त्रस्तं स्याद्भुवनत्रयम् ॥ २४ ॥&lt;br&gt;&#xA;इत्यालोच्योपसंहृत्य देहमत्यन्तभीषणम् ॥&lt;br&gt;&#xA;अरुणं पृष्ठमारोप्य मातुरन्तिकमभ्यगात् ॥ २५ ॥&lt;br&gt;&#xA;अथाह विनतां कद्रूः प्रणतामतिविह्वलाम् ॥&lt;br&gt;&#xA;चेटि नागालयं गन्तुमुद्योगो मम वर्तते ॥ २६ ॥&lt;br&gt;&#xA;त्वत्पुत्रो गरुडोतो मां मत्पुत्रांश्च वहत्विति ॥&lt;br&gt;&#xA;ततश्च विनता पुत्रं गरुडं प्रत्यभाषत ॥ २७ ॥&lt;br&gt;&#xA;अहं कद्रूमिमां वक्ष्ये त्वं सर्पान्वह तत्सुतान् ॥&lt;br&gt;&#xA;तथेति गरुडो मातुः प्रत्यगृह्णद्वचो द्विजाः ॥ २८ ॥&lt;br&gt;&#xA;अवहद्विनता कद्रूं सर्वांस्तान्गरुडोऽवहत् ॥&lt;br&gt;&#xA;रविसामीप्यगाः सर्पास्तत्करैराहतास्तदा ॥ २९ ॥&lt;br&gt;&#xA;अस्तौषीद्वज्रिणं कद्रूः सुतानां तापशान्तये ॥&lt;br&gt;&#xA;सर्वतापं जलासारैर्देवराजोऽप्यशामयत ॥ 3.1.38.३० ॥&lt;br&gt;&#xA;नीयमानास्तदा सर्पा गरुडेन बलीयसा ॥&lt;br&gt;&#xA;गत्वा तं देशमचिरादवदन्विनतासुतम् ॥ ३१ ॥&lt;br&gt;&#xA;वयं द्वीपान्तरं गन्तुं सर्वे द्रष्टुं कृतत्वराः ॥&lt;br&gt;&#xA;वह त्वमस्मान्गरुड चेटीसुत ततः क्षणात् ॥ ३२ ॥&lt;br&gt;&#xA;ततो मातर मप्राक्षीद्विनतां गरुडो द्विजाः ॥&lt;br&gt;&#xA;अहं कस्माद्वहामीमांस्त्वं चेमां वहसे सदा ॥ ३३ ॥&lt;br&gt;&#xA;चेटीपुत्रेति मामेते कि भणन्ति सरीसृपाः ॥&lt;br&gt;&#xA;सर्वमेतद्वद त्वं मे मातस्तत्त्वेन पृच्छतः ॥ ३४ ॥&lt;br&gt;&#xA;पृष्टैवं जननी तेन गरुडं प्राब्रवीत्सुतम् ॥&lt;br&gt;&#xA;भगिन्या क्रूरया पुत्र च्छलेनाहं पराजिता ॥ ३५ ॥&lt;br&gt;&#xA;तस्या दासी भवाम्यद्य चेटीपुत्रस्ततो भवान् ॥&lt;br&gt;&#xA;अतस्त्वं वहसे सर्पान्वहाम्येनामहं सदा ॥ ३६ ॥&lt;br&gt;&#xA;इत्यादि सर्ववृत्तान्तमादितोऽस्मै न्यवेदयत् ॥&lt;br&gt;&#xA;अथ तां गरुडोऽवा दीन्मातरं विनतासुतः ॥ ३७ ॥&lt;br&gt;&#xA;अस्माद्दास्याद्विमोक्षार्थं किं कार्यं ते मयाधुना ॥&lt;br&gt;&#xA;इति पृष्टा सुतेनाथ विनता तमभाषत ॥ ३८ ॥&lt;br&gt;&#xA;सर्पान्पृच्छस्व गरुड मम मातृविमोक्षणे ॥&lt;br&gt;&#xA;युष्माकं मातुः किं कार्यं मयेति वदताधुना ॥ ३९ ॥&lt;br&gt;&#xA;इति मात्रा समुदितो गरुडः पन्नगान्प्रति ॥&lt;br&gt;&#xA;गत्वाऽपृच्छद्विज श्रेष्ठास्तेऽप्येनमवदंस्तदा ॥ 3.1.38.४० ॥&lt;br&gt;&#xA;यदा हरिष्यसे शीघ्रं सुधां त्वममरालयात् ॥&lt;br&gt;&#xA;दास्यान्मुक्ता भवेन्माता वैनतेय तवाद्य हि ॥ ४१ ॥&lt;br&gt;&#xA;ततो मातरमागम्य गरुडः प्रणतोऽब्रवीत् ॥&lt;br&gt;&#xA;सुधामम्ब ममानेतुं गच्छतो भक्ष्यमर्पय ॥ ४२ ॥&lt;br&gt;&#xA;इतीरिता सुतं प्राह माता तं विनता सुतम् ॥&lt;br&gt;&#xA;समुद्रमध्ये वर्तन्ते शबराः कतिचित्सुत ॥ ४३ ॥&lt;br&gt;&#xA;तान्भक्षयित्वा शबरानमृतं त्वमिहानय ॥&lt;br&gt;&#xA;तत्र कश्चिद्द्विजः कामी शवरीसङ्गकौतुकी ॥ ४४ ॥&lt;br&gt;&#xA;त्यज तं ब्राह्मणं कण्ठं दहन्तं ब्रह्मतेजसा ॥&lt;br&gt;&#xA;पक्षादीनि तवाङ्गानि पान्तु देवा मरुन्मुखाः ॥ ४५ ॥&lt;br&gt;&#xA;इति स्वमातुराशीर्भिर्गरुडो वर्धितो ययौ ॥&lt;br&gt;&#xA;शबरालयमभ्येत्य तस्य भक्षय तो मुखम् ॥ ४६ ॥&lt;br&gt;&#xA;आवृतं प्राविशन्व्याधा वयांसीव दरीं गिरेः ॥&lt;br&gt;&#xA;अथ स ब्राह्मणोऽप्यागात्तत्कण्ठं मुनिपुङ्गवाः ॥ ४७ ॥&lt;br&gt;&#xA;कण्ठं दहन्तं विप्रं तमुवाच विनतासुतः ॥&lt;br&gt;&#xA;विप्र पापोऽप्यवध्यो हि निर्याहि त्वमतो बहिः ॥ ४८ ॥&lt;br&gt;&#xA;एवमुक्तस्तदा विप्रो गरुडं प्रत्यभाषत ॥&lt;br&gt;&#xA;किराती मम भार्यापि निर्गन्तव्या मया सह ॥ ४९ ॥&lt;br&gt;&#xA;एवमस्त्विति तं विप्रमुवाच पतगेश्वरः ॥&lt;br&gt;&#xA;ततः स गरुडो विप्रमुज्जगार सभार्यकम् ॥ 3.1.38.५० ॥&lt;br&gt;&#xA;विप्रोऽप्यभीप्सितान्देशान्निषाद्या सह निर्ययौ ॥&lt;br&gt;&#xA;शबरान्भक्षयित्वाऽथ गरुडः पक्षिणां वरः ॥ ५१ ॥&lt;br&gt;&#xA;आत्मनः पितरं वेगात्कश्यपं समुपेयिवान् ॥&lt;br&gt;&#xA;कुत्र यासीति तत्पृष्टो गरुडस्तम भाषत ॥ ५२ ॥&lt;br&gt;&#xA;मातुर्दास्यविमोक्षाय सुधामाहर्तुमागमम् ॥&lt;br&gt;&#xA;बहून्किराताञ्जग्ध्वापि तृप्तिर्मम न जायते ॥ ५३ ॥&lt;br&gt;&#xA;अपर्यन्तक्षुधा ब्रह्मन्बाधते मामह र्निशम् ॥&lt;br&gt;&#xA;तन्निवृत्तिप्रदं भक्ष्यं ममार्पय तपोधन ॥ ५४ ॥&lt;br&gt;&#xA;येनाहं शक्नुयां तात सुधामाहर्तुमोजसा ॥&lt;br&gt;&#xA;इतीरितः सुतं प्राह कश्यपो विनतोद्भवम् ॥ ॥ ५५ ॥&lt;br&gt;&#xA;॥कश्यप उवाच ॥ ॥&lt;br&gt;&#xA;मुनिर्विभावसुर्नाम्ना पुरासीत्तस्य सानुजः ॥&lt;br&gt;&#xA;सुप्रतीक इति भ्राता तावुभौ वंशवैरिणौ ॥ ५६ ॥&lt;br&gt;&#xA;अन्योन्यं शेपतुर्विप्रा महाक्रोधसमाकुलौ ॥&lt;br&gt;&#xA;गजोऽभवत्सुप्रतीकः कूर्मोऽभूच्च विभावसुः ॥ ५७ ॥&lt;br&gt;&#xA;एवं वित्तविवादात्तौ शेपतुर्भ्रातरौ मिथः ॥&lt;br&gt;&#xA;गजः षड्यो जनोच्छ्रायो द्विगुणायामसंयुतः ॥ ५८ ॥&lt;br&gt;&#xA;कूर्मस्त्रियोजनोच्छ्रयो दशयोजनविस्तृतः ॥&lt;br&gt;&#xA;बद्धवैरावुभावेतौ सरस्यस्मिन्विहङ्गम ॥ ५९ ॥&lt;br&gt;&#xA;पूर्ववैरमनुस्मृत्य युध्येते जेतुमिच्छया ॥&lt;br&gt;&#xA;उभौ तौ भक्षयित्वा त्वं सुधामाहर तृप्तिमान् ॥ 3.1.38.६० ॥&lt;br&gt;&#xA;एवं पित्रेरितः पक्षी गत्वा तद्गजकच्छपौ ॥&lt;br&gt;&#xA;समुद्धत्य महाकायौ महाबलपराक्रमौ ॥ ६१ ॥&lt;br&gt;&#xA;वहन्नखाभ्यां सन्तीर्थं विळम्बाभिधमभ्यगात् ॥&lt;br&gt;&#xA;तत्रागतं समालोक्य पक्षिराजं द्विजोसमाः ॥ ६२ ॥&lt;br&gt;&#xA;तत्तीरजो महावृक्षो रोहिणाख्यो महोच्छ्रयः ॥&lt;br&gt;&#xA;वैनतेयमिदं प्राह महाबलपराक्रमम् ॥ ६३ ॥&lt;br&gt;&#xA;एनामारुह मच्छाखां शतयोजनमायताम् ॥&lt;br&gt;&#xA;स्थित्वात्र गजकूर्मौ त्वं भक्षयस्व खगोत्तम ॥६४ ॥&lt;br&gt;&#xA;इत्युक्तस्तरुणा पक्षी स तत्रास्ते मनोजवः ॥&lt;br&gt;&#xA;तद्भारात्सा तरोः शाखा भग्नाऽभूद्द्विजसत्तमाः ॥ ६५ ॥&lt;br&gt;&#xA;वालखिल्यमुनींस्तस्मिल्लँबमानानधोमुखान् ॥&lt;br&gt;&#xA;दृष्ट्वा तत्पातशङ्कावाँस्तां शाखां गरुडोऽग्रहीत् ॥ ६६ ॥&lt;br&gt;&#xA;गजकूर्मो च तां शाखां गृहीत्वा यान्तमं बरे ॥&lt;br&gt;&#xA;पिता तस्याब्रवीत्तत्र गरुडं विनतासुतम् ॥ ६७ ॥&lt;br&gt;&#xA;त्यजेमां निर्जने शैले शाखां तं विनतोद्भव ॥&lt;br&gt;&#xA;इत्युक्तः स तथा गत्वा शाखां निष्पुरुषे नगे ॥ ६८ ॥&lt;br&gt;&#xA;विन्यस्याभक्षयत्पक्षी तौ तदा गजकच्छपौ ॥&lt;br&gt;&#xA;अथोत्पातः समभवत्तस्मिन्नवसरे दिवि ॥ ६९ ॥&lt;br&gt;&#xA;दृष्ट्वोत्पातं बलारातिः पप्रच्छ स्वपुरोहितम् ॥&lt;br&gt;&#xA;उत्पातकारणं जीव किमत्रेति पुनःपुनः ॥&lt;br&gt;&#xA;बृहस्पतिस्तदा शक्रं प्रोवाच द्विजसत्तमाः ॥ 3.1.38.७० ॥&lt;br&gt;&#xA;॥ बृहस्पतिरुवाच ॥ ॥&lt;br&gt;&#xA;काश्यपो हि मुनिः पूर्वमयजत्क्रतुना हरे ॥७१॥&lt;br&gt;&#xA;सर्वान्नृषीन्सुरान्सिद्धान्यक्षान्गन्धर्वकिन्नरान् ॥&lt;br&gt;&#xA;यज्ञसम्भारसिद्ध्यर्थं प्रेषयामास स द्विजाः॥ ७२ ॥&lt;br&gt;&#xA;वालखिल्यान्ससम्भारान्ह्रस्वानङ्गुष्ठमात्रकान् ॥&lt;br&gt;&#xA;मज्जतो गोष्पदजले दृष्ट्वा हसितवान्भवान् ॥ ७३ ॥&lt;br&gt;&#xA;भवतावमताः क्रुद्धा वालखिल्यास्तदा हरे ॥&lt;br&gt;&#xA;जुहुवुर्यज्ञवह्नौ ते क्रोधेन ज्वलिताननाः ॥ ७४ ॥&lt;br&gt;&#xA;देवेन्द्रभयदः शत्रुः कश्यपस्य सुतोऽस्त्विति ॥&lt;br&gt;&#xA;तस्य पुत्रोऽद्य गरुडः सुधाहरणकौतुकी ॥ ७५ ॥&lt;br&gt;&#xA;समागच्छति तद्धेतुरयमुत्पात आगतः ॥&lt;br&gt;&#xA;इत्युक्तः सोऽब्रवीदिन्द्रो देवानग्निपुरोगमान् ॥ ७६ ॥&lt;br&gt;&#xA;सुधामाहर्तुमायाति पक्षी सा रक्ष्यतामिति ॥&lt;br&gt;&#xA;इतीन्द्रप्रेरिता देवा ररक्षुः सायुधाः सुधाम् ॥ ७७ ॥&lt;br&gt;&#xA;पक्षिराजस्तदाभ्यागाद्देवानायुधधारिणः ॥&lt;br&gt;&#xA;महाबलं ते गरुडं दृष्ट्वाऽकम्पन्त वै सुराः ॥ ७८ ॥&lt;br&gt;&#xA;गरुडस्य सुराणां च ततो युद्धमभून्महत् ॥&lt;br&gt;&#xA;अखण्डि पक्षितुण्डेन भौवनोऽमृतपालकः ॥ ७९ ॥&lt;br&gt;&#xA;तदा निजघ्नुगर्रुडं देवाः शस्त्रैरनेकशः ॥&lt;br&gt;&#xA;अतीव गरुडो देवैर्बाधितः शस्त्रपाणिभिः ॥ 3.1.38.८० ॥&lt;br&gt;&#xA;पक्षाभ्यामाक्षिपद्दूरे देवानग्निपुरोगमान् ॥&lt;br&gt;&#xA;तत्पक्षविक्षिता देवास्तदा परमकोपनाः ॥ ८१ ॥&lt;br&gt;&#xA;नाराचान्भिन्दि पालांश्च नानाशस्त्राणि चाक्षिपन् ॥&lt;br&gt;&#xA;ततस्तु गरुडो वेगाद्देवदृष्टिविलोपिनीम् ॥ ८२ ॥&lt;br&gt;&#xA;धूलिमुत्थापयामास पक्षाभ्यां विनतासुतः ॥ वायुना&lt;br&gt;&#xA;शमयामासुस्तान्पांसूंस्त्रिदशोत्तमाः ॥ ८३ ॥&lt;br&gt;&#xA;रुद्रान्वसूंस्तथादित्यान्मरुतोऽन्यान्सुरांस्तथा ॥&lt;br&gt;&#xA;गरुडः पक्षतुण्डाभ्यां व्यथितानकरोद्द्विजाः ॥ ८४ ॥&lt;br&gt;&#xA;पलायितेषु देवेषु सोऽद्राक्षीज्ज्वलनं पुरः ॥&lt;br&gt;&#xA;ज्वलन्तं परितस्त्वग्निं शमापयितुमुद्ययौ॥ ८५ ॥&lt;br&gt;&#xA;स सहस्रमुखो भूत्वा तैः पिबञ्छतशो नदीः ॥&lt;br&gt;&#xA;तमग्निं नाशयामास तैः पयोभिस्त्वरान्वितः ॥ ८६ ॥&lt;br&gt;&#xA;सितधारं भ्रमच्चक्रं सुधारक्षकमन्तिके ॥&lt;br&gt;&#xA;दृष्ट्वा तदरिरन्ध्रेण सङ्क्षिप्ताङ्गोतराविशत् ॥ ८७ ॥&lt;br&gt;&#xA;ततो ददर्श द्वौ सर्पो व्यक्तास्यौ भीषणाकृती.॥&lt;br&gt;&#xA;याभ्यां दृष्टोपि भस्म स्यात्तौ सर्पौ गरुडस्तदा ॥ ८८ ॥&lt;br&gt;&#xA;आच्छिद्य पक्षतुण्डाभ्यां गृहीत्वाऽमृतमुद्ययौ ॥&lt;br&gt;&#xA;यन्त्रमुत्पाट्य चोद्यन्तं गरुडं प्राह माधवः ॥ ८९ ॥&lt;br&gt;&#xA;तव तुष्टोऽस्मि पक्षीश वरं वरय सुव्रत ॥&lt;br&gt;&#xA;अथ पक्षी तमाह स्म कमलानायकं हरिम् ॥ ॥ 3.1.38.९० ॥&lt;br&gt;&#xA;तवोपरि स्थितिर्मे स्यान्मा भूतां च जरामृती ॥&lt;br&gt;&#xA;तथास्त्विति हरिः प्राह वरं मद्व्रियतामिति ॥ ९१ ॥&lt;br&gt;&#xA;इत्युक्तस्तं हरिः प्राह मम त्वं वाहनं भव ॥&lt;br&gt;&#xA;स्यन्दनोपरि केतुश्च मम त्वं विनतासुत ॥ ९२ ॥&lt;br&gt;&#xA;तथास्त्विति खगोप्याह कमलापतिमच्युतम् ॥&lt;br&gt;&#xA;हृतामृतं खगं श्रुत्वा तत आखण्डलो जवात् ॥ ९३ ॥&lt;br&gt;&#xA;अभिद्रुत्याशु कुलिशं पक्षे चिक्षेप पक्षिणः ॥&lt;br&gt;&#xA;ततो विहस्य गरुडः पाकशासनमब्रवीत् ॥ ९४ ॥&lt;br&gt;&#xA;कुलिशस्य निपातान्मे न हरे कापि वेदना ॥&lt;br&gt;&#xA;सफलो वज्रपातस्ते भूयाच्च सुरनायक ॥ ९५ ॥&lt;br&gt;&#xA;इतीरयन्पत्रमेकं व्यसृजत्पक्षतस्तदा ॥&lt;br&gt;&#xA;शोभनं पर्णमस्येति सुपर्ण इति सोभ वत् ॥ ९६ ॥&lt;br&gt;&#xA;तस्मिन्सुपर्णे हेमाभे सर्वे विस्मयमाययुः ॥&lt;br&gt;&#xA;ततस्तु गरुडः शक्रमब्रवीद्द्विजपुङ्गवाः ॥ ९७ ॥&lt;br&gt;&#xA;भवता साकमखिलं जगदेतच्चराचरम् ॥&lt;br&gt;&#xA;देवेन्द्र सततं वोढुममोघा शक्तिरस्ति मे ॥ ९८ ॥&lt;br&gt;&#xA;नाखण्डलसहस्रं मे रणे लभ्यं हरे भवेत् ॥&lt;br&gt;&#xA;इति ब्रुवाणं गरुडमब्रवीत्पाकशासनः ॥९९॥&lt;br&gt;&#xA;किं तेऽमृतेन कार्यं स्याद्दीयताममृतं मम ॥&lt;br&gt;&#xA;इमां सुधां भवान्दद्याद्येभ्यो हि विनतोद्भव ॥ 3.1.38.१०० ॥&lt;br&gt;&#xA;तेऽधुनाऽमृतपानेन जरामरणवर्जिताः ॥&lt;br&gt;&#xA;अस्मद्भ्योऽधिकवीर्याः स्युर्बाधेरंस्त्रिदशांस्तथा ॥ १ ॥&lt;br&gt;&#xA;इति ब्रुवन्तं देवेन्द्रं गरुडोऽप्यब्रवीद्द्विजाः ॥&lt;br&gt;&#xA;यत्रैतत्स्थापयिष्यामि तत्रागत्य भवानिदम् ॥ ॥ २ ॥&lt;br&gt;&#xA;गृह्णातु झटितीत्युक्तो गरुडं प्राह वृत्रहा ॥&lt;br&gt;&#xA;प्रीतोऽहं तव दास्यामि वरं वृणु महामते ॥ ३ ॥&lt;br&gt;&#xA;इत्युक्तवन्तं गरुडः पाकशासनमब्रवीत् ॥&lt;br&gt;&#xA;दास्ये छलप्रयोक्तारो मम मातुः सरीसृपाः ॥ ४ ॥&lt;br&gt;&#xA;भक्ष्या भवन्तु नित्यं मे पाकशासन वृत्रहन् ॥&lt;br&gt;&#xA;इति तेनेरितः शकस्तथास्त्वित्यवदच्च तम् ॥ ५ ॥&lt;br&gt;&#xA;अथायं गरुडो विप्रा धारयन्नमृतं ययौ ॥&lt;br&gt;&#xA;यान्तं तमनुयाति स्म गरुडं पाकशासनः ॥ ६ ॥&lt;br&gt;&#xA;वेगेन स द्विजश्रेष्ठाः सुधाहरणकौतुकी ॥&lt;br&gt;&#xA;मातुरभ्याशमागत्य सर्पान्प्राह स पक्षिराट् ॥ ७ ॥&lt;br&gt;&#xA;कुशेषु न्यस्यते सर्पास्सुधैवमधुना मया ॥&lt;br&gt;&#xA;स्नात्वा तद्भुङ्ध्वममृतं शुचयः सुसमाहिताः ॥ ८ ॥&lt;br&gt;&#xA;मोक्षोऽपि मम मातुः स्याद्दासीभावाद्धि पन्नगाः ॥&lt;br&gt;&#xA;तथास्त्वित्यवदन्सर्पा गरुडं विनतासुतम् ॥९॥&lt;br&gt;&#xA;मुक्ता तदैव विनता दासीभावाद्द्विजोत्तमाः ॥&lt;br&gt;&#xA;सर्पास्तेऽमृतभक्षार्थं स्नातुं सर्वे ययुस्तदा ॥3.1.38.११०॥&lt;br&gt;&#xA;तस्मिन्नवसरे शक्रस्तामादाय सुधां ययौ ॥&lt;br&gt;&#xA;स्नात्वागत्य भुजङ्गास्ते तत्रादृष्ट्वा तदा सुधाम् ॥ ११ ॥&lt;br&gt;&#xA;जिह्वाभिर्लिलिहुर्द र्भानेषु न्यस्ता सुधेति हि ॥&lt;br&gt;&#xA;तदाप्रभृति सर्पाणां जिह्वा दर्भाग्रपाटिताः ॥१२॥&lt;br&gt;&#xA;द्विधाभवन्मुनिश्रेष्ठा द्विजिह्वास्तेन ते स्मृताः॥&lt;br&gt;&#xA;सुधासंयोगतो दर्भाः प्रय युश्च पवित्रताम् ॥१३॥&lt;br&gt;&#xA;मोचयित्वा च गरुडो दासीभावात्स्वमातरम् ॥&lt;br&gt;&#xA;शशापकुपितः कद्रूं छद्मना जितमातरम् ॥१४॥&lt;br&gt;&#xA;कद्रूस्त्वं जननीं यन्मे छलेन जितवत्यसि ॥&lt;br&gt;&#xA;भर्तुस्त्वं परिचर्यायामतो नार्हा भविष्यसि ॥१५॥&lt;br&gt;&#xA;शप्त्वैवं गरुडः कद्रूं प्रययौ स यथेच्छया ॥&lt;br&gt;&#xA;कद्रूश्च विनता चोभे ययतुर्भर्तुरन्तिकम् ॥ १६ ॥&lt;br&gt;&#xA;कश्यपो विमुखस्तत्र कद्रूं कोपादथाब्रवीत् ॥&lt;br&gt;&#xA;यस्माच्छलेन विनतां कद्रूर्निर्जितवत्यसि ॥ १७ ॥&lt;br&gt;&#xA;अतो मत्परिचर्यायां न योग्यासि दुरात्मिके ॥&lt;br&gt;&#xA;स्त्रियं वा पुरुषं वापि नारी वा पुरुषोऽपि वा ॥ १८ ॥&lt;br&gt;&#xA;छलाद्विजयते योऽसौ स महापातकी भवेत् ॥&lt;br&gt;&#xA;छलाद्विजयिना सार्धं सम्भाष्य ब्रह्महा भवेत् ॥ १९ ॥&lt;br&gt;&#xA;स्तेयी सुरापी विज्ञेयो गुरुदाररतश्च सः ॥&lt;br&gt;&#xA;संसर्गदोषदुष्टश्च मुनिभिः परिकीर्त्यते ॥ 3.1.38.१२० ॥&lt;br&gt;&#xA;त्वया सम्भाषणाद्दोषो मम स्यान्नरकप्रदः ॥&lt;br&gt;&#xA;तस्मात्प्रयाहि कद्रूस्त्वं मत्समीपाद्धि दारुणे ॥ २१ ॥&lt;br&gt;&#xA;छलजेत्रा सपङ्क्तौ यो भुञ्जीत मनुजो भुवि ॥&lt;br&gt;&#xA;तेन सम्भाषणात्सद्यः पतेद्धि नरकार्णवे ॥ २२ ॥&lt;br&gt;&#xA;विलोक्य च्छलजेतारं तस्य पापस्य शान्तये ॥&lt;br&gt;&#xA;आदित्यं वा जलं वापि पावकं वा विलोकयेत् ॥ २३ ॥&lt;br&gt;&#xA;छलजेता यत्र तिष्ठेदाश्रमेऽपि गृहेऽपिवा ॥&lt;br&gt;&#xA;वस्तव्यं न हि तत्रान्यैर्वसन्नरकमश्नुते ॥ २४ ॥&lt;br&gt;&#xA;अतो निर्याहि निर्याहि मम त्वं दृष्टिमार्गतः ॥&lt;br&gt;&#xA;स्वाश्रमात्सरलामेनां विनतां जितवत्यसि ॥ २५ ॥&lt;br&gt;&#xA;इति धिक्कृत्य सहसा कद्रूं तां कश्यपस्तदा ॥&lt;br&gt;&#xA;विनतां स्वच्छशीलां तां स्वीचकार महामतिः ॥२६ ॥&lt;br&gt;&#xA;कद्रूरित्थं सपरुषं कथिता कश्यपेन सा ॥&lt;br&gt;&#xA;रुदन्ती भृशदुःखार्ता पादयोस्तस्य चापतत् ॥ २७ ॥&lt;br&gt;&#xA;पतितां पादयोर्दृष्ट्वा कश्यपो मुनिपुङ्गवः ॥&lt;br&gt;&#xA;न जग्राहैव कद्रूं तां स्मरन्पापं तया कृतम् ॥ २८ ॥&lt;br&gt;&#xA;ततः प्रणम्य विनता कश्यपं वाक्यमब्रवीत् ॥&lt;br&gt;&#xA;भगवन्भगिनीमेनां स्वीकुरुष्व कृपानिधे ॥ २९ ॥&lt;br&gt;&#xA;अज्ञानान्मुग्धया पापं कद्र्वा यदधुना कृतम्॥&lt;br&gt;&#xA;क्षन्तुमर्हसि तत्सर्वं दयाशीला हि साधवः ॥ 3.1.38.१३० ॥&lt;br&gt;&#xA;जनन्या गरुडस्यैव कथितः कश्यपो मुनिः ॥&lt;br&gt;&#xA;उवाच विनते नैनां विना पापस्य निष्कृतिम् ॥ ३१ ॥&lt;br&gt;&#xA;ग्रहीष्यामि दुराचारां त्रिस्त्वां शपथयाम्यहम् ॥&lt;br&gt;&#xA;कश्यपस्य वचः श्रुत्वा विनता पुनरब्रवीत् ॥ ३२ ॥&lt;br&gt;&#xA;भगिन्या मम पापस्य ब्रह्मंस्त्वं ब्रूहि निष्कृतिम् ॥&lt;br&gt;&#xA;येनेयं परिचर्यायां तव योग्या भविष्यति ॥ ३३ ॥&lt;br&gt;&#xA;तयैवमुदितो विप्रा मारीचः कश्यपस्तदा ॥&lt;br&gt;&#xA;ध्यात्वा मुहूर्तं मनसा पश्चादिदमभाषत ॥ ३४ ॥&lt;br&gt;&#xA;दक्षिणाम्बुनिधेस्तीरे फुल्लग्रामे विमुक्तिदे ॥&lt;br&gt;&#xA;अस्ति क्षीरसरोनाम तीर्थं पापविनाशनम् ॥ ६५ ॥&lt;br&gt;&#xA;तत्तीर्थस्नानमात्रेण दोषश्चास्या विनश्यति ॥&lt;br&gt;&#xA;प्रायश्चित्तायुतेनापि तत्तीर्थे मज्जनं विना ॥ ३६ ॥&lt;br&gt;&#xA;न नश्यत्येष दोषो ऽस्यास्तदेषा यातु तत्सरः ॥&lt;br&gt;&#xA;भर्त्रैवमुदिते कद्रूस्तं प्रणम्य द्विजोत्तमम् ॥ ३७ ॥&lt;br&gt;&#xA;तत्क्षणात्प्रययौ क्षीरं सरः पुत्रसहायिनी ॥&lt;br&gt;&#xA;सा कद्रूः पुत्र सहिता गत्वा कतिपयैर्दिनैः ॥ ३८ ॥&lt;br&gt;&#xA;प्राप्य क्षीरसरः पुण्यं प्रयता विजितेन्द्रिया ॥&lt;br&gt;&#xA;सस्नौ नियमपूर्वं च सङ्कल्प्य क्षीरकुण्डके ॥ ३९ ॥&lt;br&gt;&#xA;उपोष्य त्रिदिनं सस्नौ तस्मिन्क्षीरसरोजले ॥&lt;br&gt;&#xA;चतुर्थे दिवसे तस्यां कुर्वत्यां स्नानमादरात् ॥&lt;br&gt;&#xA;अदेहा व्योमगावाणी समुत्तस्थौ द्विजोत्तमाः ॥ 3.1.38.१४० ॥&lt;br&gt;&#xA;अशरीरिण्युवाच ॥ ॥&lt;br&gt;&#xA;कद्रूस्त्वं मज्जनादत्र च्छलजेतृत्वदोषतः ॥ ४१ ॥&lt;br&gt;&#xA;विमुक्ता भर्तृशुश्रूषायोग्या चासि न संशयः ॥&lt;br&gt;&#xA;शापोपि गरुडोक्तस्ते लयं यातोऽत्र मज्जनात् ॥ ४२ ॥&lt;br&gt;&#xA;गच्छ भर्तृसकाशं त्वं सोऽपि त्वां स्वीकरिष्यति ॥&lt;br&gt;&#xA;इत्युक्त्वा विररामाथ व्योमवागशरीरिणी ॥ ४३ ॥&lt;br&gt;&#xA;तस्यै वाचे नमस्कृत्य कद्रूः सा प्रीतमानसा ॥&lt;br&gt;&#xA;तीर्थं प्रदक्षिणीकृत्य नत्वा पुत्रसमन्विता ॥ ४४ ॥&lt;br&gt;&#xA;प्रययौ भर्तुरभ्याशं तच्छुश्रूषणकौतुकात् ॥&lt;br&gt;&#xA;आगतातां समालोक्य स्नातां क्षीरसरोजले ॥ ४५ ॥&lt;br&gt;&#xA;ज्ञात्वा विधूतपापां च कश्यपः स समाधिना ॥&lt;br&gt;&#xA;अङ्गीचकार पत्नीं तामात्मशुश्रूषणोचि ताम् ॥ ४६ ॥&lt;br&gt;&#xA;एवं वः कथितं विप्राः कद्रूपापविमोक्षणम् ॥&lt;br&gt;&#xA;मज्जनान्मुक्तिदं पुंसां पुण्ये क्षीरसरोजले ॥ ४७ ॥&lt;br&gt;&#xA;यः शृणोतीममध्यायं पठते वापि मानवः ॥&lt;br&gt;&#xA;स क्षीरकुण्डस्नानस्य लभते फलमुत्तमम्॥ ४८ ॥&lt;br&gt;&#xA;अश्वमेधादियज्ञानां समग्रं फलमश्नुते ॥&lt;br&gt;&#xA;गङ्गादिसर्वतीर्थेषु स स्नातो भवति ध्रुवम्॥ ॥ ४९ ॥&lt;br&gt;&#xA;यः पठेदिममध्यायं क्षीरकुण्डप्रशंसनम् ॥&lt;br&gt;&#xA;गोसहस्रप्रदातॄणां प्राप्नोत्यविकलं फलम् ॥ 3.1.38.१५० ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये क्षीरकुण्डप्रशसायां कद्रूकृतच्छलदोषशान्तिकथावर्णनं-नामाष्टत्रिंशोऽध्यायः ॥ ३८ ॥&lt;/p&gt;</description>
    </item>
    <item>
      <title>०३९ रम्भाघृताचीशापविमोक्षणवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/039_rambhAghRtAchIshApavimoxaNavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/039_rambhAghRtAchIshApavimoxaNavarNanam/</guid>
      <description>&lt;p&gt;श्रीसूत उवाच ॥ ॥&lt;br&gt;&#xA;अथातः सम्प्रवक्ष्यामि कपितीर्थस्य वैभवम् ॥&lt;br&gt;&#xA;तत्तीर्थं सकलैः पूर्वं गन्धमादनपर्वते ॥ १ ॥&lt;br&gt;&#xA;सर्वेषामुपकाराय कपिभिर्निर्मितं द्विजाः ॥&lt;br&gt;&#xA;रावणादिषु रक्षःसु हतेषु तदनन्तरम् ॥ २ ॥&lt;br&gt;&#xA;तीर्थं निर्माय तत्रैव सस्नुस्ते कपयो मुदा ॥&lt;br&gt;&#xA;तीर्थाय च वरं प्रादुः कपयः कामरूपिणः ॥ ॥ ३॥&lt;br&gt;&#xA;अस्मिंस्तीर्थे निमग्ना ये भक्तिप्रवणचेतसः ॥&lt;br&gt;&#xA;ते सर्वे मुक्तिभाजः स्युर्महापातकमोचिताः ॥ ४ ॥&lt;br&gt;&#xA;अत्र तीर्थे निमग्नानां न स्यान्नरकजं भयम् ॥&lt;br&gt;&#xA;अत्र स्नाता नराः सर्वे दारिद्रयं नाप्नुवन्ति हि ॥ ५ ॥&lt;br&gt;&#xA;अत्र तीर्थे निमग्नानां यमपीडापि नो भवेत् ॥&lt;br&gt;&#xA;कपितीर्थं प्रयास्येऽहमिति यः सततं ब्रुवन् ॥ ६ ॥&lt;br&gt;&#xA;व्रजेच्छतपदं विप्राः स यायात्परमं पदम् ॥&lt;br&gt;&#xA;एतत्तीर्थसमं तीर्थं न भूतं न भविष्यति ॥ ७ ॥&lt;br&gt;&#xA;एवं वरं तु ते दत्त्वा तीर्थायास्मै कपीश्वराः ॥&lt;br&gt;&#xA;रामं दाशरथिं सर्वे प्रणम्याथ ययाचिरे ॥ ८ ॥&lt;br&gt;&#xA;स्वामिंस्त्वयास्मै तीर्थाय दीयतां वरमद्भुतम्॥&lt;br&gt;&#xA;कपिभिः प्रार्थितो विप्रा रामचन्द्रोऽतिहर्षितः ॥ ९॥&lt;br&gt;&#xA;तत्तीर्थाय वरं प्रादात्कपीनां प्रीतिकारणात् ॥&lt;br&gt;&#xA;अत्र तीर्थे निमग्नानां गङ्गास्नानफलं लभेत् ॥ 3.1.39.१० ॥&lt;br&gt;&#xA;प्रयागस्नानजं पुण्यं सर्वतीर्थफलं तथा ॥&lt;br&gt;&#xA;अग्निष्टोमादियागानां फलं भूयादनुत्तमम् ॥ ११ ॥&lt;br&gt;&#xA;गायत्र्यादिमहामन्त्रजपपुण्यं तथा भवेत् ॥&lt;br&gt;&#xA;गोसहस्रप्रदनृणां प्राप्नोत्यविकलं फलम् ॥ १२ ॥&lt;br&gt;&#xA;चतुर्णामपि वेदानां पारायणफलं लभेत् ॥&lt;br&gt;&#xA;ब्रह्मविष्णुमहेशादिदेवपूजाफलं लभेत् ॥ १३ ॥&lt;br&gt;&#xA;कपितीर्थाय रामोयं प्रादादेवं वरं द्विजाः ॥&lt;br&gt;&#xA;एवं रामेण दत्ते तु वरे तत्र कुतूहलात् ॥१४॥&lt;br&gt;&#xA;षडर्धनयनो ब्रह्मा सहस्राक्षो यमस्तथा ॥&lt;br&gt;&#xA;वरुणोग्निस्तथा वायुः कुबेरश्चन्द्रमा अपि ॥१५॥&lt;br&gt;&#xA;आदित्यो निर्ऋतिश्चैव साध्याश्च वसवस्तथा ॥&lt;br&gt;&#xA;अन्येऽपि त्रिदशाः सर्वे विश्वेदेवादयस्तथा ॥ १६ ॥&lt;br&gt;&#xA;अत्रिर्भृगुस्तथा कुत्सो गौतमश्च पराशरः ॥&lt;br&gt;&#xA;कण्वोऽगस्त्यः सुतीक्ष्णश्च विश्वामित्रादयोऽपरे ॥ १७ ॥&lt;br&gt;&#xA;योगिनः सनकाद्याश्च नारदाद्याः सुरर्षयः ॥&lt;br&gt;&#xA;रामदत्तवरं तीर्थं श्लाघन्ते बहुधा तदा ॥ १८॥&lt;br&gt;&#xA;सस्नुश्च तत्र तीर्थे ते सर्वाभीष्टप्रदायिनि ॥&lt;br&gt;&#xA;कपिभिर्निर्मितं यस्मादेतत्तीर्थमनुत्तमम् ॥ १९ ॥&lt;br&gt;&#xA;कपितीर्थमिति ख्यातिमतो लोके प्रयास्यति॥&lt;br&gt;&#xA;इत्यप्यवोचंस्ते सर्वे देवाश्च मुनयस्तथा ॥ 3.1.39.२० ॥&lt;br&gt;&#xA;तस्मादवश्यं गन्तव्यं कपितीर्थं मुमुक्षुभिः ॥&lt;br&gt;&#xA;रम्भा कौशिकशापेन शिलाभूता पुरा द्विजाः ॥ २१॥&lt;br&gt;&#xA;तत्र स्नात्वा निजं रूपं प्रपेदे च दिवं ययौ ॥&lt;br&gt;&#xA;अस्य तीर्थस्य माहात्म्यं मया वक्तुं न शक्यते ॥ २२ ॥&lt;br&gt;&#xA;॥ मुनय ऊचुः ॥ ॥&lt;br&gt;&#xA;रम्भां किमर्थमशपत्कौशिकः सूतनन्दन ॥&lt;br&gt;&#xA;कथं गता शिलाभूता कपितीर्थं सुराङ्गना ॥&lt;br&gt;&#xA;एतन्नः सर्वमाचक्ष्व विस्तरान्मुनिसत्तम ॥ २३ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;विश्वामित्राभिधो राजा प्रागभूत्कुशिकान्वये ॥ २४ ॥&lt;br&gt;&#xA;स कदाचिन्महाराजः सेनापरिवृतो बली ॥&lt;br&gt;&#xA;मेदिनीं परिचक्राम राज्यवीक्षणकौतुकी ॥ ॥ २५ ॥&lt;br&gt;&#xA;अटित्वा स बहून्देशान्वसिष्ठस्याश्रमं ययौ ॥&lt;br&gt;&#xA;आतिथ्याय वृतः सोऽयं वसिष्ठेन महात्मना ॥ २६ ॥&lt;br&gt;&#xA;तथास्त्वित्यब्रवीत्सोयं दण्डवत्प्रणतो नृपः ॥&lt;br&gt;&#xA;कामधेनुप्रभावेन विश्वामित्राय भूभुजे ॥ २७ ॥&lt;br&gt;&#xA;आतिथ्यमकरोद्विप्रा वसिष्ठो ब्रह्मनन्दनः ॥&lt;br&gt;&#xA;कामधेनुप्रभावं वै ज्ञात्वा कुशिकनन्दनः ॥ ॥ २८ ॥&lt;br&gt;&#xA;वसिष्ठं प्रार्थयामास कामधेनुमभीष्टदाम् ॥&lt;br&gt;&#xA;प्रत्याख्यातो वसिष्ठेन प्रचकर्ष च तां बलात् ॥ २९ ॥&lt;br&gt;&#xA;कामधेनुविसृष्टैस्तु म्लेच्छाद्यैः स पराजितः ॥&lt;br&gt;&#xA;महादेवं समाराध्य तस्मादस्त्राण्यवाप्य च ॥ 3.1.39.३० ॥&lt;br&gt;&#xA;वसिष्ठस्याश्रमं गत्वा व्यसृजच्छरसञ्चयान् ॥&lt;br&gt;&#xA;सर्वाण्यस्त्राणि मुमुचे ब्रह्मास्त्रं च नृपोत्तमः ॥ ३१ ॥&lt;br&gt;&#xA;तानि सर्वाणि चास्त्राणि वसिष्ठो ब्रह्मनन्दनः ॥&lt;br&gt;&#xA;एकेन ब्रह्मदण्डेन निजघ्न स्वतपोबलात् ॥ ३२ ॥&lt;br&gt;&#xA;ततः पराजितो विप्रा विश्वामित्रोऽतिलज्जितः ॥&lt;br&gt;&#xA;ब्राह्मण्यावाप्तये स्वस्य तपः कर्तुं वनं ययौ ॥ ३३ ॥&lt;br&gt;&#xA;पूर्वासु पश्चिमान्तासु त्रिषु दिक्षु तपोऽचरत् ॥&lt;br&gt;&#xA;प्रादुर्भूतमहा विघ्नस्तत्तद्दिक्षु स कौशिकः ॥ ३४ ॥&lt;br&gt;&#xA;उत्तरां दिशमासाद्य हिमवत्पर्वतेऽमले&lt;br&gt;&#xA;कौशिक्यास्सरितस्तीरे पुण्ये पापविनाशिनि ॥ ३५ ॥&lt;br&gt;&#xA;दिव्यं वर्षसहस्रं तु निराहारो जितेन्द्रियः ॥&lt;br&gt;&#xA;निरालोको जितश्वासो जितक्रोधः सुनिश्चलः ॥ ३६ ॥&lt;br&gt;&#xA;ग्रीष्मे पञ्चाग्निमध्यस्थः शिशिरे वारिषु स्थितः ॥&lt;br&gt;&#xA;वर्षास्वाकाशगो नित्यमूर्ध्वबाहुर्निराश्रयः ॥ ३७ ॥&lt;br&gt;&#xA;ब्राह्मण्यसिद्धयेऽत्युग्रं चचार सुमहत्तपः ॥&lt;br&gt;&#xA;उद्विग्नमनसस्तस्य त्रिदशास्त्रिदिवालयाः ॥&lt;br&gt;&#xA;जम्भारिणा च सहिता रम्भां प्रोचुरिदं वचः ॥ ३९ ॥&lt;br&gt;&#xA;॥ देवा ऊचुः ॥ ॥&lt;br&gt;&#xA;रम्भे त्वं हिमवच्छैले कौशिकीतीरगं मुनिम् ॥ ३९ ॥&lt;br&gt;&#xA;विश्वामित्रं तपस्यन्तं विलोभय विचेष्टितैः ॥&lt;br&gt;&#xA;यथा तत्तपसो विघ्नो भविष्यति तथा कुरु ॥ 3.1.39.४० ॥&lt;br&gt;&#xA;एवमुक्ता तदा रम्भा देवैरिन्द्रपुरोगमैः ॥&lt;br&gt;&#xA;प्रत्युवाच सुरान्सर्वान्प्राञ्जलिः प्रणता तदा ॥ ४१ ॥&lt;br&gt;&#xA;॥ रम्भोवाच ॥ ॥&lt;br&gt;&#xA;अतिक्रूरो महाक्रोधो विश्वामित्रो महामुनिः ॥&lt;br&gt;&#xA;स शप्स्यते मां क्रोधेन बिभेम्यस्मादहं सुराः ॥ ४२ ॥&lt;br&gt;&#xA;त्रायध्वं कृपया यूयं मां युष्मत्परिचारिकाम् ॥&lt;br&gt;&#xA;इत्युक्तो रम्भया तत्र जम्भारिस्ताम भाषत ॥ ४३ ॥&lt;br&gt;&#xA;॥ इन्द्र उवाच ॥ ॥&lt;br&gt;&#xA;रम्भे त्वया न भीः कार्या विश्वामित्रात्तपोधनात् ॥&lt;br&gt;&#xA;अहमप्यागमिष्यामि त्वत्सहायः समन्मथः ॥ ४४ ॥&lt;br&gt;&#xA;कोकिलालापमधुरो वसन्तोऽप्यागमिष्यति ॥&lt;br&gt;&#xA;अतिसुन्दररूपा त्वं प्रलोभय महामुनिम् ॥ ४५ ॥&lt;br&gt;&#xA;इतीन्द्रकथिता रम्भा विश्वामित्राश्रमं ययौ ॥&lt;br&gt;&#xA;तद्दृष्टिगोचरा स्थित्वा ललितं रूपमास्थिता ॥ ४६ ॥&lt;br&gt;&#xA;सा मुनिं लोभयामास मनोहरविचेष्टितः ॥&lt;br&gt;&#xA;पिकोपि तस्मिन्समये चुकूजानन्दयन्मनः ॥ ४७ ॥&lt;br&gt;&#xA;श्रुत्वा पिकस्वरं रम्भां दृष्ट्वा च मुनिपुङ्गवः ॥&lt;br&gt;&#xA;संशयाविष्टहृदयो विदित्वा शक्रकर्म तत् ॥&lt;br&gt;&#xA;शशाप रम्भां क्रोधेन विश्वामित्रस्तपोधनः ॥ ४८ ॥ ॥&lt;br&gt;&#xA;॥ विश्वामित्र उवाच ॥ ॥&lt;br&gt;&#xA;यस्मात्कोपयसे रम्भे मां त्वं कोपजयैषिणम् ॥ ४९ ॥&lt;br&gt;&#xA;शिला भवात्र तस्मात्त्वं रम्भे वर्षशतायुतम् ॥&lt;br&gt;&#xA;तदन्तरे ब्राह्मणेन रक्षिता मोक्षमाप्स्यसि ॥ 3.1.39.५० ॥&lt;br&gt;&#xA;विश्वामित्रस्य शापेन तदन्ते सा शिलाऽभवत् ॥&lt;br&gt;&#xA;बहुकालं शिलाभूता तस्थौ तस्याश्रमे द्विजाः ॥ ५१ ॥&lt;br&gt;&#xA;विश्वामित्रोपि धर्मात्मा पुनस्तप्त्वा महत्तपः ॥&lt;br&gt;&#xA;लेभे वसिष्ठवाक्येन ब्राह्मण्यं दुर्लभं नृपैः ॥ ५२ ॥&lt;br&gt;&#xA;बहुकालं शिलाभूता रम्भाप्यासीत्तदाश्रमे ॥&lt;br&gt;&#xA;तस्मिन्नेवाश्रमे पुण्ये शिष्योऽगस्त्यस्य सम्मतः ॥ ५३ ॥&lt;br&gt;&#xA;श्वेतोनाम मुनिश्चक्रे मुमुक्षुः परमं तपः ॥&lt;br&gt;&#xA;चिरकालं तपस्तस्मिन्प्रकुर्वति महामुनौ ॥५४॥&lt;br&gt;&#xA;अङ्गारकेति विख्याता राक्षसी काचिदागता ॥&lt;br&gt;&#xA;तस्याश्रममतिक्रूरा मेघस्वनमहास्वना ॥ ५५ ॥&lt;br&gt;&#xA;मूत्ररक्तपुरीषाद्यैर्दूषयामास भीषणा ॥&lt;br&gt;&#xA;उपद्रवैस्तथा चान्यैर्बाधयामास तं मुनिम् ॥ ५६ ॥&lt;br&gt;&#xA;अथ क्रुद्धो मुनिः श्वेतो वायव्यास्त्रेण योजयन् ॥&lt;br&gt;&#xA;शप्तां कुशिकपुत्रेण राक्षस्यै प्राक्षिपच्छिलाम् ॥ ५७ ॥&lt;br&gt;&#xA;राक्षसी सा प्रदुद्राव वायव्यास्त्रेण योजिता ॥&lt;br&gt;&#xA;वायव्यास्त्रप्रयुक्तेन दृषदानुद्रुता च सा ॥ ५८ ॥&lt;br&gt;&#xA;दक्षिणाम्बुनिधेस्तीरं धावति स्म भयार्दिता ॥&lt;br&gt;&#xA;धावन्तीमनुधावन्ती सा शिलास्त्रप्रयोजिता ॥ ५९ ॥&lt;br&gt;&#xA;पपातोपरि राक्षस्या मज्जन्त्याः कपितीर्थके ॥&lt;br&gt;&#xA;मृता सा राक्षसी तत्र शिलापातात्स्वमूर्द्धनि ॥ ॥ 3.1.39.६० ॥&lt;br&gt;&#xA;विश्वामित्रेण शप्ता सा कपितीर्थे निमज्जनात् ॥&lt;br&gt;&#xA;शिलारूपं परित्यज्य रम्भारूपमुपेयुषी ॥ ६१ ॥&lt;br&gt;&#xA;देवैः कुसुमधाराभिरभिवृष्टा मनोरमा ॥&lt;br&gt;&#xA;दिव्यं विमानमारूढा दिव्याम्बरविराजिता ॥ ६२ ॥&lt;br&gt;&#xA;हारकेयूरकटकनासाभरणभूषिता ॥&lt;br&gt;&#xA;उर्वश्याद्यप्सरोभिश्च सखिभिः परिवारिता ॥६३॥&lt;br&gt;&#xA;कपितीर्थस्य माहात्म्यं प्रशंसन्ती पुनःपुनः ॥&lt;br&gt;&#xA;निषेव्य रामनाथं च शङ्करं शशिभूषणम् ॥ ६४ ॥&lt;br&gt;&#xA;आखण्डलपुरीं रम्यां प्रययावमरावतीम् ॥&lt;br&gt;&#xA;राक्षसी सापि शापेन कुम्भजस्य महौजसः ॥ ६५ ॥&lt;br&gt;&#xA;घृताची देववेश्या हि राक्षसीरूपमागता ॥&lt;br&gt;&#xA;साप्यत्र कपितीर्थाप्सु स्नानात्स्वं रूपमाययौ ॥ ६६ ॥&lt;br&gt;&#xA;एवं रम्भाघृताच्यौ ते कपितीर्थे निमज्जनात् ॥&lt;br&gt;&#xA;अगस्त्यशिष्यश्वेतस्य प्रसादाद्द्विजसत्तमाः ॥ ६७ ॥&lt;br&gt;&#xA;राक्षसीत्वं शिलात्वं च हित्वा स्वं रूपमागते ॥&lt;br&gt;&#xA;तस्मात्सर्वप्रयत्नेन स्नातव्यं कपितीर्थके ॥ ६८ ॥&lt;br&gt;&#xA;यः शृणोतीममध्यायं पठते वापि मानवः ॥&lt;br&gt;&#xA;प्राप्नोति कपितीर्थस्य स्नानजं फलमुत्तमम् ॥ ६९ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये कपितीर्थप्रशंसायां रम्भाघृताचीशापविमोक्षणवर्णनं नामैकोनचत्वारिंशोऽध्यायः ॥३९॥&lt;/p&gt;</description>
    </item>
    <item>
      <title>०४० गायत्रीसरस्वतीसन्निधानकथनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/040_gAyatrIsarasvatIsannidhAnakathanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/040_gAyatrIsarasvatIsannidhAnakathanam/</guid>
      <description>&lt;p&gt;। श्रीसूत उवाच ॥ ॥&lt;br&gt;&#xA;अथातः सम्प्रवक्ष्यामि मुनयो लोकपावनम् ॥&lt;br&gt;&#xA;गायत्र्या च सरस्वत्या माहात्म्यं मुक्तिदं नृणाम् ॥ १ ॥&lt;br&gt;&#xA;शृण्वतां पठतां चैव महापातकनाशनम् ॥&lt;br&gt;&#xA;महापुण्यप्रदं पुंसा नरकक्लेशनाशनम् ॥ २ ॥&lt;br&gt;&#xA;गायत्र्यां च सरस्वत्यां ये स्नान्ति मनुजा मुदा ॥&lt;br&gt;&#xA;न तेषां गर्भवासः स्यात्किं तु मुक्तिर्भवेद्ध्रुवम् ॥ ३ ॥&lt;br&gt;&#xA;सरस्वत्याश्च गायत्र्या गन्धमादनपर्वते ॥&lt;br&gt;&#xA;ब्रह्मपत्न्योः सन्निधानात्तन्नाम्ना कथिते इमे ॥ ४ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;गायत्र्याश्च सरस्वत्या गन्धमादनपर्वते ॥&lt;br&gt;&#xA;किमर्थं सन्निधानं वै सूताभूत्तद्वदस्व नः ॥ ५ ॥ ॥&lt;br&gt;&#xA;॥ सूत उवाच ॥ ॥&lt;br&gt;&#xA;प्रजापतिः पुरा विप्राः स्वां वै दुहितरं मुदा ॥&lt;br&gt;&#xA;वाङ्नाम्नीं कामुको भूत्वा स्पृहयामास मोहनः ॥ ६ ॥&lt;br&gt;&#xA;अथ प्रजापतेः पुत्री स्वस्मिन्वै तस्य कामिताम्॥&lt;br&gt;&#xA;विलोक्य लज्जिता भूत्वा रोहिद्रूप दधार सा ॥ ७ ॥&lt;br&gt;&#xA;ब्रह्मापि हरिणो भूत्वा तया रन्तुमनास्तदा ॥&lt;br&gt;&#xA;गच्छतीमनुयातिस्म हरिणीरूपधारिणीम् ॥ ८ ॥&lt;br&gt;&#xA;तं दृष्ट्वा देवताः सर्वाः पुत्रीगमनसादरम् ॥&lt;br&gt;&#xA;करोत्यकार्यं ब्रह्मायं पुत्रीगमनलक्षणम् ॥ ९ ॥&lt;br&gt;&#xA;इति निन्दन्ति तं विप्राः स्रष्टारं जगतां पतिम् ॥&lt;br&gt;&#xA;निषिद्धकृत्यनिरतं तं दृष्ट्वा परमेष्ठिनम्॥ 3.1.40.१० ॥&lt;br&gt;&#xA;हरः पिनाकमादाय व्याधरूपधरः प्रभुः ॥&lt;br&gt;&#xA;आकर्णपूर्ण कृष्टेन पिनाकधनुषा शरम् ॥ ११ ॥&lt;br&gt;&#xA;संयोज्य वेधसं तेन विव्याध निशितेन सः ॥&lt;br&gt;&#xA;त्रिपुरान्तक बाणेन विद्धोऽसौ न्यपतद्भुवि ॥ १२ ॥&lt;br&gt;&#xA;तस्य देहादथोत्थाय महज्ज्योतिर्महाप्रभम् ॥&lt;br&gt;&#xA;आकाशे मृगशीर्षाख्यं नक्षत्रमभवत्तदा ॥ १३ ॥&lt;br&gt;&#xA;आर्द्रानक्षत्ररूपी सन्हरोऽप्यनुजगाम तम् ॥&lt;br&gt;&#xA;पीडयन्मृगशीर्षाख्यं नक्षत्रं ब्रह्मरूपिणम् ॥ १४ ॥&lt;br&gt;&#xA;अधुनापि मृगव्याधरूपेण त्रिपुरान्तकः ॥&lt;br&gt;&#xA;अम्बरे दृश्यते स्पष्टं मृगशीर्षान्तिके द्विजाः ॥ १५ ॥&lt;br&gt;&#xA;एवं विनिहते तस्मिञ्च्छम्भुना परमेष्ठिनि ॥&lt;br&gt;&#xA;अनन्तरं तु गायत्रीसरस्वत्यौ शुचार्पिते ॥ १६ ॥&lt;br&gt;&#xA;भर्तृहीने मुनिश्रेष्ठा भर्तृजीवनकाङ्क्षया ॥&lt;br&gt;&#xA;किं करिष्यावहे ह्यावामित्यन्योयं विचार्य तु ॥ १७ ॥&lt;br&gt;&#xA;स्वपतिप्राणसिद्ध्यर्थं गायत्री च सरस्वती ॥&lt;br&gt;&#xA;सर्वोत्कृष्टं शिवस्थानं गन्धमादनपर्वतम् ॥ १८ ॥&lt;br&gt;&#xA;सर्वाभीष्टप्रदं पुंसां तपः कर्तुं समुद्यते ॥&lt;br&gt;&#xA;जग्मतुर्नियमोपेतं तपः कर्तुं शिवं प्रति ॥ १९ ॥&lt;br&gt;&#xA;स्नानार्थमात्मनो विप्रा गायत्री च सरस्वती ॥&lt;br&gt;&#xA;तीर्थद्वयं स्वनाम्ना वै चक्रतुः पापनाशनम् ॥ 3.1.40.२० ॥&lt;br&gt;&#xA;तत्र त्रिषवणस्नानं प्रत्यहं चक्रतुर्मुदा ॥&lt;br&gt;&#xA;बहुकालमनाहारे कामक्रोधादिवर्जिते ॥ २१ ॥&lt;br&gt;&#xA;अत्युग्रनियमो पेते शिवध्यानपरायणे ॥&lt;br&gt;&#xA;पञ्चाक्षरमहामन्त्रजपैकनियते शुभे ॥ २२ ॥&lt;br&gt;&#xA;स्वपतेर्जीवनार्थं वै गायत्री च सरस्वती ॥&lt;br&gt;&#xA;महादेवं समुद्दिश्य तप एवं प्रचक्रतुः ॥ २३ ॥&lt;br&gt;&#xA;तयोरथ तपस्तुष्टो महादेवो महेश्वरः ॥&lt;br&gt;&#xA;सन्निधत्ते महामूर्तिस्तपसां फलदित्सया ॥ २४ ॥&lt;br&gt;&#xA;ततः सन्निहितं शम्भुं पार्वतीरमणं शिवम् ॥&lt;br&gt;&#xA;गणेशकार्त्तिकेयाभ्यां पार्श्वयोः परिसेवितम ॥ २५ ॥&lt;br&gt;&#xA;दृष्ट्वा सन्तुष्टचित्ते ते गायत्री च सरस्वती ॥&lt;br&gt;&#xA;स्तोत्रैस्तुष्टुवतुः स्तुत्यं महादेवं घृणा निधिम् ॥ २६ ॥ ॥&lt;br&gt;&#xA;गायत्रीसरस्वत्यावूचतुः ॥ ॥&lt;br&gt;&#xA;नमो दुर्वारसंसारध्वान्तध्वंसैकहेतवे ॥&lt;br&gt;&#xA;ज्वलज्ज्वालावलीभीमकालकूटविषादिने ॥ २७ ॥&lt;br&gt;&#xA;जगन्मोहन पञ्चास्त्रदेहनाथैकहेतवे ॥&lt;br&gt;&#xA;जगदन्तकरक्रूर यमान्तक नमोऽस्तु ते ॥ २८ ॥&lt;br&gt;&#xA;गङ्गातरङ्गसम्पृक्तजटामण्डलधारिणे ॥&lt;br&gt;&#xA;नमस्तेस्तु विरूपाक्ष बाल शीतांशुधारिणे ॥ २९ ॥&lt;br&gt;&#xA;पिनाकभीमटङ्कारत्रासितत्रिपुरौकसे ॥&lt;br&gt;&#xA;नमस्ते विविधाकारजगत्स्रष्टृशिरश्छिदे ॥ 3.1.40.३० ॥&lt;br&gt;&#xA;शान्तामलकृपादृष्टिसंरक्षितमृ कण्डुज ॥&lt;br&gt;&#xA;नमस्ते गिरिजानाथ रक्षावां शरणागते ॥ ३१ ॥&lt;br&gt;&#xA;महादेव जगन्नाथ त्रिपुरान्तक शङ्कर ॥&lt;br&gt;&#xA;वामदेव महादेव रक्षावां शरणागते ॥ ३२ ॥।&lt;br&gt;&#xA;इति ताभ्यां स्तुतः शम्भुर्देवदेवो महेश्वरः ॥&lt;br&gt;&#xA;अब्रवीत्प्रीतिसंयुक्तो गायत्रीं च सरस्वतीम् ॥ ३३ ॥&lt;br&gt;&#xA;॥ महादेव उवाच ॥ ॥&lt;br&gt;&#xA;भोः सरस्वति गायत्रि प्रीतोऽस्मि युवयोरहम् ॥&lt;br&gt;&#xA;वरं वरयतं मत्तो यद्वा मनसि वर्तते ॥ ३४ ॥&lt;br&gt;&#xA;इत्युक्ते ते तु गायत्रीसरस्वत्यौ हरेण वै ॥&lt;br&gt;&#xA;अब्रूतां पार्वतीकान्तं महादेवं घृणानिधिम् ॥ ३५ ॥&lt;br&gt;&#xA;॥ गायत्रीसरस्वत्यावूचतुः ॥ ॥&lt;br&gt;&#xA;भगन्नावयोर्देव भर्त्तारं चतुराननम् ॥&lt;br&gt;&#xA;सप्राणं कुरु सर्वेश कृपया करुणाकर ॥ ३६ ॥&lt;br&gt;&#xA;त्वमावयोः पिता देव तवाप्यावां सुते उभे ॥&lt;br&gt;&#xA;रक्षावां पतिदानेन तस्मात्त्वं त्रिपुरान्तक ॥ ३७ ॥&lt;br&gt;&#xA;स एवं प्रार्थितः शम्भुस्ताभ्यां ब्राह्मणपुङ्गवाः ॥&lt;br&gt;&#xA;एवमस्त्विति सम्प्रोच्य गायत्रीं च सरस्वतीम् ॥ ३८ ॥&lt;br&gt;&#xA;तदेव वेधसः कायं शिरसा योक्तुमुत्सुकः ॥&lt;br&gt;&#xA;तत्रैव वेधसः कायं शिरोभिः सहसुव्रताः ॥ ३९ ॥&lt;br&gt;&#xA;भूतैरानाययामास नन्दिभृङ्गिमुखैस्तदा ॥&lt;br&gt;&#xA;शिरांसि तान्यनेकानि कायेन सह शङ्करः ॥ 3.1.40.४० ॥&lt;br&gt;&#xA;क्षणात्सन्धारयामास वाणीगायत्रिसन्निधौ ॥&lt;br&gt;&#xA;सन्धितोऽथ हरेणासौ चतुर्वक्त्रो जगत्पतिः ॥ ४१ ॥&lt;br&gt;&#xA;उत्तस्थौ तत्क्षणादेव सुप्तोत्थित इव द्विजाः ॥&lt;br&gt;&#xA;ततः प्रजापतिर्दृष्ट्वा शङ्करं शशिभूषणम् ॥&lt;br&gt;&#xA;तुष्टाव वाग्भिरग्र्याभिर्भार्याभ्यां च समन्वितः ॥ ४२ ॥&lt;br&gt;&#xA;॥ ब्रह्मोवाच ॥ ॥&lt;br&gt;&#xA;नमस्ते देवदेवेश करुणाकर शङ्कर ॥ ४३ ॥&lt;br&gt;&#xA;पाहि मां करुणासिन्धो निषिद्धाचरणात्प्रभो ॥&lt;br&gt;&#xA;मम त्वत्कृपया शम्भो निषिद्धाचरणे क्वचित् ॥ ४४ ॥&lt;br&gt;&#xA;मा प्रवृत्तिर्भवेद्भूयो रक्ष मां त्वं तथा सदा ॥&lt;br&gt;&#xA;तथैवास्त्विति सम्प्राह ब्रह्माणं गिरिजापतिः ॥ ४५ ॥&lt;br&gt;&#xA;इतः परं प्रमादं त्वं मा कुरुष्व विधे पुनः ॥&lt;br&gt;&#xA;उत्पथं प्रतिपन्नानां पुंसां शास्तास्मि सर्वदा ॥ ४६ ॥&lt;br&gt;&#xA;एवमुक्त्वा चतुर्वक्त्रं महादेवो द्विजोत्तमाः ॥&lt;br&gt;&#xA;सरस्वतीं च गायत्रीं प्रोवाच प्रीणयन्गिरा ॥ ४७ ॥ ॥&lt;br&gt;&#xA;॥ महादेव उवाच ॥ ॥&lt;br&gt;&#xA;युवयोर्मत्प्रसादेन हे गायत्रि सरस्वति ॥&lt;br&gt;&#xA;अयं भर्ता समायातः सप्राणश्चतुराननः ॥ ४८ ॥&lt;br&gt;&#xA;सहानेन ब्रह्मलोकं यातं मा भूद्विलम्बता ॥&lt;br&gt;&#xA;युवयोः सन्निधानेन सदा कुण्डद्वयेऽत्र वै ॥ ४९ ॥&lt;br&gt;&#xA;भविष्यति नृणां मुक्तिः स्नानात्सायुज्यरूपिणी ॥&lt;br&gt;&#xA;युष्मन्नाम्ना च गायत्रीसर स्वत्याविति द्वयम् ॥ 3.1.40.५० ॥&lt;br&gt;&#xA;इदं तीर्थं सर्वलोके ख्यातिं यास्यति शाश्वतीम् ॥&lt;br&gt;&#xA;सर्वेषामपि तीर्थानामिदं तीर्थद्वयं सदा ॥ ५१ ॥&lt;br&gt;&#xA;शुद्धिप्रदं तथा भूयान्महापातकनाशनम् ॥&lt;br&gt;&#xA;महाशान्तिकरं पुंसां सर्वाभीष्टप्रदायकम् ॥ ५२ ॥&lt;br&gt;&#xA;मम प्रसादजननं विष्णुप्रीतिकरं तथा ॥&lt;br&gt;&#xA;एतत्तीर्थद्वयसमं न भूतं न भविष्यति ॥ ५३ ॥&lt;br&gt;&#xA;अत्र स्नानाद्धि सर्वेषां सर्वाभीष्टं भविष्यति ॥&lt;br&gt;&#xA;इदं कुण्डद्वयं लोके भवतीभ्यां कृतं महत् ॥ ५४ ॥&lt;br&gt;&#xA;युष्मन्नाम्ना प्रसिद्धं च भविष्यति विमुक्तिदम् ॥&lt;br&gt;&#xA;गायत्र्युपास्तिरहिता वेदाभ्यासविवर्जिताः ॥ ५५ ॥&lt;br&gt;&#xA;औपासनविहीनाश्च पञ्चयज्ञविवर्जिताः ॥&lt;br&gt;&#xA;युष्मत्कुण्डद्वये स्नानात्तत्त त्फलमवाप्नुयुः ॥ ५६ ॥&lt;br&gt;&#xA;अन्ये च ये पातकिनो नित्यानुष्ठानवर्जिताः ॥&lt;br&gt;&#xA;स्नात्वा कुण्डद्वये तत्र शुद्धाः स्युर्द्विजसत्तमाः ॥ ५७॥&lt;br&gt;&#xA;सरस्वतीं च गाय त्रीमेवमुक्त्वा महेश्वरः ॥&lt;br&gt;&#xA;क्षणादन्तरधात्तत्र सर्वेषामेव पश्यताम् ॥ ५८ ॥&lt;br&gt;&#xA;पतिं लब्ध्वाऽथ गायत्रीसरस्वत्यौ मुदान्विते ॥&lt;br&gt;&#xA;तेन साकं ब्रह्मलोकं जग्म तुर्द्विजसत्तमाः ॥ ५९ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;एवं वः कथितं विप्रा गन्धमादनपर्वते ॥&lt;br&gt;&#xA;सन्निधानं सरस्वत्या गायत्र्याश्च सहेतुकम् ॥ 3.1.40.६० ॥&lt;br&gt;&#xA;यः शृणोतीममध्यायं पठते वा सभक्तिकम् ॥&lt;br&gt;&#xA;एतत्तीर्थद्वयस्नानफलमाप्नोत्यसंशयः ॥ ६१ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहि तायां तृतीये ब्रह्मखण्डे सेतुमाहात्म्ये गायत्रीसरस्वतीतीर्थप्रशंसायां गन्धमादने गायत्रीसरस्वतीसन्निधानकथनं नाम चत्वारिंशोऽध्यायः ॥ ४० ॥ ॥&lt;/p&gt;</description>
    </item>
    <item>
      <title>०४१ काश्यपपापशान्तिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/041_kAshyapapApashAntivarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/041_kAshyapapApashAntivarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;अथातः सम्प्रवक्ष्यामि गायत्रीं च सरस्वतीम् ॥&lt;br&gt;&#xA;लक्ष्यीकृत्य कथामेकां पवित्रां द्विजसत्तमाः ॥ १ ॥&lt;br&gt;&#xA;कश्यपाख्यो द्विजः पूर्वमस्मिंस्तीर्थद्वये शुभे ॥&lt;br&gt;&#xA;स्नात्वातिमहतः पापाद्विमुक्तो नरकप्रदात् ॥ २ ॥&lt;br&gt;&#xA;॥ ऋषय ऊचुः ॥ ॥&lt;br&gt;&#xA;मुने कश्यपनामासावकरोत्किं हि पातकम् ॥&lt;br&gt;&#xA;स्नात्वा तीर्थद्वयेप्यत्र यस्मान्मुक्तोऽभवत्क्षणात् ॥ ३ ॥&lt;br&gt;&#xA;एतन्नः श्रद्दधानानां ब्रूहि सूत कृपाबलात् ॥&lt;br&gt;&#xA;त्वद्वचोऽमृततृप्तानां न पिपासापि विद्यते ॥ ४ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;गायत्र्याश्च सरस्वत्या माहात्म्यप्रतिपादकम् ॥&lt;br&gt;&#xA;इतिहासं प्रवक्ष्यामि शृण्वतां पापनाशनम् ॥ ५ ॥&lt;br&gt;&#xA;अभिमन्युसुतो राजा परीक्षिन्नाम नामतः ॥&lt;br&gt;&#xA;अध्यास्ते हास्तिनपुरं पालयन्धर्मतो महीम् ॥ ६ ॥&lt;br&gt;&#xA;स राजा जातु विपिने चचार मृगया रतः ॥&lt;br&gt;&#xA;षष्टिवर्षवया भूपः क्षुत्तृष्णापरिपीडितः ॥७ ॥&lt;br&gt;&#xA;नष्टमेकं स विपिने मार्गयन्मृगमादरात् ॥&lt;br&gt;&#xA;ध्यानारूढं मुनिं दृष्ट्वा प्राह तं चीरवाससम् ॥ ८ ॥।&lt;br&gt;&#xA;मया बाणेन विपिने मृगो विद्धोऽधुना मुने ॥&lt;br&gt;&#xA;दृष्टः स किं त्वया विद्वन्विद्रुतो भयकातरः ॥ ९ ॥&lt;br&gt;&#xA;समाधिनिष्ठो मौनित्वान्न किं चिदपि सोऽब्रवीत् ॥&lt;br&gt;&#xA;ततो धनुरटन्याऽसौ स्कन्धे तस्य महामुनेः। 3.1.41.१० ॥&lt;br&gt;&#xA;निधाय मृतसर्पं तु कुपितः स्वपुरं ययौ॥&lt;br&gt;&#xA;मुनेस्तस्य सुतः कश्चिच्छृङ्गीनाम बभूव वै ॥ ११ ॥&lt;br&gt;&#xA;सखा तस्य कृशाख्योऽभूच्छृङ्गिणो द्विजसत्तमाः ॥&lt;br&gt;&#xA;सखायं शृङ्गिणं प्राह कृशाख्यः स सखा ततः ॥ १२ ॥&lt;br&gt;&#xA;पिता तव मृतं सर्पं स्कन्धेन वहतेऽधुना ॥&lt;br&gt;&#xA;मा भूद्दर्पस्तव सखे मा कृथास्त्वं मदं वृथा ॥ १३ ॥&lt;br&gt;&#xA;सोऽवदत्कुपितः शृङ्गी दित्सुश्शापं नृपाय वै ॥&lt;br&gt;&#xA;मत्ताते शवसर्पं यो न्यस्तवान्मूढचेतनः ॥ १४ ॥&lt;br&gt;&#xA;स सप्तरात्रान्म्रियतां सन्दष्टस्तक्षकाहिना ॥&lt;br&gt;&#xA;शशापैवं मुनिसुतः सौभद्रेयं परीक्षितम् ॥ १५ ॥&lt;br&gt;&#xA;शमीकाख्यः पिता तस्य श्रुत्वा शप्तं सुतेन तम् ॥&lt;br&gt;&#xA;नृपं प्रोवाच तनयं शृङ्गिणं मुनिपुङ्गवः ॥ १६ ॥&lt;br&gt;&#xA;रक्षकं सर्वलोकानां नृपं किं शप्तवानसि ॥&lt;br&gt;&#xA;अराजके वयं लोके स्थास्यामः कथमञ्जसा ॥ १७ ॥&lt;br&gt;&#xA;क्रोधेन पातकमभून्न त्वया प्राप्यते सुखम् ॥&lt;br&gt;&#xA;यः समुत्पादितं कोपं क्षमयैव निरस्यति ॥ १८ ॥&lt;br&gt;&#xA;इह लोके परत्रासावत्यन्तं सुखमेधते ॥&lt;br&gt;&#xA;क्षमायुक्ता हि पुरुषा लभन्ते श्रेय उत्तमम् ॥ १९ ॥&lt;br&gt;&#xA;ततः शमीकः स्वं शिष्यं प्राह गौरमुखाभिधम् ॥&lt;br&gt;&#xA;भो गौ मुख गत्वा त्वं वद भूपं परीक्षितम् ॥ 3.1.41.२० ॥&lt;br&gt;&#xA;इमं शापं मत्सुतोक्तं तक्षकाहिविदंशनम् ॥&lt;br&gt;&#xA;पुनरायाहि शीघ्रं त्वं मत्समीपे महामते ॥ २१ ॥&lt;br&gt;&#xA;एवमुक्तः शमीकेन ययौ गौरमुखो नृपम् ॥&lt;br&gt;&#xA;समेत्य चाब्रवीद्भूपं सौभद्रेयं परीक्षितम् ॥ २२ ॥&lt;br&gt;&#xA;दृष्ट्वा सर्पं पितुः स्कन्धे त्वया विनिहितं मृतम् ॥&lt;br&gt;&#xA;शमीकस्य सुतः शृङ्गी शशाप त्वां रुषान्वितः ॥ २३ ॥&lt;br&gt;&#xA;एतद्दिनात्सप्तमेऽह्नि तक्षकेण महाहिना ॥&lt;br&gt;&#xA;दष्टो विषाग्निना दग्धो भूयादाश्वभिमन्युजः ॥ २४ ॥&lt;br&gt;&#xA;एवं शशाप त्वां राजञ्छृङ्गी तस्य मुनेः सुतः ॥&lt;br&gt;&#xA;एतद्वक्तुं पिता तस्य प्राहिणोन्मां त्वदन्तिकम् ॥ २५ ॥&lt;br&gt;&#xA;इतीरयित्वा तं भूपमाशु गौरमुखो ययौ ॥&lt;br&gt;&#xA;गते गौरमुखे पश्चाद्राजा शोकपरायणः ॥ २६ ॥&lt;br&gt;&#xA;अभ्रंलिहमथोत्तुङ्गमेकस्तम्भं सुविस्तृतम् ॥&lt;br&gt;&#xA;मध्येगङ्गं व्यतनुत मण्डपं नृपपुङ्गवः ॥ २७ ॥&lt;br&gt;&#xA;महागारुडमन्त्रज्ञैरौषधज्ञैश्चिकित्सकैः ॥&lt;br&gt;&#xA;तक्षकस्य विषं हन्तुं यत्नं कुर्वन्समाहितः ॥ २८ ॥&lt;br&gt;&#xA;अनेकदेवब्रह्मर्षिराजर्षिप्रवरान्वितः ॥&lt;br&gt;&#xA;आस्ते तस्मिन्नृपस्तुङ्गे मण्डपे विष्णुभक्तिमान् ॥ २९ ॥&lt;br&gt;&#xA;तस्मिन्नवसरे विप्रः काश्यपो मान्त्रिकोत्तमः ॥&lt;br&gt;&#xA;राजानं रक्षितुं प्रायात्तक्षकस्य महाविषात् ॥ 3.1.41.३० ॥&lt;br&gt;&#xA;सप्तमेऽहनि विप्रेन्द्रो दरिद्रो धनकामुकः ॥&lt;br&gt;&#xA;अत्रान्तरे तक्षकोऽपि विप्ररूपी समाययौ ॥ ३१ ॥&lt;br&gt;&#xA;मध्येमार्गं विलोक्याथ कश्यपं प्रत्यभाषत ॥&lt;br&gt;&#xA;ब्राह्मण त्वं कुत्र यासि वद मेऽद्य महामुने ॥ ३२ ॥&lt;br&gt;&#xA;इति पृष्टस्तदावादीत्काश्यपस्तक्षकं द्विजाः ॥&lt;br&gt;&#xA;परीक्षितं महाराजं तक्षकोऽद्य विषाग्निना ॥ ३३ ॥&lt;br&gt;&#xA;दक्ष्यते तं शमयितुं तत्समीपमुपैम्यहम् ॥&lt;br&gt;&#xA;इत्युक्तवन्तं तं विप्रं तक्षकः पुनरब्रवीत् ॥ ३४ ॥&lt;br&gt;&#xA;तक्षकोहं द्विजश्रेष्ठ मया दष्टश्चिकित्सितुम् ॥&lt;br&gt;&#xA;न शक्यो ऽब्दशतेनापि महामन्त्रायुतैरपि ॥ ३५ ॥&lt;br&gt;&#xA;चिकित्सितुं चेन्मद्दष्टं शक्तिरस्ति तवाधुना ॥&lt;br&gt;&#xA;अनेकयोजनोच्छ्रायमिमं वटतरुं त्वहम् ॥ ३६ ॥&lt;br&gt;&#xA;दशाम्युज्जीवयैनं त्वं समर्थोऽस्ति ततो भवान् ॥&lt;br&gt;&#xA;इतीरयित्वा तं वृक्षमदशत्तक्षकस्तदा ॥ ३७ ॥&lt;br&gt;&#xA;अभवद्भस्मसात्सोऽपि वृक्षोऽत्यन्तं समूर्च्छितः ॥&lt;br&gt;&#xA;पूर्वमेव नरः कश्चित्तं वृक्षमधिरूढवान् ॥ ३८ ॥&lt;br&gt;&#xA;तक्षकस्य विषोल्काभिः सोऽपि दग्धोऽभवत्तदा ॥&lt;br&gt;&#xA;तं नरं न विजिज्ञाते तौ च काश्यपतक्षकौ ॥ ॥ ३९ ॥&lt;br&gt;&#xA;काश्यपः प्रतिजज्ञेऽथ तक्षकस्यापि शृण्वतः ॥&lt;br&gt;&#xA;तन्मन्त्रशक्तिं पश्यन्तु सर्वे विप्रा हि नोऽधुना ॥ 3.1.41.४० ॥&lt;br&gt;&#xA;इतीरयित्वा तं वृक्षं भस्मीभूतं विषाग्निना ॥&lt;br&gt;&#xA;अजीवयन्मन्त्रशक्त्या काश्यपो मान्त्रिकोत्तमः ॥ ४१ ॥&lt;br&gt;&#xA;नरोऽपि तेन वृक्षेण साकमुज्जीवितोऽभवत् ॥&lt;br&gt;&#xA;अथाब्रवीत्तक्षकस्तं काश्यपं मन्त्रकोविदम् ॥ ४२ ॥&lt;br&gt;&#xA;यथा न मुनिवाङ्मिथ्या भवेदेवं कुरु द्विज ॥&lt;br&gt;&#xA;यत्ते राजा धनं दद्यात्ततोपि द्विगुणं धनम् ॥ ॥ ४३ ॥&lt;br&gt;&#xA;ददाम्यहं निवर्तस्व शीघ्रमेव द्विजोत्तम ॥&lt;br&gt;&#xA;इत्युक्त्वानर्घ्यरत्नानि तस्मै दत्त्वा स तक्षकः ॥ ४४ ॥&lt;br&gt;&#xA;न्यवर्तयत्काश्यपं तं ब्राह्मणं मन्त्रको विदम् ॥&lt;br&gt;&#xA;अल्पायुषं नृपं मत्वा ज्ञानदृष्ट्या स काश्यपः ॥ ४५ ॥&lt;br&gt;&#xA;स्वाश्रमं प्रययौ तूष्णीं लब्धरत्नश्च तक्षकात् ॥&lt;br&gt;&#xA;सोऽब्रवीत्तक्षकः सर्वान्सर्पानाहूय तत्क्षणे ॥ ४६ ॥&lt;br&gt;&#xA;यूयं तं नृपतिं प्राप्य मुनीनां वेषधारिणः ॥&lt;br&gt;&#xA;उपहारफलान्याशु प्रयच्छत परीक्षिते ॥ ४७ ॥&lt;br&gt;&#xA;तथेत्युक्त्वा सर्वसर्पा ददू राज्ञे फलान्यमी ॥&lt;br&gt;&#xA;तक्षकोपि तदा तत्र कस्मिंश्चिद्बदरीफले ॥ ४८ ॥&lt;br&gt;&#xA;कृमिवेषधरो भूत्वा व्यतिष्ठद्दंशितुं नृपम् ॥&lt;br&gt;&#xA;अथ राजा प्रदत्तानि सर्पैर्ब्राह्मणरूपकैः ॥ ४९ ॥&lt;br&gt;&#xA;परीक्षिन्मन्त्रवृद्धेभ्यो दत्त्वा सर्वफलान्यपि ॥&lt;br&gt;&#xA;कौतूहलेन जग्राह स्थूलमेकं फलं करे ॥ 3.1.41.५० ॥&lt;br&gt;&#xA;अस्मिन्नवसरे सूर्योऽप्यस्ताचलमगाहत ॥&lt;br&gt;&#xA;मिथ्या ऋषिवचो मा भूदिति तत्रत्यमानवाः ॥ ५१ ॥&lt;br&gt;&#xA;अन्योयमवदन्त्सर्वे ब्राह्मणाश्च नृपास्तथा ॥&lt;br&gt;&#xA;एवं वदत्सु सर्वेषु फले तस्मिन्नदृश्यत ॥ ५२ ॥&lt;br&gt;&#xA;फले रक्तकृमिः सर्वे राज्ञा चापि परीक्षिता ॥&lt;br&gt;&#xA;अयं किं मां दशेदद्य कृमिरित्युक्तवा न्नृपः ॥ ५३ ॥&lt;br&gt;&#xA;निदधे तत्फलं कर्णे सकृमि द्विजसत्तमाः ॥&lt;br&gt;&#xA;तक्षकोऽस्मिन्स्थितः पूर्वं कृमिरूपी फले तदा ॥ ५४ ॥&lt;br&gt;&#xA;निर्गत्य तत्फलादाशु नृपदे हमवेष्टयत् ॥&lt;br&gt;&#xA;तक्षकावेष्टिते भूपे पार्श्वस्था दुद्रुवुर्भयात् ॥ ५५ ॥&lt;br&gt;&#xA;अनन्तरं नृपो विप्रास्तक्षकस्य विषाग्निना ॥&lt;br&gt;&#xA;दग्धोऽभूद्भस्मसादाशु सप्रासादो बलीयसा ॥ ५६ ॥&lt;br&gt;&#xA;कृत्वोर्ध्वदैहिकं तस्य नृपस्य सपुरोहिताः ॥&lt;br&gt;&#xA;मन्त्रिणस्तत्सुतं राज्ये जनमेजयनामकम् ॥ ५७ ॥&lt;br&gt;&#xA;राजानमभ्यषिञ्चन्वै गजद्रक्ष णवाञ्छया ॥&lt;br&gt;&#xA;तक्षकाद्रक्षितुं भूपमायातः काश्यपाभिधः ॥ ५८ ॥&lt;br&gt;&#xA;यो ब्राह्मणो मुनिश्रेष्ठाः स सर्वैर्निन्दितो जनैः ॥&lt;br&gt;&#xA;बभ्राम सकलान्देशाञ्छिष्टैः सर्वैश्च दूषितः ॥ ५९ ॥&lt;br&gt;&#xA;अवस्थानं न लेभेऽसौ ग्रामे वाप्याश्रमेऽपि वा ॥&lt;br&gt;&#xA;यान्यान्देशानसौ यातस्तत्रतत्रमहाजनैः ॥ 3.1.41.६० ॥&lt;br&gt;&#xA;तत्तद्देशान्निरस्तः स शाकल्यं शरणं ययौ ॥&lt;br&gt;&#xA;प्रणम्य शाकल्यमुनिं काश्यपो निन्दितो जनैः ॥&lt;br&gt;&#xA;इदं विज्ञापयामास शाकल्याय महात्मने ॥ ६१ ॥&lt;br&gt;&#xA;॥ काश्यप उवाच ॥ ॥&lt;br&gt;&#xA;भगवन्सर्वधर्मज्ञ शाकल्य हरिवल्लभ ॥ ६२ ॥&lt;br&gt;&#xA;मुनयो ब्राह्मणाश्चान्ये मां निन्दन्ति सुहृज्जनाः ॥&lt;br&gt;&#xA;नास्याहं कारणं जाने किं मां निन्दन्ति मानवाः ॥ ६३ ॥&lt;br&gt;&#xA;ब्रह्महत्या सुरापानं गुरुस्त्रीगमनं तथा ॥&lt;br&gt;&#xA;स्तेयं संसर्गदोषो वा मया नाचरितः क्वचित् ॥ ६४ ॥&lt;br&gt;&#xA;अन्यान्यपि हि पापानि न कृतानि मया मुने ॥&lt;br&gt;&#xA;तथापि निन्दन्ति जना वृथा मां बान्धवादयः ॥ ६५ ॥&lt;br&gt;&#xA;जानासि चेत्त्वं शाकल्य मया दोषं कृतं वद ॥&lt;br&gt;&#xA;उक्तोऽथ काश्यपेनैवं शाकल्याख्यो महामुनिः ॥&lt;br&gt;&#xA;क्षणं ध्यात्वा बभाषे तं काश्यपं द्विजसत्तमाः ॥ ६६ ॥&lt;br&gt;&#xA;॥ शाकल्य उवाच ॥ ॥&lt;br&gt;&#xA;परीक्षितं महाराजं तक्षकाद्रक्षितुं भवान् ॥ ६७ ॥&lt;br&gt;&#xA;अयासीदर्धमार्गे तु तक्षकेण निवारितः ॥&lt;br&gt;&#xA;चिकित्सितुं समर्थोऽपि विषरोगादिपीडितम् ॥ ६८ ॥&lt;br&gt;&#xA;यो न रक्षति लोभेन तमाहुर्ब्रह्मघातकम् ॥&lt;br&gt;&#xA;क्रोधात्कामाद्भयाल्लोभान्मात्सर्यान्मोहतोऽपि वा ॥ ६९ ॥&lt;br&gt;&#xA;यो न रक्षति विप्रेन्द्र विषरोगातुरं नरम् ॥&lt;br&gt;&#xA;ब्रह्महा स सुरापी च स्तेयी च गुरुतल्पगः ॥ 3.1.41.७० ॥&lt;br&gt;&#xA;संसर्गदोषदुष्टश्च नापि तस्य हि निष्कृतिः ॥&lt;br&gt;&#xA;कन्याविक्रयिणश्चापि हयविक्रयिणस्तथा ॥ ७१ ॥&lt;br&gt;&#xA;कृतघ्न स्यापि शास्त्रेषु प्रायश्चित्तं हि विद्यते ॥&lt;br&gt;&#xA;विषरोगातुरं यस्तु समर्थोपि न रक्षति ॥ ७२ ॥&lt;br&gt;&#xA;न तस्य निष्कृतिः प्रोक्ता प्रायश्चित्तायुतैरपि ॥&lt;br&gt;&#xA;न तेन सह पङ्क्तौ च भुञ्जीत सुकृती जनः ॥ ७३ ॥&lt;br&gt;&#xA;न तेन सह भाषेत न पश्येत्तं नरं क्वचित् ॥&lt;br&gt;&#xA;तत्सम्भाषणमात्रेण महापातकभाग्भवेत् ॥ ७४ ॥&lt;br&gt;&#xA;परीक्षित्स महाराजः पुण्यश्लोकश्च धार्मिकः ॥&lt;br&gt;&#xA;विष्णुभक्तो महायोगी चातुर्वर्ण्यस्य रक्षिता ॥ ७५ ॥&lt;br&gt;&#xA;व्यासपुत्राद्धरिकथां श्रुतवान्भक्तिपूर्वकम् ॥&lt;br&gt;&#xA;अरक्षित्वा नृपं तं त्वं वचसा तक्षकस्य यत् ॥ ७६ ॥&lt;br&gt;&#xA;निवृत्तस्तेन विप्रेन्द्रैर्बान्धवैरपि दूष्यसे ॥&lt;br&gt;&#xA;स परीक्षिन्महाराजो यद्यपि क्ष णजीवितः ॥ ७७ ॥&lt;br&gt;&#xA;तथापि यावन्मरणं बुधैः कार्यं चिकित्सनम् ॥&lt;br&gt;&#xA;यावत्कण्ठगताः प्राणा मुमूर्षोर्मानवस्य हि ॥ ७८ ॥&lt;br&gt;&#xA;तावच्चिकित्सा कर्तव्या कालस्य कुटिला गतिः ॥&lt;br&gt;&#xA;इति प्राहुः पुरा श्लोकं भिषग्वैद्याब्धिपारगाः ॥ ७९ ॥&lt;br&gt;&#xA;अतश्चिकित्साशक्तोऽपि यस्मादकृतभेषजः ॥&lt;br&gt;&#xA;अर्धमार्गे निवृत्तस्त्वं तेन तं हतवानसि ॥&lt;br&gt;&#xA;शाकल्येनैवमुदितः काश्यपः प्रत्यभाषत ॥ 3.1.41.८० ॥&lt;br&gt;&#xA;॥ काश्यप उवाच ॥ ॥&lt;br&gt;&#xA;ममैतद्दोषशान्त्यर्थमुपायं वद सुव्रत ॥ ८१ ॥&lt;br&gt;&#xA;येन मां प्रतिगृह्णीयुर्बान्धवाः ससुहृज्जनाः ॥ ८२ ॥&lt;br&gt;&#xA;कृपां मयि कुरुष्व त्वं शाकल्य हरिवल्लभ ॥&lt;br&gt;&#xA;काश्यपेनैवमुक्तस्तु शाकल्योपि मुनीश्वरः ॥&lt;br&gt;&#xA;क्षणं ध्यात्वा जगादैवं काश्यपं कृपया तदा ॥ ८३ ॥&lt;br&gt;&#xA;॥ शाकल्य उवाच ॥ ॥&lt;br&gt;&#xA;अस्य पापस्य शात्यर्थमुपायं प्रवदामि ते ॥ ८४ ॥&lt;br&gt;&#xA;तत्कर्त्तव्यं त्वया शीघ्रं विलम्बं मा कृथा द्विज ॥&lt;br&gt;&#xA;दक्षिणाम्बुनिधौ सेतौ गन्धमादनपर्वते ॥ ८५ ॥&lt;br&gt;&#xA;अस्ति तीर्थद्वयं विप्रा गायत्री च सरस्वती ॥&lt;br&gt;&#xA;तत्र त्वं स्नानमात्रेण शुद्धो भूयाश्च तत्क्षणे ॥ ८६ ॥&lt;br&gt;&#xA;गायत्र्या च सरस्वत्या जलवात स्पृशो नरः ॥&lt;br&gt;&#xA;विधूय सर्वपापानि स्वर्गं यास्यन्ति निर्मलाः ॥ ८७ ॥&lt;br&gt;&#xA;तद्याहि शीघ्र विप्र त्वं गायत्रीं च सरस्वतीम् ॥&lt;br&gt;&#xA;इत्युक्तः काश्यपस्तेन शाकल्येन द्विजोत्तमाः ॥ ८८ ॥&lt;br&gt;&#xA;नत्वा मुनिं च शाकल्यं तमापृच्छ्य मुनीश्वरम् ॥&lt;br&gt;&#xA;तेन चैवाभ्यनुज्ञातः प्रययौ गन्धमादनम् ॥ ८९ ॥&lt;br&gt;&#xA;तत्र गत्वा च गायत्रीसरस्वत्यौ च काश्यपः ॥&lt;br&gt;&#xA;नत्वा तीर्थद्वयं भक्त्या दण्डपाणिं च भैरवम् ॥ 3.1.41.९० ॥&lt;br&gt;&#xA;सङ्कल्पपूर्वं तत्तीर्थे सस्नौ नियमसंयुतः ॥&lt;br&gt;&#xA;तीर्थद्वये स्नानमात्रान्मुक्तपापोऽथ काश्यपः ॥ ९१ ॥&lt;br&gt;&#xA;तीर्थद्वयस्य तीरेऽसौ किञ्चित्कालं तु तस्थिवान् ॥&lt;br&gt;&#xA;तस्मिन्काले च गायत्रीसरस्वत्यौ मुनीश्वराः ॥ ॥ ९२ ॥&lt;br&gt;&#xA;प्रादुर्बभूवतुर्मूर्ते सर्वाभरणभूषिते ॥&lt;br&gt;&#xA;देव्यौ ते स नमस्कृत्य काश्यपो भक्तिपूर्वकम् ॥ ९३ ॥&lt;br&gt;&#xA;के युवां रूपसम्पन्ने सर्वालङ्कारसंयुते ॥&lt;br&gt;&#xA;इति पप्रच्छ दृष्ट्वा ते काश्यपो हृष्टमानसः ॥&lt;br&gt;&#xA;तेन पृष्टे च गायत्रीसरस्वत्यौ तमूचतुः ॥ ९४ ॥&lt;br&gt;&#xA;॥ गायत्रीसरस्वत्यावूचतुः ॥ ॥&lt;br&gt;&#xA;काश्यपावां हि गायत्रीसरस्वत्यौ विधिप्रिये ॥ ९५ ॥&lt;br&gt;&#xA;एतत्तीर्थस्वरूपेण नित्यं वर्तावहे त्वतः ॥&lt;br&gt;&#xA;अत्र तीर्थद्वये स्नानादावां तुष्टे तवाधुना ॥ ९६ ॥&lt;br&gt;&#xA;वरं मत्तो वृणीष्व त्वं यदिष्टं काश्यप द्विज ॥&lt;br&gt;&#xA;स्नान्ति तीर्थद्वये येऽत्र दास्यावस्तदभीप्सितम् ॥ ९७ ॥&lt;br&gt;&#xA;श्रुत्वा वचस्तद्गायत्रीसरस्वत्योः स काश्यपः ॥&lt;br&gt;&#xA;तुष्टाव वाग्भिरग्र्याभिस्ते देव्यौ वेधसः प्रिये ॥ ९८ ॥&lt;br&gt;&#xA;॥ काश्यप उवाच ॥ ॥&lt;br&gt;&#xA;चतुराननगेहिन्यौ जगद्धात्र्यौ नमाम्यहम् ॥&lt;br&gt;&#xA;विद्यास्वरूपे गायत्री सरस्वत्यौ शुभे उभे ॥ ९९ ॥&lt;br&gt;&#xA;सृष्टिस्थित्यन्तकारिण्यौ जगतो वेदमातरौ ॥&lt;br&gt;&#xA;हव्यकव्यस्वरूपे च चन्द्रादित्यविलोचने ॥ 3.1.41.१०० ॥&lt;br&gt;&#xA;सर्वदेवाधिपे वाणी गायत्र्यौ सततं भजे ॥&lt;br&gt;&#xA;गिरिजा कमला चापि युवामेव जगद्धिते ॥ १ ॥&lt;br&gt;&#xA;युष्मद्दर्शनमात्रेण जगत्सृष्ट्यादिकल्पनम् ॥&lt;br&gt;&#xA;युष्मन्निमेषात्सततं जगतां प्रलयो भवेत् ॥ २ ॥&lt;br&gt;&#xA;उन्मेषात्सृष्टिरभवद्भोगायत्रि सरस्वति ॥&lt;br&gt;&#xA;युवयोर्दर्शनादद्य कृतार्थोऽभवमाशु वै ॥ ३ ॥&lt;br&gt;&#xA;मामद्य पातकान्मुक्तं स्नानात्तीर्थ द्वयेऽत्र तु ॥&lt;br&gt;&#xA;स्वीकुर्वन्तु मुनिश्रेष्ठा ब्राह्मणा बान्धवास्तथा ॥ ४ ॥&lt;br&gt;&#xA;इतः परं पापकृत्ये मा मे बुद्धिः प्रवर्तताम् ॥&lt;br&gt;&#xA;धर्मे प्रवर्ततां नित्यमयमेव वरो मम ॥ ५ ॥&lt;br&gt;&#xA;दीयतां भो महादेव्यौ नान्यमिच्छाम्यहं वरम् ॥&lt;br&gt;&#xA;इति ते प्रार्थिते तेन काश्यपेन द्विजोत्तमाः ॥ ६ ॥&lt;br&gt;&#xA;सरस्वती च गायत्री द्वे देव्यौ ब्रह्मणः प्रिये ॥&lt;br&gt;&#xA;काश्यपं प्रोचतुः प्रीते जनन्यौ जगतां सदा ॥ ७ ॥&lt;br&gt;&#xA;काश्यपैतद्वरं सर्वं प्रार्थितं यत्त्वयाऽधुना ॥&lt;br&gt;&#xA;अनुग्रहादावयोस्तदचिरेण तवास्तु हि ॥ ८ ॥&lt;br&gt;&#xA;इत्युक्त्वा तं तु गायत्रीसरस्वत्यौ क्षणेन वै ॥&lt;br&gt;&#xA;तिरोधानं गते विप्रास्तस्मिंस्तीर्थद्वये तदा ॥ ९ ॥&lt;br&gt;&#xA;काश्यपोऽपि कृतार्थः सन्स्व देशं प्रति निर्ययौ ॥&lt;br&gt;&#xA;बान्धवा ब्राह्मणाः सर्वे काश्यपं गतकिल्बिषम् ॥ 3.1.41.११० ॥&lt;br&gt;&#xA;प्रत्यगृह्णंश्च गायत्रीसरस्वत्योर्निमज्जनात् ॥&lt;br&gt;&#xA;एवं वः कथितं विप्रा काश्यपस्य विमोक्षणम्॥ ११ ॥&lt;br&gt;&#xA;पातकेभ्यो हि गायत्रीसरस्त्योर्निमजनात् ॥&lt;br&gt;&#xA;पठते त्विममध्यायं शृणुते वा समाहितः ॥ १२ ॥&lt;br&gt;&#xA;यो गायत्र्यां सरस्वत्यां स स्नातफलमश्नुते ॥ ११३ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये गायत्रीसरस्वतीतीर्थप्रशंसायां काश्यपपापशान्तिवर्णनन्नामैकचत्वारिंशोऽध्यायः ॥ ४१ ॥&lt;/p&gt;</description>
    </item>
    <item>
      <title>०४२ सकलतीर्थप्रशंसायामृणमोचनादितीर्थमाहात्म्यवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/042_sakalatIrthaprashaMsAyAmRNamochanAditIrthamAhA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/042_sakalatIrthaprashaMsAyAmRNamochanAditIrthamAhA/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;अथातः सर्वतीर्थानां वैभवं प्रवदाम्यहम् ॥&lt;br&gt;&#xA;सेतुमध्यनिविष्टानामनुक्तानां मुनीश्वराः ॥ १ ॥&lt;br&gt;&#xA;अस्ति तीर्थं महापुण्यं नाम्ना तु ऋणमोचनम् ॥&lt;br&gt;&#xA;ऋणानि त्रीणि नश्यन्ति नराणामत्र मज्जनात् ॥ ॥ २ ॥&lt;br&gt;&#xA;द्विजस्य जायमानस्य ऋणानि त्रीणि सन्ति हि ॥&lt;br&gt;&#xA;ऋषीणां देवतानां च पितॄणां च द्विजोत्तमाः ॥ ३॥&lt;br&gt;&#xA;ब्रह्मचर्याननुष्ठानादृषीणामृणवान्भवेत् ॥&lt;br&gt;&#xA;यज्ञादीनामकरणाद्देवानां च ऋणी भवेत् ॥ ४ ॥&lt;br&gt;&#xA;पुत्रानुत्पादनाच्चैव पितृणामृणवान्भवेत् ॥&lt;br&gt;&#xA;विनापि ब्रह्मचर्येण विना यागं विना सुतम् ॥ ५ ॥&lt;br&gt;&#xA;ऋणमोक्षाभिधे तीर्थे स्नानमात्रेण मानवाः ॥&lt;br&gt;&#xA;ऋषिदेवपितॄणां तु ऋणेभ्यो मुक्तिमाप्नुयुः ॥ ६ ॥&lt;br&gt;&#xA;ब्रह्मचर्येण यज्ञेन तथा पुत्रोद्भवेन च ॥&lt;br&gt;&#xA;नैव तुष्यन्ति ऋषयो देवाः पितृगणास्तथा ॥ ७ ॥&lt;br&gt;&#xA;ऋणमोक्षे यथा स्नानादतुलां तुष्टिमाप्नुयुः ॥&lt;br&gt;&#xA;किं चात्र मज्जनात्तीर्थे दरिद्रा अधमर्णिनः ॥ ८ ॥&lt;br&gt;&#xA;मुक्ता ऋणेभ्यः सर्वेभ्यो धनिनः स्युर्न संशयः ॥&lt;br&gt;&#xA;यदत्र मज्जनात्पुंसामृणमुक्तिः प्रजायते ॥ ९ ॥&lt;br&gt;&#xA;तस्मादुक्तमिदं तीर्थमृणमोचनसञ्ज्ञया ॥&lt;br&gt;&#xA;अतोऽत्र ऋणिभिः सर्वैः स्नातव्यं तद्विमुक्तये ॥ 3.1.42.१० ॥&lt;br&gt;&#xA;एतत्तीर्थसमं तीर्थं न भूतं न भविष्यति ॥&lt;br&gt;&#xA;पाण्डवैः कृतमप्यत्र तीर्थमस्त्यपरं महत् ॥ ११ ॥&lt;br&gt;&#xA;यत्रेष्टं धर्मपुत्राद्यैः पाण्डवैः पञ्चभिः पुरा ॥&lt;br&gt;&#xA;तदेतत्तीर्थमुद्दिश्य भुक्तिमुक्ति फलप्रदम् ॥ १२ ॥&lt;br&gt;&#xA;दशकोटिसहस्राणि तीर्थान्यनुत्तमानि हि ॥&lt;br&gt;&#xA;पञ्चपाण्डवतीर्थेस्मिन्सान्निध्यं कुर्वते सदा ॥ १३ ॥&lt;br&gt;&#xA;आदित्पा वसवो रुद्राः साध्याश्च समरुद्गणाः ॥&lt;br&gt;&#xA;पाण्डवानां महातीर्थे नित्यं सन्निहितास्तथा ॥ १४ ॥&lt;br&gt;&#xA;अत्राभिषेकं यः कुर्यात्पितृदेवांश्च तर्पयेत् ॥&lt;br&gt;&#xA;सर्वपापविनिर्मुक्तो ब्रह्म लोके स पूज्यते ॥ १५ ॥&lt;br&gt;&#xA;अप्येकं भोजयेद्विप्रमेतत्तीर्थतटेऽमले ॥&lt;br&gt;&#xA;तेनासौ कर्मणा त्वत्र परत्रापि च मोदते ॥ १६ ॥&lt;br&gt;&#xA;ब्राह्मणः क्षत्रियो वैश्यः शूद्रो वाप्यन्य एव वा ॥&lt;br&gt;&#xA;अस्मिंस्तीर्थवरे स्नात्वा वियोनिं न प्रयाति वै ॥ १७ ॥&lt;br&gt;&#xA;पाण्डवानां महातीर्थे पुण्ययोगेषु यो नरः ॥&lt;br&gt;&#xA;स्नायात्स मनुज श्रेष्ठो नरकं नैव पश्यति ॥ १८ ॥&lt;br&gt;&#xA;पाण्डवानां महातीर्थं सायं प्रातश्च यः स्मरेत्॥&lt;br&gt;&#xA;स स्नातः सर्वतीर्थेषु गङ्गादिषु न संशयः ॥ १९ ॥&lt;br&gt;&#xA;इन्द्रादिदेवता भिश्च यत्रेष्टं दैत्यशान्तये ॥&lt;br&gt;&#xA;तदन्यद्देवतीर्थाख्यं विद्यते गन्धमादने ॥ 3.1.42.२० ॥&lt;br&gt;&#xA;देवतीर्थे नरः स्नात्वा सर्वपापविमोचितः ॥&lt;br&gt;&#xA;प्राप्नुयादक्षयाल्ँलोकान्सर्व कामसमन्वितान् ॥ २१ ॥&lt;br&gt;&#xA;जन्मप्रभृति यत्पापं स्त्रिया वा पुरुषेण वा ॥&lt;br&gt;&#xA;कृतं तद्देवकुण्डेस्मिन्स्नानात्सद्यो विनश्यति ॥ २२ ॥&lt;br&gt;&#xA;यथा सुराणां सर्वेषा मादिर्वै मधुसूदनः ॥&lt;br&gt;&#xA;तथादिः सर्वतीर्थानां देवकुण्डमनुत्तमम् ॥ २३ ॥&lt;br&gt;&#xA;यस्तु वर्षशतं पूर्णमग्निहोत्रमुपासते ॥&lt;br&gt;&#xA;यस्त्वेको देवकुण्डेस्मिन्कदाचित्स्नान माचरेत् ॥ २४ ॥&lt;br&gt;&#xA;सममेव तयोः पुण्यं नात्र सन्देहकारणम् ॥&lt;br&gt;&#xA;दुर्लभं देवतीर्थेस्मिन्दानं वासश्च दुर्लभः ॥ २५ ॥&lt;br&gt;&#xA;देवतीर्थाभिगमनं स्नानं चाप्य तिदुर्लभम्॥&lt;br&gt;&#xA;देवतीर्थं समासाद्य देवर्षिपितृसेवितम् ॥ २६ ॥&lt;br&gt;&#xA;अश्वमेधमवाप्नोति विष्णुलोकं च गच्छति ॥&lt;br&gt;&#xA;द्विदिनं त्रिदिनं चापि पञ्च वाथ षडेव वा ॥ २७ ॥&lt;br&gt;&#xA;उषित्वा देवकुण्डस्थतीरे नरकनाशने ॥&lt;br&gt;&#xA;न मातृयोनिमाप्नोति सिद्धिं चाप्नोत्यनुत्तमाम् ॥ २८ ॥&lt;br&gt;&#xA;त्रिरात्रस्नानतो ह्यत्र वाजपेयफलं भवेत् ॥&lt;br&gt;&#xA;देवतीर्थस्मृतेः सद्यः पापेभ्यो मुच्यते नरः ॥ २९ ॥&lt;br&gt;&#xA;अर्चयित्वा पितॄन्देवानेतत्तीर्थतटे नरः ॥&lt;br&gt;&#xA;सर्वकामसमृद्धिः स्यात्सर्वयज्ञफलं लभेत् ॥ 3.1.42.३० ॥&lt;br&gt;&#xA;एतत्तीर्थसमं पुण्यं न भूतं न भविष्यति ॥&lt;br&gt;&#xA;तस्मादवश्यं स्नातव्यं देवतीर्थे मुमुक्षुभिः ॥ ३१ ॥&lt;br&gt;&#xA;ऐहिकामुष्मिकफलप्राप्तिकामैश्च मानवैः ॥&lt;br&gt;&#xA;देवतीर्थस्य माहात्म्यं सङ्क्षिप्य कथितं द्विजाः ॥ ३२ ॥&lt;br&gt;&#xA;विस्तरेणास्य माहात्म्यं मया वक्तुं न पार्य्यते ॥&lt;br&gt;&#xA;सुग्रीवतीर्थं वक्ष्यामि रामसेतौ विमुक्तिदे ॥ ३३ ॥&lt;br&gt;&#xA;अत्र स्नात्वा नरो भक्त्या सूर्यलोकं समश्नुते ॥&lt;br&gt;&#xA;सुग्रीवतीर्थे स्नानेन हयमेधफलं भवेत् ॥ ३४ ॥&lt;br&gt;&#xA;ब्रह्महत्यादि पापानां निष्कृतिश्चापि जायते ॥&lt;br&gt;&#xA;सुग्रीवतीर्थगमनाद्गोसहस्रफलं लभेत् ॥ ३५ ॥&lt;br&gt;&#xA;स्मरणात्तस्य वेदानां पारायणफलं लभेत् ॥&lt;br&gt;&#xA;दिनोपवासमात्रेण तस्य तीर्थस्य तीरतः.॥ ३६ ॥&lt;br&gt;&#xA;महापात कनाशः स्यात्प्रायश्चित्तं विना द्विजाः ॥&lt;br&gt;&#xA;तत्राभिषेकं कुर्वाणः पितृदेवांश्च तर्पयेत् ॥ ३७ ॥&lt;br&gt;&#xA;आप्तोर्यामस्य यज्ञस्य फलमष्टगुणं भवेत् ॥&lt;br&gt;&#xA;सुग्रीवतीर्थस्नानेन नरमेधफलं लभेत ॥ ३९ ॥&lt;br&gt;&#xA;सुग्रीवतीर्थस्नानेन नरो जातिस्मरो भवेत् ॥&lt;br&gt;&#xA;सुग्रीवतीर्थं भो विप्राः प्रयाताभीष्टसिद्धये ॥ ३९ ॥&lt;br&gt;&#xA;सुग्रीवतीर्थमा हात्म्यमेवं वः कथितं द्विजाः ॥।&lt;br&gt;&#xA;वैभवं नलतीर्थस्य त्विदानीं प्रब्रवीमि वः ॥ 3.1.42.४० ॥।&lt;br&gt;&#xA;नलतीर्थे नरः स्नानात्स्वर्गलोकं समश्नुते॥&lt;br&gt;&#xA;नलतीर्थे सकृत्सनानात्सर्वपापाविमोचितः॥४१॥&lt;br&gt;&#xA;अग्निष्टोमातिरात्रादिफलमाप्नोत्यनुत्तमम्॥&lt;br&gt;&#xA;त्रिरात्रमुषितस्तस्मिंस्तर्पयन्पितृदेवताः॥४२॥&lt;br&gt;&#xA;सूर्यवद्भासते विप्रा वाजिमेधफलं लभेत् ॥&lt;br&gt;&#xA;नीलतीर्थं प्रवक्ष्यामि महापातकनाशनम् ॥ ४३ ॥&lt;br&gt;&#xA;अग्निपुत्रेण नीलेन कृतं सेतौ विमुक्तिदम् ॥&lt;br&gt;&#xA;नीलतीर्थे नरः स्नानात्सर्वपापविमोचितः ॥ ४४ ॥&lt;br&gt;&#xA;बहुवर्ण्यस्य यागस्य फलं शतगुणं लभेत् ॥&lt;br&gt;&#xA;नीलतीर्थे नरः स्नात्वा सर्वा भीष्टप्रदायिनि ॥ ४५ ॥&lt;br&gt;&#xA;अग्निलोकमवाप्नोति सर्वकामसमृद्धिमान् ॥&lt;br&gt;&#xA;गवाक्षेण कृतं तीर्थं गन्धमादनपर्वते ॥ ४६ ॥&lt;br&gt;&#xA;विद्यते स्नानमात्रेण नरकं नैव याति सः ॥&lt;br&gt;&#xA;अगदेन कृतं तीर्थमस्ति सेतौ विमुक्तिदे ॥ ४७ ॥&lt;br&gt;&#xA;अत्र स्नानेन मनुजो देवेन्द्रत्वं समश्नुते ॥।&lt;br&gt;&#xA;गजेन गवयेनात्र शरभेण महौजसा ॥ ४८ ॥&lt;br&gt;&#xA;कुमुदेन हरेणापि पनसेन बलीयसा ॥&lt;br&gt;&#xA;कृतानि यानि तीर्थानि तथाऽन्यैः सर्ववानरैः ॥ ४९ ॥।&lt;br&gt;&#xA;रामसेतौ महापुण्ये गन्धमादनपर्वते ॥&lt;br&gt;&#xA;तेषु तीर्थेषु यः स्नाति सोऽमृतत्वं समश्नुते ॥ 3.1.42.५० ॥&lt;br&gt;&#xA;विभीषणकृतं तीर्थमस्ति पापविमोचनम् ॥&lt;br&gt;&#xA;महादुःखप्रशमनं महारोगनिबर्हणम् ॥ ५१ ॥&lt;br&gt;&#xA;महापातकसङ्घानामनलोपममुत्तमम् ॥&lt;br&gt;&#xA;कुम्भीपाकादिनरकक्लेशनाशनकारणम् ॥ ५२ ॥&lt;br&gt;&#xA;दुःस्वप्र नाशनं धन्यं महादारिद्र्यबाधनम्॥&lt;br&gt;&#xA;तत्र यो मनुजः स्नायात्तस्य नास्तीह पातकम् ॥ ५३ ॥&lt;br&gt;&#xA;स वैकुण्ठमवाप्नोति पुनरावृत्तिवर्जितम् ॥&lt;br&gt;&#xA;विभीषणस्य सचिवैः कृतं तीर्थचतुष्टयम् ॥ ५४ ॥&lt;br&gt;&#xA;तत्र स्नानेन मनुजः सर्वपापैः प्रमुच्यते ॥&lt;br&gt;&#xA;सरयूश्च नदी विप्रा गन्धमादनपर्वते ॥ ५५ ॥&lt;br&gt;&#xA;रामनाथं महादेवं सेवितुं वर्तते सदा ॥&lt;br&gt;&#xA;तत्र स्नात्वा नराः सर्वे सर्वपातकवर्जिताः ॥ ५६ ॥&lt;br&gt;&#xA;सर्वयज्ञतपस्तीर्थसेवाफलमवाप्नुयुः ॥&lt;br&gt;&#xA;दशकोटिसहस्राणि तीर्थानि द्विजसत्तमाः ॥ ५७ ॥&lt;br&gt;&#xA;वसन्त्यस्मिन्महापुण्ये गन्धमादनपर्वते ॥&lt;br&gt;&#xA;गङ्गाद्याः सरितः सर्वास्तथा वै सप्तसागराः ॥ ५८ ॥&lt;br&gt;&#xA;ऋष्याश्रमाणि पुण्यानि तथा पुण्यवनानि च ॥&lt;br&gt;&#xA;अनुत्तमानि क्षेत्राणि हीरशङ्करयोस्तथा ॥ ५९ ॥&lt;br&gt;&#xA;सान्निध्यं कुर्वते नित्यं गन्धमादनपर्वते ॥&lt;br&gt;&#xA;उपवीतान्तरं तीर्थं प्रोक्तवांश्चतुराननः ॥ 3.1.42.६० ॥&lt;br&gt;&#xA;त्रयस्त्रिंशत्कोट्योऽत्र देवाः पितृगणैः सह ॥&lt;br&gt;&#xA;सर्वैश्च मुनिभिः सार्द्धं यक्षैः सिद्धैश्च किन्नरैः ॥&lt;br&gt;&#xA;वसन्ति सेतौ देवस्य रामच न्द्रस्य चाज्ञया ॥ ६१ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;एवमुक्तं द्विजश्रेष्ठा तीर्थानां वैभवं मया ॥ ६२ ॥&lt;br&gt;&#xA;इदं पठन्वा शृण्वन्वा दुःखसङ्घाद्विमुच्यते ॥&lt;br&gt;&#xA;कैवल्यं च समाप्नोति पुनरावृत्तिवर्जितम् ॥ ६३ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये सकलतीर्थप्रशंसायामृणमोचनादितीर्थमाहात्म्यवर्णनं नाम द्विचत्वारिंशोऽध्यायः॥४२॥&lt;/p&gt;</description>
    </item>
    <item>
      <title>०४३ रामनाथप्रशंसावर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/043_rAmanAthaprashaMsAvarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/043_rAmanAthaprashaMsAvarNanam/</guid>
      <description>&lt;p&gt;श्रीसूत उवाच॥&lt;br&gt;&#xA;अथेदानीं प्रवक्ष्यामि रामनाथस्य वैभवम्॥&lt;br&gt;&#xA;यच्छ्रुत्वा सर्वपापेभ्यो मु्च्यते मानवो भुवि॥१॥&lt;br&gt;&#xA;रामप्रतिष्ठितं लिङ्गं यः पश्यति नरः सकृत् ॥&lt;br&gt;&#xA;स नरो मुक्तिमाप्नोति शिवसायुज्यरूपिणीम् ॥ २ ॥&lt;br&gt;&#xA;दशवर्षैस्तु यत्पुण्यं क्रियते तु कृते युगे ॥&lt;br&gt;&#xA;त्रेतायामेकवर्षेण तत्पुण्यं साध्यते नृभिः ॥ ३ ॥&lt;br&gt;&#xA;द्वापरे तच्च मासेन तद्दिनेन कलौ युगे ॥&lt;br&gt;&#xA;तत्फलं कोटिगुणितं निमिषे निमिषे नृणाम् ॥ ४ ॥&lt;br&gt;&#xA;निःसन्देहं भवेदेवं रामनाथविलोकिनाम् ॥&lt;br&gt;&#xA;रामेश्वर महालिङ्गे तीर्थानि सकलान्यपि ॥५॥&lt;br&gt;&#xA;विद्यन्ते सर्वदेवाश्च मुनयः पितरस्तथा ॥&lt;br&gt;&#xA;एककालद्विकालं वा त्रिकालं सर्वदैव वा ॥६॥&lt;br&gt;&#xA;ये स्मरन्ति महादेवं रामनाथं विमुक्तिदम् ॥&lt;br&gt;&#xA;कीर्तयन्त्यथवा विप्रास्ते विमुक्ताघपञ्जराः॥७॥&lt;br&gt;&#xA;सच्चिदानन्दमद्वैतं साम्बं रुद्रं प्रयान्ति वै ॥&lt;br&gt;&#xA;रामेश्वराख्यं यल्लिङ्गं रामचन्द्रेण पूजि तम् ॥८॥&lt;br&gt;&#xA;यस्य स्मरणमात्रेण यमपीडापि नो भवेत् ॥&lt;br&gt;&#xA;रामेश्वरमहालिङ्गं येऽर्चयन्ति सकृन्नराः ॥९॥&lt;br&gt;&#xA;न मानुषास्ते विज्ञेयाः किं तु रुद्रा न संशयः ॥&lt;br&gt;&#xA;रामेश्वरमहालिङ्गं नार्चितं येन भक्तितः ॥ 3.1.43.१० ॥&lt;br&gt;&#xA;चिरकालं स संसारे संसरेद्दुःखसङ्कुले ॥&lt;br&gt;&#xA;रामेश्वरमहालिङ्गं ये पश्यन्ति सकृन्नराः ॥ ११ ॥।&lt;br&gt;&#xA;किं दानैः किं व्रतैस्तेषां किं तपोभिः किमध्वरैः ॥&lt;br&gt;&#xA;रामेश्वरमहालिङ्गं यो न चिन्तयति क्षणम् ॥१२॥&lt;br&gt;&#xA;अज्ञानी स च पापी स्यात्स मूको बधिरस्तथा ॥&lt;br&gt;&#xA;स जडोंऽधश्च विज्ञेयश्छिद्रं तस्य सदा भवेत् ॥ १३ ॥&lt;br&gt;&#xA;धनक्षेत्रसुतादीनां तस्य हानिस्तथा भवेत् ॥&lt;br&gt;&#xA;रामेश्वरमहालिङ्गे सकृद्दृष्टे मुनीश्वराः ॥ १४ ॥&lt;br&gt;&#xA;किं काश्या गयया किं वा प्रयागेणापि किं फलम् ॥&lt;br&gt;&#xA;दुर्लभं प्राप्य मानुष्यं मानवा यत्र भूतले ॥ १५ ॥&lt;br&gt;&#xA;रामनाथमहालिङ्गं नमस्यन्त्यर्चयन्ति च ॥।&lt;br&gt;&#xA;जन्म तेषां हि सफलं ते कृतार्थाश्च नेतरे ॥१६॥&lt;br&gt;&#xA;रामेश्वरमहालिङ्गे पूजिते वा स्मृतेपि वा ॥&lt;br&gt;&#xA;विष्णुना ब्रह्मणा किं वा शक्रेणाप्यखिलामरैः ॥१७॥&lt;br&gt;&#xA;रामनाथमहालिङ्गं भक्तियुक्ताश्च ये नराः ॥&lt;br&gt;&#xA;तेषां प्रणामस्मरणपूजायुक्तास्तु ये नराः ॥ १८ ॥&lt;br&gt;&#xA;न ते पश्यन्ति दुःखानि नैव यान्ति यमालयम् ॥&lt;br&gt;&#xA;ब्रह्महत्यासहस्राणि सुरापानायुतानि च ॥१९॥&lt;br&gt;&#xA;दृष्टे रामेश्वरे देवे विलयं यान्ति कृत्स्नशः ॥&lt;br&gt;&#xA;ये वाञ्छन्ति सदा भोगं राज्यं च त्रिदशालये ॥3.1.43.२०॥&lt;br&gt;&#xA;रामे श्वरमहालिङ्गं ते नमन्तु सकृन्मुदा ॥&lt;br&gt;&#xA;यानि कानि च पापानि जन्मकोटिकृतान्यपि ॥ २१ ॥&lt;br&gt;&#xA;तानि रामेश्वरे दृष्टे विलयं यान्ति सर्वदा ॥&lt;br&gt;&#xA;सम्पर्कात्कौतुकाल्लोभाद्भयाद्वापि च संस्मरन् ॥ २२ ॥&lt;br&gt;&#xA;रामेश्वरमहालिङ्गं नेहामुत्र च दुःखभाक् ॥&lt;br&gt;&#xA;रामेश्वरमहालिङ्गं कीर्तयन्नर्चयन्नपि ॥ २३ ॥&lt;br&gt;&#xA;अवश्यं रुद्रसारूप्यं लभते नात्र संशयः ॥&lt;br&gt;&#xA;यथैधांसि समिद्धोऽग्निर्भस्मसात्कुरुते क्षणात् ॥ २४ ॥&lt;br&gt;&#xA;तथा पापानि सर्वाणि रामेश्वरविलोकनात् ॥&lt;br&gt;&#xA;रामेश्वरमहालिङ्गभक्तिरष्टविधा स्मृता ॥ २५ ॥&lt;br&gt;&#xA;तद्भक्तजनवात्सल्यं तत्पूजापरितोषणम् ॥&lt;br&gt;&#xA;स्वयं तत्पूजनं भक्त्या तदर्थे देहचेष्टितम् ॥ २६ ॥&lt;br&gt;&#xA;तन्माहात्म्यकथानां च श्रवणेष्वादरस्तथा ॥&lt;br&gt;&#xA;स्वरनेत्रशरीरेषु विकारस्फुरणं तथा ॥ २७ ॥&lt;br&gt;&#xA;रामेश्वरमहालिङ्गस्मरणं सन्ततं तथा ॥&lt;br&gt;&#xA;रामेश्वरमहालिङ्गमाश्रित्यैवोपजीवनम् ॥ २८ ॥&lt;/p&gt;</description>
    </item>
    <item>
      <title>०४४ रामनाथलिङ्गप्रतिष्ठाविधिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/044_rAmanAthalingapratiShThAvidhivarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/044_rAmanAthalingapratiShThAvidhivarNanam/</guid>
      <description>&lt;p&gt;॥ ऋषय ऊचुः ॥ ॥&lt;br&gt;&#xA;सर्ववेदार्थतत्त्वज्ञ पुराणार्णवपारग ॥&lt;br&gt;&#xA;व्यासपादाम्बुजद्वन्द्वनमस्कारहृताशुभ ॥ १ ॥&lt;br&gt;&#xA;पुराणार्थोपदेशेन सर्वप्राण्युपका रक ॥&lt;br&gt;&#xA;त्वया ह्यनुगृहीताः स्म पुराणकथनाद्वयम् ॥ २ ॥&lt;br&gt;&#xA;अधुना सेतुमाहात्म्यकथनात्सुतरां मुने ॥&lt;br&gt;&#xA;वयं कृतार्थाः सञ्जाता व्यासशिष्य महामते ॥ ॥ ३ ॥&lt;br&gt;&#xA;यथा प्रातिष्ठिपल्लिङ्गं रामो दशरथात्मजः ॥&lt;br&gt;&#xA;तच्छ्रोतुं वयमिच्छामस्त्वमिदानीं वदस्व नः ॥ ४ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;यदर्थं स्थापितं लिङ्गं गन्धमादनपर्वते ॥&lt;br&gt;&#xA;रामचन्द्रेण विप्रेन्द्र तदिदानीं ब्रवीमि वः ॥ ५ ॥&lt;br&gt;&#xA;हृतभार्यो वनाद्रामो रावणेन बलीयसा ॥&lt;br&gt;&#xA;कपिसेनायुतो धीरः ससौमि त्रिर्महाबलः ॥६॥&lt;br&gt;&#xA;महेन्द्रं गिरिमासाद्य व्यलोकयत वारिधिम् ॥&lt;br&gt;&#xA;तस्मिन्नपारे जलधौ कृत्वा सेतुं रघूद्वहः ॥७॥&lt;br&gt;&#xA;तेन गत्वा पुरीं लङ्कां रावणेनाभिरक्षि ताम् ॥&lt;br&gt;&#xA;अस्तङ्गते सहस्रांशौ पौर्णमास्यां निशामुखे॥८॥&lt;br&gt;&#xA;रामः ससैनिको विप्राः सुवेलगिरिमारुहत् ॥&lt;br&gt;&#xA;ततः सौधस्थितं रात्रौ दृष्ट्वा लङ्केश्वरं बली। ॥ ॥ ९ ॥&lt;br&gt;&#xA;सूर्यपुत्रोऽस्य मुकुटं पातयास भूतले ॥&lt;br&gt;&#xA;राक्षसो भग्नमुकुटः प्रविवेश गृहोदरम् ॥ 3.1.44.१० ॥&lt;br&gt;&#xA;गृहं प्रविष्टे लङ्केशे रामः सुग्रीवसंयुतः ॥&lt;br&gt;&#xA;सानुजः सेनया सार्द्धमवरुह्य गिरेस्तटात् ॥११॥&lt;br&gt;&#xA;सेनां न्यवेशयद्वीरो रामो लङ्कासमीपतः ॥&lt;br&gt;&#xA;ततो निवेशमानांस्तान्वानरान्रावणानुगाः ॥ १२॥&lt;br&gt;&#xA;अभिजग्मुर्महाकायाः सायुधाः सहसैनिकाः ॥&lt;br&gt;&#xA;पर्वणः पूतनो जृम्भः खरः क्रोधवशो हरिः ॥१३॥&lt;br&gt;&#xA;प्रारुजश्चारुजश्चैव प्रहस्तश्चेतरे तथा ॥&lt;br&gt;&#xA;ततोऽभिपततां तेषामदृश्यानां दुरात्मनाम् ॥ १४ ॥&lt;br&gt;&#xA;अन्तर्धानवधं तत्र चकार स्म विभीषणः ॥&lt;br&gt;&#xA;ते दृश्यमाना बलिभिर्हरिभिर्दूरपातिभिः ॥ १५ ॥&lt;br&gt;&#xA;निहताः सर्वतश्चैते न्यपतन्वै गतासवः ॥&lt;br&gt;&#xA;अमृष्यमाणः सबलो रावणो निर्ययावथ ॥ १६ ॥&lt;br&gt;&#xA;व्यूह्य तान्वानरान्सर्वान्न्यवारयत सायकैः ॥&lt;br&gt;&#xA;राघवस्त्वथ निर्याय व्यूढानीको दशाननम् ॥ १७ ॥&lt;br&gt;&#xA;प्रत्ययुध्यत वेगेन द्वन्द्वयुद्धमभूत्तदा ॥&lt;br&gt;&#xA;युयुधे लक्ष्मणेनाथ इन्द्रजिद्रावणात्मजः ॥ १८ ॥&lt;br&gt;&#xA;विरूपाक्षेण सुग्रीवस्तारेयेणापि खर्वटः ॥&lt;br&gt;&#xA;पौण्ड्रेण च नलस्तत्र पुटेशः पनसेन च ॥ १९ ॥&lt;br&gt;&#xA;अन्येपि कपयो वीरा राक्षसैर्द्वन्द्वमेत्य तु ॥&lt;br&gt;&#xA;चक्रुर्युद्धं सुतुमुलं भीरूणां भयवर्द्धनम् ॥ 3.1.44.२० ॥&lt;br&gt;&#xA;अथ रक्षांसि भिन्नानि वानरैर्भीमविक्रमैः ॥&lt;br&gt;&#xA;प्रदुद्रुवू रणादाशु लङ्कां रावणपालिताम् ॥ २१ ॥&lt;br&gt;&#xA;भग्नेषु सर्वसैन्येषु रावणप्रेरितेन वै ॥&lt;br&gt;&#xA;पुत्रेणेन्द्रजिता युद्धे नागास्त्रैरतिदारुणैः ॥ २२ ॥&lt;br&gt;&#xA;विद्धौ दाशरथी विप्रा उभौ तौ रामलक्ष्मणौ ॥&lt;br&gt;&#xA;मोचितौ वैनतेयेन गरुडेन महात्मना ॥ २३ ॥&lt;br&gt;&#xA;तत्र प्रहस्तस्तरसा समभ्येत्य विभीषणम् ॥&lt;br&gt;&#xA;गदया ताडयामास विनद्य रणकर्कशः ॥ २४ ॥&lt;br&gt;&#xA;स तयाभिहतो धीमान्गदया भामिवेगया ॥&lt;br&gt;&#xA;नाकम्पत महाबाहुर्हिमवानिव सुस्थितः ॥ २५ ॥&lt;br&gt;&#xA;ततः प्रगृह्य विपुलामष्टघण्टां विभीषणः ॥&lt;br&gt;&#xA;अभिमन्त्र्य महाशक्तिं चिक्षे पास्य शिरः प्रति॥२६॥&lt;br&gt;&#xA;पतन्त्या स तया वेगाद्राक्षसोऽशनिना यथा।&lt;br&gt;&#xA;हृतोत्तमाङ्गो ददृशे वातरुग्ण इव द्रुमः॥२७॥&lt;br&gt;&#xA;तं दृष्ट्वा निहतं सङ्ख्ये प्रहस्तं क्षणदाचरम्॥&lt;br&gt;&#xA;अभिदुद्राव धूम्राक्षो वेगेन महता कपीन्॥२८॥&lt;br&gt;&#xA;कपिसैन्यं समालोक्य विद्रुतं पवनात्मजः॥&lt;br&gt;&#xA;धूम्राक्षमाजघानाशु शरेण रणमूर्धनि॥२९॥&lt;br&gt;&#xA;धूम्राक्षं निहतं दृष्ट्वा हतशेषा निशाचराः ॥&lt;br&gt;&#xA;सर्वं राज्ञे यथावृत्तं रावणाय न्यवेदयन् ॥3.1.44.३०॥&lt;br&gt;&#xA;ततः शयानं लङ्केशः कुम्भकर्णमबोधयत् ॥&lt;br&gt;&#xA;प्रबुद्धं प्रेषयामास युद्धाय स च रावणः ॥ ३१ ॥&lt;br&gt;&#xA;आगतं कुम्भकर्णं तं ब्रह्मास्त्रेण तु लक्ष्मणः ॥&lt;br&gt;&#xA;जघान समरे क्रुद्धो गतासुर्न्यपतच्च सः ॥ ३२ ॥&lt;br&gt;&#xA;दूषणस्यानुजौ तत्र वत्रवेगप्रमाथिनौ ॥&lt;br&gt;&#xA;हनुमन्नीलनिहतौ रावणप्रतिमौ रणे ॥ ३३ ॥&lt;br&gt;&#xA;वज्रदंष्ट्रं समवधीद्विश्वकर्मसुतो नलः ॥&lt;br&gt;&#xA;अकम्पनं च न्यहनत्कुमुदो वानरर्षभः ॥ ३४ ॥&lt;br&gt;&#xA;षष्ठ्यां पराजितो राजा प्राविशच्च पुरीं ततः ॥&lt;br&gt;&#xA;अतिकायो लक्ष्मणेन हतश्च त्रिशिरास्तथा ॥ ३५ ॥&lt;br&gt;&#xA;सुग्रीवेण हतौ युद्धे देवान्त कनरान्तकौ ॥&lt;br&gt;&#xA;हनूमता हतौ युद्धे कुम्भकर्णसुतावुभौ ॥ ३६ ॥&lt;br&gt;&#xA;विभीषणेन निहतो मकराक्षः खरात्मजः ॥&lt;br&gt;&#xA;तत इन्द्रजितं पुत्रं चोदयामास रावणः॥३७॥&lt;br&gt;&#xA;इन्द्रजिन्मोहयित्वा तौ भ्रातरौ रामलक्षमणौ॥&lt;br&gt;&#xA;घोरैः शरैरङ्गदेन हतवाहो दिवि स्थितः॥३८॥&lt;br&gt;&#xA;कुमुदाङ्गदसुग्रीवनलजाम्बवदादिभिः॥&lt;br&gt;&#xA;सहिता वानराः सर्वे न्यपतंस्तेन घातिताः॥३९॥&lt;br&gt;&#xA;एवं निहत्य समरे ससैन्यौ रामलक्ष्मणौ॥&lt;br&gt;&#xA;अन्तर्दधे तदा व्योम्नि मेघनादो महाबलः ॥ 3.1.44.४० ॥&lt;br&gt;&#xA;ततो विभीषणो राममिक्ष्वाकुकुलभूषणम् ॥&lt;br&gt;&#xA;उवाच प्राञ्जलिर्वाक्यं प्रणम्य च पुनःपुनः ॥ ४१ ॥&lt;br&gt;&#xA;अयमम्भो गृहीत्वा तु राजराजस्य शासनात् ॥&lt;br&gt;&#xA;गुह्यकोऽभ्यागतो राम त्वत्सकाशमरिन्दम ॥ ४२ ॥&lt;br&gt;&#xA;इदमम्भः कुबेरस्ते महाराज प्रयच्छति ॥&lt;br&gt;&#xA;अन्तर्हितानां भूतानां दर्शनार्थं परं तप ॥ ४३ ॥&lt;br&gt;&#xA;अनेन स्पृष्टनयनो भूतान्यन्तर्हितान्यपि ॥&lt;br&gt;&#xA;भवान्द्रक्ष्यति यस्मै वा भवानेतत्प्रदास्यति ॥ ४४ ॥&lt;br&gt;&#xA;सोऽपि द्रक्ष्यति भूतानि वियत्त्यन्तर्हितानि वै ॥&lt;br&gt;&#xA;तथेति रामस्तद्वारि प्रतिगृह्याथ सत्कृतम् ॥ ४५ ॥&lt;br&gt;&#xA;चकार नेत्रयोः शौचं लक्ष्मणश्च महाबलः ।&lt;br&gt;&#xA;सुग्रीवजाम्बवन्तौ च हनुमानङ्गदस्तथा ॥ ४६ ॥&lt;br&gt;&#xA;मैन्दद्विविदनीलाश्च ये चान्ये वानरास्तथा ॥&lt;br&gt;&#xA;ते सर्वे रामदत्तेन वारिणा शुद्धचक्षुषः ॥ ४७ ॥&lt;br&gt;&#xA;आकाशेन्तर्हितं वीरमपश्यन्रावणा त्मजम् ॥&lt;br&gt;&#xA;ततस्तमभिदुद्राव सौमित्रिर्दृष्टिगोचरम् ॥ ४८ ॥&lt;br&gt;&#xA;ततो जघान सङ्कुद्धो लक्ष्मणः कृतलक्षणः ॥&lt;br&gt;&#xA;कुवेरप्रेषितजलैः पवित्रीकृतलोचनः ॥ ॥ ४९ ॥&lt;br&gt;&#xA;ततः समभवद्युद्धं लक्ष्मणेन्द्रजितोर्महत् ॥&lt;br&gt;&#xA;अतीव चित्रमाश्चर्यं शक्रप्रह्लादयोरिव ॥ 3.1.44.५० ॥&lt;br&gt;&#xA;ततस्तृतीयदिवसे यत्नेन महता द्विजाः ॥&lt;br&gt;&#xA;इन्द्रजिन्निहतो युद्धे लक्ष्मणेन बलीयसा ॥ ५१ ॥&lt;br&gt;&#xA;ततो मूलबलं सर्वं हतं रामेण धीमता ॥&lt;br&gt;&#xA;अथ क्रुद्धो दशग्रीवः प्रियपुत्रे निपातिते ॥ ५२ ॥&lt;br&gt;&#xA;निर्ययौ रथमास्थाय नगराद्बहुसैनिकः ॥&lt;br&gt;&#xA;रावणो जानकीं हन्तुमुद्युक्तो विन्ध्यवारितः ॥ ५३ ॥&lt;br&gt;&#xA;ततो हर्यश्वयुक्तेन रथेनादित्यवर्चसा ॥&lt;br&gt;&#xA;उपतस्थे रणे रामं मातलिः शक्रसारथिः ॥ ५४ ॥&lt;br&gt;&#xA;ऐन्द्रं रथं समारुह्य रामो धर्मभृतां वरः ॥&lt;br&gt;&#xA;शिरांसि राक्षसेन्द्रस्य ब्रह्मास्त्रेणावधीद्रणे ॥ ५५ ॥&lt;br&gt;&#xA;ततो हतदशग्रीवं रामं दशरथात्मजम् ॥&lt;br&gt;&#xA;आशीर्भिर्जययुक्ताभिर्देवाः सर्षिपुरोगमाः ॥ ५६ ॥&lt;br&gt;&#xA;तुष्टुवुः परिसन्तुष्टाः सिद्धविद्याधरास्तथा ॥&lt;br&gt;&#xA;रामं कमलपत्राक्षं पुष्प वर्षेरवाकिरन् ॥ ५७ ॥&lt;br&gt;&#xA;रामस्तैः सुरसङ्घातैः सहितः सैनिकैर्वृतः ॥&lt;br&gt;&#xA;सीतासौमित्रिसहितः समारुह्य च पुष्पकम् ॥ ५८ ॥&lt;br&gt;&#xA;तथाभिषिच्य राजानं लङ्कायां च विभीषणम् ॥&lt;br&gt;&#xA;कपिसेनावृतो रामो गन्धमादनमन्वगात् ॥५९॥&lt;br&gt;&#xA;परिशोध्य च वैदेहीं गन्धमादनपर्वते ॥&lt;br&gt;&#xA;रामं कमलपत्राक्षं स्थितवानर संवृतम् ॥ 3.1.44.६० ॥&lt;br&gt;&#xA;हतलङ्केश्वरं वीरं सानुजं सविभीषणम् ॥&lt;br&gt;&#xA;सभार्यं देववृन्दैश्च सेवितं मुनिपुङ्गवैः ॥ ६१ ॥&lt;br&gt;&#xA;मुनयोऽभ्यागता द्रष्टुं दण्डकारण्य वासिनः ॥&lt;br&gt;&#xA;अगस्त्यं ते पुरस्कृत्य तुष्टुवुर्मैथिलीपतिम् ॥ ६२ ॥&lt;br&gt;&#xA;॥ मुनय ऊचुः ॥ ॥&lt;br&gt;&#xA;नमस्ते रामचन्द्राय लोकानुग्रहकारिणे ॥&lt;br&gt;&#xA;अरावणं जगत्कर्तुमवतीर्णाय भूतले ॥ ६३ ॥&lt;br&gt;&#xA;ताटिकादेहसंहर्त्रे गाधिजाध्वररक्षिणे ॥&lt;br&gt;&#xA;नमस्ते जितमारीच सुवाहुप्राणहारिणे ॥ ६४ ॥&lt;br&gt;&#xA;अहल्यामुक्तिसन्दायिपादपङ्कजरेणवे ॥&lt;br&gt;&#xA;नमस्ते हरकोदण्डलीलाभञ्जनकारिणे ॥ ६५ ॥&lt;br&gt;&#xA;नमस्ते मैथिलीपाणिग्रहणोत्सवशालिने ॥&lt;br&gt;&#xA;नमस्ते रेणुकापुत्रपराजयविधायिने ॥ ६६ ॥&lt;br&gt;&#xA;सहलक्ष्मणसीताभ्यां कैकेय्यास्तु वरद्वयात् ॥&lt;br&gt;&#xA;सत्यं पितृवचः कर्तुं नमो वनमुपे युषे ॥ ६७ ॥&lt;br&gt;&#xA;भरतप्रार्थनादत्तपादुकायुगुलाय ते ॥&lt;br&gt;&#xA;नमस्ते शरभङ्गस्य स्वर्गप्राप्त्यैकहेतवे ॥ ६८ ॥&lt;br&gt;&#xA;नमो विराधसंहर्त्रे गृधराजस खाय ते ॥&lt;br&gt;&#xA;मायामृगमहाक्रूरमारीचाङ्गविदारिणे ॥ ६९ ॥&lt;br&gt;&#xA;सीतापहारिलोकेशयुद्धत्यक्तकलेवरम् ॥&lt;br&gt;&#xA;जटायुषं तु सन्दह्य तत्कैवल्यप्रदायिने ॥ ॥ 3.1.44.७० ॥&lt;br&gt;&#xA;नमः कबन्धसंहर्त्रे शवरीपूजिताङ्घ्रये ॥&lt;br&gt;&#xA;प्राप्तसुग्रीवसख्याय कृतवालिवधाय ते ॥ ७१ ॥&lt;br&gt;&#xA;नमः कृतवते सेतुं समुद्रे वरुणालये ॥&lt;br&gt;&#xA;सर्वराक्षससंहर्त्रे रावणप्राणहारिणे ॥ ७२ ॥&lt;br&gt;&#xA;संसाराम्बुधिसन्तारपोतपादाम्बुजाय ते ॥&lt;br&gt;&#xA;नमो भक्तार्तिसंहर्त्रे सच्चिदानन्दरूपिणे ॥ ७३ ॥&lt;br&gt;&#xA;नमस्ते राम भद्राय जगतामृद्धिहेतवे ॥&lt;br&gt;&#xA;रामादिपुण्यनामानि जपतां पापहारिणे ॥ ७४ ॥&lt;br&gt;&#xA;नमस्ते सर्वलोकानां सृष्टिस्थित्यन्तकारिणे ॥&lt;br&gt;&#xA;नमस्ते करुणामूर्ते भक्तरक्षणदीक्षित ॥ ७८५ ॥&lt;br&gt;&#xA;ससीताय नमस्तुभ्यं विभीषणसुखप्रद ॥&lt;br&gt;&#xA;लङ्केश्वरवधाद्राम पालितं हि जगत्त्वया ॥ ७६ ॥&lt;br&gt;&#xA;रक्षरक्ष जगन्नाथ पाह्य स्माञ्जानकीपते ॥&lt;br&gt;&#xA;स्तुत्वैवं मुनयः सर्वे तूष्णीं तस्थुर्द्विजोत्तमाः ॥ ७७ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;य इदं रामचन्द्रस्य स्तोत्रं मुनिभिरीरितम् ॥&lt;br&gt;&#xA;त्रिसन्ध्यं पठते भक्त्या भुक्तिं मुक्तिं च विन्दति ॥ ७८ ॥&lt;br&gt;&#xA;प्रयाणकाले पठतो न् भीतिरुपजायते ॥&lt;br&gt;&#xA;एतत्स्तोत्रस्य पठनाद्भूतवेतालकादयः ॥ ॥ ७९ ॥&lt;br&gt;&#xA;नश्यन्ति रोगा नश्यन्ति नश्यते पापसञ्चयः ॥&lt;br&gt;&#xA;पुत्रकामो लभेत्पुत्रं कन्या विन्दति सत्पतिम् ॥ 3.1.44.८० ॥&lt;br&gt;&#xA;मोक्षकामो लभेन्मोक्षं धनकामो धनं लभेत्॥&lt;br&gt;&#xA;सर्वान्कामानवाप्नोति पठन्भक्त्या त्विमं स्तवम् ॥ ८१ ॥&lt;br&gt;&#xA;ततो रामो मुनीन्प्राह प्रणम्य च कृताञ्जलिः ॥&lt;br&gt;&#xA;अहं विशुद्धये प्राप्यः सकलैरपि मानवैः ॥ ८२ ॥&lt;br&gt;&#xA;मद्दृष्टिगोचरो जन्तुर्नित्यमोक्षस्य भाजनम् ॥&lt;br&gt;&#xA;तथापि मुनयो नित्यं भक्तियुक्तेन चेतसा ॥ ८३ ॥&lt;br&gt;&#xA;स्वात्मलाभेन सन्तुष्टान्साधून्भूतसुहृत्तमान् ॥&lt;br&gt;&#xA;निरहङ्कारिणः शान्तान्नमस्याम्यूर्ध्वरेतसः ॥ ८४ ॥&lt;br&gt;&#xA;यस्माद्ब्रह्मण्यदेवोऽहमतो विप्रान्भजे सदा ॥&lt;br&gt;&#xA;युष्मान्पृच्छाम्यहं किञ्चित्तद्वदध्वं विचार्य तु ॥ ८५ ॥&lt;br&gt;&#xA;रावणस्य वधाद्विप्रा यत्पापं मम वर्तते ॥&lt;br&gt;&#xA;तस्य मे निष्कृतिं ब्रूत पौलस्त्यवधजस्य हि ॥&lt;br&gt;&#xA;यत्कृत्वा तेन पापे न मुच्येऽहं मुनिपुङ्गवाः ॥ ८६ ॥&lt;br&gt;&#xA;॥ मुनय ऊचुः ॥ ॥&lt;br&gt;&#xA;सत्यव्रत जगन्नाथ जगद्रक्षाधुरन्धर ॥ ८७ ॥&lt;br&gt;&#xA;सर्वलोकोपकारार्थं कुरु राम शिवार्चनम् ॥&lt;br&gt;&#xA;गन्धमादनशृङ्गेऽस्मिन्महापुण्ये विमुक्तिदे ॥ ८८ ॥&lt;br&gt;&#xA;शिवलिङ्गप्रतिष्ठां त्वं लोकसङ्ग्रहकाम्यया ॥&lt;br&gt;&#xA;कुरु राम दशग्रीववधदोषापनुत्तये ॥ ॥८९॥&lt;br&gt;&#xA;लिङ्गस्थापनजं पुण्यं चतुर्वक्त्रोऽपि भाषितुम्॥&lt;br&gt;&#xA;न शक्नोति ततो वक्तुं किं पुनर्मनुजेश्वर॥3.1.44.९॥।&lt;br&gt;&#xA;यत्त्वया स्थाप्यते लिगं गन्धमादनपर्वते ॥&lt;br&gt;&#xA;अस्य सन्दर्शनं पुंसां काशीलिङ्गावलोकनात् ॥ ९१ ॥&lt;br&gt;&#xA;अधिकं कोटिगुणितं फलवत्स्यान्न संशयः ॥&lt;br&gt;&#xA;तव नाम्ना त्विदं लिङ्गं लोके ख्यातिं समश्नुताम् ॥ ९२ ॥&lt;br&gt;&#xA;नाशकं पुण्यपापाख्यकाष्ठानां दहनोपमम् ॥&lt;br&gt;&#xA;इदं रामेश्वरं लिङ्गं ख्यातं लोके भविष्यति ॥ ९३ ॥&lt;br&gt;&#xA;मा विलम्बं कुरुष्वातो लिङ्गस्थापनकर्मणि ॥&lt;br&gt;&#xA;रामचन्द्र महाभाग करुणापूर्णविग्रह ॥ ९४ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;इति श्रुत्वा वचो रामो मुनीनां तं मुनीश्वराः ॥&lt;br&gt;&#xA;पुण्यकालं विचार्याथ द्विमुहूर्तं जगत्पतिः ॥ ९५ ॥&lt;br&gt;&#xA;कैलासं प्रेषयामास हनुमन्तं शिवालयम् ॥&lt;br&gt;&#xA;शिवलिङ्गं समानेतुं स्थापनार्थं रघूद्वहः ॥ ९६ ॥&lt;br&gt;&#xA;॥ राम उवाच ॥ ॥&lt;br&gt;&#xA;हनूमन्नञ्जनीसूनो वायुपुत्र महाबल ॥&lt;br&gt;&#xA;कैलासं त्वरितो गत्वा लिङ्गमानय मा चिरम् ॥ ९७ ॥&lt;br&gt;&#xA;इत्याज्ञप्तस्स रामेण भुजावास्फाल्य वीर्यवान् ॥&lt;br&gt;&#xA;मुहूर्तद्वितयं ज्ञात्वा पुण्यकालं कपीश्वरः ॥ ९८ ॥&lt;br&gt;&#xA;पश्यतां सर्वदेवानामृषीणां च महात्मनाम् ॥&lt;br&gt;&#xA;उत्पपात महावेगश्चालयन्गन्धमादनम् ॥९९॥&lt;br&gt;&#xA;लङ्घयन्स वियन्मार्गं कैलासं पर्वतं ययौ ॥&lt;br&gt;&#xA;न ददर्श महादेवं लिङ्गरूपधरं कपिः॥3.1.44.१००॥&lt;br&gt;&#xA;कैलासे पर्वते तस्मिन्पुण्ये शङ्करपालिते ॥&lt;br&gt;&#xA;आञ्जनेयस्तपस्तेपे लिङ्गप्राप्त्यर्थमादरात् ॥ १ ॥&lt;br&gt;&#xA;प्रागग्रेषु समासीनः कुशेषु मुनिपुङ्गवाः ॥&lt;br&gt;&#xA;ऊर्ध्वबाहुर्निरालम्बो निरुच्छ्वासो जितेन्द्रियः ॥ २ ॥&lt;br&gt;&#xA;प्रसादयन्महादेवं लिङ्गं लेभे स मारुतिः ॥&lt;br&gt;&#xA;एतस्मिन्नन्तरे विप्रा मुनिभिस्तत्त्वदर्शिभिः ॥ ३ ॥&lt;br&gt;&#xA;अनागतं हनूमन्तं कालं स्वल्पावशेषितम् ॥&lt;br&gt;&#xA;ज्ञात्वा प्रकथितं तत्र रामं प्रति महामतिम् ॥ ४ ॥&lt;br&gt;&#xA;रामराम महाबाहो कालो ह्यत्येति साम्प्रतम् ॥&lt;br&gt;&#xA;जानक्या यत्कृतं लिङ्गं सैकतं लीलया विभो ॥ ५ ॥&lt;br&gt;&#xA;तल्लिङ्गं स्थापयस्वाद्य महालिङ्गमनुत्तमम् ॥&lt;br&gt;&#xA;श्रुत्वैतद्वचनं रामो जानक्या सह सत्वरम् ॥ ६ ॥&lt;br&gt;&#xA;मुनिभिः सहितः प्रीत्या कृतकौतुकमङ्गलः ॥&lt;br&gt;&#xA;ज्येष्ठे मासे सिते पक्षे दशम्यां बुधहस्तयोः ॥ ७ ॥&lt;br&gt;&#xA;गरानन्दे व्यतीपाते कन्या चन्द्रे वृषे रवौ ॥&lt;br&gt;&#xA;दशयोगे महापुण्ये गन्धमादनपर्वते ॥ ८ ॥&lt;br&gt;&#xA;सेतुमध्ये महादेवं लिङ्गरूपधरं हरम् ॥&lt;br&gt;&#xA;ईशानं कृत्तिवसनं गङ्गाचन्द्रकलाधरम् ॥ ९ ॥&lt;br&gt;&#xA;रामो वै स्थापयामास शिवलिङ्गमनुत्तमम् ॥&lt;br&gt;&#xA;लिङ्गस्थं पूजयामास राघवः साम्बमीश्वरम् ॥ 3.1.44.११० ॥&lt;br&gt;&#xA;लिङ्गस्थः स महादेवः पार्वत्या सह शङ्करः ॥&lt;br&gt;&#xA;प्रत्यक्षमेव भगवान्दत्तवान्वरमुत्तमम् ॥ ११ ॥&lt;br&gt;&#xA;सर्वलोकशरण्याय राघवाय महात्मने ॥&lt;br&gt;&#xA;त्वयात्र स्थापितं लिङ्गं ये पश्यन्ति रघूद्वह ॥ १२ ॥&lt;br&gt;&#xA;महापातकयुक्ताश्च तेषां पापं प्रणश्यति ॥&lt;br&gt;&#xA;सर्वाण्यपि हि पापानि धनुष्कोटौ निमज्जनात् ॥ १३ ॥&lt;br&gt;&#xA;दर्शनाद्रामलिङ्गस्य पातकानि महान्त्यपि ॥&lt;br&gt;&#xA;विलयं यान्ति राजेन्द्र रामचन्द्र न संशयः ॥ १४ ॥&lt;br&gt;&#xA;प्रादादेवं हि रामाय वरं देवोंऽबिकापतिः ॥&lt;br&gt;&#xA;तदग्रे नन्दिकेशं च स्थापयामास राघवः ॥ ॥ १५ ॥&lt;br&gt;&#xA;ईश्वरस्याभिषेकार्थं धनुष्कोट्याथ राघवः ॥&lt;br&gt;&#xA;एकं कूपं धरां भित्त्वा जनयामास वै द्विजाः ॥ १६ ॥&lt;br&gt;&#xA;तस्माज्जलमुपादाय स्नापयामास शङ्करम् ॥&lt;br&gt;&#xA;कोटितीर्थमिति प्रोक्तं तत्तीर्थं पुण्यमुत्तमम् ॥ १७ ॥&lt;br&gt;&#xA;उक्तं तद्वैभवं पूर्वमस्माभिर्मुनिपुङ्गवाः ॥&lt;br&gt;&#xA;देवाश्च मुनयो नागा गन्धर्वाप्स रसां गणाः ॥&lt;br&gt;&#xA;सर्वेपि वानरा लिङ्गमेकैकं चक्रुरादरात् ॥ १८ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;एवं वः कथितं विप्रा यथा रामेण धीमत ॥५९ ॥॥&lt;br&gt;&#xA;स्थापितं शिवलिङ्गं वै भुक्तिमुक्तिप्रदायकम् ॥&lt;br&gt;&#xA;इमां लिङ्गप्रतिष्ठां यः शृणोति पठतेऽथवा ॥ 3.1.44.१२० ॥&lt;br&gt;&#xA;स रामेश्वरलिङ्गस्य सेवाफलमवाप्नुयात् ॥॥&lt;br&gt;&#xA;सायुज्यं च समाप्नोति रामनाथस्य वैभवात् ॥ १२१ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये रामनाथलिङ्गप्रतिष्ठाविधिवर्णनन्नाम चतुश्चत्वारिंशोऽध्यायः ॥ ४४ ॥&lt;/p&gt;</description>
    </item>
    <item>
      <title>०४५ रामचन्द्रतत्त्वज्ञानोपदेशवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/045_rAmachandratattvajnAnopadeshavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/045_rAmachandratattvajnAnopadeshavarNanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;एवं प्रतिष्ठिते लिङ्गे रामेणाक्लिष्टकारिणा ॥&lt;br&gt;&#xA;लिङ्गं वरं समादाय मारुतिः सहसाऽऽययौ ॥ १ ॥&lt;br&gt;&#xA;रामं दाशरथिं वीरमभिवाद्य स मारुतिः ॥&lt;br&gt;&#xA;वैदेहीलक्ष्मणौ पश्चात्सुग्रीवं प्रणनाम च ॥ २ ॥&lt;br&gt;&#xA;सीता सैकतलिङ्गं तत्पूजयन्तं रघूद्वहम् ॥&lt;br&gt;&#xA;दृष्ट्वाथ मुनिभिः सार्द्धं चुकोप पवनात्मजः ॥ ३ ॥&lt;br&gt;&#xA;अत्यन्तं खेदखिन्नः सन्वृथाकृतपरिश्रमः ॥&lt;br&gt;&#xA;उवाच रामं धर्मज्ञं हनूमानञ्जनात्मजः ॥ ४ ॥&lt;br&gt;&#xA;॥ हनूमानुवाच ॥ ॥&lt;br&gt;&#xA;दुर्जातोऽहं वृथा राम लोके क्लेशाय केवलम् ॥&lt;br&gt;&#xA;खिन्नोऽस्मि बहुशो देव राक्षसैः क्रूरकर्मभिः ॥ ५ ॥&lt;br&gt;&#xA;मा स्म सीमन्तिनी काचिज्जनयेन्मादृशं सुतम् ॥&lt;br&gt;&#xA;यतोऽनुभूयते दुःखमनन्तं भवसागरे ॥ ६ ॥&lt;br&gt;&#xA;खिन्नोऽस्मि सेवया पूर्वं युद्धेनापि ततोधिकम्॥&lt;br&gt;&#xA;अनन्तं दुःखमधुना यतो मामवमन्यसे ॥ ७ ॥&lt;br&gt;&#xA;सुग्रीवेण च भार्यार्थं राज्यार्थं राक्षसेन च ॥&lt;br&gt;&#xA;रावणावरजेन त्वं सेवितो ऽसि रघूद्वह ॥ ८ ॥&lt;br&gt;&#xA;मया निर्हेतुकं राम सेवितोऽसि महामते ॥&lt;br&gt;&#xA;वानराणामनेकेषु त्वयाज्ञप्तोऽहमद्य वै ॥ ९ ॥&lt;br&gt;&#xA;शिवलिङ्गं समानेतुं कैलासात्पर्वतो त्तमात् ॥&lt;br&gt;&#xA;कैलासं त्वरितो गत्वा न चापश्यं पिनाकिनम् ॥ 3.1.45.१० ॥&lt;br&gt;&#xA;तपसा प्रीणयित्वा तं साम्बं वृषभवाहनम् ॥&lt;br&gt;&#xA;प्राप्तलिङ्गो रघुपते त्वरितः समु पागतः ॥ ११ ॥&lt;br&gt;&#xA;अन्यलिङ्गं त्वमधुना प्रतिष्ठाप्य तु सैकतम् ॥&lt;br&gt;&#xA;मुनिभिर्देवगन्धर्वैः साकं पूजयसे विभो ॥ १२ ॥&lt;br&gt;&#xA;मयानीतमिदं लिङ्गं कैलासा त्पर्वताद्वृथा ॥&lt;br&gt;&#xA;अहो भाराय मे देहो मन्दभाग्यस्यजायते ॥ १३ ॥&lt;br&gt;&#xA;भूतलस्य महाराज जानकीरमण प्रभो ॥&lt;br&gt;&#xA;इदं दुःखमहं सोढुं न शक्नोमि रघूद्वह ॥ १४&lt;br&gt;&#xA;किं करिष्यामि कुत्राहं गमिष्यामि न मे गतिः ॥&lt;br&gt;&#xA;अतः शरीरं त्यक्ष्यामि त्वयाहमवमानितः ॥ १५ ॥&lt;br&gt;&#xA;॥ श्रीसूत उवाच ॥&lt;br&gt;&#xA;एवं स बहुशो विप्राः क्रुशित्वा पवनात्मजः ॥&lt;br&gt;&#xA;दण्डवत्प्रणतो भूमौ क्रोधशोकाकुलोऽभवत् ॥ १६ ॥&lt;br&gt;&#xA;तं दृष्ट्वा रघुनाथोऽपि प्रहसन्निदमब्रवीत् ॥&lt;br&gt;&#xA;पश्यतां सवदेवानां मुनीनां कपिरक्षसाम् ॥&lt;br&gt;&#xA;सान्त्वयन्मारुतिं तत्र दुःखं चास्य प्रमार्जयन् ॥ १७ ॥&lt;br&gt;&#xA;॥ श्रीराम उवाच ॥&lt;br&gt;&#xA;सर्वं जानाम्यहं कार्यमात्मनोऽपि परस्य च ॥ १८ ॥&lt;br&gt;&#xA;जातस्य जायमानस्य मृतस्यापि सदा कपे ॥&lt;br&gt;&#xA;जायते म्रियते जन्तुरेक एव स्वकर्मणा १९ ॥&lt;br&gt;&#xA;प्रयाति नरकं चापि परमात्मा तु निर्गुणः ॥&lt;br&gt;&#xA;एवं तत्त्वं विनिश्चित्य शोकं मा कुरु वानर ॥ 3.1.45.२० ॥&lt;br&gt;&#xA;लिङ्गत्रयविनिर्मुक्तं ज्योतिरेकं निरञ्जनम् ॥&lt;br&gt;&#xA;निराश्रयं निर्विकारमात्मानं पश्य नित्यशः ॥ २१ ॥&lt;br&gt;&#xA;किमर्थं कुरुषे शोकं तत्त्वज्ञानस्य बाधकम् ॥&lt;br&gt;&#xA;तत्त्वज्ञाने सदा निष्ठां कुरु वानरसत्तम ॥ २२ ॥&lt;br&gt;&#xA;स्वयम्प्रकाशमात्मानं ध्यायस्व सततं कपे ॥&lt;br&gt;&#xA;देहादौ ममतां मुञ्च तत्त्वज्ञानविरोधिनीम् ॥ २३ ॥&lt;br&gt;&#xA;धर्मं भजस्व सततं प्राणिहिंसां परित्यज ॥&lt;br&gt;&#xA;सेवस्व साधुपुरुषाञ्जहि सर्वेन्द्रियाणि च ॥ २४ ॥&lt;br&gt;&#xA;परित्यजस्व सततमन्येषां दोषकीर्तनम् ॥&lt;br&gt;&#xA;शिवविष्ण्वादिदेवानामर्चां कुरु सदा कपे ॥ २५ ॥&lt;br&gt;&#xA;सत्यं वदस्व सततं परित्यज शुचं कपे ॥&lt;br&gt;&#xA;प्रत्यग्ब्रह्मैकताज्ञानं मोहवस्तुसमुद्गतम् ॥ २६ ॥&lt;br&gt;&#xA;शोभनाशोभना भ्रान्तिः कल्पि तास्मिन्यथार्थवत् ॥&lt;br&gt;&#xA;अध्यास्ते शोभनत्वेन पदार्थे मोहवैभवात् ॥ २७ ॥&lt;br&gt;&#xA;रोगो विजायते नृणां भ्रान्तानां कपिसत्तम ॥&lt;br&gt;&#xA;रागद्वेषबलाद्बद्धा धर्मा धर्मवशङ्गताः ॥ २८ ॥&lt;br&gt;&#xA;देवतिर्यङ्मनुष्याद्या निरयं यान्ति मानवाः ॥&lt;br&gt;&#xA;चन्दनागरुकर्पूरप्रमुखा अतिशोभनाः ॥ २९ ॥&lt;br&gt;&#xA;मलं भवन्ति यत्स्पर्शात्तच्छरीरं कथं सुखम्॥&lt;br&gt;&#xA;भक्ष्यभोज्यादयः सर्वे पदार्था अतिशोभनाः ॥3.1.45.३०॥&lt;br&gt;&#xA;विष्ठा भवन्ति यत्सङ्गात्तच्छरीरं कथं सुखम्॥&lt;br&gt;&#xA;सुगन्धि शीतलं तोयं मूत्रं यत्सङ्गमाद्भवेत् ॥३१॥&lt;br&gt;&#xA;तत्कथं शोभनं पिण्डं भवेद्ब्रूहि कपेऽधुना ॥&lt;br&gt;&#xA;अतीव धवलाः शुद्धाः पटा यत्सङ्गमेनहि ॥३२॥&lt;br&gt;&#xA;भवन्ति मलिनाः स्वेदात्तत्कथं शोभनं भवेत ॥&lt;br&gt;&#xA;श्रूयतां परमार्थो मे हनूमन्वायुनन्दन ॥ ३३ ॥&lt;br&gt;&#xA;अस्मिन्संसारगर्ते तु किञ्चित्सौख्यं न विद्यते ॥&lt;br&gt;&#xA;प्रथमं जन्तुराप्नोति जन्म बाल्यं ततः परम् ॥ ॥३४॥&lt;br&gt;&#xA;पश्चाद्यौवनमाप्नोति ततो वार्धक्यमश्नुते ॥&lt;br&gt;&#xA;पश्चान्मृत्युमवाप्नोति पुनर्जन्म तदश्नुते ॥३५॥&lt;br&gt;&#xA;अज्ञानवैभवादेव दुःखमाप्नोति मानवः ॥&lt;br&gt;&#xA;तदज्ञान निवृत्तौ तु प्राप्नोति सुखमुत्तमम् ॥३६॥&lt;br&gt;&#xA;अज्ञानस्य निवृत्तिस्तु ज्ञानादेव न कर्मणा ॥&lt;br&gt;&#xA;ज्ञानं नाम परं ब्रह्म ज्ञानं वेदान्तवाक्यजम् ॥३७॥&lt;br&gt;&#xA;तज्ज्ञानं च विरक्तस्य जायते नेतरस्य हि ॥&lt;br&gt;&#xA;मुख्याधिकारिणः सत्यमाचार्यस्य प्रसादतः ॥३९॥&lt;br&gt;&#xA;यदा सर्वे प्रमुच्यन्ते कामा येऽस्य हृदि स्थिताः ॥&lt;br&gt;&#xA;तदा मर्त्योऽमृतोऽत्रैव परं ब्रह्म समश्नुते ॥ ३९ ॥&lt;br&gt;&#xA;जाग्रतं च स्वपन्तं च भुञ्जन्तं च स्थितं तथा ॥&lt;br&gt;&#xA;इमं जनं सदा क्रूरः कृतान्तः परिकर्षति ॥ 3.1.45.४० ॥&lt;br&gt;&#xA;सर्वे क्षयान्ता निचयाः पतनान्ताः समुच्छ्रयाः ॥&lt;br&gt;&#xA;संयोगा विप्रयोगान्ता मरणान्तं च जीवितम् ॥ ४१ ॥&lt;br&gt;&#xA;यथा फलानां पक्वानां नान्यत्र पतनाद्भयम् ॥&lt;br&gt;&#xA;यथा नराणां जातानां नान्यत्र पतनाद्भयम् ॥ ४२ ॥&lt;br&gt;&#xA;यथा गृहं दृढस्तम्भं जीर्णं काले विनश्यति ॥&lt;br&gt;&#xA;एवं विनश्यन्ति नरा जरामृत्युवशङ्गताः ॥ ४३ ॥&lt;br&gt;&#xA;अहोरात्रस्य गमनान्नृणामायुर्विनश्यति ॥&lt;br&gt;&#xA;आत्मानमनुशोच त्वं किमन्यमनुशोचसि ॥ ४४ ॥&lt;br&gt;&#xA;नश्यत्यायुः स्थितस्यापि धावतोऽपि कपीश्वर ॥&lt;br&gt;&#xA;सहैव मृत्युर्व्रजति सह मृत्युर्निषीदति ॥ ४५ ॥&lt;br&gt;&#xA;चरित्वा दूरदेशं च सह मृत्युर्निवर्तते ॥&lt;br&gt;&#xA;शरीरे वलयः प्राप्ताः श्वेता जाताः शिरोरुहाः ॥ ४६ ॥&lt;br&gt;&#xA;जीर्यते जरया देहः श्वासकासादिना तथा ॥&lt;br&gt;&#xA;यथा काष्ठं च काष्ठं च समेयातां महोदधौ ॥ ४७ ॥&lt;br&gt;&#xA;समेत्य च व्यपेयातां कालयोगेन वानर ॥&lt;br&gt;&#xA;एवं भार्या च पुत्रश्च वधुक्षेत्रधनानि च ॥ ४८ ॥&lt;br&gt;&#xA;क्वचित्सम्भूय गच्छन्ति पुनरन्यत्र वानर ॥&lt;br&gt;&#xA;यथा हि पान्थं गच्छन्तं पथि कश्चित्पथि स्थितः॥ ४९ ॥&lt;br&gt;&#xA;अहमप्या गमिष्यामि भवद्भिः साकमित्यथ ॥&lt;br&gt;&#xA;कञ्चित्कालं समेतौ तौ पुनरन्यत्र गच्छतः ॥ 3.1.45.५० ॥&lt;br&gt;&#xA;एवं भार्यासुतादीनां सङ्गमो नश्वरः कपे ॥&lt;br&gt;&#xA;शरीरजन्मना साकं मृत्युः सञ्जायते ध्रुवम् ॥ ५१ ॥&lt;br&gt;&#xA;अवश्यम्भाविमरणे न हि जातु प्रतिक्रिया ॥&lt;br&gt;&#xA;एतच्छरीरपाते तु देही कर्मगतिं गतः ॥ ५२ ॥&lt;br&gt;&#xA;प्राप्य पिण्डान्तरं वत्स पूर्वपिण्डं त्यजत्यसौ ॥&lt;br&gt;&#xA;प्राणिनां न सदैकत्र वासो भवति वानर ॥ ५३ ॥&lt;br&gt;&#xA;स्वस्वकर्मवशात्सर्वे वियुज्यन्ते पृथक्पृथक् ॥&lt;br&gt;&#xA;यथा प्राणिशरीराणि नश्यन्ति च भवन्ति च ॥ ५४ ॥&lt;br&gt;&#xA;आत्मनो जन्ममरणे नैव स्तः कपिसत्तम ॥&lt;br&gt;&#xA;अतस्त्वमञ्जनासूनो विशोकं ज्ञानमद्वयं ॥। ॥ ५५ ॥&lt;br&gt;&#xA;सद्रूपममलं ब्रह्म चिन्तयस्व दिवानिशम् ॥&lt;br&gt;&#xA;त्वत्कृतं मत्कृतं कर्म मत्कृतं त्वाकृतं तथा ॥ ५६ ॥&lt;br&gt;&#xA;मल्लिङ्गस्थापनं तस्मात्त्वल्लिङ्ग स्थापनं कपे ॥&lt;br&gt;&#xA;मुहूर्तातिक्रमाल्लिङ्गं सैकतं सीतया कृतम् ॥ ५७ ॥&lt;br&gt;&#xA;मयात्र स्थापितं तस्मात्कोपं दुःखं च मा कुरु ॥&lt;br&gt;&#xA;कैलासादागतं लिङ्गं स्थापयास्मिच्छुभे दिने ॥ ५८ ॥&lt;br&gt;&#xA;तव नाम्ना त्विदं लिङ्गं यातु लोकत्रये प्रथाम् ॥&lt;br&gt;&#xA;हनूमदीश्वरं दृष्ट्वा द्रष्टव्यो राघवेश्वरः ॥ ५९ ॥&lt;br&gt;&#xA;ब्रह्मराक्षसयूथानि हतानि भवता कपे ॥&lt;br&gt;&#xA;अतः स्वनाम्ना लिङ्गस्य स्थापनात्त्वं प्रमोक्ष्यसे ॥ 3.1.45.६० ॥&lt;br&gt;&#xA;स्वयं हरेण दत्तं तु हनूमन्नामकं शिवम् ॥&lt;br&gt;&#xA;सम्पश्यन्रामनाथं च कृतकृत्यो भवेन्नरः ॥ ६१ ॥&lt;br&gt;&#xA;योजनानां सहस्रेऽपि स्मृत्वा लिङ्गं हनूमतः ॥&lt;br&gt;&#xA;रामनाथेश्वरं चापि स्मृत्वा सायुज्यमाप्नुयात् ॥ ६२ ॥&lt;br&gt;&#xA;तेनेष्टं सर्वयज्ञैश्च तपश्चाकारि कृत्स्नशः ॥&lt;br&gt;&#xA;येन दृष्टौ महादेवौ हनूमद्राघवेश्वरौ ॥ ६३ ॥&lt;br&gt;&#xA;हनूमता कृतं लिङ्गं यच्च लिङ्गं मया कृतम् ॥&lt;br&gt;&#xA;जानकीयं च यल्लिङ्गं यल्लिङ्गं लक्ष्मणेश्वरम् ॥ ६४ ॥&lt;br&gt;&#xA;सुग्रीवेण कृतं यच्च सेतुकर्त्रा नलेन च ॥&lt;br&gt;&#xA;अङ्गदेन च नीलेन तथा जाम्बवता कृतम् ॥ ६५ ॥&lt;br&gt;&#xA;विभीषणेन यच्चापि रत्नलिङ्गं प्रतिष्ठितम् ॥&lt;br&gt;&#xA;इन्द्राद्यैश्च कृतं लिङ्गं यच्छेषाद्यैः प्रतिष्ठितम् ॥ ६६ ॥&lt;br&gt;&#xA;इत्येकादशरूपोऽयं शिवः साक्षाद्विभासते ॥&lt;br&gt;&#xA;सदा ह्येतेषु लिङ्गेषु सन्निधत्ते महेश्वरः ॥ ६७ ॥&lt;br&gt;&#xA;तत्स्वपापौघशुद्ध्यर्थं स्थापयस्व महेश्वरम् ॥&lt;br&gt;&#xA;अथ चेत्त्वं महाभाग लिङ्गमुत्सादयिष्यसि ॥ ६८ ॥&lt;br&gt;&#xA;मयात्र स्थापितं वत्स सीतया सैकतं कृतम् ॥&lt;br&gt;&#xA;स्थापयिष्यामि च ततो लिङ्गमेतत्त्वया कृतम् ॥ ६९ ॥&lt;br&gt;&#xA;पातालं सुतलं प्राप्य वितलं च रसातलम् ॥&lt;br&gt;&#xA;तलातलं च तदिदं भेदयित्वा तु तिष्ठति ॥ 3.1.45.७० ॥&lt;br&gt;&#xA;प्रतिष्ठितं मया लिङ्गं भेत्तुं कस्य बलं भवेत् ॥&lt;br&gt;&#xA;उत्तिष्ठ लिङ्गमुद्वास्य मयैतत्स्थापितं कपे ॥ ॥ ७१ ॥&lt;br&gt;&#xA;त्वया समाहृतं लिङ्गं स्थापयस्वाशु मा शुचः ॥&lt;br&gt;&#xA;इत्युक्तस्तं प्रणम्याथाज्ञातसत्त्वोऽथ वानरः ॥ ७२ ॥&lt;br&gt;&#xA;उद्वासयामि वेगेन सैकतं लिङ्गमुत्त मम्॥&lt;br&gt;&#xA;संस्थापयामि कैलासादानीतं लिङ्गमादरात् ॥ ७३ ॥&lt;br&gt;&#xA;उद्वासने सैकतस्य कियान्भारो भवेन्मम ॥&lt;br&gt;&#xA;चेतसैवं विचार्यायं हनूमान्मारुता त्मजः ॥ ७४ ॥&lt;br&gt;&#xA;पश्यतां सर्वदेवानां मुनीनां कपिरक्षसाम् ॥&lt;br&gt;&#xA;पश्यतो रामचन्द्रस्य लक्ष्मणस्यापि पश्यतः ॥ ७५ ॥&lt;br&gt;&#xA;पश्यन्त्या अपि वैदेह्या लिङ्गं तत्सैकतं बलात् ॥&lt;br&gt;&#xA;पाणिना सर्वयत्नेन जग्राह तरसा बली ॥ ७६ ॥&lt;br&gt;&#xA;यत्नेन महता चायं चालयन्नपि मारुतिः ॥&lt;br&gt;&#xA;नालं चालयितुं ह्यासीत्सैकतं लिङ्गमोजसा ॥ ७७ ॥&lt;br&gt;&#xA;ततः किलकिलाशब्दं कुर्वन्वानरपुङ्गवः ॥&lt;br&gt;&#xA;पुच्छमुद्यम्य पाणिभ्यां निरास्थत्तन्निजौजसा ॥ ७८ ॥&lt;br&gt;&#xA;इत्यनेकप्रकारेण चाल यन्नपि वानरः ॥&lt;br&gt;&#xA;नैव चालयितुं शक्तो बभूव पवनात्मजः ॥ ७९ ॥&lt;br&gt;&#xA;तद्वेष्टयित्वा पुच्छेन पाणिभ्यां धरणीं स्पृशन् ॥&lt;br&gt;&#xA;उत्पपाताथ तरसा व्योम्नि वायुसुतः कपिः ॥ 3.1.45.८० ॥&lt;br&gt;&#xA;कम्पयन्स धरां सर्वां सप्तद्वीपां सपर्वतम् ॥&lt;br&gt;&#xA;लिङ्गस्य क्रोशमात्रे तु मूर्च्छितो रुधिरं वमन् ॥ ८१ ॥&lt;br&gt;&#xA;पपात हनुमान्विप्राः कम्पिताङ्गो धरातले ॥&lt;br&gt;&#xA;पततो वायुपुत्रस्य वक्त्राच्च नयनद्वयात् ॥ ८२ ॥&lt;br&gt;&#xA;नासापुटाच्छ्रोत्ररन्ध्रादपानाच्च द्विजोत्तमाः ॥&lt;br&gt;&#xA;रुधिरौघः प्रसुस्राव रक्तकुण्ड मभूच्च तत्॥ ८३ ॥&lt;br&gt;&#xA;ततो हाहाकृतं सर्वं सदेवासुरमानुषम् ॥&lt;br&gt;&#xA;धावन्तौ कपिभिः सार्द्धमुभौ तौ रामलक्ष्मणौ ॥ ८४ ॥&lt;br&gt;&#xA;जानकीसहितौ विप्रा ह्यास्तां शोकाकुलौ तदा ॥&lt;br&gt;&#xA;सीतया सहितौ वीरौ वानरैश्च महाबलौ ॥ ८५ ॥&lt;br&gt;&#xA;रुरुचाते तदा विप्रा गन्धमादनपर्वते ॥&lt;br&gt;&#xA;यथा तारागणयुतौ रजन्यां शशि भास्करौ ॥ ८६ ॥&lt;br&gt;&#xA;ददर्शतुर्हनूमन्तं चूर्णीकृतकलेवरम्॥&lt;br&gt;&#xA;मूर्च्छितं पतितं भूमौ वमन्तं रुधिरं मुखात्॥ ८७ ॥&lt;br&gt;&#xA;विलोक्य कपयः सर्वे हाहाकृत्वाऽपतन्भुवि ॥&lt;br&gt;&#xA;कराभ्यां सदयं सीता हनूमन्तं मरुत्सुतम्॥ ८८ ॥&lt;br&gt;&#xA;ताततातेति पस्पर्श पतितं धरणीतले ॥&lt;br&gt;&#xA;रामोऽपि दृष्ट्वा पतितं हनूमन्तं कपीश्वरम् ॥ । ८९ ॥&lt;br&gt;&#xA;आरोप्याङ्कं स्वपाणिभ्यामाममर्श कलेवरम् ॥&lt;br&gt;&#xA;विमुञ्चन्नेत्रजं वारि वायुजं चाव्रवीद्द्विजाः ॥ 3.1.45.९० ॥&lt;br&gt;&#xA;इति श्रीस्कान्दे महापुराण एकाशीति साहस्र्यां संहितायां तृतीये ब्रह्मखण्डे सेतुमाहात्म्ये रामचन्द्रतत्त्वज्ञानोपदेशवर्णनन्नाम पञ्चचत्वारिंशोऽध्यायः ॥ ४५ ॥&lt;/p&gt;</description>
    </item>
    <item>
      <title>०४६ रामनाथलिङ्गप्रतिष्ठाकारणवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/046_rAmanAthalingapratiShThAkAraNavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/046_rAmanAthalingapratiShThAkAraNavarNanam/</guid>
      <description>&lt;p&gt;॥ श्रीराम उवाच॥&lt;br&gt;&#xA;पम्पारण्ये वयं दीनास्त्वया वानरपुङ्गव॥&lt;br&gt;&#xA;आश्वासिताः कारयित्वा सख्यमादित्यसूनुना॥१॥&lt;br&gt;&#xA;त्वां दृष्ट्वा पितरं बन्धून्कौसल्यां जननीमपि ॥&lt;br&gt;&#xA;न स्मरामो वयं सर्वान्मे त्वयोपकृतं बहु॥ २ ॥&lt;br&gt;&#xA;मदर्थं सागरस्तीर्णो भवता बहु योजनः ॥&lt;br&gt;&#xA;तलप्रहाराभिहतो मैनाकोऽपि नगोत्तमः ॥ ३ ॥&lt;br&gt;&#xA;नागमाता च सुरसा मदर्थं भवता जिता ॥&lt;br&gt;&#xA;छायाग्रहां महाक्रूराम वधीद्राक्षसीं भवान् ॥ ४ ॥&lt;br&gt;&#xA;सायं सुवेलमासाद्य लङ्कामाहत्य पाणिना ॥&lt;br&gt;&#xA;अयासी रावणगृहं मदर्थं त्वं महाकपे ॥ ५ ॥&lt;br&gt;&#xA;सीतामन्विष्य लङ्कायां रात्रौ गतभयो भवान्॥&lt;br&gt;&#xA;अदृष्ट्वा जानकीं पश्चादशोकवनिकां ययौ ॥ ६ ॥&lt;br&gt;&#xA;नमस्कृत्य च वैदेहीमभिज्ञानं प्रदाय च ॥&lt;br&gt;&#xA;चूडामणिं समादाय मदर्थं जानकीकरात् ॥ ७ ॥&lt;br&gt;&#xA;अशोकवनिकावृक्षानभाङ्क्षीस्त्वं महाकपे ॥&lt;br&gt;&#xA;ततस्त्वशीतिसाहस्रान्किङ्करान्नाम राक्षसान् ॥ ८ ॥&lt;br&gt;&#xA;रावणप्रतिमान्युद्धे पत्यश्वेभरथाकुलान् ॥&lt;br&gt;&#xA;अवधीस्त्वं मदर्थे वै महाबलपराक्रमान् ॥ ९ ॥&lt;br&gt;&#xA;ततः प्रहस्ततनयं जम्बुमालिनमागतम् ॥&lt;br&gt;&#xA;अवधीन्मन्त्रितनयान्सप्त सप्तार्चिवर्चसः ॥ 3.1.46.१० ॥&lt;br&gt;&#xA;पञ्च सेनापतीन्पश्चादनयस्त्वं यमालयम् ॥&lt;br&gt;&#xA;कुमारमक्षमवधीस्ततस्त्वं रणमूर्धनि ॥ ११ ॥&lt;br&gt;&#xA;तत इन्द्रजिता नीतो राक्षसेन्द्र सभां शुभाम् ॥&lt;br&gt;&#xA;तत्र लङ्केश्वरं वाचा तृणीकृत्यावमन्य च ॥ १२ ॥&lt;br&gt;&#xA;अभाङ्क्षीस्त्वं पुरीं लङ्कां मदर्थं वायुनन्दन ॥&lt;br&gt;&#xA;पुनः प्रतिनिवृत्तस्त्वमृष्यमूकं महागिरिम् ॥ १३ ॥&lt;br&gt;&#xA;एवमादि महादुःखं मदर्थं प्राप्तवानसि ॥&lt;br&gt;&#xA;त्वमत्र भूतले शेषे मम शोकमुदीरयन् ॥ १४ ॥&lt;br&gt;&#xA;अहं प्राणान्परित्यक्ष्ये मृतोऽसि यदि वायुज ॥&lt;br&gt;&#xA;सीतया मम किं कार्यं लक्ष्मणेनानुजेन वा ॥ १५ ॥&lt;br&gt;&#xA;भरतेनापि किं कार्यं शत्रुघ्नेन श्रियापि वा ॥&lt;br&gt;&#xA;राज्येनापि न मे कार्यं परेतस्त्वं कपे यदि ॥ १६ ॥&lt;br&gt;&#xA;उत्तिष्ठ हनुमन्वत्स किं शेषेऽद्य महीतले ॥&lt;br&gt;&#xA;शय्यां कुरु महाबाहो निद्रार्थं मम वानर ॥ १७ ॥&lt;br&gt;&#xA;कन्दमूलफलानि त्वमाहारार्थं ममाहर ॥&lt;br&gt;&#xA;स्नातुमद्य गमिष्यामि शीघ्रं कलशमानय ॥ १८ ॥&lt;br&gt;&#xA;अजिनानि च वासांसि दर्भांश्च समुपाहर ॥&lt;br&gt;&#xA;ब्रह्मास्त्रेणावबद्धोऽहं मोचितश्च त्वया हरे ॥ १९ ॥&lt;br&gt;&#xA;लक्ष्मणेन सह भ्रात्रा ह्यौषधानयनेन वै ॥&lt;br&gt;&#xA;लक्ष्मणप्राणदाता त्वं पौलस्त्यमदनाशनः ॥ 3.1.46.२० ॥&lt;br&gt;&#xA;सहायेन त्वया युद्धे राक्षसा न्रावणादिकान् ॥&lt;br&gt;&#xA;निहत्यातिबलान्वीरानवापं मैथिलीमहम् ॥ २१ ॥&lt;br&gt;&#xA;हनूमन्नञ्जनासूनो सीताशोकविनाशन ॥&lt;br&gt;&#xA;कथमेवं परित्यज्य लक्ष्मणं मां च जानकीम् ॥ २२ ॥&lt;br&gt;&#xA;अप्रापयित्वायोध्यां त्वं किमर्थं गतवानसि ॥&lt;br&gt;&#xA;क्व गतोसि महावीर महाराक्षसकण्टक ॥ २३ ॥&lt;br&gt;&#xA;इति पश्यन्मुखं तस्य निर्वाक्यं रघुनन्दनः ॥&lt;br&gt;&#xA;प्ररुदन्नश्रुजालेन सेचयामास वायुजम् ॥ २४ ॥&lt;br&gt;&#xA;वायुपुत्रस्ततो मूर्च्छामपहाय शनैर्द्विजाः ॥&lt;br&gt;&#xA;पौलस्त्यभयसन्त्रस्तलोकरक्षार्थमागतम्॥२५॥&lt;br&gt;&#xA;आश्रित्य मानुषं भावं नारायणमजं विभुम्॥&lt;br&gt;&#xA;जानकीलक्ष्मणयुतं कपिभिः परिवारितम्॥२६॥&lt;br&gt;&#xA;कालाम्भोधरसङ्काशं रणधूलिसमुक्षितम् ॥&lt;br&gt;&#xA;जटामण्डलशोभाढ्यं पुण्डरीकायतेक्षणम् ॥ २७ ॥&lt;br&gt;&#xA;खिन्नं च बहुशो युद्धे ददर्श रघुनन्दनम् ॥&lt;br&gt;&#xA;स्तूयमानममित्रघ्नं देवर्षिपितृकिन्नरैः ॥ २८ ॥&lt;br&gt;&#xA;दृष्ट्वा दाशरथिं रामं कृपाबहुलचेतसम् ॥&lt;br&gt;&#xA;रघुनाथकरस्पर्शपूर्णगात्रः स वानरः ॥ २९ ॥&lt;br&gt;&#xA;पतित्वा दण्डवद्भूमौ कृताञ्जलिपुटो द्विजाः ॥&lt;br&gt;&#xA;अस्तौषीज्जानकीनाथं स्तोत्रैः श्रुतिमनोहरैः ॥ 3.1.46.३० ॥&lt;br&gt;&#xA;॥ हनूमानुवाच ॥ ॥&lt;br&gt;&#xA;नमो रामाय हरये विष्णवे प्रभविष्णवे ॥&lt;br&gt;&#xA;आदिदेवाय देवाय पुराणाय गदाभृते ॥ ३१ ॥&lt;br&gt;&#xA;विष्टरे पुष्पकं नित्यं निविष्टाय महात्मने ॥&lt;br&gt;&#xA;प्रहृष्टवानरानीकजुष्टपादाम्बुजाय ते ॥ ३२ ॥&lt;br&gt;&#xA;निष्पिष्ट राक्षसेन्द्राय जगदिष्टविधायिने ॥&lt;br&gt;&#xA;नमः सहस्रशिरसे सहस्रचरणाय च ॥ ३३ ॥&lt;br&gt;&#xA;सहस्राक्षाय शुद्धाय राघवाय च विष्णवे ॥&lt;br&gt;&#xA;भक्तार्तिहारिणे तुभ्यं सीतायाः पतये नमः ॥ ३४ ॥&lt;br&gt;&#xA;हरये नारसिंहाय दैत्यराजविदारिणे ॥&lt;br&gt;&#xA;नमस्तुभ्यं वराहाय दंष्ट्रोद्धृतवसुन्धर ॥ ३५ ॥&lt;br&gt;&#xA;त्रिविक्रमाय भवते बलियज्ञ विभेदिने ॥&lt;br&gt;&#xA;नमो वामनरूपाय नमो मन्दरधारिणे ॥ ३६ ॥&lt;br&gt;&#xA;नमस्ते मत्स्यरूपाय त्रयीपालनकारिणे ॥&lt;br&gt;&#xA;नमः परशुरामाय क्षत्रियान्तकराय ते ॥३७॥&lt;br&gt;&#xA;नमस्ते राक्षसघ्नाय नमो राघवरूपिणे ॥&lt;br&gt;&#xA;महादेव महाभीम महाकोदण्डभेदिने ॥ ३८ ॥&lt;br&gt;&#xA;क्षत्रियान्तकरक्रूरभार्गवत्रासकारिणे ॥&lt;br&gt;&#xA;नमोऽस्त्वहिल्या सन्तापहारिणे चापहारिणे ॥ ३९ ॥&lt;br&gt;&#xA;नागायुतवलोपेतताटकादेहहारिणे ॥&lt;br&gt;&#xA;शिलाकठिनविस्तारवालिवक्षोविभेदिने ॥ 3.1.46.४० ॥&lt;br&gt;&#xA;नमो माया मृगोन्माथकारिणेऽज्ञानहारिणे ॥&lt;br&gt;&#xA;दशस्यन्दनदुःखाब्धिशोषणागस्त्यरूपिणे ॥ ४१ ॥&lt;br&gt;&#xA;अनेकोर्मिसमाधूतसमुद्रमदहारिणे ॥&lt;br&gt;&#xA;मैथिलीमानसां भोजभानवे लोकसाक्षिणे ॥ ४२ ॥&lt;br&gt;&#xA;राजेन्द्राय नमस्तुभ्यं जानकीपतये हरे ॥&lt;br&gt;&#xA;तारकब्रह्मणे तुभ्यं नमो राजीवलोचन ॥ ४३ ॥&lt;br&gt;&#xA;रामाय रामचन्द्राय वरेण्याय सुखात्मने ॥&lt;br&gt;&#xA;विश्वामित्रप्रियायेदं नमः खरविदारिणे ॥ ४४ ॥&lt;br&gt;&#xA;प्रसीद देवदेवेश भक्तानामभयप्रद ॥&lt;br&gt;&#xA;रक्ष मां करु णासिन्धो रामचन्द्र नमोऽस्तु ते ॥ ४५ ॥&lt;br&gt;&#xA;रक्ष मां वेदवचसामप्यगोचर राघव ॥&lt;br&gt;&#xA;पाहि मां कृपया राम शरणं त्वामुपैम्यहम् ॥ ४६ ॥&lt;br&gt;&#xA;रघुवीर महामोहमपाकुरु ममाधुना ॥&lt;br&gt;&#xA;स्नाने चाचमने भुक्तो जाग्रत्स्वप्नसुषुप्तिषु ॥ ४७ ॥&lt;br&gt;&#xA;सर्वावस्थासु सर्वत्र पाहि मां रघुनन्दन ॥&lt;br&gt;&#xA;महिमानं तव स्तोतुं कः समर्थो जगत्त्रये ॥ ४८ ॥&lt;br&gt;&#xA;त्वमेव त्वन्महत्त्वं वै जानासि रघुनन्दन ॥&lt;br&gt;&#xA;इति स्तुत्वा वायुपुत्रो रामचन्द्रं घृणानिधिम् ॥ ४९ ॥&lt;br&gt;&#xA;सीतामप्यभितुष्टाव भक्तियुक्तेन चेतसा ॥&lt;br&gt;&#xA;जानकि त्वां नमस्यामि सर्वपापप्रणाशिनीम् ॥ 3.1.46.५० ॥&lt;br&gt;&#xA;दारिद्र्यरणसंहर्त्रीं भक्तानामिष्टदायिनीम् ॥&lt;br&gt;&#xA;विदेहराजतनयां राघवानन्दकारिणीम् ॥ ५१ ॥&lt;br&gt;&#xA;भूमेर्दुहितरं विद्यां नमामि प्रकृतिं शिवाम् ॥&lt;br&gt;&#xA;पौलस्त्यैश्वर्यसंहर्त्रीं भक्ताभीष्टां सरस्वतीम् ॥ ५२ ॥&lt;br&gt;&#xA;पतिव्रताधुरीणां त्वां नमामि जनकात्मजाम् ॥&lt;br&gt;&#xA;अनुग्रहपरामृद्धिमनघां हरिवल्लभाम् ॥ ५३ ॥&lt;br&gt;&#xA;आत्मविद्यां त्रयीरूपामुमारूपां नमाम्य हम् ॥&lt;br&gt;&#xA;प्रसादाभिमुखीं लक्ष्मीं क्षीराब्धितनयां शुभाम् ॥ ५४ ॥&lt;br&gt;&#xA;नमामि चन्द्रभगिनीं सीतां सर्वाङ्गसुन्दरीम् ॥&lt;br&gt;&#xA;नमामि धर्मनिलयां करुणां वेदमातरम् ॥ ५५ ॥&lt;br&gt;&#xA;पद्मालयां पद्महस्तां विष्णुवक्षस्थलालयाम् ॥&lt;br&gt;&#xA;नमामि चन्द्रनिलयां सीतां चन्द्रनिभाननाम् ॥ ५६ ॥&lt;br&gt;&#xA;आह्लादरूपिणीं सिद्धिं शिवां शिवकरीं सतीम् ॥&lt;br&gt;&#xA;नमामि विश्वजननीं रामचन्द्रेष्टवल्लभाम् ॥&lt;br&gt;&#xA;सीतां सर्वानवद्याङ्गीं भजामि सततं हृदा ॥ ५७ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;स्तुत्वैवं हनुमान्सीतारामचन्द्रौ सभक्तिकम् ॥ ५८ ॥&lt;br&gt;&#xA;आनन्दाश्रुपरिक्लिन्नस्तूष्णीमास्ते द्विजोत्तमाः ॥&lt;br&gt;&#xA;य इदं वायुपुत्रेण कथितं पापनाशनम् ॥ ५९ ॥&lt;br&gt;&#xA;स्तोत्रं श्रीरामचन्द्रस्य सीतायाः पठतेऽन्वहम् ॥&lt;br&gt;&#xA;स नरो महदैश्वर्यमश्नुते वाञ्छितं स दा ॥ 3.1.46.६० ॥&lt;br&gt;&#xA;अनेकक्षेत्रधान्यानि गाश्च दोग्ध्रीः पयस्विनीः ॥&lt;br&gt;&#xA;आयुर्विद्याश्च पुत्रांश्च भार्यामपि मनोरमाम् ॥ ६१ ॥&lt;br&gt;&#xA;एतत्स्तोत्रं सकृ द्विप्राः पठन्नाप्नोत्यसंशयः ॥&lt;br&gt;&#xA;एतत्स्तोत्रस्य पाठेन नरकं नैव यास्यति ॥ ६२ ॥&lt;br&gt;&#xA;ब्रह्महत्यादिपापानि नश्यन्ति सुमहान्त्यपि ॥&lt;br&gt;&#xA;सर्वपापविनिर्मुक्तो देहान्ते मुक्तिमाप्नुयात् ॥ ६३ ॥&lt;br&gt;&#xA;इति स्तुतो जगन्नाथो वायुपुत्रेण राघवः ॥&lt;br&gt;&#xA;सीतया सहितो विप्रा हनूमन्तमथाब्रवीत् ॥ ६४ ॥&lt;br&gt;&#xA;॥ श्रीराम उवाच ॥ ॥&lt;br&gt;&#xA;अज्ञानाद्वा नरश्रेष्ठ त्वयेदं साहसं कृतम् ॥&lt;br&gt;&#xA;ब्रह्मणा विष्णुना वापि शक्रादित्रिदशैरपि ॥ ६५ ॥&lt;br&gt;&#xA;नेदं लिङ्गं समुद्धर्तुं शक्यते स्थापितं मया ॥&lt;br&gt;&#xA;महादेवापराधेन पतितोऽस्यद्य मूर्च्छितः ॥ ६६ ॥&lt;br&gt;&#xA;इतः परं मा क्रियतां द्रोहः साम्बस्य शूलिनः ॥&lt;br&gt;&#xA;अद्यारभ्य त्विदं कुण्डं तव नाम्ना जगत्त्रये ॥ ६७ ॥&lt;br&gt;&#xA;ख्यातिं प्रयातु यत्र त्वं पतितो वानरोत्तम ॥&lt;br&gt;&#xA;महापातकसङ्घानां नाशः स्यादत्र मज्जनात् ॥ ६८ ॥&lt;br&gt;&#xA;महादेवजटाजाता गौतमी सरितां वरा ॥&lt;br&gt;&#xA;अश्वमेधसहस्रस्य फलदा स्नायिनां नृणाम् ॥ ६९ ॥&lt;br&gt;&#xA;ततः शतगुणा गङ्गा यमुना च सरस्वती ॥&lt;br&gt;&#xA;एतन्नदीत्रयं यत्र स्थले प्रवहते कपे ॥ 3.1.46.७० ॥&lt;br&gt;&#xA;मिलित्वा तत्र तु स्नानं सहस्रगुणितं स्मृतम् ॥&lt;br&gt;&#xA;नदीष्वेतासु यत्स्नानात्फलं पुंसां भवेत्कपे ॥ ७१ ॥&lt;br&gt;&#xA;तत्फलं तव कुण्डेऽस्मिन्स्नानात्प्राप्नोत्यसंशयम् ॥&lt;br&gt;&#xA;दुर्लभं प्राप्य मानुष्यं हनूमत्कुण्डतीरतः ॥ ७२ ॥&lt;br&gt;&#xA;श्राद्धं न कुरुते यस्तु भक्तियुक्तेन चेतसा ॥&lt;br&gt;&#xA;निराशास्तस्य पितरः प्रयान्ति कुपिताः कपे ॥ ७३ ॥&lt;br&gt;&#xA;कुप्यन्ति मुनयोऽप्यस्मै देवाः सेन्द्राः सचारणाः ॥&lt;br&gt;&#xA;न दत्तं न हुतं येन हनूमत्कुण्डतीरतः ॥ ७४ ॥&lt;br&gt;&#xA;वृथाजीवित एवासाविहामुत्र च दुःखभाक् ॥&lt;br&gt;&#xA;हनूमत्कुण्डसविधे येन दत्तं तिलोदकम् ॥&lt;br&gt;&#xA;मोदन्ते पितरस्तस्य घृतकुल्याः पिबन्ति च ॥ ७५ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;श्रुत्वैतद्वचनं विप्रा रामेणोक्तं स वायुजः ॥ ७६ ॥&lt;br&gt;&#xA;उत्तरे रामनाथस्य लिङ्गं स्वेनाहृतं मुदा ॥&lt;br&gt;&#xA;आज्ञया रामचन्द्रस्य स्थापयामास वायुजः ॥ ७७ ॥&lt;br&gt;&#xA;प्रत्यक्षमेव सर्वेषां कपिलाङ्गूलवेष्टितम् ॥&lt;br&gt;&#xA;हरोपि तत्पुच्छजा तं बिभर्ति च वलित्रयम् ॥&lt;br&gt;&#xA;तदुत्तरायां ककुभि गौरीं संस्थापयन्मुदा ॥ ७८ ॥&lt;br&gt;&#xA;॥ श्रीसूत उवाच ॥&lt;br&gt;&#xA;एवं वः कथितं विप्रा यदर्थं राघवेण तु ॥।&lt;br&gt;&#xA;लिङ्गं प्रतिष्ठितं सेतौ भुक्तिमुक्तिप्रदं नृणाम् ॥ ७९ ॥&lt;br&gt;&#xA;यः पठेदिममध्यायं शृणुयाद्वा समाहितः ॥&lt;br&gt;&#xA;स विधूयेह पापानि शिवलोके महीयते ॥ 3.1.46.८० ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये रामनाथलिङ्गप्रतिष्ठाकारणवर्णनन्नाम षट्चत्वारिंशोऽध्यायः ॥ ४६ ॥&lt;/p&gt;</description>
    </item>
    <item>
      <title>०४७ ब्रह्महत्योत्पत्तिहेतुनिरूपणम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/047_brahmahatyotpattihetunirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/047_brahmahatyotpattihetunirUpaNam/</guid>
      <description>&lt;p&gt;॥ ऋषय ऊचुः ॥ ॥&lt;/p&gt;&#xA;&lt;details&gt;&lt;summary&gt;विश्वास-प्रस्तुतिः - १&lt;/summary&gt;&#xA;&lt;p&gt;राक्षसस्य वधात् सूत&lt;br&gt;&#xA;रावणस्य महामुने ॥&lt;br&gt;&#xA;ब्रह्महत्या कथम् अभूद्&lt;br&gt;&#xA;राघवस्य महात्मनः ॥ ॥ १ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम् - १&lt;/summary&gt;&#xA;&lt;p&gt;राक्षसस्य वधात्सूत रावणस्य महामुने ॥&lt;br&gt;&#xA;ब्रह्महत्या कथमभूद्राघवस्य महात्मनः ॥ ॥ १ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;विश्वास-प्रस्तुतिः - २&lt;/summary&gt;&#xA;&lt;p&gt;ब्राह्मणस्य वधात् सूत&lt;br&gt;&#xA;ब्रह्महत्या ऽभिजायते ॥&lt;br&gt;&#xA;न ब्राह्मणो दशग्रीवः&lt;br&gt;&#xA;कथं तद्वद नो मुने ॥ २ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;मूलम् - २&lt;/summary&gt;&#xA;&lt;p&gt;ब्राह्मणस्य वधात्सूत ब्रह्महत्याभिजायते ॥&lt;br&gt;&#xA;न ब्राह्मणो दशग्रीवः कथं तद्वद नो मुने ॥ २ ॥&lt;/p&gt;&#xA;&lt;/details&gt;&#xA;&lt;details&gt;&lt;summary&gt;विश्वास-प्रस्तुतिः - ३&lt;/summary&gt;&#xA;&lt;p&gt;ब्रह्महत्या भवेत् क्रूरा&lt;br&gt;&#xA;रामचन्द्रस्य धीमतः ॥&lt;br&gt;&#xA;एतन्नः श्रद्दधानानां&lt;br&gt;&#xA;वद कारुण्यतोऽधुना ॥ ३ ॥&lt;/p&gt;</description>
    </item>
    <item>
      <title>०४८ शङ्करस्त्रीहत्याब्रह्महत्यादोषशान्तिवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/048_shankarastrIhatyAbrahmahatyAdoShashAntivarNana/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/048_shankarastrIhatyAbrahmahatyAdoShashAntivarNana/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;रामनाथं समुद्दिश्य कथां पापविनाशिनीम् ॥&lt;br&gt;&#xA;प्रवक्ष्यामि मुनिश्रेष्ठाः शृणुध्वं सुसमाहिताः ॥ १ ॥&lt;br&gt;&#xA;पाण्ड्यदेशाधिपो राजा पुरासीच्छङ्कराभिधः ॥&lt;br&gt;&#xA;ब्रह्मण्यः सत्यसन्धश्च यायजूकश्च धार्मिकः ॥ २ ॥&lt;br&gt;&#xA;वेदवेदाङ्गतत्त्वज्ञः परसैन्यविदारणः ॥&lt;br&gt;&#xA;चतुरोऽप्याश्रमान्वर्णान्धर्मतः परिपालयन्॥ ३ ॥&lt;br&gt;&#xA;वैदिकाचारनिरतः पुराणस्मृतिपारगः ॥&lt;br&gt;&#xA;शिवविष्ण्वर्चको नित्यमन्यदैवतपूजकः ॥ ४ ॥&lt;br&gt;&#xA;महादानप्रदो नित्यं ब्राह्मणानां महात्मनाम् ॥&lt;br&gt;&#xA;मृगयार्थं ययौ धीमान्स कदाचित्तपोवनम् ॥ ५ ॥&lt;br&gt;&#xA;सिंहव्याघ्रेभमहिष क्रूरसत्वभयङ्करम्॥&lt;br&gt;&#xA;झिल्लिकाभीषणरवं सरीसृपसमाकुलम्॥ ६ ॥&lt;br&gt;&#xA;भीमश्वापदसम्पूर्णं दावानलभयङ्करम् ॥&lt;br&gt;&#xA;महारण्यं प्रविश्याथ शङ्करो राजशेखरः ॥ ॥ ७ ॥&lt;br&gt;&#xA;अनेकसैनिकोपेत आखेटिकुलसङ्कुलः ॥&lt;br&gt;&#xA;पादुकागूढचरणो रक्तोष्णीषो हरिच्छदः ॥ ८ ॥&lt;br&gt;&#xA;बद्धगोधाङ्गुलित्राणो धृतकोदण्डसायकः ॥&lt;br&gt;&#xA;कक्ष्याबद्धमहाखङ्गः श्वेताश्ववरमास्थितः ॥ ९ ॥&lt;br&gt;&#xA;सुवेषधारी सन्नद्धः पत्तिसङ्घसमावृतः ॥&lt;br&gt;&#xA;कान्तारेषु च सर्वेषु पर्वतेषु गुहासु च ॥ 3.1.48.१० ॥&lt;br&gt;&#xA;समुत्तीर्ण महास्रोता युवा सिंहपराक्रमः ॥&lt;br&gt;&#xA;विचचार बलैः साकं दरीषु मृगयन्मृगान् ॥ ११ ॥&lt;br&gt;&#xA;बध्यतां वध्यतामेष याति वेगान्मृगो वने ॥&lt;br&gt;&#xA;एवं वदत्सु सैन्येषु स्वयमुत्प्लुत्य शङ्करः ॥ १२ ॥&lt;br&gt;&#xA;मृगं हन्ति महाराजो विगाह्य विपिनस्थलीम् ॥&lt;br&gt;&#xA;सिंहान्वराहान्महिषान्कुञ्जराच्छरभांस्तथा ॥ १३ ॥&lt;br&gt;&#xA;विनिघ्नन्स मृगानन्यान्वन्याञ्छङ्करभूपतिः ॥&lt;br&gt;&#xA;कुत्रचिद्विपिनोद्देशे दरीमध्यनिवासिनम् ॥ १४ ॥&lt;br&gt;&#xA;व्याघ्रचर्मधरं शान्तं मुनिं नियतमानसम् ॥&lt;br&gt;&#xA;व्याघ्रबुद्ध्या जघानाशु शरेणानतपर्वणा ॥ १५ ॥&lt;br&gt;&#xA;अतिवेगेन विप्रेन्द्रास्तत्पत्नीं च ससायकः ॥&lt;br&gt;&#xA;निजघान पतिप्राणां निविष्टां पत्युरन्तिके ॥१६॥&lt;br&gt;&#xA;विलोक्य मातापितरौ तत्पुत्रो निहतौ वने ॥&lt;br&gt;&#xA;रुरोद भृशदुःखार्तो विललाप च कातरः ॥१७॥&lt;br&gt;&#xA;भोस्तात मातर्मां हित्वा युवां यातौ क्व वाधुना ॥&lt;br&gt;&#xA;अहं कुत्र गमिष्यामि को वा मे शरणं भवेत् ॥ १८ ॥&lt;br&gt;&#xA;को मामध्यापयेद्वेदाञ्छास्त्रं वा पाठयेत्पितः ॥&lt;br&gt;&#xA;अम्ब मे भोजनं का वा दास्यते सोपदेशकम् ॥ १९ ॥&lt;br&gt;&#xA;आचाराञ्च्छिक्षयेत्को वा तात त्वयि मृतेऽधुना ॥&lt;br&gt;&#xA;अम्ब बालं प्रकुपितं का वा मामुपलाप()येत् ॥ 3.1.48.२० ॥&lt;br&gt;&#xA;युवां निरागसावद्य केन पापेन सायकैः ॥&lt;br&gt;&#xA;निहतौ वै तपोनिष्ठौ मत्प्राणौ मद्गुरू वने ॥ २१ ॥&lt;br&gt;&#xA;एवं तयोः सुतो विप्रा मुक्तकण्ठं रुरोद वै ॥&lt;br&gt;&#xA;अथ प्रलपितं श्रुत्वा शङ्करो विपिने चरन् ॥ २२ ॥&lt;/p&gt;</description>
    </item>
    <item>
      <title>०४९ रामनाथस्तोत्रकथनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/049_rAmanAthastotrakathanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/049_rAmanAthastotrakathanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;अथातः सम्प्रवक्ष्यामि रामनाथस्य शूलिनः ॥&lt;br&gt;&#xA;स्तोत्राध्यायं महापुण्यं शृणुत श्रद्धया द्विजाः ॥ ॥ १ ॥&lt;br&gt;&#xA;रामः प्रतिष्ठिते लिङ्गे तुष्टाव परमेश्वरम् ॥&lt;br&gt;&#xA;लक्ष्मणो जानकी सीता सुग्रीवाद्याः कपीश्वराः ॥ २ ॥&lt;br&gt;&#xA;ब्रह्मप्रभृतयो देवाः कुम्भजाद्या महर्षयः ॥&lt;br&gt;&#xA;अस्तुवन्भक्तिसंयुक्ताः प्रत्येकं राघवेश्वरम् ॥ ३ ॥&lt;br&gt;&#xA;तद्वक्ष्याम्यानुपूर्व्येण शृणुतादरपूर्वकम् ॥&lt;br&gt;&#xA;एतच्छ्रवणमात्रेण मुक्तः स्या न्मानवो द्विजाः ॥ ४ ॥&lt;br&gt;&#xA;॥ श्रीराम उवाच ॥ ॥&lt;br&gt;&#xA;नमो महात्मने तुभ्यं महामायाय शूलिने ॥&lt;br&gt;&#xA;स्वपदाम्बुजभक्तार्तिहारिणे सर्प हारिणे ॥ ५ ॥&lt;br&gt;&#xA;नमो देवाधिदेवाय रामनाथाय साक्षिणे ॥&lt;br&gt;&#xA;नमो वेदान्तवेद्याय योगिनां तत्त्वदायिने ॥ ६ ॥&lt;br&gt;&#xA;सर्वदानन्दपूर्णाय विश्वनाथाय शम्भवे ॥&lt;br&gt;&#xA;नमो भक्तभयच्छेदहेतुपादाब्जरेणवे ॥ ७ ॥&lt;br&gt;&#xA;नमस्तेऽखिलनाथाय नमः साक्षात्परात्मने ॥&lt;br&gt;&#xA;नमस्तेऽद्भुतवीर्याय महापातकनाशिने ॥ ॥ ८ ॥&lt;br&gt;&#xA;कालकालाय कालाय कालातीताय ते नमः ॥&lt;br&gt;&#xA;नमोऽविद्यानिहन्त्रे ते नमः पापहराय च ॥ ९ ॥&lt;br&gt;&#xA;नमः संसारतप्तानां तापनाशैकहेतवे ॥&lt;br&gt;&#xA;नमो मद्ब्रह्महत्याविनाशिने च विषाशिने ॥ 3.1.49.१० ॥&lt;br&gt;&#xA;नमस्ते पार्वतीनाथ कैलासनिलयाव्यय ॥&lt;br&gt;&#xA;गङ्गाधर विरूपाक्ष मां रक्ष सकलापदः ॥ ११ ॥&lt;br&gt;&#xA;तुभ्यं पिनाकहस्ताय नमो मदनहारिणे ॥&lt;br&gt;&#xA;भूयोभूयो नमस्तुभ्यं सर्वावस्थासु सर्वदा ॥ १२ ॥&lt;br&gt;&#xA;॥ लक्ष्मण उवाच ॥ ॥&lt;br&gt;&#xA;नमस्ते रामनाथाय त्रिपुरघ्नाय शम्भवे ॥&lt;br&gt;&#xA;पार्वतीजीवितेशाय गणेशस्कन्दसूनवे ॥ १३ ॥&lt;br&gt;&#xA;नमस्ते सूर्यचद्राग्निलोचनाय कपर्दिने ॥&lt;br&gt;&#xA;नमः शिवाय सोमाय मार्कण्डेय भयच्छिदे ॥ १४ ॥&lt;br&gt;&#xA;नमः सर्वप्रपञ्चस्य सृष्टिस्थित्यन्तहेतवे ॥&lt;br&gt;&#xA;नम उग्राय भीमाय महादेवाय साक्षिणे ॥ १५ ॥&lt;br&gt;&#xA;सर्वज्ञाय वरेण्याय वरदाय वराय ते ॥&lt;br&gt;&#xA;श्रीकण्ठाय नमस्तुभ्यं पञ्चपातकभेदिने ॥ १६ ॥&lt;br&gt;&#xA;नमस्तेऽस्तु परानन्दसत्यविज्ञानरूपिणे ॥&lt;br&gt;&#xA;नमस्ते भवरोगघ्न स्नायूनां पतये नमः ॥ ॥ १७ ॥&lt;br&gt;&#xA;पतये तस्कराणां ते वनानां पतये नमः ॥&lt;br&gt;&#xA;गणानां पतये तुभ्यं विश्वरूपायसाक्षिणे ॥१८ ॥&lt;br&gt;&#xA;कर्मणा प्रेरितः शम्भो जनिष्ये यत्रयत्र तु ॥&lt;br&gt;&#xA;तत्रतत्र पदद्वन्द्वे भवतो भक्तिरस्तु मे ॥ १९ ॥&lt;br&gt;&#xA;असन्मार्गे रतिर्मा भूद्भवतः कृपया मम ॥&lt;br&gt;&#xA;वैदिकाचारमार्गे च रतिः स्याद्भवते नमः ॥ 3.1.49.२० ॥ ॥&lt;br&gt;&#xA;॥ सीतोवाच ॥ ॥&lt;br&gt;&#xA;परमकारण शङ्कर धूर्जटे गिरिसुतास्तनकुङ्कुमशोभित ॥&lt;br&gt;&#xA;मम पतौ परिदेहि मतिं सदा न विषमां परपूरुषगोचराम् ॥ ॥ २१ ॥&lt;br&gt;&#xA;गङ्गाधर विरूपाक्ष नीललोहित शङ्कर ॥&lt;br&gt;&#xA;रामनाथ नमस्तुभ्यं रक्ष मा करुणाकर ॥ २२ ॥&lt;br&gt;&#xA;नमस्ते देवदेवेश नमस्ते करुणालय ॥।&lt;br&gt;&#xA;नमस्ते भवभीतानां भवभीतिविमर्दन ॥ २३ ॥&lt;br&gt;&#xA;नाथ त्वदीयचरणाम्बुजचिन्तनेन निर्द्धूय भास्करसुताद्भयमाशु शम्भो ॥&lt;br&gt;&#xA;नित्यत्वमाशु गतवान्स मृकण्डुपुत्रः किं वा न सिध्यति तवाश्रयणात्परेश ॥ २४ ॥&lt;br&gt;&#xA;परेशपरमानन्द शरणागतपालक ॥&lt;br&gt;&#xA;पातिव्रत्यं मम सदा देहि तुभ्यं नमोनमः ॥ ॥ २५ ॥&lt;br&gt;&#xA;॥ हनूमानुवाच ॥ ॥&lt;br&gt;&#xA;देवदेव जगन्नाथ रामनाथ कृपानिधे ॥&lt;br&gt;&#xA;त्वत्पादाम्भोरुहगता निश्चला भक्तिरस्तु मे ॥ २६ ॥&lt;br&gt;&#xA;यं विना न जगत्सत्ता तद्भानमपि नो भवेत्॥&lt;br&gt;&#xA;नमः सद्भानरूपाय रामनाथाय शम्भवे ॥ २७ ॥&lt;br&gt;&#xA;अङ्गद उवाच ॥ ॥&lt;br&gt;&#xA;यस्य भासा जगद्भानं यत्प्रकाशं विना जगत् ॥&lt;br&gt;&#xA;न भासते नमस्तस्मै रामनाथाय शम्भवे ॥ २८ ॥&lt;br&gt;&#xA;॥ जाम्बुवानुवाच ॥ ॥&lt;br&gt;&#xA;सर्वानन्दो यदानन्दो भासते परमार्थतः ॥&lt;br&gt;&#xA;नमो रामेश्वरायास्मै परमानन्दरूपिणे ॥ २९ ॥&lt;br&gt;&#xA;॥ नील उवाच ॥ ॥&lt;br&gt;&#xA;यद्देशकालदिग्भेदैरभिन्नं सर्वदा द्वयम् ॥&lt;br&gt;&#xA;तस्मै रामेश्वरायास्मै नमोऽभिन्नस्व रूपिणे ॥ 3.1.49.३० ॥&lt;br&gt;&#xA;॥ नल उवाच ॥ ॥&lt;br&gt;&#xA;ब्रह्मविष्णुमहेशाना यदविद्याविजृम्भिताः ॥&lt;br&gt;&#xA;नमोऽविद्याविहीनाय तस्मै रामेश्वराय ते ॥ ३१ ॥&lt;br&gt;&#xA;॥ कुमुद उवाच ॥ ॥&lt;br&gt;&#xA;यस्त्वरूपापरिज्ञानात्प्रधानं कारणत्वतः ॥&lt;br&gt;&#xA;कल्पितं कारणायास्मै रामनाथाय शम्भवे ॥ ३२ ॥&lt;br&gt;&#xA;॥ पनस उवाच ॥ ॥&lt;br&gt;&#xA;जाग्रत्स्वप्नसुषुप्त्यादियदविद्याविजृम्भितम् ॥&lt;br&gt;&#xA;जाग्रदादिविहीनाय नमोऽस्मै ज्ञानरूपिणे ॥ ३३ ॥&lt;br&gt;&#xA;॥ गज उवाच ॥ ॥&lt;br&gt;&#xA;यत्स्वरूपापरिज्ञानात्कार्याणां परमा णवः ॥&lt;br&gt;&#xA;कल्पिताः कारणत्वेन तार्किकापसदैर्वृथा ॥ ३४ ॥&lt;br&gt;&#xA;तमहं परमानन्दं रामनाथं महेश्वरम् ॥&lt;br&gt;&#xA;आत्मरूपतया नित्यमुपासे सर्वसाक्षिणम् ॥ ॥ ३५ ॥&lt;br&gt;&#xA;॥ गवाक्ष उवाच ॥ ॥&lt;br&gt;&#xA;अज्ञानपाशबद्धानां पशूनां पाशमोचकम् ॥&lt;br&gt;&#xA;रामेश्वरं शिवं शान्तमुपैमि शरणं सदा ॥ ३६ ॥ ॥&lt;br&gt;&#xA;॥ गवय उवाच ॥ ॥&lt;br&gt;&#xA;साध्वस्तजगदाधारं चन्द्रचूडमुमापतिम् ॥&lt;br&gt;&#xA;रामनाथं शिवं वन्दे संसारामयभेषजम् ॥ ३७ ॥ ॥&lt;br&gt;&#xA;शरभ उवाच ॥ ॥&lt;br&gt;&#xA;अन्तःकरणमात्मेति यदज्ञानाद्विमोहितैः ॥&lt;br&gt;&#xA;भण्यते रमनाथं तमात्मानं प्रणमाम्यहम् ॥ ३८ ॥&lt;br&gt;&#xA;॥ गन्धमादन उवाच ॥ ॥&lt;br&gt;&#xA;रामनाथमुमानाथं गणनाथं च त्र्यम्बकम् ॥&lt;br&gt;&#xA;सर्वपातकशुद्ध्यर्थमुपासे जगदीश्वरम् ॥३९ ॥&lt;br&gt;&#xA;॥ सुग्रीव उवाच ॥ ॥&lt;br&gt;&#xA;संसाराम्भोधि मध्ये मां जन्ममृत्युजले भये ॥&lt;br&gt;&#xA;पुत्रदारधनक्षेत्रवीचिमालासमाकुले ॥ 3.1.49.४० ॥&lt;br&gt;&#xA;मज्जद्ब्रह्माण्डखण्डे च पतितं नाप्तपारकम् ॥&lt;br&gt;&#xA;क्रोशन्तमवशं दीनं विषयव्या लकातरम् ॥ ४१ ॥&lt;br&gt;&#xA;व्याधिनक्रसमुद्विग्नं तापत्रयझषार्तिदम् ॥&lt;br&gt;&#xA;मां रक्ष गिरिजानाथ रामनाथ नमोऽस्तु ते ॥ ४२ ॥&lt;br&gt;&#xA;॥ विभीषण उवाच ॥ ॥&lt;br&gt;&#xA;संसारवनमध्ये मां विनष्टनिजमार्गके ॥&lt;br&gt;&#xA;व्याधिचौरे क्रोधसिंहे जन्मव्याघ्रे लयोरगे ॥ ४३ ॥&lt;br&gt;&#xA;बाल्ययौवनवार्धक्यमहाभीमान्धकूपके ॥&lt;br&gt;&#xA;क्रोधेर्ष्या लोभवह्नौ च विषयक्रूरपर्वते ॥ ४४ ॥&lt;br&gt;&#xA;त्रासभूकण्टकाढ्ये च सीदन्तमधुनान्धकम् ॥&lt;br&gt;&#xA;शोभनां पदवीं शम्भो नय रामेश्वराधुना ॥ ४५ ॥&lt;br&gt;&#xA;॥ सर्वे वानरा ऊचुः ॥ ॥&lt;br&gt;&#xA;निन्द्यानिन्द्येषु सर्वत्र जनित्वा योनिषु प्रभो ॥&lt;br&gt;&#xA;कुम्भीपाकादिनरके पतित्वा च पुनस्तथा ॥ ४६ ॥&lt;br&gt;&#xA;जनित्वा च पुनर्योनौ कर्मशेषेण कुत्सिते ॥&lt;br&gt;&#xA;संसारे पतितानस्मान्रामनाथ दयानिधे ॥ ४७ ॥&lt;br&gt;&#xA;अनाथान्विवशान्दीनान्क्रोशतः पाहि शङ्कर ॥&lt;br&gt;&#xA;नमस्तेस्तु दयासिन्धो रामनाथ महेश्वर ॥ ४८ ॥&lt;br&gt;&#xA;॥ ब्रह्मोवाच ॥ ॥&lt;br&gt;&#xA;नमस्ते लोकनाथाय रामनाथाय शम्भवे ॥&lt;br&gt;&#xA;प्रसीद मम सर्वेश मदविद्यां विनाशय ॥ ४९ ॥ ॥&lt;br&gt;&#xA;॥ इन्द्र उवाच ॥ ॥&lt;br&gt;&#xA;यस्य शक्तिरुमा देवी जगन्माता त्रयीमयी ॥&lt;br&gt;&#xA;तमहं शङ्करं वन्दे रामनाथमुमापतिम् ॥ 3.1.49.५० ॥&lt;br&gt;&#xA;॥ यम उवाच ॥ ॥&lt;br&gt;&#xA;पुत्रौ गणेश्वरस्कन्दौ वृषो यस्य च वाहनम् ॥&lt;br&gt;&#xA;तं वै रामेश्वरं सेवे सर्वाज्ञाननिवृत्तये ॥ ५१ ॥&lt;br&gt;&#xA;॥ वरुण उवाच ॥ ॥&lt;br&gt;&#xA;यस्य पूजाप्रभावेन जित मृत्युर्मृकण्डुजः॥&lt;br&gt;&#xA;मृत्युञ्जयमुपासेऽहं रामनाथं हृदा तु तम् ॥ ५२ ॥&lt;br&gt;&#xA;॥ कुबेर उवाच ॥ ॥&lt;br&gt;&#xA;ईश्वराय लसत्कर्णकुण्डलाभरणाय ते ॥&lt;br&gt;&#xA;लाक्षारुणशरीराय नमो रामेश्वराय वै ॥ ५३ ॥&lt;br&gt;&#xA;॥ आदित्य उवाच ॥ ॥&lt;br&gt;&#xA;नमस्तेऽस्तु महादेव रामनाथ त्रियम्बक ॥&lt;br&gt;&#xA;दक्षाध्वरविनाशाय नमस्ते पाहि मां शिव ॥ ५४ ॥&lt;br&gt;&#xA;॥ सोम उवाच ॥ ॥&lt;br&gt;&#xA;नमस्ते भस्मदिग्धाय शूलिने सर्पमालिने ॥&lt;br&gt;&#xA;रामनाथ दयाम्भोधे स्मशाननिलयाय ते ॥ ५५ ॥&lt;br&gt;&#xA;॥ अग्निरुवाच ॥ ॥&lt;br&gt;&#xA;इन्द्राद्यखिलदिक्पालसंसेवितपदाम्बुज ॥&lt;br&gt;&#xA;रामनाथाय शुद्धाय नमो दिग्वाससे सदा ॥ ५६ ॥&lt;br&gt;&#xA;॥ वायुरुवाच ॥ ॥&lt;br&gt;&#xA;हराय हरिरूपाय व्याघ्रचर्माम्बराय च ॥&lt;br&gt;&#xA;रामनाथ नमस्तुभ्यं ममाभीष्टप्रदो भव ॥ ५७ ॥&lt;br&gt;&#xA;॥ बृहस्पतिरुवाच ॥ ॥&lt;br&gt;&#xA;अहन्तासाक्षिणे नित्यं प्रत्यगद्वयवस्तुने ॥&lt;br&gt;&#xA;रामनाथ ममाज्ञानमाशु नाशय ते नमः ॥ ५८ ॥ ॥&lt;br&gt;&#xA;॥ शुक्र उवाच ॥ ॥&lt;br&gt;&#xA;वञ्चकानामलभ्याय महामन्त्रार्थरूपिणे ॥&lt;br&gt;&#xA;नमो द्वैतविहीनाय रामनाथाय शम्भवे ॥ ५९ ॥&lt;br&gt;&#xA;॥ अश्विनावूचतुः ॥ ॥&lt;br&gt;&#xA;आत्मरूपतया नित्यं योगिनां भासते हृदि ॥&lt;br&gt;&#xA;अनन्य भानवेद्याय नमस्ते राघवेश्वर ॥ 3.1.49.६० ॥&lt;br&gt;&#xA;॥ अगस्त्य उवाच ॥ ॥&lt;br&gt;&#xA;आदिदेव महादेव विश्वेश्वर शिवाव्यय ॥&lt;br&gt;&#xA;रामनाथाम्बिकानाथ प्रसीद वृष भध्वज ॥ ६१ ॥&lt;br&gt;&#xA;अपराधसहस्रं मे क्षमस्व विधुशेखर ॥&lt;br&gt;&#xA;ममाहमिति पुत्रादावहन्तां मम मोचय ॥ ६२ ॥&lt;br&gt;&#xA;॥ सुतीक्ष्ण उवाच ॥ ॥&lt;br&gt;&#xA;क्षेत्राणि रत्नानि धनानि दारा मित्राणि वस्त्राणि गवाश्वपुत्राः ॥&lt;br&gt;&#xA;नैवोपकाराय हि रामनाथ मह्यं प्रयच्छ त्वमतो विरक्तिम् ॥ ६३ ॥&lt;br&gt;&#xA;॥ विश्वामित्र उवाच ॥ ॥&lt;br&gt;&#xA;श्रुतानि शास्त्राण्यपि निष्फलानि त्रय्यप्यधीता विफलैव नूनम् ॥&lt;br&gt;&#xA;त्वयीश्वरे चेन्न भवेद्धि भक्तिः श्रीरामनाथे शिव मानुषस्य ॥६४॥ ॥&lt;br&gt;&#xA;॥ गालव उवाच ॥ ॥&lt;br&gt;&#xA;दानानि यज्ञा नियमास्तपांसि गङ्गादितीर्थेषु निमज्जनानि ॥&lt;br&gt;&#xA;रामेश्वरं त्वां न नमन्ति ये तु व्यर्थानि तेषामिति निश्चयोऽत्र ॥ ६५ ॥&lt;br&gt;&#xA;॥ वसिष्ठ उवाच ॥ ॥&lt;br&gt;&#xA;कृत्वापि पापान्यखिलानि लोकस्त्वामेत्य रामेश्वर भक्तियुक्तः ॥&lt;br&gt;&#xA;नमेत चेत्तानि लयं व्रजेयुर्यथान्धकारो रवितेजसाऽद्धा ॥ ६६ ॥&lt;br&gt;&#xA;॥ अत्रिरुवाच ॥ ॥&lt;br&gt;&#xA;दृष्ट्वा तु रामेश्वरमेकदापि स्पृष्ट्वा नमस्कृत्य भवन्तमीशम् ॥&lt;br&gt;&#xA;पुनर्न गर्भं स नरः प्रयायात्किं त्वद्वयं ते लभतं स्वरूपम् ॥ ६७ ॥&lt;br&gt;&#xA;अङ्गिरा उवाच ॥&lt;br&gt;&#xA;यो रामनाथं मनुजो भवन्तमुपेत्य बन्धून्प्रणमन्स्मरेत ॥&lt;br&gt;&#xA;सन्तारयेत्तानपि सर्वपापात्किम द्भुतं तस्य कृतार्थतायाम्॥ ६८ ॥&lt;br&gt;&#xA;॥ गौतम उवाच ॥ ॥&lt;br&gt;&#xA;श्रीरामनाथेश्वर गूढमेत्तद्रहस्यभूतं परमं विशोकम् ॥&lt;br&gt;&#xA;त्वत्पादमूलं भजतां नृणां ये सेवां प्रकुर्वन्ति हि तेऽपि धन्याः ॥ ६९ ॥&lt;br&gt;&#xA;॥ शतानन्द उवाच ॥ ॥&lt;br&gt;&#xA;वेदान्तविज्ञानरहस्यविद्भिर्विज्ञेयमेतद्धि मुमुक्षुभिस्तु ॥&lt;br&gt;&#xA;शास्त्राणि सर्वाणि विहाय देव त्वत्सेवनं यद्रघुवीरनाथ ॥ 3.1.49.७० ॥&lt;br&gt;&#xA;॥ भृगुरुवाच ॥ ॥&lt;br&gt;&#xA;रामनाथ तव पादपङ्कजं द्वन्द्वचिन्तनविधूतकल्मषः ॥&lt;br&gt;&#xA;निर्भयं व्रजति सत्सुखा द्वयं सुप्रभं त्वथ अमोघचिद्धनम् ॥ ७१ ॥&lt;br&gt;&#xA;॥ कुत्स उवाच ॥ ॥&lt;br&gt;&#xA;रामनाथ तव पादसेवनं भोगमोक्षवरदं नृणां सदा ॥&lt;br&gt;&#xA;रौरवादिनरकप्रणाशनं कः पुमान्न भजते रसग्रहः ॥ ७२ ॥&lt;br&gt;&#xA;॥ काश्यप उवाच ॥ ॥&lt;br&gt;&#xA;रामनाथ तव पादसेविनां किं व्रतैरुत तपोभिरध्वरैः ॥&lt;br&gt;&#xA;वेदशास्त्र जपचिन्तया च किं स्वर्गसिन्धुपयसापि किं फलम् ॥ ७३ ॥&lt;br&gt;&#xA;श्रीरामनाथ त्वमागत्य शीघ्रं ममोत्क्रान्तिकाले भवान्या च साकम् ॥&lt;br&gt;&#xA;मां प्रापय स्वात्मपादारविन्दं विशोकं विमोहं सुखं चित्स्वरूपम् ॥ ७४ ॥&lt;br&gt;&#xA;॥ गन्धर्वा ऊचुः ॥ ॥&lt;br&gt;&#xA;रामनाथ त्वमस्माकं भजतां भवसागरे ॥&lt;br&gt;&#xA;अपारे दुःखकल्लोले न त्वत्तोन्या गतिर्हि नः ॥ ७५ ॥&lt;br&gt;&#xA;॥ किन्नरा ऊचुः ॥ ॥&lt;br&gt;&#xA;रामनाथ भवारण्ये व्याधिव्याघ्रभयानके ॥&lt;br&gt;&#xA;त्वामन्तरेण नास्माकं पदवीदर्शको भवेत् ॥ ७६ ॥&lt;br&gt;&#xA;॥ यक्षा ऊचुः ॥ ॥&lt;br&gt;&#xA;रामनाथेन्द्रियारातिबाधा नो दुःसहा सदा ॥&lt;br&gt;&#xA;तान्विजेतुं सहायस्त्वमस्माकं भव धूर्जटे ॥ ७७ ॥&lt;br&gt;&#xA;॥ नागा ऊचुः ॥ ॥&lt;br&gt;&#xA;अचिन्त्यमहिमानं त्वा रामनाथ वयं कथम्॥&lt;br&gt;&#xA;स्तोतुमल्पधियः शक्ता भविष्यामोंऽबिकापते ॥ ॥ ७८ ॥&lt;br&gt;&#xA;॥ किम्पुरुषा ऊचुः ॥ ॥&lt;br&gt;&#xA;नानायोनौ च जननं मरणं चाप्यनेकशः ॥&lt;br&gt;&#xA;विनाशय तथाऽज्ञानं रामनाथ नमोऽस्तु ते ॥ ७९ ॥&lt;br&gt;&#xA;॥ विद्याधरा ऊचुः ॥ ॥&lt;br&gt;&#xA;अम्बिकापतये तुभ्यमसङ्गाय महात्मने॥&lt;br&gt;&#xA;नमस्ते रामनाथाय प्रसीद वृषभध्वज ॥ 3.1.49.८० ॥&lt;br&gt;&#xA;॥ वसव ऊचुः ॥ ॥&lt;br&gt;&#xA;रामनाथगणेशाय गणवृन्दार्चिताङ्घ्रये ॥&lt;br&gt;&#xA;गङ्गाधराय गुह्याय नमस्ते पाहि नः सदा ॥ ८१ ॥&lt;br&gt;&#xA;॥ विश्वेदेवा ऊचुः ॥ ॥&lt;br&gt;&#xA;ज्ञप्तिमात्रैकनिष्ठानां मुक्तिदाय सुयोगिनाम् ॥&lt;br&gt;&#xA;रामनाथाय साम्बाय नमोऽस्मान्रक्ष शङ्कर ॥ ८२ ॥&lt;br&gt;&#xA;॥ मरुत ऊचुः ॥ ॥&lt;br&gt;&#xA;परतत्त्वाय तत्त्वानां तत्त्वभूताय वस्तुतः ॥&lt;br&gt;&#xA;नमस्ते रामनाथाय स्वयम्भानाय शम्भवे ॥ ८३ ॥&lt;br&gt;&#xA;॥ साध्या ऊचुः ॥ ॥&lt;br&gt;&#xA;स्वातिरिक्तविहीनाय जगत्सत्ताप्रदायिने ॥&lt;br&gt;&#xA;रामेश्वराय देवाय नमोऽविद्या विभेदिने ॥ ८४ ॥&lt;br&gt;&#xA;॥ सर्वे देवा ऊचुः ॥ ॥&lt;br&gt;&#xA;सच्चिदानन्दसम्पूर्णं द्वैतवस्तुविवर्जितम् ॥&lt;br&gt;&#xA;ब्रह्मात्मानं स्वयम्भानमादिमध्यान्तवर्जितम् ॥ ८५ ॥&lt;br&gt;&#xA;अविक्रियमसङ्गं च परिशुद्धं सनातनम् ॥&lt;br&gt;&#xA;आकाशादिप्रपञ्चानां साक्षिभूतं परामृतम्॥८६॥&lt;br&gt;&#xA;प्रमातीतं प्रमाणानामपि बोधप्रदायिनम्॥&lt;br&gt;&#xA;आविर्भावतिरोभाव सङ्कोचरहितं सदा ॥ ८७ ॥&lt;br&gt;&#xA;स्वस्मिन्नध्यस्तरूपस्य प्रपञ्चस्यास्य साक्षिणम् ॥&lt;br&gt;&#xA;निर्लेपं परमानन्दं निरस्तसकलक्रियम्॥ ८८ ॥&lt;br&gt;&#xA;भूमानन्दं महात्मानं चिद्रूपं भोगवर्जितम् ॥&lt;br&gt;&#xA;रामनाथं वयं सर्वे स्वपातकविशुद्धये ॥ ८९ ॥&lt;br&gt;&#xA;चिन्तयामः सदा चित्ते स्वात्मानन्दबुभुत्सवः ॥&lt;br&gt;&#xA;रक्षास्मान्करुणासिन्धो राम नाथ नमोऽस्तु ते ॥3.1.49.९॥।&lt;br&gt;&#xA;रामनाथाय रुद्राय नमः संसारहारिणे ॥&lt;br&gt;&#xA;ब्रह्मविष्ण्वादिरूपेण विभिन्नाय स्वमायया ॥ ९१ ॥&lt;br&gt;&#xA;विभीषणसचिवा ऊचुः ॥&lt;br&gt;&#xA;वरदाय वरेण्याय त्रिनेत्राय त्रिशूलिने ॥&lt;br&gt;&#xA;योगिध्येयाय नित्याय रामनाथाय ते नमः ॥ ९२ ॥&lt;br&gt;&#xA;॥ सूत उवाच ॥ ॥&lt;br&gt;&#xA;इति रामादिभिः सर्वैः स्तुतो रामेश्वरः शिवः ॥&lt;br&gt;&#xA;प्राह सर्वान्समाहूय रामादीन्द्विजसत्तमाः ॥ ९३ ॥&lt;br&gt;&#xA;रामराम महाभाग जानकीरमण प्रभो ॥&lt;br&gt;&#xA;सौमित्रे जानकि शुभे हे सुग्रीव मुखास्तथा ॥ ९४ ॥&lt;br&gt;&#xA;अन्ये ब्रह्ममुखा यूयं शृणुध्वं सुसमास्थिताः ॥&lt;br&gt;&#xA;स्तोत्राध्यायमिमं पुण्यं युष्माभिः कृतमादरात् ॥ ९५ ॥&lt;br&gt;&#xA;ये पठन्ति च शृण्वन्ति श्रावयन्ति च मानवाः ॥ ॥&lt;br&gt;&#xA;मदर्चनफलं तेषां भविष्यति न संशयः ॥ ९६ ॥&lt;br&gt;&#xA;रामचन्द्रधनुष्कोटिस्नानपुण्यं च वै भवेत् ॥&lt;br&gt;&#xA;वर्षमेकं रामसेतौ वासपुण्यं भविष्यति ॥ ९७ ॥&lt;br&gt;&#xA;गन्धमादनमध्यस्थसर्वर्तीर्थाभिमज्जनात् ॥&lt;br&gt;&#xA;यत्पुण्यं तद्भवेत्तेन नात्र संशयकारणम् ॥ ९८ ॥&lt;br&gt;&#xA;उक्त्वैवं रामनाथोऽपि स्वात्मलिङ्गे तिरोदधे ॥&lt;br&gt;&#xA;स्तोत्राध्यायमिमं पुण्यं नित्यं सङ्कीर्तयन्नरः ॥ ९९ ॥&lt;br&gt;&#xA;जरामरणनिर्मुक्तो जन्मदुःखविवर्जितः ॥&lt;br&gt;&#xA;रामनाथस्य सायुज्यमुक्तिं प्राप्नोत्यसंशयः ॥ 3.1.49.१०० ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये रामादिभी रामनाथस्तोत्रकथनन्नामैकोनपञ्चाशत्तमोऽध्यायः ॥ ४९ ॥&lt;/p&gt;</description>
    </item>
    <item>
      <title>०५० निधिचरितकथनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/050_nidhicharitakathanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/050_nidhicharitakathanam/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;अथातः सम्प्रवक्ष्यामि सेतुमाधववैभवम्॥&lt;br&gt;&#xA;शृणुध्वं मुनयो भक्त्या पुण्यं पापहरं परम्॥ १ ॥&lt;br&gt;&#xA;पुरा पुण्यनिधिर्नाम राजा सोमकुलोद्भवः ॥&lt;br&gt;&#xA;मधुरां पालयामास हालास्येश्वरभूषिताम् ॥ २ ॥&lt;br&gt;&#xA;कदाचित्स महीपालश्चतुरङ्गबलान्वितः ॥&lt;br&gt;&#xA;सांऽतःपुरपरीवारो मधुरायां निजं सुतम् ॥ ३ ॥&lt;br&gt;&#xA;स्थापयित्वा रामसेतुं प्रययौ स्नानकौतुकी ॥&lt;br&gt;&#xA;तत्र गत्वा धनुष्कोटौ स्नात्वा सङ्कल्पपूर्वकम् ॥ ४ ॥&lt;br&gt;&#xA;अन्येष्वपि च तीर्थेषु तत्रत्येषु नृपोत्तमः ॥&lt;br&gt;&#xA;सस्नौ रामेश्वरं देवं सिषेवे च सभक्तिकम् ॥ ॥ ५ ॥&lt;br&gt;&#xA;एवं स बहुकालं वै तत्रैव न्यवसत्सुखम् ॥&lt;br&gt;&#xA;रामसेतौ वसन्पुण्ये गन्धमादनपर्वते ॥ ६ ॥&lt;br&gt;&#xA;विष्णुप्रीतिकरं यज्ञं कदाचिदकरोन्नृपः ॥&lt;br&gt;&#xA;यज्ञावसाने राजासौ मुदावभृथकौतुकी ॥ ७ ॥&lt;br&gt;&#xA;सस्नौ रामधनुष्कोटौ सदारः सपरिच्छदः ॥&lt;br&gt;&#xA;सेवित्वा रामनाथं च स वेश्म प्रययौ द्विजाः ॥ ८ ॥&lt;br&gt;&#xA;एवं निवसमानेऽस्मिन्राज्ञि पुण्यनिधौ तदा ॥&lt;br&gt;&#xA;कदाचिद्धरिणा लक्ष्मीर्विनोदकलहाकुला ॥ ९ ॥&lt;br&gt;&#xA;हरिणा समयं कृत्वा नृपभक्तिं परीक्षितुम् ॥&lt;br&gt;&#xA;विष्णुना प्रेषिता लक्ष्मीर्वैकुण्ठात्कमलालया ॥ 3.1.50.१० ॥&lt;br&gt;&#xA;अष्टवर्षवयोरूपा प्रययौ गन्धमादने ॥&lt;br&gt;&#xA;तत्रागत्य धनुष्कोटौ तस्थौ सा कमलालया ॥ ११ ॥&lt;br&gt;&#xA;तस्मिन्नवसरे राजा ययौ गुणनिधिर्द्विजाः ॥&lt;br&gt;&#xA;स्नातुं रामधनुष्कोटौ सदारः सहसैनिकः ॥ १२ ॥&lt;br&gt;&#xA;तत्र गत्वा स राजाऽयं स्नात्वा नियमपूर्वकम्॥&lt;br&gt;&#xA;तुलापुरुषमुख्यानि कृत्वा दानानि कृत्स्नशः ॥ १३ ॥&lt;br&gt;&#xA;प्रयातुकामो भवनं कन्यां काञ्चिद्ददर्श सः ॥&lt;br&gt;&#xA;अतीवरूपसम्पन्नामष्टवर्षां शुचिस्मिताम्॥ ॥ १४ ॥&lt;br&gt;&#xA;दृष्ट्वा नृपस्तां पप्रच्छ कन्यां चारुविलोचनाम् ॥&lt;br&gt;&#xA;चारुस्मितां चारुदतीं बिम्बोष्ठीं तनुमध्यमाम् ॥ १५ ॥&lt;br&gt;&#xA;॥ पुण्यनिधिरुवाच ॥ ॥&lt;br&gt;&#xA;का त्वं कन्ये सुता कस्य कुतो वा त्वमिहागता ॥&lt;br&gt;&#xA;अत्रागमेन किं कार्यं तव वत्से शुचिस्मिते ॥ १६ ॥&lt;br&gt;&#xA;एवं नृपस्तां पप्रच्छ कन्यामुत्पललोच नाम्॥&lt;br&gt;&#xA;एवं पृष्टा तदा कन्या नृपं तमवदद्विजाः ॥ १७ ॥&lt;br&gt;&#xA;न मे माता पिता नास्ति न च मे बान्धवास्तथा ॥&lt;br&gt;&#xA;अनाथाहं महाराज भविष्यामि च ते सुता ॥ १८ ॥&lt;br&gt;&#xA;त्वद्गृहेऽहं निवत्स्यामि तात त्वां पश्यतीसदा ॥&lt;br&gt;&#xA;हठात्कृष्यति यो वा मां ग्रहीष्यति करेण तम् ॥ १९ ॥&lt;br&gt;&#xA;यदि शासिष्यसे भूप तदाहं तव मन्दिरे ॥&lt;br&gt;&#xA;वत्स्यामि ते सुता भूत्वा पितर्गुणनिधे चिरम् ॥ 3.1.50.२० ॥&lt;br&gt;&#xA;एवमुक्तस्तदा प्राह कन्यां गुणनिधिर्नृपः ॥&lt;br&gt;&#xA;अहं सर्वं करिष्यामि त्वदुक्तं कन्यके शुभे ॥ २१ ॥&lt;br&gt;&#xA;ममापि दुहिता नास्ति पुत्रोऽस्त्येकः कुलोद्वहः ॥&lt;br&gt;&#xA;तव यस्मिन्रुचिर्भद्रे त्वां तस्मै प्रददाम्यहम् ॥ २२ ॥&lt;br&gt;&#xA;आगच्छ मद्गृहं कन्ये मम चान्तःपुरे वस ॥&lt;br&gt;&#xA;मद्भार्यायाः सुता भूत्वा यथाकाममनिन्दिते ॥ २३ ॥&lt;br&gt;&#xA;इत्युक्ता सा नृपेणाथ कन्या कमललोचना ॥।&lt;br&gt;&#xA;तथा स्त्विति नृपं प्रोच्य तेन साकं ययौ गृहम् ॥ २४ ॥&lt;br&gt;&#xA;राजा स्वभार्याहस्ते तां प्रददौ कन्यकां शुभाम् ॥&lt;br&gt;&#xA;अब्रवीच्च स्वकां भार्यां राजा विन्ध्यावलिं तदा ॥ २५ ॥&lt;br&gt;&#xA;आवयोः कन्यका चेयं राज्ञि विन्ध्यावले शुभे ॥&lt;br&gt;&#xA;रक्षेमां सर्वथा त्वं वै पुरुषान्तरतः प्रिये ॥ २६ ॥&lt;br&gt;&#xA;इतीरिता नृपेणासौ भार्या विन्ध्या वलिस्तदा ॥&lt;br&gt;&#xA;ओमित्युक्त्वाथ तां कन्यां पुत्रीं जग्राह पाणिना ॥ २७ ॥&lt;br&gt;&#xA;पोषिता पालिता राज्ञा सुतवत्कन्यका च सा ॥&lt;br&gt;&#xA;न्यवात्सीत्सुसुखं राज्ञो भवने लालिता सदा ॥२८॥&lt;br&gt;&#xA;अथ विष्णुर्जगन्नाथो लक्ष्मीमन्वेष्टुमादरात् ॥&lt;br&gt;&#xA;आरूढविनतानन्दो वैकुण्ठान्निर्ययौ द्विजाः ॥२९॥&lt;br&gt;&#xA;विनिर्गत्य स वैकुण्ठा द्विलङ्घितवियत्पथः ॥&lt;br&gt;&#xA;बभ्राम च बहून्देशाल्लँक्ष्मीं तत्र न दृष्टवान्॥3.1.50.३०॥&lt;br&gt;&#xA;रामसेतुमथागच्छद्गन्धमादनपर्वते ॥&lt;br&gt;&#xA;अन्विष्य सर्वतो रामसेतुं बभ्राम चेन्दि राम्॥ ३१ ॥&lt;br&gt;&#xA;एतस्मिन्नेव काले सा पुष्पावचयकौतुकात् ॥&lt;br&gt;&#xA;सखीभिः कन्यकायासीद्भवनोद्यानपादपान् ॥ ३२ ॥&lt;br&gt;&#xA;पुष्पाण्यवचिनोति स्म सखीभिः सह कानने ॥&lt;br&gt;&#xA;तत्रागत्य ततो विष्णुर्विप्ररूपधरो द्विजाः ॥ ३३ ॥&lt;br&gt;&#xA;गङ्गाम्भो विदधत्स्कन्धे वहञ्छत्रं करम्ण च ॥&lt;br&gt;&#xA;गङ्गास्नायिद्विजस्येव रचयन्वेषमात्मनः ॥ ३४ ॥&lt;br&gt;&#xA;धारयन्दक्षिणे पाणौ कुशाग्रन्थिपवित्रकम् ॥&lt;br&gt;&#xA;भस्मोद्धूलितसर्वाङ्गस्त्रिपुण्ड्रावलिशोभितः ॥ ३५ ॥&lt;br&gt;&#xA;प्रजपञ्छिवनामानि धृतरुद्राक्ष मालिकः ॥&lt;br&gt;&#xA;सोत्तरीयः शुचिर्विप्राः समायातो जनार्दनः ॥ ३६ ॥&lt;br&gt;&#xA;तमागतं द्विजं दृष्ट्वा स्तब्धाऽतिष्ठत कन्यका ॥&lt;br&gt;&#xA;अपश्यदष्टवर्षां तां वल्लभां पुष्प हारिणीम् ॥ ३७ ॥&lt;br&gt;&#xA;दृष्ट्वा स त्वरया विप्रः कन्यां मधुरभाषिणीम् ॥&lt;br&gt;&#xA;हठात्कृत्य करेणासौ जग्राह गरुडध्वजः ॥ ३८ ॥&lt;br&gt;&#xA;तदा चुक्रोश सा कन्या सखीभिः सह कानने ॥&lt;br&gt;&#xA;तमाक्रोशं समाकर्ण्य राजा स तु समागतः ॥ ३९ ॥&lt;br&gt;&#xA;प्रययौ भवनोद्यानं वृतः कतिपयैर्भटैः ॥&lt;br&gt;&#xA;गत्वा पप्रच्छ तां कन्यां तत्सखीरपि भूपतिः ॥ 3.1.50.४० ॥&lt;br&gt;&#xA;किमर्थमधुना क्रुष्टं सखीभिः सह कन्यके ॥&lt;br&gt;&#xA;त्वया तु भवनोद्याने तत्र कारणमुच्यताम् ॥ ४१ ॥&lt;br&gt;&#xA;केन त्वं परिभूतासि हठात्कृष्य सुते मम ॥&lt;br&gt;&#xA;इति पृष्टा तमाचष्ट कन्या गुणनिधिं नृपम् ॥&lt;br&gt;&#xA;बाष्पपूर्णानना खिन्ना रुषिता भृशकातरा ॥ ४२ ॥&lt;br&gt;&#xA;॥ कन्योवाच ॥ ॥&lt;br&gt;&#xA;अयं विप्रो हठात्कृत्य जगृहे पाण्ड्यनाथ माम् ॥ ४३ ॥&lt;br&gt;&#xA;तातात्र वृक्षमूलेऽसौ स तिष्ठत्यकुतोभयः ॥&lt;br&gt;&#xA;तदाकर्ण्य वचस्तस्या राजा गुणनिधिः सुधीः ॥ ४४ ॥&lt;br&gt;&#xA;जग्राह तरसा विप्रमविद्वांस्तद्बलं हठात् ॥&lt;br&gt;&#xA;रामनाथालयं नीत्वा निगृह्य च हठात्तदा ॥ ४५ ॥&lt;br&gt;&#xA;बद्ध्वा निगडपाशाभ्या मानयन्मण्डपं च तम् ॥&lt;br&gt;&#xA;आत्मपुत्रीं समाश्वास्य शुद्धान्तमनयन्नृपः ॥ ४६ ॥&lt;br&gt;&#xA;स्वयं च प्रययौ रम्यं भवनं नृपपुङ्गवः ॥&lt;br&gt;&#xA;ततो रात्रौ स्वपन्राजा स्वप्ने विप्रं ददर्श तम् ॥ ४७ ॥&lt;br&gt;&#xA;शङ्खचक्रगदापद्मवनमालाविभूषितम् ॥&lt;br&gt;&#xA;कौस्तुभालङ्कृतोरस्कं पीताम्बरधरं हरिम् ॥ ४८ ॥&lt;br&gt;&#xA;कालमेघच्छविं कान्तं गरुडोपरि संस्थितम् ॥&lt;br&gt;&#xA;चारुस्मितं चारुदन्तं लसन्मकरकुण्डलम् ॥ ४९ ॥&lt;br&gt;&#xA;विष्वक्सेनप्रभृतिभिः किङ्करैरुपसेवितम् ॥&lt;br&gt;&#xA;शेषपर्यङ्कशयनं नारदादि मुनिस्तुतम् ॥ 3.1.50.५० ॥&lt;br&gt;&#xA;ददर्श च स्वकां कन्यां विकासिकमलस्थिताम् ॥&lt;br&gt;&#xA;धृतपङ्कजहस्तां तां नीलकुञ्चितमूर्धजाम् ॥ ५१ ॥&lt;br&gt;&#xA;विष्णुवक्षस्थल्रावासां समुन्नतपयोधराम् ॥&lt;br&gt;&#xA;दिग्गजैरभिषिक्ताङ्गीं श्यामां पीताम्बरावृताम् ॥ ५२ ॥&lt;br&gt;&#xA;स्वर्णपङ्कजसङ्क्लृप्तमालालङ्कृतमूर्धजाम् ॥&lt;br&gt;&#xA;दिव्याभरणशोभाढ्यां चारुहा रविभूषिताम् ॥ ५३ ॥&lt;br&gt;&#xA;अनर्घरत्नसङ्क्लृप्तनासाभरणशोभिताम् ॥&lt;br&gt;&#xA;सुवर्णनिष्काभरणां काञ्चीनूपुरराजिताम् ॥ ५४ ॥&lt;br&gt;&#xA;महालक्ष्मीं ददर्शासौ राजा रात्रौ स्वकां सुताम् ॥&lt;br&gt;&#xA;एवं दृष्ट्वा नृपः स्वप्ने विप्रं तं स्वसुतामपि ॥ ५५ ॥&lt;br&gt;&#xA;उत्थितः सहसा तल्पात्कन्यागृहमवाप च ॥&lt;br&gt;&#xA;तथैव दृष्टवान्कन्यां यथा स्वप्ने ददर्श ताम् ॥ ५६ ॥&lt;br&gt;&#xA;अथोदिते सवितरि कन्यामादाय भूमिपः ॥&lt;br&gt;&#xA;रामनाथालयं प्राप ब्राह्मणं न्यस्तवान्यतः ॥ ५७ ॥&lt;br&gt;&#xA;स मण्डपवरे विप्रं ददर्श हरिरूपिणम् ॥&lt;br&gt;&#xA;यथा ददर्श स्वप्ने तं वनमालादिचिह्नितम् ॥&lt;br&gt;&#xA;विष्णुं विज्ञाय तुष्टाव नृपतिर्हरिमीश्वरम् ॥ ५८ ॥&lt;br&gt;&#xA;॥ पुण्यनिधिरुवाच ॥ ॥&lt;br&gt;&#xA;नमस्ते कमलाकान्त प्रसीद गरुडध्वज ॥ ५९ ॥&lt;br&gt;&#xA;शार्ङ्गपाणे नमस्तुभ्यमपराधं क्षमस्व मे ॥&lt;br&gt;&#xA;नमस्ते पुण्डरीकाक्ष चक्रपाणे श्रियःपते ॥ 3.1.50.६० ॥&lt;br&gt;&#xA;कौस्तुभालङ्कृताङ्काय नमः श्रीवत्सलक्ष्मणे ॥&lt;br&gt;&#xA;नमस्ते ब्रह्मपुत्राय दैत्यसङ्घविदारिणे ॥ ६१ ॥&lt;br&gt;&#xA;अशेषभुवनावासनाभिपङ्कजशालिने ॥&lt;br&gt;&#xA;मधुकैटभसंहर्त्रे रावणान्तकराय ते ॥६२॥&lt;br&gt;&#xA;प्रह्रादरक्षिणे तुभ्यं धरित्रीपतये नमः ॥&lt;br&gt;&#xA;निर्गुणायाप्रमेयाय विष्णवे बुद्धिसाक्षिणे ॥६३॥&lt;br&gt;&#xA;नमस्ते श्रीनिवासाय जग द्धात्रे परात्मने॥&lt;br&gt;&#xA;नारायणाय देवाय कृष्णाय मधुविद्विषे॥६४॥&lt;br&gt;&#xA;नमः पङ्कजनाभाय नमः पङ्कजचक्षुषे॥&lt;br&gt;&#xA;नमः पङ्कजहस्तायाः पतये पङ्कजाङ्घ्रये ॥६५॥&lt;br&gt;&#xA;भूयोभूयो जगन्नाथ नमः पङ्कजमालिने ॥&lt;br&gt;&#xA;दयामूर्त्ते नमस्तुभ्यमपराधं क्षमस्व मे ॥ ६६ ॥&lt;br&gt;&#xA;मया निगडपाशाभ्यां यः कृतो मधुसूदन ॥&lt;br&gt;&#xA;अनयस्त्वत्स्वरूपमविदित्वा कृतः प्रभो ॥ ६७ ॥&lt;br&gt;&#xA;अतो मदपराधोऽयं क्षन्तव्यो मधुसूदन ॥&lt;br&gt;&#xA;एवं स्तुत्वा महाविष्णुं राजा पुण्यनिधिर्द्विजाः ॥ ६८ ॥&lt;br&gt;&#xA;लक्ष्मीं तुष्टाव जननीं सर्वेषां प्राणिनां मुदा ॥&lt;br&gt;&#xA;नमो देवि जगद्धात्रि विष्णुवक्षस्थलालये ॥ ६९ ॥&lt;br&gt;&#xA;नमोब्धिसम्भवे तुभ्यं महालक्ष्मि हरिप्रिये ॥&lt;br&gt;&#xA;सिद्ध्यै पुष्ट्यै स्वधायै च स्वाहायै सततं नमः ॥ 3.1.50.७० ॥&lt;br&gt;&#xA;सन्ध्यायै च प्रभायै च धात्र्यै भूत्यै नमोनमः ॥&lt;br&gt;&#xA;श्रद्धायै चैव मेधायै सरस्वत्यै नमोनमः ॥ ७१ ॥&lt;br&gt;&#xA;यज्ञविद्ये महाविद्ये गुह्यविद्येतिशोभने ॥&lt;br&gt;&#xA;आत्मविद्ये च देवेशि मुक्तिदे सर्वदेहिनाम् ॥ ७२ ॥&lt;br&gt;&#xA;त्रयीरूपे जगन्मातर्जगद्रक्षाविधायिनि ॥&lt;br&gt;&#xA;रक्ष मां त्वं कृपादृष्ट्या सृष्टिस्थित्यन्तकारिणि ॥ ७३ ॥&lt;br&gt;&#xA;भूयोभूयो नमस्तुभ्यं ब्रह्ममात्रे महेश्वरि ॥&lt;br&gt;&#xA;इति स्तुत्वा महालक्ष्मीं प्रार्थयामास माधवम् ॥ ७४॥&lt;br&gt;&#xA;यदज्ञानान्मया विष्णो त्वयि दोषः कृतोऽधुना ॥&lt;br&gt;&#xA;पादे निगडबन्धेन स द्रोहः क्षम्यतां त्वया ॥ ७६ ॥&lt;br&gt;&#xA;लोकास्ते शिशवः सर्वे त्वं पिता जगतां हरे॥&lt;br&gt;&#xA;सुताऽपराधः पितृभिः क्षन्तव्यो मधुसूदन ॥ ७६ ॥&lt;br&gt;&#xA;अपराधिनां च दैत्यानां स्वरूपमपि दत्तवान् ॥&lt;br&gt;&#xA;भवान्विष्णो ममापीममपराधं क्षमस्व वै ॥ ॥ ७७ ॥&lt;br&gt;&#xA;जिघांसयापि भगवन्नागतां पूतनां पुरा ॥&lt;br&gt;&#xA;अनयस्त्वत्पदाम्भोजं तन्मां रक्ष कृपानिधे ॥&lt;br&gt;&#xA;लक्ष्मीकान्त कृपादृष्टिं मयि पातय केशव ॥ ७८ ॥ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;इति सम्प्रार्थितो विष्णु राज्ञा तेन द्विजोत्तमाः ॥&lt;br&gt;&#xA;प्राह गम्भीरया वाचा नृपं पुण्यनिधिं ततः ॥ ७९ ॥&lt;br&gt;&#xA;॥ विष्णुरुवाच ॥ ॥&lt;br&gt;&#xA;राजन्न भीस्त्वया कार्या मद्बन्धननिमित्तजा ॥ 3.1.50.८० ॥&lt;br&gt;&#xA;भक्तवश्यत्वमधुना तव प्रतिहितं मया ॥&lt;br&gt;&#xA;मम प्रीतिकरं यज्ञमकरोद्यद्भवानिह ॥ ॥ ९१ ॥&lt;br&gt;&#xA;अतस्त्वं मम भक्तोसि राजन्पुण्यनिधेऽधुना ॥&lt;br&gt;&#xA;तेनाहं तव वश्योऽस्मि भक्तिपाशेन यन्त्रितः ॥ ८२ ॥&lt;br&gt;&#xA;भक्तापराधं सततं क्षमाम्यहमरिं दम ॥&lt;br&gt;&#xA;त्वद्भक्तिं ज्ञातुकामेन मया सम्प्रेरिता त्वियम् ॥ ८३ ॥&lt;br&gt;&#xA;लक्ष्मीर्मम प्रिया राजंस्त्वयासंरक्षिताऽधुना ॥&lt;br&gt;&#xA;तेनाहं तव तुष्टोऽस्मि मत्स्वरूपा त्वियं सदा ॥ ८४ ॥&lt;br&gt;&#xA;अस्यां यो भक्तिमांल्लोके स मद्भक्तोऽभिधीयते ॥&lt;br&gt;&#xA;अस्यां यो विमुखो राजन्स मद्द्वेषी स्मृतः सदा ॥ ८५ ॥&lt;br&gt;&#xA;त्वमिमां भक्तिसं युक्तो यस्मात्पूजितवानसि ॥&lt;br&gt;&#xA;मत्पूजापि कृता तस्मान्मदभिन्ना त्वियं यतः ॥ ८६ ॥&lt;br&gt;&#xA;अतस्त्वया नापराधः कृतो मयि नरेश्वर ॥&lt;br&gt;&#xA;किं तु पूजैव विहिता तां त्वयार्चयता मम ॥ ९७ ॥&lt;br&gt;&#xA;त्वया मद्भार्यया साकं सङ्केतोऽकारि यत्पुरा ॥&lt;br&gt;&#xA;तत्सङ्केताभिगुत्यर्थं मां यद्बन्धितवानसि ॥ ८८ ॥&lt;br&gt;&#xA;तेन प्रीतोस्मि ते राजल्ँलक्ष्मीः संरक्षिताऽधुना ॥&lt;br&gt;&#xA;मत्स्वरूपा च सा लक्ष्मीर्जगन्माता त्रयीमयी ॥ ८९ ॥&lt;br&gt;&#xA;तद्रक्षां कुर्वता भूप त्वया यद्बन्धनं मम ॥&lt;br&gt;&#xA;तत्प्रियं मम राजेन्द्र मा भयं क्रियतां त्वया ॥ 3.1.50.९० ॥&lt;br&gt;&#xA;इयं लक्ष्मीस्तव सुता सत्यमेव न संशयः ॥&lt;br&gt;&#xA;इतीरितेऽथ हरिणा लक्ष्मीः प्रोवाच भूपतिम् ॥ ॥ ९१ ॥&lt;br&gt;&#xA;॥ लक्ष्मीरुवाच ॥ ॥&lt;br&gt;&#xA;राजन्प्रीतास्मि ते चाहं रक्षिता यद्गृहे त्वया ॥&lt;br&gt;&#xA;त्वद्भक्तिशोधनार्थं वा अहं विष्णुरुभावपि ॥ ९२ ॥&lt;br&gt;&#xA;विनोद कलहव्याजादागताविह भूपते ॥&lt;br&gt;&#xA;तव योगेन भक्त्या च तुष्टावावां परन्तप ॥ ९३ ॥&lt;br&gt;&#xA;आवयोः कृपया राजन्सुखं ते भवतात्सदा ॥&lt;br&gt;&#xA;सर्वभूमण्डलैश्वर्यं सदा ते भवतु ध्रुवम् ॥ ९४ ॥&lt;br&gt;&#xA;आवयोः पादयुगले भक्तिर्भवतु ते ध्रुवा ॥&lt;br&gt;&#xA;देहान्ते मम सायुज्यं पुनरावृत्तिवर्जितम् ॥ ९५ ॥&lt;br&gt;&#xA;नित्यं भवतु ते राजन्मा भूत्ते पापधीस्तथा ॥&lt;br&gt;&#xA;सदा धर्मे भव धीर्विष्णुभक्तियुता तव ॥९६॥&lt;br&gt;&#xA;एवमुक्त्वा नृपं लक्ष्मीर्विष्णोर्वक्षस्थलं ययौ ॥&lt;br&gt;&#xA;अथ विष्णुरुवाचेदं राजानं द्विज पुङ्गवाः ॥ ९७ ॥&lt;br&gt;&#xA;यथा त्वयात्र बद्धोहं निगडेन नृपोतम ॥&lt;br&gt;&#xA;तद्रूपेणैव वत्स्यामि सेतुमाधवसञ्ज्ञितः ॥ ९८ ॥&lt;br&gt;&#xA;मयैव कारितः सेतुस्तद्रक्षार्थमहं नृप ॥&lt;br&gt;&#xA;भूतराक्षससङ्घेभ्यो भयानामुपशान्तये ॥९९॥&lt;br&gt;&#xA;ब्रह्मापि सेतुरक्षार्थं वसत्यत्रदिवानिशम्॥&lt;br&gt;&#xA;शङ्करो रामनाथाख्यो नित्यं सेतौ वसत्यथ॥3.1.50.१००॥&lt;br&gt;&#xA;इन्द्रादिलोकपालाश्च वसन्त्यत्रमुदान्विताः ॥&lt;br&gt;&#xA;अतोऽहमत्रवत्स्यामि सेतुमाधवसञ्ज्ञया ॥१॥&lt;br&gt;&#xA;सेतुसंरक्षणार्थं वै सर्वोपद्रवशान्तये ॥&lt;br&gt;&#xA;सर्वेषामिष्टसिद्ध्यर्थं सर्वपापोपशान्तये ॥ २ ॥&lt;br&gt;&#xA;त्वया निगडबद्धं मां सेवते येऽत्र मानवाः ॥&lt;br&gt;&#xA;ते यान्ति मम सायुज्यं सर्वाभीष्टं तथा नृप ॥ ३ ॥&lt;br&gt;&#xA;मम लक्ष्म्यास्तव तथा चरितं ये पठन्ति वै॥&lt;br&gt;&#xA;न ते यास्यन्ति दारिद्र्यं किं त्वैश्वर्यं व्रजन्ति ते ॥४॥&lt;br&gt;&#xA;त्वत्कृतं यदिदं स्तोत्रं मम लक्ष्म्या विशाम्पते ॥&lt;br&gt;&#xA;ये पठन्ति च शृण्वन्ति लिखन्ति च मुदान्विताः ॥ ५ ॥&lt;br&gt;&#xA;न तेषां पुनरावृत्तिर्मम लोकात्कदाचन ॥&lt;br&gt;&#xA;इत्युक्त्वा स हरिस्तत्र नृपं पुण्यनिधिं तदा ॥ ६ ॥&lt;br&gt;&#xA;तत्रैव पूर्णरूपेण सन्नि धत्ते स्म सर्वदा ॥&lt;br&gt;&#xA;नृपः पुण्यनिधिर्विप्राः सेतुमाधवरूपिणम्॥ ७ ॥&lt;br&gt;&#xA;विष्णुं प्रणम्य भक्त्या तु महापूजां विधाय च ॥&lt;br&gt;&#xA;सेवित्वा रामनाथं च स्वमेव भवनं ययौ ॥ ८ ॥&lt;br&gt;&#xA;यावज्जीवमसौ तत्र सेतौ न्यवसदुत्तमे ॥&lt;br&gt;&#xA;मधुरायां निजं पुत्रं स्थापयामास पालकम् ॥ ९ ॥&lt;br&gt;&#xA;तत्रैव निवसन्राजा देहान्ते मुक्तिमाप्तवान् ॥&lt;br&gt;&#xA;विन्ध्यावलिश्च तत्पत्नी तमेवानुममार सा ॥&lt;br&gt;&#xA;पतिव्रता पतिप्राणा प्रययौ सापि सद्गतिम्॥3.1.50.११०॥।&lt;br&gt;&#xA;॥ श्रीसूत उवाच ॥ ॥&lt;br&gt;&#xA;येत्र भक्तियुता नित्यं सेवन्ते सेतुमाधवम् ॥ ११ ॥&lt;br&gt;&#xA;न तेषां पुनरावृत्तिः कैलासाज्जातु जायते ॥&lt;br&gt;&#xA;सेतुमाधवसेवा ये न कुर्वन्त्यत्र मानवाः ॥ ॥ १२ ॥&lt;br&gt;&#xA;न तेषां रामनाथस्य सेवा फलवती भवेत् ॥&lt;br&gt;&#xA;गृहीत्वा सैकतं सेतोर्गङ्गायां निक्षिपेद्यदि ॥ १३ ॥&lt;br&gt;&#xA;विभज्य माधवपुरे वैकुण्ठे स वसेन्नरः ॥&lt;br&gt;&#xA;गङ्गां जिगमिषुर्विप्राः सेतुमाधवसन्निधौ ॥ १४ ॥&lt;br&gt;&#xA;सङ्कल्प्य गङ्गां निर्गच्छेत्सा यात्रा सफला भवेत्॥&lt;br&gt;&#xA;आनीय गङ्गासलिलं रामेशमभि षिच्य च ॥ १५ ॥&lt;br&gt;&#xA;सेतौ निक्षिप्य तद्भारं ब्रह्म प्राप्नोत्यसंशयः ॥&lt;br&gt;&#xA;इति वः कथितं विप्राः सेतुमाधववैभवम् ॥ १६ ॥&lt;br&gt;&#xA;एतत्पठन्वा शृण्वन्वा वैकुण्ठे लभते गतिम् ॥ ११७ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीय ब्रह्मखण्डे सेतुमाहात्म्ये सेतुमाधवप्रशंसायां पुण्य निधिचरितकथनन्नाम पञ्चाशत्तमोऽध्यायः ॥ ५० ॥&lt;/p&gt;</description>
    </item>
    <item>
      <title>०५१ यात्राक्रमवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/051_yAtrAkramavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/051_yAtrAkramavarNanam/</guid>
      <description>&lt;p&gt;॥ सूत उवाच ॥ ॥&lt;br&gt;&#xA;अथातः सम्प्रवक्ष्यामि सेतुयात्राक्रमं द्विजाः ॥&lt;br&gt;&#xA;यं श्रुत्वा सर्वपापेभ्यो मुच्यते मानवः क्षणात् ॥ १ ॥&lt;br&gt;&#xA;स्नात्वाचम्य विशुद्धात्मा कृतनित्यविधिः सुधीः ॥&lt;br&gt;&#xA;रामनाथस्य तुष्ट्यर्थं प्रीत्यर्थं राघवस्य च ॥ २ ॥&lt;br&gt;&#xA;भोजयित्वा यथाशक्ति ब्राह्मणान्वेदपारगान् ॥&lt;br&gt;&#xA;भस्मोद्धूलितसर्वाङ्गस्त्रिपुण्ड्राङ्कितमस्तकः ॥ ३ ॥&lt;br&gt;&#xA;गोपीचन्दनलिप्तो वा स्वभालेऽप्यूर्ध्वपुण्ड्रकः ॥&lt;br&gt;&#xA;रुद्राक्ष मालाभरणः सपवित्रकरः शुचिः ॥ ४ ॥&lt;br&gt;&#xA;सेतुयात्रां करिष्येऽहमिति सङ्कल्प्य भक्तितः ॥&lt;br&gt;&#xA;स्वगृहात्प्रव्रजेन्मौनी जपन्नष्टाक्षरं मनुम् ॥ ५ ॥&lt;br&gt;&#xA;पञ्चाक्षरं नाममन्त्रं जपेन्नियतमानसः ॥&lt;br&gt;&#xA;एकवारं हविष्याशी जितक्रोधो जितेन्द्रियः ॥ ६ ॥&lt;br&gt;&#xA;पादुकाछत्ररहितस्ताम्बूलपरिवर्जितः ॥&lt;br&gt;&#xA;तैलाभ्यङ्गविहीनश्च स्त्रीसङ्गादिविवर्जितः ॥७॥&lt;br&gt;&#xA;शौचाद्याचारसंयुक्तः सन्ध्योपास्तिपरायणः ॥&lt;br&gt;&#xA;गायत्र्युपास्ति कुर्वाणस्त्रिसन्ध्यं रामचिन्तकः ॥ ८ ॥&lt;br&gt;&#xA;मध्येमार्गं पठन्नित्यं सेतुमाहात्म्यमादरात् ॥&lt;br&gt;&#xA;पठन्रामायणं वापि पुराणान्तरमेव वा ॥ ९ ॥&lt;br&gt;&#xA;व्यर्थवाक्यानि सन्त्यज्य सेतुं गच्छेद्विशुद्धये ॥&lt;br&gt;&#xA;प्रतिग्रहं न गृह्णीयान्नाचारांश्च परित्यजेत् ॥ 3.1.51.१० ॥&lt;br&gt;&#xA;कुर्यान्मार्गे यथाशक्ति शिवविष्ण्वादिपूजनम् ॥&lt;br&gt;&#xA;वैश्वदेवादिकर्माणि यथाशक्ति समाचरेत् ॥ ११ ॥&lt;br&gt;&#xA;ब्रह्मयज्ञमुखान्धर्मा न्प्रकुर्याच्चाग्निपूजनम् ॥&lt;br&gt;&#xA;अतिथिभ्योऽन्नपानादि सम्प्रदद्याद्यथाबलम् ॥ १२ ॥&lt;br&gt;&#xA;दद्याद्भिक्षां यतिभ्योऽपि वित्तशाठ्यं परित्यजन् ॥&lt;br&gt;&#xA;शिवविष्ण्वादि नामानि स्तोत्राणि च पठेत्पथि ॥ १३ ॥&lt;br&gt;&#xA;धर्ममेव सदा कुर्यान्निषिद्धानि परित्यजेत् ॥&lt;br&gt;&#xA;इत्यादिनियमोपेतः सेतुमूलं ततो व्रजेत् ॥ १४ ॥&lt;br&gt;&#xA;पाषाणं प्रथमं दद्यात्तत्र गत्वा समाहितः ॥&lt;br&gt;&#xA;तत्रावाह्य समुद्रं च प्रणमेत्तदनन्तरम् ॥ १५ ॥&lt;br&gt;&#xA;अर्घ्यं दद्यात्समुद्राय प्रार्थयेत्तदनन्तरम्॥&lt;br&gt;&#xA;अनुज्ञां च ततः कुर्यात्ततः स्नायान्महोदधौ ॥ १६ ॥&lt;br&gt;&#xA;मुनीनामथ देवानां कपीनां पितृणां तथा ॥&lt;br&gt;&#xA;प्रकुर्यात्तर्पणं विप्रा मनसा संस्मरन्हरिम् ॥ १७ ॥ ॥&lt;br&gt;&#xA;॥ पाषाणसङ्ख्या ॥ ॥&lt;br&gt;&#xA;पाषाणसप्तकं दद्यादेकं वा विप्रपुङ्गवाः ॥&lt;br&gt;&#xA;पाषाणदानात्सफलं स्नानं भवति नान्यथा ॥ १८ ॥&lt;br&gt;&#xA;॥ पाषाणदानमन्त्रः ॥ ॥&lt;br&gt;&#xA;पिप्पलादसमुत्पन्ने कृत्ये लोकभयङ्करे ॥&lt;br&gt;&#xA;पाषाणं ते मया दत्तमाहारार्थं प्रकल्प्यताम् ॥ १९ ॥&lt;br&gt;&#xA;॥ सान्निध्यप्रार्थनामन्त्रः ॥ ॥&lt;br&gt;&#xA;विश्वार्चि त्वं घृताचि त्वं विश्वयाने विशाम्पते ॥&lt;br&gt;&#xA;सान्निध्यं कुरु मे देव सागरे लवणाम्भसि ॥ 3.1.51.२० ॥&lt;br&gt;&#xA;॥ नमस्कारमन्त्रः ॥ ॥&lt;br&gt;&#xA;नमस्ते विश्वगुप्ताय नमो विष्णो ह्यपाम्पते ॥&lt;br&gt;&#xA;नमो हिरण्यशृङ्गाय नदीनां पतये नमः ॥&lt;br&gt;&#xA;समुद्राय वयूनाय प्रोच्चार्य प्रणमेत्तथा ॥ २१ ॥&lt;br&gt;&#xA;॥ अर्घ्यमन्त्रः ॥ ॥&lt;br&gt;&#xA;सर्वरत्नमय श्रीमन्सर्वरत्नाकराकर ॥&lt;br&gt;&#xA;सर्वरत्नप्रधानस्त्वं गृहाणार्घ्यं महोदधे ॥ २२ ॥&lt;br&gt;&#xA;॥ अनुज्ञापनमन्त्रः ॥ ॥&lt;br&gt;&#xA;अशेषजगदाधार शङ्खचक्रगदा धर ॥&lt;br&gt;&#xA;देहि देव ममानुज्ञां युष्मत्तीर्थनिषेवणे ॥ २३ ॥&lt;br&gt;&#xA;॥ प्रार्थनामन्त्रः ॥ ॥&lt;br&gt;&#xA;प्राच्यां दिशि च सुग्रीवं दक्षिणस्यां नलं स्मरेत् ॥ २४ ॥&lt;br&gt;&#xA;प्रतीच्यां मैन्दनामानमुदीच्यां द्विविदं तथा ॥&lt;br&gt;&#xA;रामं च लक्ष्मणं चैव सीतामपि यशस्विनीम् ॥ २५ ॥&lt;br&gt;&#xA;अङ्गदं वायुतनयं स्मरेन्मध्ये विभीषणम् ॥&lt;br&gt;&#xA;पृथिव्यां यानि तीर्थानि प्राविशंस्त्वा महोदधे ॥ २६ ॥&lt;br&gt;&#xA;स्नानस्य मे फलं देहि सर्वस्मात्त्राहि मांहसः ॥&lt;br&gt;&#xA;हिरण्यशृङ्गमित्याभ्यां नाभ्यां नारायणं स्मरेत् ॥ २७ ॥&lt;br&gt;&#xA;ध्यायन्नारायणं देवं स्नानादिषु च कर्मसु ॥&lt;br&gt;&#xA;ब्रह्मलोकमवाप्नोति जायते नेह वै पुनः ॥ २८ ॥&lt;br&gt;&#xA;सर्वेषामपि पापानां प्रायश्चित्तं भवेत्ततः ॥&lt;br&gt;&#xA;प्रह्लादं नारदं व्यासमम्बरीषं शुकं तथा ॥&lt;br&gt;&#xA;अन्यांश्च भगवद्भक्तांश्चिन्तयेदेकमानसः ॥ २९ ॥&lt;br&gt;&#xA;॥ स्नानमन्त्रः ॥ ॥&lt;br&gt;&#xA;वेदादिर्यो वेदवसिष्ठयोनिः सरित्पतिः सागररत्नयोनिः ॥&lt;br&gt;&#xA;अग्निश्च तेजश्च इलां च तेजो रेतोधा विष्णुरमृतस्य नाभिः ॥ 3.1.51.३० ॥&lt;br&gt;&#xA;इदं ते अन्याभिरसमानमद्भिर्याः काश्च सिन्धुं प्रविशन्त्यापः ॥&lt;br&gt;&#xA;सर्पो जीर्णामिव त्वचं जहामि पापं शरीरात्सशिरस्कोऽभ्युपेत्य ॥३१॥&lt;br&gt;&#xA;समुद्राय वयूनाय नमस्कुर्यात्पुनर्द्विजाः ॥&lt;br&gt;&#xA;सर्वतीर्थमयं शुद्धं नदीनां पतिमम्बुधिम् ॥ ३२॥&lt;br&gt;&#xA;द्वौ समुद्राविति पुनः प्रोच्चार्य स्नानमाचरेत् ॥&lt;br&gt;&#xA;ब्रह्माण्डोदरतीर्थानि करस्पृष्टानि ते रवे ॥ ३३ ॥&lt;br&gt;&#xA;तेन सत्येन मे सेतौ तीर्थं देहि दिवाकर ॥&lt;br&gt;&#xA;प्राच्यां दिशि च सुग्रीवमित्यादिक्रमयोगतः ॥३४॥&lt;br&gt;&#xA;स्मृत्वा भूयो द्विजाः सेतौ तृतीयं स्नानमाचरेत् ॥&lt;br&gt;&#xA;देवीपत्तनमारभ्य प्रव्रजेद्यदि मानवः ॥ ३५ ॥&lt;br&gt;&#xA;तदा तु नवपाषाणमध्ये सेतौ विमुक्तिदे ॥&lt;br&gt;&#xA;स्नानमम्बुनिधौ कुर्यात्स्वपापौघापनुत्तये ॥ ३६ ॥&lt;br&gt;&#xA;दर्भशय्यापदव्या चेद्गच्छे त्सेतुं विमुक्तिदम् ॥&lt;br&gt;&#xA;तदा तत्रोदधावेव स्नानं कुर्याद्विमुक्तये ॥ ३७ ॥&lt;br&gt;&#xA;॥ तर्पणविधिः ॥ ॥&lt;br&gt;&#xA;पिप्पलादं कविं कण्वं कृतान्तं जीवितेश्वरम् ॥&lt;br&gt;&#xA;मन्युं च कालरात्रिं च विद्यां चाहर्गणेश्वरम् ॥ ३८ ॥&lt;br&gt;&#xA;वसिष्ठं वामदेवं च पराशरमुमापतिम् ॥&lt;br&gt;&#xA;वाल्मिकिं नारदं चैव वालखिल्यान्मुनींस्तथा ॥ ३९ ॥&lt;br&gt;&#xA;नलं नीलं गवाक्षं च गवयं गन्धमादनम् ॥&lt;br&gt;&#xA;मैन्दं च द्विविदं चैव शरभं चर्षभं तथा ॥ 3.1.51.४० ॥&lt;br&gt;&#xA;सुग्रीवं च हनूमन्तं वेगदर्शनमेव च ॥&lt;br&gt;&#xA;रामं च लक्ष्मणं सीतां महाभागां यशस्विनीम् ॥ ४१ ॥&lt;br&gt;&#xA;त्रिः कृत्वा तर्पयेदेतान्मन्त्रानुक्त्वा यथाक्रमम् ॥&lt;br&gt;&#xA;विभोश्च तत्तन्नामानि चतुर्थ्यन्तानि वै द्विजाः ॥४२॥&lt;br&gt;&#xA;देवा नृषीन्पितॄंश्चैव विधिवच्च तिलोदकैः॥&lt;br&gt;&#xA;द्वितीयान्तानि नामानि चोक्त्वा तर्पयेद्द्विजाः ॥ ४३॥&lt;br&gt;&#xA;तर्पयेत्सपवित्रस्तु जले स्थित्वा प्रसन्नधीः ॥&lt;br&gt;&#xA;तर्पणात्सर्वतीर्थेषु स्नानस्य फलमाप्नुयात् ॥ ४४ ॥&lt;br&gt;&#xA;एवमेतांस्तर्पयित्वा नमस्कृत्योत्तरेज्जलात् ॥&lt;br&gt;&#xA;आर्द्रवस्त्रं परित्यज्य शुष्कवासःसमावृतः ॥ ४५ ॥&lt;br&gt;&#xA;आचम्य सपवित्रश्च विधिवच्छ्राद्धमाचरेत् ॥&lt;br&gt;&#xA;पिण्डान्पितृभ्यो दद्याच्च तिलतण्डुलकैस्तथा ॥ ४६ ॥&lt;br&gt;&#xA;एतच्छ्राद्धमशक्तस्य मया प्रोक्तं द्विजोत्तमाः ॥&lt;br&gt;&#xA;धनाढ्योऽन्नेन वै श्राद्धं षड्रसेन समाचरेत् ॥ ४७ ॥&lt;br&gt;&#xA;गोभूतिलहिरण्यादिदानं कुर्यात्समृद्धिमान् ॥&lt;br&gt;&#xA;रामचन्द्रधनुष्कोटावेवमेव समाचरेत् ॥ ४८ ॥&lt;br&gt;&#xA;पाषाणदानपूर्वाणि तर्पणान्तानि वै द्विजाः ॥&lt;br&gt;&#xA;सेतुमूले यथैतानि विधिवद्व्यतनोद्द्विजाः ॥ ४९ ॥&lt;br&gt;&#xA;चक्रतीर्थं ततो गत्वा तत्रापि स्नानमाचरेत् ॥&lt;br&gt;&#xA;पश्येच्च सेत्वधिपतिं देवं नारायणं हरिम् ॥ 3.1.51.५० ॥&lt;br&gt;&#xA;गच्छन्पश्चिममार्गेण तत्रत्ये चक्रतीर्थके ॥&lt;br&gt;&#xA;स्नात्वा दर्भशयं देवं प्रपश्येद्भक्तिपूर्वकम् ॥ ५१ ॥&lt;br&gt;&#xA;कपितीर्थं ततः प्राप्य तत्रापि स्नानमाचरेत् ॥&lt;br&gt;&#xA;सीताकुण्डं ततः प्राप्य तत्रापि स्नानमाचरेत् ॥ ५२ ॥&lt;br&gt;&#xA;ऋणमोचनतीर्थं तु ततः प्राप्य महाफलम् ॥&lt;br&gt;&#xA;स्नात्वा प्रणम्य रामं च जानकीरमणं प्रभुम् ॥ ५३ ॥&lt;br&gt;&#xA;गच्छेल्लक्ष्मणतीर्थं तु कण्ठादुपरि वापनम् ॥&lt;br&gt;&#xA;कृत्वा स्नायाच्च तत्रापि दुष्कृतान्यपि चिन्तयन् ॥ ५४ ॥&lt;br&gt;&#xA;ततः स्नात्वा रामतीर्थे ततो देवालयं व्रजेत् ॥&lt;br&gt;&#xA;स्नात्वा पापविनाशने च गङ्गायमुनयोस्तथा ॥ ५५ ॥&lt;br&gt;&#xA;सावित्र्यां च सरस्वत्यां गायत्र्यां च द्विजोत्तमाः ॥&lt;br&gt;&#xA;स्नात्वा च हनुमत्कुण्डे ततः स्नायान्महाफले ॥&lt;br&gt;&#xA;ब्रह्मकुण्डं ततः प्राप्य स्नायाद्विधिपुरःसरम् ॥ ५६ ॥&lt;br&gt;&#xA;नागकुण्डं ततः प्राप्य सर्वपापविनाशनम् ॥&lt;br&gt;&#xA;स्नानं कुर्यान्नरो विप्रा नरकक्लेशनाशनम् ॥&lt;br&gt;&#xA;गङ्गाद्याः सरितः सर्वास्तीर्थानि सकलान्यपि ॥ ५७ ॥&lt;br&gt;&#xA;सर्वदा नागकुण्डे तु वसन्ति स्वाघशान्तये ॥&lt;br&gt;&#xA;अनन्तादिमहानागैरष्टाभिरिदमुत्तमम् ॥ ५८ ॥&lt;br&gt;&#xA;कल्पितं मुक्तिदं तीर्थं रामसेतौ शिवङ्करम् ॥&lt;br&gt;&#xA;अगस्त्यकुण्डं सम्प्राप्य ततः स्नायादनुत्तमम् ॥ ५९ ॥&lt;br&gt;&#xA;अथाग्नितीर्थमासाद्य सर्वदुष्कर्मनाशनम् ॥&lt;br&gt;&#xA;स्नात्वा सन्तर्प्य विधिवच्छ्राद्धं कुर्यात्पितॄन्स्मरन् ॥ 3.1.51.६० ॥&lt;br&gt;&#xA;गोभूहिरण्य धान्यादि ब्राह्मणेभ्यः स्वशक्तितः ॥&lt;br&gt;&#xA;दत्त्वाग्नितीर्थतीरे तु सर्वपापैः प्रमुच्यते ॥ ६१ ॥&lt;br&gt;&#xA;अथवा यानि तीर्थानि चक्रतीर्थमुखानि वै ॥&lt;br&gt;&#xA;अनुक्रान्तानि विप्रेन्द्राः सर्वपापहराणि तु ॥ ६२ ॥&lt;br&gt;&#xA;स्नायात्तदनुपूर्वेण स्नायाद्वापि यथारुचि ॥&lt;br&gt;&#xA;स्नात्वैवं सर्वतीर्थेषु श्राद्धादीनि समाचरेत् ॥ ६३ ॥&lt;br&gt;&#xA;पश्चाद्रामेश्वरं प्राप्य निषेव्य परमेश्वरम् ॥&lt;br&gt;&#xA;सेतुमाधवमागत्य तथा रामं च लक्ष्मणम् ॥ ६४ ॥&lt;br&gt;&#xA;सीतां प्रभञ्जनसुतं तथान्यान्कपिसत्तमान् ॥&lt;br&gt;&#xA;तत्रत्य सर्वतीर्थेषु स्नात्वा नियमपूर्वकम् ॥ ६५ ॥&lt;br&gt;&#xA;प्रणम्य रामनाथं च रामचन्द्रं तथापरान् ॥&lt;br&gt;&#xA;नमस्कृत्य धनुष्कोटिं ततः स्नातुं व्रजेन्नरः ॥ ६६ ॥&lt;br&gt;&#xA;तत्र पाषाण दानादिपूर्वोक्तनियमं चरेत् ॥&lt;br&gt;&#xA;धनुष्कोटौ च दानानि दद्याद्वित्तानुसारतः ॥ ६७ ॥&lt;br&gt;&#xA;क्षत्रं गाश्च तथान्यानि वस्त्राण्यन्यानि चादरात् ॥&lt;br&gt;&#xA;ब्राह्मणेभ्यो वेदविद्भ्यो दद्याद्वित्तानुसारतः ॥ ६८ ॥&lt;br&gt;&#xA;कोटितीर्थं ततः प्राप्य स्नायान्नियमपूर्वकम् ॥&lt;br&gt;&#xA;ततो रामेश्वरं देवं प्रणमेद्वृषभध्वजम् ॥ ६९ ॥&lt;br&gt;&#xA;विभवे सति विप्रेभ्यो दद्यात्सौवर्णदक्षिणाम्॥&lt;br&gt;&#xA;तिलान्धान्यं च गां क्षेत्रं वस्त्राण्यन्यानि तण्डुलान् ॥ 3.1.51.७० ॥&lt;br&gt;&#xA;दद्याद्वित्तानुसारेण वित्तलोभविवर्जितः ॥&lt;br&gt;&#xA;धूपं दीपं च नैवेद्यं पूजोपकरणानिच ॥ ७१ ॥&lt;br&gt;&#xA;रामेश्वराय देवाय दद्याद्वित्तानुसारतः ॥&lt;br&gt;&#xA;स्तुत्वा रामेश्वरं देवं प्रणम्य च सभक्तिकम् ॥ ७२ ॥&lt;br&gt;&#xA;अनुज्ञाप्य ततो गच्छत्सेतुमाधवसन्निधिम् ॥&lt;br&gt;&#xA;तस्मै दत्त्वा च धूपादीननुज्ञाप्य च माधवम् ॥ ७३ ॥&lt;br&gt;&#xA;पूर्वोक्तनियमोपेतः पुनरायात्स्वकं गृहम् ॥&lt;br&gt;&#xA;ब्राह्मणान्भोजयेदन्नैः षड्रसैः परिपूरितैः ॥ ७४ ॥&lt;br&gt;&#xA;तेनैव रामनाथोऽस्मै प्रीतोऽभीष्टं प्रयच्छति ॥&lt;br&gt;&#xA;नारकं चास्य नास्त्येव दारिद्र्यं च विनश्यति ॥ ॥ ७५ ॥&lt;br&gt;&#xA;सन्ततिर्वर्धते तस्य पुरुषस्य द्विजोत्तमाः ॥&lt;br&gt;&#xA;संसारमवधूयाशु सायुज्यमपि यास्यति ॥ ७६ ॥&lt;br&gt;&#xA;अत्रागन्तुमशक्तश्चेच्छ्रुतिस्मृत्यागमेषु यत् ॥&lt;br&gt;&#xA;ग्रन्थजातं महापुण्यं सेतुमाहात्म्यसूचकम् ॥ ७७ ॥&lt;br&gt;&#xA;तं ग्रन्थं पाठयेद्विप्रा महापातकनाशनम् ॥&lt;br&gt;&#xA;इदं वा सेतुमाहात्म्यं पठेद्भक्तिपुरःसरम् ॥ ७८ ॥&lt;br&gt;&#xA;सेतुस्नानफलं पुण्यं तेनाप्नोति न संशयः ॥&lt;br&gt;&#xA;अन्धपङ्ग्वादिविषयमेतत्प्रोक्तं मनीषिभिः ॥ ७९ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;एवं वः कथितो विप्राः सेतुयात्राक्रमो द्विजाः ॥&lt;br&gt;&#xA;एतत्पठन्वा शृण्वन्वा सर्वदुःखाद्विमुच्यते ॥ 3.1.51.८० ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये यात्राक्रमवर्णनन्नामैकपञ्चाशत्तमोऽध्यायः ॥ ५१ ॥&lt;/p&gt;</description>
    </item>
    <item>
      <title>०५२</title>
      <link>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/052/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/052/</guid>
      <description>&lt;p&gt;॥ श्रीसूत उवाच ॥ ॥&lt;br&gt;&#xA;भूयोऽप्यहं प्रवक्ष्यामि सेतुमुद्दिश्य वैभवम् ॥&lt;br&gt;&#xA;युष्माकमादरेणाहं शृणुध्वं मुनिपुङ्गवाः ॥ १ ॥&lt;br&gt;&#xA;स्थानानामपि सर्वेषामेतत्स्थानं महत्तरम् ॥&lt;br&gt;&#xA;अत्र जप्तं हुतं तप्तं दत्तं चाक्षय मुच्यते ॥ २ ॥&lt;br&gt;&#xA;अस्मिन्नेव महास्थाने धनुष्कोटौ निमज्जनात्॥&lt;br&gt;&#xA;वाराणस्यां दशसमावासपुण्यफलं भवेत् ॥ ३ ॥&lt;br&gt;&#xA;तस्मिंस्थले धनुष्कोटौ स्नात्वा रामेश्वरं शिवम् ॥&lt;br&gt;&#xA;दृष्ट्वा नरो भक्तियुक्तस्त्रिदिनानि वसेद्द्विजाः ॥ ४ ॥&lt;br&gt;&#xA;पुण्डरीकपुरे तेन दशवत्सरवासजम् ॥&lt;br&gt;&#xA;पुण्यं भवति विप्रेन्द्रा महापातकनाश नम् ॥५॥&lt;br&gt;&#xA;अष्टोत्तरसहस्रं तु मन्त्रमाद्यं षडक्षरम् ॥&lt;br&gt;&#xA;अत्र जप्त्वा नरो भक्त्या शिवसायुज्यमाप्नुयात् ॥ ६ ॥&lt;br&gt;&#xA;मध्यार्जुने कुम्भकोणे मायूरे श्वेतकानने ॥&lt;br&gt;&#xA;हालास्ये च गजारण्ये वेदारण्ये च नैमिषे ॥ ७ ॥&lt;br&gt;&#xA;श्रीपर्वते च श्रीरङ्गे श्रीमद्वृद्धगिरौ तथा ॥&lt;br&gt;&#xA;चिदम्बरे च वल्मीके शेषाद्रावरुणाचले ॥ ८ ॥&lt;br&gt;&#xA;श्रीमद्दक्षिणकैलासे वेङ्कटाद्रौ हरिस्थले ॥&lt;br&gt;&#xA;काञ्चीपुरे ब्रह्मपुरे वैद्येश्वरपुरे तथा ॥ ९ ॥&lt;br&gt;&#xA;अन्यत्रापि शिवस्थाने विष्णुस्थाने च सत्तमाः ॥&lt;br&gt;&#xA;वर्षवासभवं पुण्यं धनुष्कोटौ नरो मुदा ॥3.1.52.१०॥।&lt;br&gt;&#xA;माघमासे यदि स्नायादाप्नोत्येव न संशयः ॥&lt;br&gt;&#xA;इमं सेतुं समुद्दिश्य द्वौ समुद्राविति श्रुतिः ॥११॥&lt;br&gt;&#xA;विद्यते ब्राह्मणश्रेष्ठा मातृभूता सनातनी ॥&lt;br&gt;&#xA;अदो यद्दारुरित्यन्या यत्रास्ति मुनिपुङ्गवाः ॥ १२ ॥&lt;br&gt;&#xA;विष्णोः कर्माणि पश्यन्ती सेतुवैभवशंसिनी ॥&lt;br&gt;&#xA;श्रुतिरस्ति तथान्यापि तद्विष्णोरिति चापरा ॥ १३ ॥&lt;br&gt;&#xA;इतिहासपुराणानि स्मृतयश्च तपोधनाः ॥&lt;br&gt;&#xA;एकवाक्यतया सेतुमाहात्म्यं प्रबुवन्ति हि ॥ १४ ॥&lt;br&gt;&#xA;चन्द्रसूर्योपरागेषु कुर्व न्सेत्ववगाहनम् ॥&lt;br&gt;&#xA;अविमुक्ते दशाब्दं तु गङ्गास्नानफलं लभेत् ॥ १५ ॥&lt;br&gt;&#xA;कोटिजन्मकृतं पापं तत्क्षणेनैव नश्यति ॥&lt;br&gt;&#xA;अश्वमेधसहस्रस्य फलमाप्नोत्य नुत्तमम् ॥१६॥&lt;br&gt;&#xA;विषुवायनसङ्क्रान्तौ शशिवारे च पर्वणि ॥&lt;br&gt;&#xA;सेतुदर्शनमात्रेण सप्तजन्मार्जिताशुभम् ॥१७॥&lt;br&gt;&#xA;नश्यते स्वर्गतिं चैव प्रयान्ति द्विजपुङ्गवाः ॥&lt;br&gt;&#xA;मकरस्थे रवौ माघे किञ्चिदभ्युदिते रवौ ॥ १८ ॥&lt;br&gt;&#xA;स्नात्वा दिनत्रयं मर्त्यो धनुष्कोटौ विपातकः ॥&lt;br&gt;&#xA;गङ्गादिसर्वतीर्थेषु स्नानपुण्यमवाप्नुयात् ॥ ॥ १९ ॥&lt;br&gt;&#xA;धनुष्कौटौ नरः कुर्यात्स्नानं पञ्चदिनेषु यः ॥&lt;br&gt;&#xA;अश्वमेधादिपुण्यं च प्राप्नुयाद्ब्राह्मणोत्तमाः ॥ 3.1.52.२० ॥&lt;br&gt;&#xA;चान्द्रायणादिकृच्छ्राणामनुष्ठानफलं लभेत् ॥&lt;br&gt;&#xA;चतुर्णामपि वेदानां पारायणफलं तथा ॥ २१ ॥&lt;br&gt;&#xA;माघमासे दशाहःसु धनुष्कोटौ निमज्जनात् ॥&lt;br&gt;&#xA;ब्रह्महत्यायुतं नश्येन्नात्र कार्या विचारणा ॥ २२ ॥&lt;br&gt;&#xA;माघमासे धनुष्कोटौ दशपञ्चदिनानि यः ॥&lt;br&gt;&#xA;स्नानं करोति मनुजः स वैकुण्ठमवाप्नुयात् ॥ २३ ॥&lt;br&gt;&#xA;माघमासे रामसैतौ स्नानं विंशद्दि नं चरन् ॥&lt;br&gt;&#xA;शिवसामीप्यमाप्नोति शिवेन सह मोदते ॥ २४ ॥&lt;br&gt;&#xA;पञ्चविंशद्दिनं स्नानं कुर्वन्सारूप्यमाप्नुयात् ॥&lt;br&gt;&#xA;स्नानं त्रिंशद्दिनं कुर्वन्सायुज्यं लभते ध्रुवम् ॥ २५ ॥&lt;br&gt;&#xA;अतोऽवश्यं रामसेतौ माघमासे द्विजोत्तमाः ॥&lt;br&gt;&#xA;स्नानं समाचरेद्विद्वान्किञ्चिदभ्युदिते रवौ ॥ २६ ॥&lt;br&gt;&#xA;चन्द्रसूर्योपरागे च तथैवार्द्धोदये द्विजाः ॥&lt;br&gt;&#xA;महोदये रामसेतौ स्नानं कुर्वन्द्विजोत्तमाः ॥ २७ ॥&lt;br&gt;&#xA;अनेकक्लेशसंयुक्तं गर्भवासं न पश्यति॥&lt;br&gt;&#xA;ब्रह्महत्यादिपापानां नाशकं च प्रकीर्तितम् ॥ ॥ २८ ॥&lt;br&gt;&#xA;सर्वेषां नरकाणां च बाधकं परिकीर्तितम् ॥&lt;br&gt;&#xA;सम्पदामपि सर्वासां निदानं परिकीर्तितम् ॥ २९ ॥&lt;br&gt;&#xA;इन्द्रादिसर्वलोकानां सालोक्यादिप्रदं तथा ॥&lt;br&gt;&#xA;चन्द्रसूर्योपरागे च तथैवार्द्धोदये द्विजाः ॥ 3.1.52.३० ॥&lt;br&gt;&#xA;महोदये धनुष्कोटौ मज्जनं त्वतिनिश्चितम् ॥&lt;br&gt;&#xA;रावणस्य विनाशार्थं पुरा रामेण निर्मि तम् ॥ ३१ ॥&lt;br&gt;&#xA;सिद्धचारणगन्धर्वकिन्नरोरगसेवितम् ॥&lt;br&gt;&#xA;ब्रह्मदेवर्षिराजर्षिपितृसङ्घनिषेवितम् ॥ ३२ ॥&lt;br&gt;&#xA;ब्रह्मादिदेवतावृन्दैस्सेवितं भक्तिपूर्वकम् ॥&lt;br&gt;&#xA;पुण्यं यो रामसेतुं वै संस्मरन्पुरुषो द्विजाः ॥ ३३ ॥&lt;br&gt;&#xA;स्नायाच्च यत्र कुत्रापि तटाकादौ जलाशये ॥&lt;br&gt;&#xA;न तस्य दुष्कृतं किञ्चिद्भविष्यति कदाचन ॥ ३४ ॥&lt;br&gt;&#xA;सेतुमध्यस्थतीर्थेषु मुष्टिमात्रप्रदानतः ॥&lt;br&gt;&#xA;नश्यन्ति सकला रोगा भ्रूणहत्यादयस्तथा ॥ ३५ ॥&lt;br&gt;&#xA;रामेण धनुषः पुण्यां यो रेखां पश्यते कृताम् ॥&lt;br&gt;&#xA;न तस्य पुनरावृत्तिर्वैकुण्ठात्स्यात्कदाचन ॥ ३६ ॥&lt;br&gt;&#xA;धनुष्कोटिरिति ख्याता या लोके पापनाशिनी ॥&lt;br&gt;&#xA;विभीषणप्रार्थनया कृता रामेण धीमता ॥ ॥ ३७ ॥&lt;br&gt;&#xA;धनुष्कोटिर्महापुण्या तस्यां स्नात्वा सभक्तिकम् ॥&lt;br&gt;&#xA;दद्याद्दानानि वित्तानां क्षेत्राणां च गवां तथा ॥३८॥&lt;br&gt;&#xA;तिलानां तण्डुलानां च धान्यानां पयसां तथा ॥&lt;br&gt;&#xA;वस्त्राणां भूषणानां च माषाणामोदनस्य च॥३९॥&lt;br&gt;&#xA;दध्नां घृतानां वारीणां शाकानामप्युदश्विताम् ॥&lt;br&gt;&#xA;शुद्धानां शर्कराणां च सस्यानां मधुनां तथा ॥ 3.1.52.४० ॥&lt;br&gt;&#xA;मोदकानामपूपानामन्येषां दानमेवच ॥&lt;br&gt;&#xA;रामसेतौ द्विजाः प्रोक्तं सर्वाभीष्टप्रदायकम् ॥ ४१ ॥&lt;br&gt;&#xA;अतो दद्याद्रामसेतौ वित्तलोभ विवर्जितः ॥&lt;br&gt;&#xA;दत्तं हुतं च तप्तं च जपश्च नियमादिकम् ॥ ४२ ॥&lt;br&gt;&#xA;श्रीरामधनुषः कोटावनन्तफलदं भवेत् ॥&lt;br&gt;&#xA;तेन वेदाश्च तुष्यन्ति तुष्यन्ति पितरस्तथा ॥ ॥ ४३ ॥&lt;br&gt;&#xA;तुष्यन्ति मुनयः सर्वे ब्रह्माविष्णुः शिवस्तथा ॥&lt;br&gt;&#xA;नागाः किम्पुरुषा यक्षाः सर्वे तुष्यन्ति निश्चितम् ॥४४॥&lt;br&gt;&#xA;स्वयं च पूतो भवति धनुष्कोट्यवलो कनात्॥&lt;br&gt;&#xA;स्ववंशजान्नरान्सर्वान्पावयेच्च पितामहान् ॥ ४५ ॥&lt;br&gt;&#xA;तारयेच्च कुलं सर्वं धनुष्कोट्यवलोकनात् ॥&lt;br&gt;&#xA;रामस्य धनुषः कोट्या कृतरेवावगाहनात् ॥ ४६ ॥&lt;br&gt;&#xA;पञ्चपातककोटीनां नाशः स्यात्तत्क्षणे ध्रुवम् ॥&lt;br&gt;&#xA;श्रीरामधनुषः कोट्या रेखां यः पश्यते कृताम् ॥ ४७ ॥&lt;br&gt;&#xA;अनेकक्लेशसम्पूर्णं गर्भवासं न पश्यति ॥&lt;br&gt;&#xA;यत्र सीताऽनलं प्राप्ता तस्मिन्कुण्डे निमज्जनात् ॥ ४८ ॥&lt;br&gt;&#xA;भ्रूणहत्याशतं विप्रा नश्यति क्षणमात्रतः ॥&lt;br&gt;&#xA;यथा रामस्तथा सेतुर्यथा गङ्गा तथा हरिः ॥ ४९ ॥&lt;br&gt;&#xA;गङ्गे हरे रामसेतो त्विति सङ्कीर्तयन्नरः ॥&lt;br&gt;&#xA;यत्र क्वापि बहिः स्नायात्तेन याति परां गतिम् ॥ 3.1.52.५० ॥&lt;br&gt;&#xA;सेतावर्धोदये स्नात्वा गन्धमादनपर्वते ॥&lt;br&gt;&#xA;पितॄनुद्दिश्य यः पिण्डान्दद्यात्सर्षपमात्रकान् ॥ ५१ ॥&lt;br&gt;&#xA;पितरस्तृप्तिमायान्ति यावच्चन्द्रदिवाकरौ ॥&lt;br&gt;&#xA;शमीपत्रप्रमाणं तु पितॄनुद्दिश्य भक्तितः ॥ ५२ ॥&lt;br&gt;&#xA;द्विजेन पिण्डं दत्तं चेत्सर्वपापविमोचितः ॥&lt;br&gt;&#xA;स्वर्गस्थो मुक्तिमायाति नरकस्थो दिवं व्रजेत् ॥ ५३ ॥&lt;br&gt;&#xA;सेतौ च पद्मनाभे च गोकर्णे पुरुषोत्तमे ॥&lt;br&gt;&#xA;उदन्वदम्भसि स्नानं सार्वकालिकमीप्सितम् ॥ ५४ ॥&lt;br&gt;&#xA;शुक्राङ्गारकसौरीणां वारेषु लवणाम्भसि ॥&lt;br&gt;&#xA;सन्तानकामी न स्नाया त्सेतोरन्यत्र कर्हिचित् ॥ ५५ ॥&lt;br&gt;&#xA;अकृतप्रेतकार्यो वा गर्भिणीपतिरेव वा ॥&lt;br&gt;&#xA;न स्नायादुदधौ विद्वान्सेतोरन्यत्र कर्हिचित् ॥ ५६ ॥&lt;br&gt;&#xA;न कालापेक्षणं सेतोर्नित्यस्नानं प्रशस्यते ॥&lt;br&gt;&#xA;वारतिथ्यृक्षनियमाः सेतोरन्यत्र हि द्विजाः ॥ ५७ ॥&lt;br&gt;&#xA;उद्दिश्य जीवतः स्नायान्न तु स्नायान्मृतान्प्रति ॥&lt;br&gt;&#xA;कुशैः प्रतिकृतिं कृत्वा स्नापयेत्तीर्थवारिभिः ॥ ५८ ॥&lt;br&gt;&#xA;इमं मन्त्रं समुच्चार्य प्रसन्नेन्द्रियमानसः ॥&lt;br&gt;&#xA;कुशोऽसि त्वं पवित्रोऽसि विष्णुना विधृतः पुरा ॥ ५९ ॥&lt;br&gt;&#xA;त्वयि स्नाते स च स्नातो यस्यैतद्ग्रन्धिवन्धनम् ॥&lt;br&gt;&#xA;सर्वत्र सागरः पुण्यः सदा पर्वणि पर्वणि ॥ 3.1.52.६० ॥&lt;br&gt;&#xA;सेतौ सिन्ध्वब्धिसंयोगे गङ्गासागर सङ्गमे ॥&lt;br&gt;&#xA;नित्यस्नानं हि निर्दिष्टं गोकर्णे पुरुषोत्तमे ॥ ६१ ॥&lt;br&gt;&#xA;नापर्वणि सरिन्नाथं स्पृशेदन्यत्र कर्हिचित् ॥&lt;br&gt;&#xA;पितॄणां सर्वदेवानां मुनीनामपि शृण्वताम् ॥ ६२ ॥&lt;br&gt;&#xA;प्रतिज्ञामकरोद्रामः सीतालक्ष्मणसंयुतः ॥&lt;br&gt;&#xA;मया ह्यत्र कृते सेतौ स्नानं कुर्वन्ति ये नराः ॥ ६३ ॥&lt;br&gt;&#xA;मत्प्रसादेन ते सर्वे यास्यन्ति पुनर्भवम् ॥&lt;br&gt;&#xA;नश्यन्ति सर्वपापानि मत्सेतोरवलोकनात् ॥ ६४ ॥&lt;br&gt;&#xA;रामनाथस्य माहात्म्यं मत्सेतोरपि वैभवम् ॥&lt;br&gt;&#xA;नाहं वर्णयितुं शक्तो वर्षकोटिशतैरपि ॥ ६५ ॥&lt;br&gt;&#xA;इति रामस्य वचनं श्रुत्वा देवमहर्षयः ॥&lt;br&gt;&#xA;साधुसाध्विति सन्तुष्टाः प्रशशंसुश्च तद्वचः ॥ ६६ ॥&lt;br&gt;&#xA;सेतुमध्ये चतुर्वक्त्रः सर्वदेवसमन्वितः ॥&lt;br&gt;&#xA;अध्यास्ते तस्य रक्षार्थमीश्वरस्याज्ञया सदा ॥ ६७ ॥&lt;br&gt;&#xA;रक्षार्थं रामसेतौ हि सेतुमाधवसञ्ज्ञया ॥&lt;br&gt;&#xA;महाविष्णुः समध्यास्ते निबद्धो निगडेन वै ॥ ६८ ॥&lt;br&gt;&#xA;महर्षयश्च पितरो धर्मशास्त्रप्रवर्तकाः ॥&lt;br&gt;&#xA;देवाश्च सहगन्धर्वाः सकिन्नरमहोरगाः ॥ ६९ ॥&lt;br&gt;&#xA;विद्याधराश्चारणाश्च यक्षाः किम्पुरुषास्तथा ॥&lt;br&gt;&#xA;अन्यानि सर्वभूताति वसन्त्यस्मिन्नहर्निशम् ॥ 3.1.52.७० ॥&lt;br&gt;&#xA;सोऽहं दृष्टः श्रुतो वापि स्मृतः स्पृष्टोऽवगाहितः ॥&lt;br&gt;&#xA;सर्वस्माद्दुरिता त्पाति रामसेतुर्द्विजोत्तमाः ॥ ७१ ॥&lt;br&gt;&#xA;सेतावर्धोदये स्नानमानन्दप्राप्तिकारणम् ॥&lt;br&gt;&#xA;मुक्तिप्रदं महापुण्यं महानरकनाशनम् ॥ ७२ ॥&lt;br&gt;&#xA;पौषे मासे विष्णुभस्थे दिनेशे भानोर्वारे किञ्चिदुद्यद्दिनेशे ॥&lt;br&gt;&#xA;युक्ताऽमा चेन्नागहीना तु पाते विष्णोर्ऋक्षे पुण्यमर्धोदयं स्यात् ॥ ७३ ॥&lt;br&gt;&#xA;तस्मिन्नर्धोदये सेतौ स्नानं सायुज्यकारणम्॥&lt;br&gt;&#xA;व्यतीपातसहस्रेण दर्शमेकं समं स्मृतम् ॥ ७४ ॥&lt;br&gt;&#xA;दर्शायुतसमं पुण्यं भानुवारो भवेद्यदि ॥&lt;br&gt;&#xA;श्रवणर्क्ष यदि भवे द्भानुवारेण संयुतम् ॥ ७५ ॥&lt;br&gt;&#xA;पुण्यमेव तु विज्ञेयमन्योन्यस्यैव योगतः ॥&lt;br&gt;&#xA;एकैकमप्यमृतदं स्नानदानजपार्चनात् ॥ ७६ ॥&lt;br&gt;&#xA;पञ्चस्वपि च युक्तेषु किमु वक्तव्यमत्र हि ॥&lt;br&gt;&#xA;श्रवणं ज्योतिषां श्रेष्ठममा श्रेष्ठा तिथिष्वपि ॥ ७७ ॥&lt;br&gt;&#xA;व्यतीपात तु योगानां वारं वारेषु वै रवेः ॥&lt;br&gt;&#xA;चतुर्णामपि यो योगो मकरस्थे रवौ भवेत्॥ ७८ ॥&lt;br&gt;&#xA;तस्मिन्काले रामसेतौ यदि स्नायात्तु मानवः ॥&lt;br&gt;&#xA;गर्भं न मातुराप्नोति किन्तु सायुज्यमाप्नुयात् ॥ ७९ ॥&lt;br&gt;&#xA;अर्धोदयसमः कालो न भूतो न भविष्यति ॥&lt;br&gt;&#xA;एवं महोदयः कालो धर्मकालः प्रकीर्तितः ॥ 3.1.52.८० ॥&lt;br&gt;&#xA;एतेषु पुण्यकालेषु सेतौ दानं प्रकीर्तितम् ॥&lt;br&gt;&#xA;आचारश्च तपो वेदो वेदान्तश्रवणं तथा ॥ ८१ ॥&lt;br&gt;&#xA;शिवविष्ण्वादिपूजापि पुराणार्थप्रवक्तृता ॥&lt;br&gt;&#xA;यस्मिन्विप्रे तु विद्यन्ते दानपात्रं तदुच्यते ॥ ८२ ॥&lt;br&gt;&#xA;पात्राय तस्मै दानानि सेतौ दद्याद्द्विजातये ॥&lt;br&gt;&#xA;यदि पात्रं न लभ्येत सेतावाचारसंयुतम् ॥ ८३ ॥&lt;br&gt;&#xA;सङ्कल्प्योद्दिश्य सत्पात्रं प्रदद्याद्ग्राममागतः ॥&lt;br&gt;&#xA;अतो नाधमपात्राय दातव्यं फलकाङ्क्षिभिः ॥&lt;br&gt;&#xA;उत्तमं सेतुमाहात्म्यं वक्तुर्देयं न चान्यतः ॥ ८४ ॥&lt;br&gt;&#xA;अत्रेतिहासं वक्ष्यामि वसिष्ठोक्तमनुत्तमम् ॥&lt;br&gt;&#xA;दिलीपाय महाराज्ञे दानपात्रवि वित्सवे ॥ ८५ ॥&lt;br&gt;&#xA;॥ दिलीप उवाच ॥ ॥&lt;br&gt;&#xA;दानानि कस्मै देयानि ब्रह्मपुत्र पुरोहित ॥&lt;br&gt;&#xA;एतन्मे तत्त्वतो ब्रूहि त्वच्छिष्यस्य महामुने ॥ ८६ ॥ ॥&lt;br&gt;&#xA;॥ वसिष्ठ उवाच ॥ ॥&lt;br&gt;&#xA;पात्राणामुत्तमं पात्रं वेदाचारपरायणम् ॥&lt;br&gt;&#xA;तस्मादप्यधिकं पात्रं शूद्रान्नं यस्य नोदरे ॥ ८७ ॥&lt;br&gt;&#xA;वेदाः पुराणमन्त्राश्च शिवविष्ण्वादिपूजनम् ॥&lt;br&gt;&#xA;वर्णाश्रमाद्यनुष्ठानं वर्तते यस्य सन्ततम् ॥ ८८ ॥&lt;br&gt;&#xA;दरिद्रश्च कुटुम्बी च तत्पात्रं श्रेष्ठमुच्यते ॥&lt;br&gt;&#xA;तस्मिन्पात्रे प्रदत्तं वै धर्म कामार्थमोक्षदम् ॥ ८९ ॥&lt;br&gt;&#xA;पुण्यस्थले विशेषेण दानं सत्पात्रगर्हितम् ॥&lt;br&gt;&#xA;अन्यथा दशजन्मानि कृकलासो भविष्यति ॥ 3.1.52.९० ॥&lt;br&gt;&#xA;जन्मत्रयं रासभः स्यान्मण्डूकश्च द्विजन्मनि ॥&lt;br&gt;&#xA;एकजन्मनि चाण्डालस्ततः शूद्रो भविष्यति ॥ ९१ ॥&lt;br&gt;&#xA;ततश्च क्षत्रियो वैश्यः क्रमाद्विप्रश्च जायते ॥&lt;br&gt;&#xA;दरिद्रश्च भवेत्तत्र बहुरोगसमन्वितः ॥ ९२ ॥&lt;br&gt;&#xA;एवं बहुविधा दोषा दुष्टपात्रप्रदानतः ॥&lt;br&gt;&#xA;तस्मात्सर्वप्रयत्नेन सत्पात्रेषु प्रदापयेत् ॥ ९३ ॥&lt;br&gt;&#xA;न लभ्यते चेत्तत्पात्रं तदा सङ्कल्पपूर्वकम् ॥&lt;br&gt;&#xA;एकं सत्पात्रमुद्दिश्य प्रक्षिपेदुदकं भुवि ॥ ९४ ॥&lt;br&gt;&#xA;उद्दिष्टपात्रस्य मृतौ तत्पुत्राय समर्पयेत् ॥&lt;br&gt;&#xA;तस्यापि मरणे प्राप्ते महादेवे समर्प येत्॥&lt;br&gt;&#xA;अतोनाधमपात्राय दद्यात्तीर्थे विशेषतः ॥ ९५ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;एवमुक्तो वसिष्ठेन दिलीपः स द्विजोत्तमाः ॥ ९६ ॥&lt;br&gt;&#xA;तदा प्रभृति सत्पात्रे प्रायच्छद्दानमुत्तमम् ॥&lt;br&gt;&#xA;अतः पुण्यस्थले सेतावत्रापि मुनिपुङ्गवाः ॥ ९७ ॥&lt;br&gt;&#xA;यदि लभ्येत सत्पात्रं तदा दद्याद्धनादिकम् ॥&lt;br&gt;&#xA;नो चेत्सङ्कल्पपूर्वं तु विशिष्टं पात्रमुत्तमम्॥ ९८ ॥&lt;br&gt;&#xA;समुद्दिश्य जलं भूमौ प्रक्षिपेद्भक्तिसंयुतः ॥&lt;br&gt;&#xA;स्वग्राममागतः पश्चात्तस्मिन्पात्रे समर्पयेत् ॥ ९९ ॥&lt;br&gt;&#xA;पूर्वंसङ्कल्पितं वित्तं धर्मलोपोऽन्यथा भवेत् ॥&lt;br&gt;&#xA;न दुःखं पुनराप्नोति किं तु सायुज्यमाप्नुयात् ॥ 3.1.52.१०० ॥&lt;br&gt;&#xA;अर्धोदयसमः कालो न भूतो न भवि ष्यति ॥&lt;br&gt;&#xA;कुम्भकोणं सेतुमूलं गोकर्णं नैमिषे तथा ॥ १ ॥&lt;br&gt;&#xA;अयोध्या दण्डकारण्यं विरूपाक्षं च वेङ्कटम् ॥&lt;br&gt;&#xA;शालिग्रामं प्रयागं च काञ्ची द्वारावती तथा ॥ २ ॥&lt;br&gt;&#xA;मधुरा पद्मनाभं च काशी विश्वेश्वरालया ॥&lt;br&gt;&#xA;नद्यः सर्वाः समुद्राश्च पर्वतं भास्करं स्मृतम् ॥ ३ ॥&lt;br&gt;&#xA;मुण्डनं चोपवासश्च क्षेत्रेष्वेषु प्रकीर्तितम् ॥&lt;br&gt;&#xA;लोभान्मोहादकृत्वा यः स्वगृहं याति मानवः ॥ ४ ॥&lt;br&gt;&#xA;सहैव यान्ति तद्गेहे पातकानि च तेन वै ॥&lt;br&gt;&#xA;चतुर्विंशतितीर्थानि पर्वते गन्ध मादने ॥ ५ ॥&lt;br&gt;&#xA;तत्र लक्ष्मणतीर्थे तु वपनं मुनिभिः स्मृतम् ॥&lt;br&gt;&#xA;तीरे लक्ष्मणतीर्थस्य लोमवर्ज्यं शिवाज्ञया ॥ ६ ॥&lt;br&gt;&#xA;शिरोमात्रस्य वपनं कृत्वा दत्त्वा च दक्षिणाम् ॥&lt;br&gt;&#xA;स्नात्वा लक्ष्मणतीर्थे च दृष्ट्वा लक्ष्मणशङ्करम् ॥ ७ ॥&lt;br&gt;&#xA;सर्वपापविनिर्मुक्तः शङ्करं याति मानवः ॥&lt;br&gt;&#xA;अर्धोदये सदा स्नानं सेतावेवं समाचरेत् ॥ ८ ॥&lt;br&gt;&#xA;नास्ति सेतुसमं तीर्थं नास्ति सेतुसमं तपः ॥&lt;br&gt;&#xA;नास्ति सेतुसमं पुण्यं नास्ति सेतुसमा गतिः ॥ ९ ॥&lt;br&gt;&#xA;उपरागसहस्रेण सममर्धोददयं स्मृतम् ॥&lt;br&gt;&#xA;अर्धोदयसमः कालो नास्ति संसारमोचकः ॥ 3.1.52.११० ॥&lt;br&gt;&#xA;तस्मिन्नर्धोदये रामसेतौ स्नानं तु यद्भवेत् ॥&lt;br&gt;&#xA;न तत्तुल्यं भवेत्पुण्यं सर्वशास्त्रेषु सर्वदा ॥ ११ ॥&lt;br&gt;&#xA;षष्टिवर्षसहस्राणि भागीरथ्यवगाहनात् ॥&lt;br&gt;&#xA;यत्पुण्यमृषिनिर्दिष्टं तत्पुण्यं मुनिपुङ्गवाः ॥ १२ ॥&lt;br&gt;&#xA;एकवारं रामसेतौ स्नानात्सिध्यति निश्चितम् ॥&lt;br&gt;&#xA;अर्द्धोदये विशेषेण तथैव च महोदये ॥ १३ ॥&lt;br&gt;&#xA;मकरस्थे रवौ माघे प्रयागे पापमोचने ॥&lt;br&gt;&#xA;माघस्नानसहस्रेण यत्पुण्यं लभते नरः ॥ १४ ॥&lt;br&gt;&#xA;तस्मिन्नर्धोदये विप्रा रामसेतौ निमज्जनात् ॥&lt;br&gt;&#xA;एकवारेण तत्पुण्यं लभते नात्र संशयः ॥ १५ ॥&lt;br&gt;&#xA;त्रैलोक्यस्थेषु तीर्थेषु स्नातानां यत्फलं भवेत् ॥&lt;br&gt;&#xA;सकृदर्द्धोदये सेतौ स्नात्वा तत्पुण्यभाग्भवेत् ॥ १६ ॥&lt;br&gt;&#xA;ब्रह्मज्ञानविहीनानां कृतघ्नानां दुरा त्मनाम् ॥&lt;br&gt;&#xA;पापिनामितरेषां च महापातकिनां तथा ॥ १७ ॥&lt;br&gt;&#xA;सेतावर्द्धोदये स्नानाद्विशुद्धिरिति निश्चिता ॥&lt;br&gt;&#xA;स्थलान्तरे कृतघ्नानां निष्कृतिर्नास्ति कर्हिचित् ॥ १८ ॥&lt;br&gt;&#xA;सेतावर्धोदये स्नानात्तेषामपि हि निष्कृतिः ॥&lt;br&gt;&#xA;सेतावर्द्धोदये स्नानं ये न कुर्वन्ति मोहतः ॥ १९ ॥&lt;br&gt;&#xA;संसारेषु निमज्जन्ति ते यथान्धाः पतन्त्यधः ॥&lt;br&gt;&#xA;सेतावर्धोदये स्नात्वा भित्त्वा भास्करमण्डलम् ॥ 3.1.52.१२० ॥&lt;br&gt;&#xA;ब्रह्मलोकं प्रयास्यन्ति नात्र कार्या विचारणा ॥&lt;br&gt;&#xA;अर्द्धोदये तु सम्प्राप्ते स्नात्वा सेतौ विमुक्तिदे ॥ २१ ॥&lt;br&gt;&#xA;स्नात्वा सम्यग्जगन्नाथं राघवं सीतया सह ॥&lt;br&gt;&#xA;रामेश्वरं महादेवं सुग्रीवादिमुखान्कपीन् ॥ २२ ॥&lt;br&gt;&#xA;ध्यात्वा देवानृषींश्चापि तथा पितृगणानपि ॥&lt;br&gt;&#xA;तर्पयेदपि तान्सर्वान्स्वदारिद्र्यविमुक्तये ॥ २३ ॥&lt;br&gt;&#xA;अर्द्धोदयाख्यममलं जगन्नाथं समर्चयेत् ॥&lt;br&gt;&#xA;सेतावर्द्धोदये काले तेन प्रीणाति केशवः ॥ २४ ॥&lt;br&gt;&#xA;दिवाकर नमस्तेऽस्तु तेजोराशे जगत्पते ॥&lt;br&gt;&#xA;अत्रिगोत्रसमुत्पन्न लक्ष्मी देव्याः सहोदर ॥ २५ ॥&lt;br&gt;&#xA;अर्घं गृहाण भगवन्सुधाकुम्भ नमोस्तु ते ॥&lt;br&gt;&#xA;व्यतीपातमहायोगिन्महापातकनाशन ॥ २६ ॥&lt;br&gt;&#xA;सहस्रबाहो सर्वात्म न्गृहाणार्घ्यं नमोऽस्तु ते ॥&lt;br&gt;&#xA;तिथिनक्षत्रवाराणामधीश परमेश्वर ॥ २७॥&lt;br&gt;&#xA;मासरूप गृहणार्घ्यं कालरूप नमोऽस्तु ते ॥&lt;br&gt;&#xA;इति दत्त्वा पृथङ्मन्त्रैरर्घ्यमर्द्धोदये नरः ॥ २८ ॥&lt;br&gt;&#xA;उपायनानि विप्रेभ्यो दद्याद्वित्तानुसारतः ॥&lt;br&gt;&#xA;चतुर्दश द्वादशाष्टौ सप्त षट् पञ्च वा द्विजान् ॥ २९ ॥&lt;br&gt;&#xA;यथाशक्त्यन्नपानाद्यैः पृथङ्मन्त्रैः समर्चयेत् ॥&lt;br&gt;&#xA;कांस्यपात्रं समादाय नूतनं दारवं तु वा ॥ 3.1.52.१३० ॥&lt;br&gt;&#xA;विप्राणां पुरतः स्थाप्य पयसा परिपूरितम् ॥&lt;br&gt;&#xA;सफलं सगुडं साज्यं सताम्बूलं सदक्षिणम् ॥ ३१ ॥&lt;br&gt;&#xA;दद्याद्यज्ञोपवीतं च गां सवत्सां पयस्विनीम् ॥&lt;br&gt;&#xA;अलङ्कृतेभ्यो विप्रेभ्यो यथाशक्ति वदेदिदम् ॥ ३२ ॥&lt;br&gt;&#xA;श्रवणर्क्षे जग न्नाथ जन्मर्क्षे तव केशव ॥&lt;br&gt;&#xA;यन्मया दत्तमर्थिभ्यस्तदक्षयमिहास्तु मे ॥ ३३ ॥&lt;br&gt;&#xA;नक्षत्राणामधिपते देवानाममृतप्रद ॥&lt;br&gt;&#xA;त्राहि मां रौहिणीकान्त कला शेषनमोऽस्तु ते ॥ ३४ ॥&lt;br&gt;&#xA;दीननाथ जगन्नाथ कलानाथ कृपाकर ॥&lt;br&gt;&#xA;त्वत्पादपद्मयुगलभक्तिरस्त्वचला मम ॥ ३५ ॥&lt;br&gt;&#xA;व्यतीपात नमस्तेऽस्तु सोम सूर्योग्निसन्निभ ॥&lt;br&gt;&#xA;यद्दानादिकृतं किचित्तदक्षयमिहास्तु ते ॥ ३६ ॥&lt;br&gt;&#xA;अर्थिनां कल्पवृक्षोऽसि वासुदेव जनार्दन ॥&lt;br&gt;&#xA;मासर्त्वयनकालेश पापं शमय मे हरे ॥ ३७ ॥&lt;br&gt;&#xA;इत्यर्चयित्वा विप्रेन्द्रास्ततः श्राद्धं समाचरेत् ॥&lt;br&gt;&#xA;हिरण्यश्राद्धमामं वा पाकश्राद्धमथापि वा ॥ ३८ ॥&lt;br&gt;&#xA;पार्वणं च ततः कुर्याद्वित्त शाठयं न कारयेत् ॥&lt;br&gt;&#xA;आचार्यं पूजयेत्पश्चाद्वस्त्रभूषणकुण्डलैः ॥ ३९ ॥&lt;br&gt;&#xA;प्रतिमामर्पयेत्तस्मै गां च छत्रमुपानहम् ॥&lt;br&gt;&#xA;एवमर्द्धोदये सेतौ व्रतं कुर्याद्द्वि जोत्तमाः ॥ 3.1.52.१४० ॥&lt;br&gt;&#xA;तेनैव कृतकृत्यः स्यात्कर्तव्यं नास्ति किञ्चन ॥&lt;br&gt;&#xA;स्थलान्तरेऽप्येवमेतद्व्रतमर्धोदये चरेत् ॥ ४१ ॥&lt;br&gt;&#xA;सेतुः समुद्रे रामेण निर्मितो गन्धमादने ॥&lt;br&gt;&#xA;सेतुः सेतुरिति प्राज्ञास्तस्य नात्र प्रकीर्तनात् ॥ ४२ ॥&lt;br&gt;&#xA;स्नानकाले मनुष्याणां पातकानां तु कोटयः ॥&lt;br&gt;&#xA;तत्क्षणादेव नश्यन्ति यास्यन्त्यप्यत्युतं पदम् ॥ ४३ ॥&lt;br&gt;&#xA;निमिषं निमिषार्द्धं वा सेतौ तिष्ठति यो नरः ॥&lt;br&gt;&#xA;तद्दृष्टिगोचरं गन्तुं न शक्ता यमकिङ्कराः ॥ ४४ ॥&lt;br&gt;&#xA;रामसेतुं धनु ष्कोटिं रामं सीतां च लक्ष्मणम् ॥&lt;br&gt;&#xA;रामनाथं हनूमन्तं सुग्रीवादिमुखान्कपीन् ॥ ४५ ॥&lt;br&gt;&#xA;विभीषणं नारदं च विश्वामित्रं घटोद्भवम् ॥&lt;br&gt;&#xA;वसिष्ठं वामदेवं च जाबालिमथ काश्यपम्॥ ४६॥&lt;br&gt;&#xA;रामभक्तास्तथा चान्यांश्चिन्तयन्मनसा तदा ॥&lt;br&gt;&#xA;सर्वदुःखाद्विमुच्येत प्रयाति परमं पदम् ॥ ४७ ॥&lt;br&gt;&#xA;सत्य क्षेत्रे हरिक्षेत्रे कृष्णक्षेत्रे च नैमिषे ॥&lt;br&gt;&#xA;शालग्रामे बदर्य्यां च हस्तिशैले वृषाचले ॥ ४८ ॥&lt;br&gt;&#xA;शेषाद्रौ चित्रकूटे च लक्ष्मीक्षेत्रे कुरङ्गके ॥&lt;br&gt;&#xA;काञ्चिके कुम्भकोणे च मोहिनीपुर एव च ॥ ४९ ॥&lt;br&gt;&#xA;ऐन्द्रे श्वेताचले पुण्ये पद्मनाभे महास्थले ॥&lt;br&gt;&#xA;फुल्लाख्ये घटिकाद्रौ च सारक्षेत्रे हरि स्थले ॥। 3.1.52.१५० ॥&lt;br&gt;&#xA;श्रीनिवासे महाक्षेत्रे भक्तनाथमहास्थले ॥&lt;br&gt;&#xA;अलिन्दाख्ये महाक्षेत्रे शुकक्षेत्रे च वारुणे ॥ ५१ ॥&lt;br&gt;&#xA;मधुरायां हरिक्षेत्रे श्रीगोष्ठ्यां पुरुषोत्तमे ॥&lt;br&gt;&#xA;श्रीरङ्गे पुण्डरीकाक्षे तथान्यत्र हरिस्थले ॥ ५२ ॥&lt;br&gt;&#xA;स्नानेन यानि पापानि विनश्यन्ति द्विजोत्तमाः ॥&lt;br&gt;&#xA;तानि सर्वाणि नश्यन्ति सेतुस्नानेन निश्चितम् ॥ ५३ ॥&lt;br&gt;&#xA;रघुनाथकृते सेतौ महामुनिनिषेविते ॥&lt;br&gt;&#xA;न स्नान्ति ये नरास्तेषां न संसारनिवर्तनम् ॥। ॥ ५४ ॥&lt;br&gt;&#xA;ये वा नमः शिवायेति मन्त्रं पञ्चाक्षरं शुभम् ॥&lt;br&gt;&#xA;न वदन्ति न शृण्वन्ति न स्मरन्ति मुनीश्वराः ॥ ५५ ॥&lt;br&gt;&#xA;नमो नाराय णायेति प्रणवेन समन्वितम् ॥&lt;br&gt;&#xA;मन्त्रमष्टाक्षरं वापि न जपन्ति स्मरन्ति वा ॥ ५६ ॥&lt;br&gt;&#xA;एवं श्रीरामचन्द्रस्य षडक्षरमनु तथा ॥&lt;br&gt;&#xA;न जपन्ति न शृण्वन्ति न स्मरन्ति च सत्तमाः ॥ ५७ ॥&lt;br&gt;&#xA;तेषां पापानि नश्यन्ति रामसेतौ निमज्जनात् ॥&lt;br&gt;&#xA;उपोषणं न कुर्वन्ति ये वा हरिदिने शुभे ॥ ५८ ॥&lt;br&gt;&#xA;न धारयन्ति ये भस्म त्रिपुण्ड्रोद्धूलनादिना ॥&lt;br&gt;&#xA;जाबालोपनिषन्मन्त्रैस्सप्तभिर्मस्तकादिके ॥ ५९ ॥&lt;br&gt;&#xA;शिवं वा केशवं वापि तथान्यानपि वै सुरान् ।1&lt;br&gt;&#xA;न पूजयन्ति वेदोक्त मार्गेण द्विजपुङ्गवाः ॥ 3.1.52.१६० ॥&lt;br&gt;&#xA;तेषां पापानि नश्यन्ति रामसेतौ निञ्जनात् ॥&lt;br&gt;&#xA;शिवविष्ण्वादिदेवेभ्यो धूपं दीपं च चन्दनम् ॥ ६१ ॥&lt;br&gt;&#xA;पुष्पाणि न प्र यच्छन्ति भक्तिपूर्वं द्विजोत्तमाः ॥&lt;br&gt;&#xA;शिवविष्ण्वादिदेवानां श्रीरुद्रैश्चमकैस्तथा ॥ ६२ ॥&lt;br&gt;&#xA;श्रीमत्पुरुषसूक्तेन पावमायादि सूक्तकैः ॥&lt;br&gt;&#xA;त्रिमधु त्रिसुपर्णैश्च पञ्च शान्त्यादिना तथा ॥ ६३ ॥&lt;br&gt;&#xA;नाभिषेकं प्रकुर्वन्ति ये नराः पापचेतसः ॥&lt;br&gt;&#xA;तेषां पापानि नश्यन्ति धनुष्कोटौ निमज्जनात् ॥ ६४ ॥&lt;br&gt;&#xA;शिवविष्ण्वादि देवानां नमस्कारप्रदक्षिणे ॥&lt;br&gt;&#xA;न प्रकुर्वन्ति भक्त्या ये पापोपहतबुद्धयः ॥ ६५ ॥&lt;br&gt;&#xA;धनुर्मासेऽप्युषःकाले न पूजां च प्रकुर्वते ॥&lt;br&gt;&#xA;शिवविष्ण्वादिदेवानां महानैवेद्यपूर्वकम् ॥ ६६ ॥&lt;br&gt;&#xA;तेषां पापानि नश्यन्ति रामसेतौ निमज्जनात् ॥&lt;br&gt;&#xA;कीर्तयन्ति न ये विष्णोर्नामानि तु हरस्य वा ॥ ६७ ॥&lt;br&gt;&#xA;शालिग्रामशिला चक्रं शिवनाभं च ये नराः ॥&lt;br&gt;&#xA;न पूजयन्ति मोहेन द्वारकाचक्रमेव वा ॥ ६८ ॥&lt;br&gt;&#xA;गङ्गामृदं च तुलसीमृत्तिकां गोपिचन्दनम् ॥&lt;br&gt;&#xA;न धारयन्ति ये मूढा ललाटे चोरसि द्विजाः ॥ ६९ ॥&lt;br&gt;&#xA;दोर्द्वन्द्वे च गले सम्यक्सर्वपापौघशान्तये ॥&lt;br&gt;&#xA;रुद्राक्षं तुलसीकाष्ठं यो न धारयते नरः ॥3.1.52.१७०॥।&lt;br&gt;&#xA;तस्य पापानि नश्यन्ति धनुष्कोटौ निमज्जनात् ॥&lt;br&gt;&#xA;ब्राह्मे मुहूर्ते सम्प्राप्ते निद्रां त्यक्त्वा प्रसन्नधीः ॥ ७१ ॥&lt;br&gt;&#xA;हरिशङ्करनामानि तत्स्तोत्राण्यथ वा द्विजाः ॥&lt;br&gt;&#xA;यो हि चिन्तयते नित्यं विशिष्टं मन्त्रमेव वा ॥ ७२ ॥&lt;br&gt;&#xA;तस्य पापानि नश्यन्ति धनुष्कोटौ निमज्जनात्॥&lt;br&gt;&#xA;प्रातर्जलाशये गत्वा स्नात्वाऽऽचम्य विशुद्धधीः ॥ ७३ ॥&lt;br&gt;&#xA;प्रसन्नात्मा मुनिश्रेष्ठाः सन्ध्योपासनपूर्वकम् ॥&lt;br&gt;&#xA;नोपास्ते च नरो यस्तु गायत्रीं वेदमातरम् ॥ ७४ ॥&lt;br&gt;&#xA;नौपासनं वा कुर्वन्ति सायम्प्रातरतन्द्रिताः ॥&lt;br&gt;&#xA;माध्याह्निकं न कुर्वन्ति ये वा पापहताशयाः ॥ ७५ ॥&lt;br&gt;&#xA;ब्रह्मयज्ञं वैश्वदेवं मध्याह्नेऽतिथिपूजनम् ॥&lt;br&gt;&#xA;नाचरन्ति च सायं ये पूजामतिथिसम्मताम् ॥ ७६ ॥&lt;br&gt;&#xA;तेषां पापानि नश्यन्ति धनुष्कोटौ निमज्जनात् ॥&lt;br&gt;&#xA;भिक्षां यतीनां मध्याह्ने न प्रयच्छन्ति ये नराः ॥ ७७ ॥&lt;br&gt;&#xA;येऽप्यधीतां त्रयीं विप्रा विस्मरन्ति कुबुद्धयः ॥&lt;br&gt;&#xA;नाधीयते त्रयीं वापि वेदाङ्गानि तथा पुनः ॥ ७८ ॥&lt;br&gt;&#xA;प्रत्याब्दिकं मातृपित्रोः श्राद्धं ये नाचरन्ति वै ॥&lt;br&gt;&#xA;श्राद्धं महालयं नित्यमष्टकाश्राद्ध मेव वा ॥ ७९ ॥&lt;br&gt;&#xA;अन्यन्नैमित्तिकं श्राद्धं ये न कुर्वन्ति लोभतः ॥&lt;br&gt;&#xA;ये चैत्रे तु पौर्णमास्यां चित्रगुप्तस्य तुष्टये ॥ 3.1.52.१८० ॥&lt;br&gt;&#xA;पानकं कदलीपक्वं पायसान्नं सशर्करम् ॥&lt;br&gt;&#xA;सगुडं साम्रफलकं पनसादिफलैर्युतम् ॥ ८१ ॥&lt;br&gt;&#xA;ताम्बूलं पादुके छत्रं वस्त्रपुष्पाणि चन्दनम् ॥&lt;br&gt;&#xA;विप्रेभ्यो न प्रयच्छन्ति लोभोपहतबुद्धयः॥ ॥ ८२ ॥&lt;br&gt;&#xA;तेषां पापानि नश्यन्ति धनुष्कोटौ निमज्जनात् ॥&lt;br&gt;&#xA;दुर्वृत्तो वा सुवृत्तो वा यो धनुष्कोटिसेवकः ॥८३ ॥&lt;br&gt;&#xA;तस्य संसारविच्छित्तिः पुन र्जन्म विना भवेत् ॥&lt;br&gt;&#xA;संसारसागरं तर्तुं य इच्छेन्मुनिपुङ्गवाः ॥ ८४ ॥&lt;br&gt;&#xA;रामचन्द्रधनुष्कोटिं स गच्छेदविलम्बितम् ॥&lt;br&gt;&#xA;सत्यं वच्मि हितं वच्मि सारं वच्मि हितं पुनः ॥ ८५ ॥&lt;br&gt;&#xA;रामचन्द्रधनुष्कोटिं गच्छध्वं मुक्तिसिद्धये ॥&lt;br&gt;&#xA;रामचन्द्रधनुष्कोटौ कुर्यात्स्नानं विमुक्तये ॥ ८६ ॥&lt;br&gt;&#xA;नास्त्युपायान्तरं विप्रा भूयोभूयो वदाम्यहम् ॥&lt;br&gt;&#xA;रामचन्द्रधनुष्कोटौ स्नानं कुर्वन्ति ये नराः ॥ ८७ ॥&lt;br&gt;&#xA;तेषामयत्नतः सिध्येत्संसारभय नाशनम् ॥&lt;br&gt;&#xA;सत्यं ज्ञानमनन्तं यत्पूर्णं ब्रह्म सनातनम् ॥ ८८ ॥&lt;br&gt;&#xA;तत्प्राप्तिः स्याद्धनुष्कोटौ मज्जनान्नात्र संशयः ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;एवं वः कथितं विप्राः सेतुमाहात्म्यमुत्तमम् ॥ ८९ ॥&lt;br&gt;&#xA;महादुःखप्रशमनं महारोगनिबर्हणम् ॥&lt;br&gt;&#xA;दुःस्वप्ननाशनं पुण्यमपमृ त्युनिवारणम् ]। 3.1.52.१९० ॥&lt;br&gt;&#xA;महाशान्तिकरं पुंसां पठतां शृण्वतामपि ॥&lt;br&gt;&#xA;स्वर्गापवर्गदं पुण्यं सर्वतीर्थफलप्रदम् ॥ ९१ ॥&lt;br&gt;&#xA;कीर्तयेद्य इदं पुण्यं शृणु याद्वा समाहितः ॥&lt;br&gt;&#xA;सोऽग्निष्टोमादियज्ञानां फलमाप्नोति पुष्कलम् ॥ ९२ ॥&lt;br&gt;&#xA;चतुर्णां साङ्गवेदानां शतावृत्या तु यत्फलम् ॥&lt;br&gt;&#xA;तत्फलं समवाप्नोति ह्येतन्माहात्म्यकीर्तनात् ॥ ९३ ॥&lt;br&gt;&#xA;अत्रैकाध्यायपठनाच्छ्रवणाद्वा मुनीश्वराः ॥&lt;br&gt;&#xA;अश्वमेधस्य यज्ञस्य प्राप्नोत्यविकलं फलम् ॥ ९४ ॥&lt;br&gt;&#xA;अध्यायद्वयपाठेन श्रवणेन तथैव च ॥&lt;br&gt;&#xA;गोमेधाख्यस्य यज्ञस्य फलमाप्नोत्यनुत्तमम् ॥ ९५ ॥&lt;br&gt;&#xA;दशाध्यायान्पठेद्यस्तु शृणुयाद्वा सभक्तिकम् ॥&lt;br&gt;&#xA;स्वर्गलोकमवाप्नोति शक्रेण सह मोदते ॥ ९६ ॥&lt;br&gt;&#xA;विंशत्यध्यायपठनाच्छ्रवणाच्च मुनीश्वराः ॥&lt;br&gt;&#xA;ब्रह्मलोकमवाप्नोति ब्रह्मणा सह मोदते ॥ ९७ ॥&lt;br&gt;&#xA;त्रिंशदध्यायपठनाच्छ्रवणाच्च मुनीश्वराः ॥&lt;br&gt;&#xA;विष्णुलोकमवाप्नोति विष्णुना सह मोदते ॥ ९८ ॥&lt;br&gt;&#xA;चत्वारिंशत्तमाध्यायान्पठेद्वा शृषुयादपि ॥&lt;br&gt;&#xA;रुद्रलोकमवाप्नोति रुद्रेण सह मोदते ॥ ९९ ॥&lt;br&gt;&#xA;यः पञ्चाशत्तमाध्यायान्पठते शृणुतेऽपि वा ॥&lt;br&gt;&#xA;स साम्बं हरमाप्नोति शिवं चन्द्रार्धशेखरम् ॥ 3.1.52.२०० ॥&lt;br&gt;&#xA;यः पठेच्छ्रणुयाच्चेदं कृत्स्नं माहात्म्यमुत्तमम् ॥&lt;br&gt;&#xA;स साम्बशिवसालोक्यमाप्नोत्येव न संशयः ॥ १ ॥&lt;br&gt;&#xA;यः पठेच्छ्रणुयाच्चेदं द्विवारं मुनिसतमाः ॥&lt;br&gt;&#xA;स याति शिवसामीप्यं विमानवरसंस्थितः ॥ २ ॥&lt;br&gt;&#xA;यस्त्रिवारं पठेदेतच्छृणुयाद्वा समाहितः ॥&lt;br&gt;&#xA;शिवसारूप्यमाप्नोति शिवस्य प्रीतिमावहन् ॥३॥&lt;br&gt;&#xA;चतुर्वारं पठेद्यस्तु शृणुयाद्वेदमुत्तमम् ॥&lt;br&gt;&#xA;स सायुज्यमवाप्नोति शिवस्य गिरिजापतेः ॥ ४ ॥&lt;br&gt;&#xA;दिनेदिने पठेन्मर्त्यः श्लोकं श्लोकार्धमेव वा ॥&lt;br&gt;&#xA;पादं वा पादमात्रं वा अक्षरं वर्णमेव वा ॥ ५ ॥&lt;br&gt;&#xA;तत्तद्दिनकृतं पापं तत्क्षणादेव नश्यति ॥&lt;br&gt;&#xA;कृत्स्नेऽस्मिन्सेतुमाहात्म्ये पठितेऽपि श्रुतेऽपि वा ॥ ॥ ६ ॥&lt;br&gt;&#xA;श्लोकेष्वत्रैव वर्तन्ते वर्णा यावन्त एव हि ॥&lt;br&gt;&#xA;तावत्यो ब्रह्महत्याश्च तावन्मद्यनिषेवणम् ॥ ७ ॥&lt;br&gt;&#xA;तावत्सुवर्णस्तेयं च तावान्गुर्वङ्गनागमः ॥&lt;br&gt;&#xA;तावत्संसर्गदोषाश्च नश्यन्त्येवं हि तत्क्षणात् ॥ ८ ॥&lt;br&gt;&#xA;यावतोऽस्मिन्महापुण्ये वर्तन्ते वर्णराशयः ॥&lt;br&gt;&#xA;तावत्कृत्वश्चतुर्विंशत्तीर्थेषु स्नानजं फलम् ॥ ९ ॥&lt;br&gt;&#xA;तथान्येष्वपि तीर्थेषु सेतुमध्यगतेषु वै ॥&lt;br&gt;&#xA;तत्फलं समवाप्नोति पाठेन श्रवणेन वा ॥ 3.1.52.२१० ॥&lt;br&gt;&#xA;येनेदं लिखितं भक्त्या सेतुमाहात्म्यमुत्तमम् ॥&lt;br&gt;&#xA;विनष्टाज्ञानसन्तानः शिवसायुज्यमाप्नुयात् ॥ ११ ॥&lt;br&gt;&#xA;यस्येदं वर्तते गेहे माहात्म्यं लिखितं शुभम् ॥&lt;br&gt;&#xA;भूतवेतालकादिभ्यो भीतिस्तत्र न विद्यते ॥ १२ ॥&lt;br&gt;&#xA;व्याधिपीडा न तत्रास्ति नास्ति चोरभयन्तथा ॥&lt;br&gt;&#xA;शन्यङ्गारकमुख्यानां ग्रहाणां नास्ति पीडनम् ॥ १३ ॥&lt;br&gt;&#xA;यद्गृहे वर्तते पुण्यमिदं माहा त्म्यमुत्तमम् ॥&lt;br&gt;&#xA;रामसेतुं विजानीत तद्गृहं मुनिपुङ्गवाः ॥ १४ ॥&lt;br&gt;&#xA;चतुर्विंशति तीर्थानि तत्रैव निवसन्ति हि ॥&lt;br&gt;&#xA;तत्रैव वर्तते पुण्यो गन्धमादनपर्वतः ॥ ॥ १५ ॥&lt;br&gt;&#xA;ब्रह्मविष्णुमहेशाश्च वर्तन्ते तत्र सादरम् ॥&lt;br&gt;&#xA;लिखित्वा सेतुमाहात्म्यं ब्राह्मणाय निवेदयेत् ॥&lt;br&gt;&#xA;चतुःसागरपर्यन्ता तेन दत्ता वसुन्धरा ॥ १६ ॥ ॥&lt;br&gt;&#xA;॥ सेतुमाहात्म्यदानमन्त्रः ॥ ॥&lt;br&gt;&#xA;सेतुमाहात्म्यदानस्य कला नार्हन्ति षोडशीम् ॥&lt;br&gt;&#xA;दानान्यन्यानि सर्वाणि ह्यतः शान्तिं प्रयच्छ मे ॥&lt;br&gt;&#xA;किं पुनर्बहु नोक्तेन वसत्यत्र जगत्त्रयम् ॥ १७ ॥&lt;br&gt;&#xA;श्रावयेच्छ्राद्धकाले यो ह्येकमध्यायमत्र वै ॥&lt;br&gt;&#xA;नश्येच्छ्राद्धस्य वैकल्यं पितरोऽप्यतिहर्षिताः ॥ १८ ॥&lt;br&gt;&#xA;यः पर्वकाले सम्प्राप्ते ब्राह्मणाञ्छ्रावयेदिदम् ॥&lt;br&gt;&#xA;अध्यायमेकं श्लोकं वा गावोस्य निरुपद्रवाः ॥&lt;br&gt;&#xA;बहुक्षीरा सवत्साश्च महिष्योऽस्य भवन्ति हि ॥ १९ ॥&lt;br&gt;&#xA;पठनीयमिदं पुण्यं मठे देवालयेऽपि वा ॥&lt;br&gt;&#xA;नदीतटाकतीरेषु पुण्ये वारण्यभूतले ॥&lt;br&gt;&#xA;श्रोत्रियाणां गृहे वापि नैवान्यत्र तु कर्हिचित् ॥ 3.1.52.२२० ॥&lt;br&gt;&#xA;विषुवायन कालेषु पुण्ये च हरिवासरे ॥&lt;br&gt;&#xA;अष्टम्यां च चतुर्दश्यां पठनीयं विशेषतः ॥ २१ ॥&lt;br&gt;&#xA;इदं हि पाठ्यं श्रावण्यां मासि भाद्रपदे तथा ॥&lt;br&gt;&#xA;धनुर्मासे च पाठ्यं स्यात्पाठ्यं चैवोत्तरायणे ॥ २२ ॥&lt;br&gt;&#xA;नियमेनैव माहात्म्यं पठनीयमिदं द्विजाः ॥&lt;br&gt;&#xA;श्रोतारो नियमैर्युक्ताः शृणुयुश्चेदमुत्तमम् ॥ २३ ॥&lt;br&gt;&#xA;कीर्त्यन्ते पुण्यतीर्थानि माहात्म्येऽस्मिन्बहूनि वै ॥&lt;br&gt;&#xA;कीर्त्यन्ते पुण्यशीलाश्च तथा राजर्षिसत्तमाः ॥ २४ ॥&lt;br&gt;&#xA;ऋषयश्च महाभागाः कीर्त्यन्तेऽस्मिन्ननुत्तमे ॥&lt;br&gt;&#xA;धर्माधर्मौ च कीर्त्येते पुण्येस्मिन्द्विजपुङ्गवाः ॥ २५ ॥&lt;br&gt;&#xA;ब्रह्मा विष्णुश्च रुद्रश्च कीर्त्यन्तेऽत्र त्रिमूर्तयः ॥&lt;br&gt;&#xA;इदं पवित्रं पापघ्नं श्रुत्यर्थैरुपबृंहि तम् ॥ २६ ॥&lt;br&gt;&#xA;सम्मतं स्मृतिकर्तॄणां द्वैपायनमुनिप्रियम् ॥&lt;br&gt;&#xA;श्रोतव्यं पठितव्यं च आत्मनः श्रेय इच्छता ॥ २७ ॥&lt;br&gt;&#xA;श्रावकाय च दातव्यं यत्किञ्चित्काञ्चनादिकम् ॥&lt;br&gt;&#xA;स्वस्वशक्त्यनुरोधेन वित्तशाठ्यं न कारयेत् ॥ २८ ॥&lt;br&gt;&#xA;वस्त्रं हिरण्यं धान्यं वा भूमिं गां च यथाबलम् ॥&lt;br&gt;&#xA;दत्त्वा सम्भावनीयोऽयं श्रावकः श्रोतृभिर्जनैः ॥ २९ ॥&lt;br&gt;&#xA;पूजिते श्रावके तस्मिन्पूजिताः स्युस्त्रिमूर्तयः ॥&lt;br&gt;&#xA;जगत्त्रयं पूजितं स्यात्पूजितासु त्रिमूर्तिषु ॥ 3.1.52.२३० ॥&lt;br&gt;&#xA;अवतीर्णो महीं साक्षाद्रामो दाशरथिर्हरिः ॥&lt;br&gt;&#xA;ससीतालक्ष्मणो नित्यं श्रोतृभ्यः श्रावकाय च ॥ ३१ ॥&lt;br&gt;&#xA;दत्त्वेह लोके भोगांश्च मुक्तिं चान्ते प्रयच्छति ॥&lt;br&gt;&#xA;द्वैपायनमुखाम्भोजान्निःसृतं शुभदं परम् ॥ ३२ ॥&lt;br&gt;&#xA;इदं वै सेतुमाहात्म्यं धर्मराजो युधिष्ठिरः ॥&lt;br&gt;&#xA;भीमसेनादिभिः सर्वैरनुजैरपि संवृतः ॥ ३३ ॥&lt;br&gt;&#xA;नियमाचारसंयुक्तः ससैन्यश्च दिनेदिने ॥&lt;br&gt;&#xA;शृणोति पठतो धौम्यमहर्षेः स्वपुरोधसः ॥ ३४ ॥&lt;br&gt;&#xA;॥ श्रीसूत उवाच ॥ ॥&lt;br&gt;&#xA;भोभो स्तपोधनाः सर्वे नैमिषारण्यवासिनः ॥&lt;br&gt;&#xA;मत्सकाशादिदं गुह्यं माहात्म्यं श्रुतिसम्मितम् ॥ ३५ ॥&lt;br&gt;&#xA;श्रुतं भवद्भिर्नियतैर्नित्यं पठत सादरम् ॥&lt;br&gt;&#xA;पाठयध्वं स्वशिष्येभ्यो नियतेभ्यो निरन्तरम् ॥ ३६ ॥&lt;br&gt;&#xA;इत्युक्त्वा तान्मुनीन्सूतो रोमाञ्चितकलेवरः ॥&lt;br&gt;&#xA;गुरुं हृदा स्मरन्व्यासं ननर्ताश्रूणि वर्तयन् ॥ ३७ ॥&lt;br&gt;&#xA;अत्रान्तरे महाविद्वान्पाराशर्यो महामुनिः ॥&lt;br&gt;&#xA;आशु प्रादुरभूत्तत्र शिष्यानुग्रहकाङ्क्षया ॥ ३८ ॥&lt;br&gt;&#xA;तमागतं विलोक्याथ मुनिं सत्यवतीसुतम् ॥&lt;br&gt;&#xA;सूतः सर्वैश्च सहितो नैमिषारण्यवासिभिः ॥ ३९ ॥&lt;br&gt;&#xA;व्यासस्य चरणाम्भोजे दण्डवत्प्रणिपत्य तु ॥&lt;br&gt;&#xA;जलमानन्दजं तत्र नेत्राभ्याम्पर्यवर्तयत् ॥ 3.1.52.२४० ॥&lt;br&gt;&#xA;प्रणतं प्रियशिष्यं तं दोर्भ्यामुत्थाप्य वै मुनिः ॥&lt;br&gt;&#xA;आशीर्भिरभिनन्द्यैनमालिङ्ग्य च मुहुर्मुहुः ॥ ४१ ॥&lt;br&gt;&#xA;नैमिषारण्यमुनिभिरानीते परमासने ॥&lt;br&gt;&#xA;द्वैपायनो महातेजा निषसाद तपोधनः ॥ ४२ ॥&lt;br&gt;&#xA;मुनिष्वप्युपविष्टेषु सूतेऽपि च निजाज्ञया ॥&lt;br&gt;&#xA;शौनकादीन्मुनीन्सर्वाञ्छक्तेः पौत्रोऽभ्यभाषत ॥ ४३ ॥&lt;br&gt;&#xA;मया ज्ञातमिदं सर्वं नैमिषारण्यवासिनः ॥&lt;br&gt;&#xA;मम शिष्येण सूतेन सेतुमाहात्म्यमुत्तमम् ॥&lt;br&gt;&#xA;कथितं भवतामद्य महापातकनाशनम् ॥ ४४ ॥&lt;br&gt;&#xA;श्रुतीनां च स्मृतीनां च पुराणानां तथैव च ॥&lt;br&gt;&#xA;शास्त्राणां चेतिहासानामन्येषामपि कृत्स्नशः ॥ ४५ ॥&lt;br&gt;&#xA;एष पर्यवसन्नोऽर्थो माहात्म्यं यत्त्विदं महत् ॥&lt;br&gt;&#xA;सर्वेष्वपि पुराणेषु इदं बहुमतं मम ॥ ४६ ॥&lt;br&gt;&#xA;शृणोति धर्मजो धौम्यादिदं नित्यं ममाज्ञया ॥&lt;br&gt;&#xA;अतो भवन्तोऽपि सदा सेतुमाहात्म्यमुत्तमम् ॥ ४७ ॥&lt;br&gt;&#xA;पठन्तु शृण्वन्तु तथा शिष्याणां पाठयन्तु च ॥&lt;br&gt;&#xA;तच्छ्रुत्वा वचनं तस्य ते प्राहुर्बाढमित्यपि ॥ ४८ ॥&lt;br&gt;&#xA;ततो व्यासोऽपि सूतेन शिष्येण च समन्वितः ॥&lt;br&gt;&#xA;अनुज्ञाप्य मुनीन्त्सर्वान्कैलासं पर्वतं ययौ ॥ ४९ ॥&lt;br&gt;&#xA;ऋषयो नैमिषारण्यनिलयास्तुष्टिमागताः ॥&lt;br&gt;&#xA;प्रत्यहं सेतुमाहात्म्यं शृण्वन्ति च पठन्ति च ॥ ॥ 3.1.52.२५० ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतुमाहात्म्ये द्विपञ्चाशत्तमोऽध्यायः ॥ ५२ ॥&lt;/p&gt;</description>
    </item>
  </channel>
</rss>
