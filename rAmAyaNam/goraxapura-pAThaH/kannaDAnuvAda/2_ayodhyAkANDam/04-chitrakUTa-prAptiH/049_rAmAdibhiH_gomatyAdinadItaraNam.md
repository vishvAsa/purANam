+++
title = "०४९ रामादिभिः गोमत्यादिनदीतरणम्"
title_english = "049 Rama crossed three rivers"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-049-Gomathyadi_Naditharanam.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮನು ಕೋಸಲದೇಶವನ್ನು ದಾಟಿ ಮುಂದೆ ವೇದಶ್ರುತಿ, ಗೋಮತಿ ಮತ್ತು ಸ್ಯಂದಿಕಾ ನದಿಗಳನ್ನು ದಾಟಿ ಸುಮಂತ್ರನಲ್ಲಿ ಈ ರೀತಿ ಹೇಳಿದುದು
</details>

###### 1


<details><summary>ಮೂಲಮ್</summary>

ರಾಮೋಽಪಿ ರಾತ್ರಿಶೇಷೇಣ ತೇನೈವ ಮಹದಂತರಮ್ ।  
ಜಗಾಮ ಪುರುಷವ್ಯಾಘ್ರಃ ಪಿತುರಾಜ್ಞಾಮನುಸ್ಮರನ್ ॥
</details>

<details><summary>ಅನುವಾದ</summary>

ಅತ್ತಲಾಗಿ ಪುರುಷಸಿಂಹನಾದ ಶ್ರೀರಾಮನೂ ತಂದೆಯ ಆಜ್ಞೆಯನ್ನು ಸ್ಮರಿಸುತ್ತಾ ರಾತ್ರಿಯ ಉಳಿದ ಭಾಗದಲ್ಲಿ ಬಹಳ ದೂರ ಪ್ರಯಾಣ ಮಾಡಿದನು.॥1॥
</details>

###### 2


<details><summary>ಮೂಲಮ್</summary>

ತಥೈವ ಗಚ್ಛತಸ್ತಸ್ಯ ವ್ಯಪಾಯಾದ್ ರಜನೀ ಶಿವಾ ।  
ಉಪಾಸ್ಯ ಸ ಶಿವಾಂ ಸಂಧ್ಯಾಂ ವಿಷಯಾನತ್ಯ ಗಾಹತ ॥
</details>

<details><summary>ಅನುವಾದ</summary>

ಹಾಗೆಯೇ ಪ್ರಯಾಣ ಮಾಡುತ್ತಾ ಆ ಮಂಗಳಮಯ ಇರುಳು ಕಳೆದುಹೋಯಿತು. ಬೆಳಗಾದೊಡನೆ ಮಂಗಳಮಯ ಸಂಧ್ಯೋಪಾಸನೆಯನ್ನು ಮಾಡಿ ಅವನು ಉತ್ತರ ಕೋಸಲದ ದಕ್ಷಿಣದ ಎಲ್ಲೆಯನ್ನು ತಲುಪಿದನು.॥2॥
</details>

###### 3


<details><summary>ಮೂಲಮ್</summary>

ಗ್ರಾಮಾನ್ ವಿಕೃಷ್ಟಸೀಮಾಂತಾನ್ ಪುಷ್ಪಿತಾನಿ ವನಾನಿ ಚ ।  
ಪಶ್ಯನ್ನತಿಯಯೌ ಶೀಘ್ರಂ ಶನೈರಿವ ಹಯೋತ್ತಮೈಃ ॥
</details>

<details><summary>ಅನುವಾದ</summary>

ಆ ಸೀಮೆಯ ಸಮೀಪದ ಭೂಮಿ ಉತ್ತು ಬಿತ್ತಲಾಗಿತ್ತು. ಆ ಗ್ರಾಮಗಳನ್ನು, ಪುಷ್ಪಗಳಿಂದ ಸುಶೋಭಿತ ವನಗಳನ್ನು ನೋಡುತ್ತಾ ಅವರು ಉತ್ತಮ ಕುದುರೆಗಳ ಮೂಲಕ ಶೀಘ್ರವಾಗಿ ಹೋಗುತ್ತಿದ್ದರೂ ಸುಂದರ ದೃಶ್ಯಗಳನ್ನು ನೋಡುವುದರಲ್ಲಿ ತನ್ಮಯರಾದ್ದರಿಂದ ಅವರಿಗೆ ರಥವು ನಿಧಾನವಾಗಿ ನಡೆಯುತ್ತಿದೆ ಎಂದೆನಿಸುತ್ತಿತ್ತು.॥3॥
</details>

###### 4


<details><summary>ಮೂಲಮ್</summary>

ಶೃಣ್ವನ್ ವಾಚೋ ಮನುಷ್ಯಾಣಾಂ ಗ್ರಾಮಸಂವಾಸವಾಸಿನಾಮ್ ।  
ರಾಜಾನಂ ದಿಗ್ ದಶರಥಂ ಕಾಮಸ್ಯ ವಶಮಾಸ್ಥಿತಮ್ ॥
</details>

<details><summary>ಅನುವಾದ</summary>

ದಾರಿಯಲ್ಲಿ ಸಿಗುವ ಸಣ್ಣ-ದೊಡ್ಡ ಹಳ್ಳಿಗಳಲ್ಲಿ ವಾಸಿಸುವ ಜನರು ಆಡುತ್ತಿದ್ದ ಮಾತುಗಳು ಶ್ರೀರಾಮನ ಕಿವಿಗೆ ಬೀಳುತ್ತಿದ್ದವು. ಅವು ಹೀಗಿದ್ದವು - ಅಯ್ಯೋ! ಕಾಮಕ್ಕೆ ವಶನಾದ ದಶರಥನಿಗೆ ಧಿಕ್ಕಾರವಿರಲಿ.॥4॥
</details>

###### 5


<details><summary>ಮೂಲಮ್</summary>

ಹಾ ನೃಶಂಸಾದ್ಯ ಕೈಕೇಯೀ ಪಾಪಾ ಪಾಪಾನುಬಂಧಿನೀ ।  
ತೀಕ್ಷ್ಣಾ ಸಂಭಿನ್ನಮರ್ಯಾದಾ ತೀಕ್ಷ್ಣಕರ್ಮಣಿ ವರ್ತತೇ ॥
</details>

<details><summary>ಅನುವಾದ</summary>

ಅಯ್ಯೋ ಶಿವನೇ! ಪಾಪಾಸಕ್ತ, ಪಾಪಿಣಿ, ಕ್ರೂರಳಾದ, ಧರ್ಮದ ಮೇರೆ ಮೀರಿದ ಕೈಕೇಯಿಗೆಯಾದರೋ ದಯೆಯೇ ಸ್ಪರ್ಶಿಸಲಿಲ್ಲ. ಕ್ರೂರಳಾದ ಅವಳು ಈಗ ನಿಷ್ಠುರ ಕರ್ಮದಲ್ಲೇ ತೊಡಗಿರುವಳು.॥5॥
</details>

###### 6


<details><summary>ಮೂಲಮ್</summary>

ಯಾ ಪುತ್ರಮೀದೃಶಂ ರಾಜ್ಞಃ ಪ್ರವಾಸಯತಿ ಧಾರ್ಮಿಕಮ್ ।  
ವನವಾಸೇ ಮಹಾಪ್ರಾಜ್ಞಂ ಸಾನುಕ್ರೋಶಂ ಜಿತೇಂದ್ರಿಯಮ್ ॥
</details>

<details><summary>ಅನುವಾದ</summary>

ಆಕೆಯಿಂದಲೇ ಮಹಾ ರಾಜರು ಇಂತಹ ಧರ್ಮಾತ್ಮಾ, ಮಹಾಜ್ಞಾನೀ, ದಯಾಳು ಮತ್ತು ಜಿತೇಂದ್ರಿಯ ಪುತ್ರನನ್ನು ವನವಾಸಕ್ಕಾಗಿ ಮನೆಯಿಂದ ಹೊರ ಹಾಕಿರುವರು.॥6॥
</details>

###### 7


<details><summary>ಮೂಲಮ್</summary>

ಕಥಂ ನಾಮ ಮಹಾಭಾಗಾ ಸೀತಾ ಜನಕನಂದಿನೀ ।  
ಸದಾ ಸುಖೇಷ್ವಭಿರತಾ ದುಃಖಾನ್ಯನುಭವಿಷ್ಯತಿ ॥
</details>

<details><summary>ಅನುವಾದ</summary>

ಜನಕನಂದಿನೀ, ಮಹಾಭಾಗಾ ಸೀತೆಯು ಸದಾ ಸುಖದಲ್ಲೇ ಇರುತ್ತಿದ್ದವಳು. ಈಗ ವನವಾಸದ ದುಃಖವನ್ನು ಹೇಗೆ ಅನುಭವಿಸುವಳು.॥7॥
</details>

###### 8


<details><summary>ಮೂಲಮ್</summary>

ಅಹೋ ದಶರಥೋ ರಾಜಾನಿಃಸ್ನೇಹಃ ಸ್ವಸುತಂ ಪ್ರತಿ ।  
ಪ್ರಜಾನಾಮನಘಂ ರಾಮಂ ಪರಿತ್ಯಕ್ತುಮಿಹೇಚ್ಛತಿ ॥
</details>

<details><summary>ಅನುವಾದ</summary>

ಅಯ್ಯೋ! ದಶರಥರಾಜನು ತನ್ನ ಪುತ್ರನ ಕುರಿತು ಇಷ್ಟು ಸ್ನೇಹಹೀನನಾದನೇ? ಪ್ರಜೆಗಳ ಕುರಿತು ಯಾವುದೇ ಅಪರಾಧ ಮಾಡದೇ ಇರುವ ಶ್ರೀರಾಮಚಂದ್ರನನ್ನು ಪರಿತ್ಯಾಗ ಮಾಡಲು ಬಯಸುತ್ತಿರುವನಲ್ಲ.॥8॥
</details>

###### 9


<details><summary>ಮೂಲಮ್</summary>

ಏತಾ ವಾಚೋ ಮನುಷ್ಯಾಣಾಂ ಗ್ರಾಮಸಂವಾಸವಾಸಿನಾಮ್ ।  
ಶೃಣ್ವನ್ನತಿಯಯೌ ವೀರಃ ಕೋಸಲಾನ್ ಕೋಸಲೇಶ್ವರಃ ॥
</details>

<details><summary>ಅನುವಾದ</summary>

ಸಣ್ಣ-ದೊಡ್ಡ ಗ್ರಾಮಗಳಲ್ಲಿರುವ ಜನರ ಇಂತಹ ಮಾತುಗಳನ್ನು ಕೇಳುತ್ತಾ ವೀರ ಕೋಸಲಪತಿ ಶ್ರೀರಾಮನು ಕೋಸಲದೇಶದ ಸೀಮೆಯನ್ನು ದಾಟಿ ಮುಂದರಿದನು.॥9॥
</details>

###### 10


<details><summary>ಮೂಲಮ್</summary>

ತತೋ ವೇದಶ್ರುತಿಂ ನಾಮ ಶಿವವಾರಿವಹಾಂ ನದೀಮ್ ।  
ಉತ್ತೀರ್ಯಾಭಿಮುಖಃ ಪ್ರಾಯಾದಗಸ್ತ್ಯಾಧ್ಯುಷಿತಾಂ ದಿಶಮ್ ॥
</details>

<details><summary>ಅನುವಾದ</summary>

ಅನಂತರ ಶೀತಲ ಹಾಗೂ ಸುಖಮಯ ನೀರು ಹರಿಯುತ್ತಿರುವ ವೇದಶ್ರುತಿ ಎಂಬ ನದಿಯನ್ನು ದಾಟಿ ಶ್ರೀರಾಮನು ಅಗಸ್ತ್ಯರಿಂದ ಸೇವಿತನಾದ ದಕ್ಷಿಣ ದಿಕ್ಕಿನ ಕಡೆಗೆ ಹೊರಟನು.॥10॥
</details>

###### 11


<details><summary>ಮೂಲಮ್</summary>

ಗತ್ವಾ ತು ಸುಚಿರಂ ಕಾಲಂ ತತಃ ಶೀತವಹಾಂ ನದೀಮ್ ।  
ಗೋಮತೀಂ ಗೋಯುತಾನೂಪಾಮತರತ್ ಸಾಗರಂಗಮಾಮ್ ॥
</details>

<details><summary>ಅನುವಾದ</summary>

ಬಹಳ ದೂರ ನಡೆದು ಅವರು ಶೀತಲಜಲ ಹರಿಯುವ ಸಮುದ್ರಗಾಮಿನೀ ಗೋಮತಿನದಿಯನ್ನು ದಾಟಿದರು. ಅದರ ತೀರದಲ್ಲಿ ಅನೇಕ ಗೋವುಗಳು ಮೇಯುತ್ತಿದ್ದವು.॥11॥
</details>

###### 12


<details><summary>ಮೂಲಮ್</summary>

ಗೋಮತಿಂ ಚಾಪ್ಯತಿಕ್ರಮ್ಯ ರಾಘವಃ ಶೀಘ್ರಗೈರ್ಹಯೈಃ ।  
ಮಯೂರಹಂಸಾಭಿರುತಾಂ ತತಾರ ಸ್ಯಂದಿಕಾಂ ನದೀಮ್ ॥
</details>

<details><summary>ಅನುವಾದ</summary>

ಶೀಘ್ರಗಾಮಿ ಅಶ್ವಗಳಿಂದ ಗೊಮತಿನದಿಯನ್ನು ದಾಟಿ ಶ್ರೀರಘುನಾಥನು ನವಿಲು ಮತ್ತು ಹಂಸಗಳ ಕಲರವದಿಂದ ವ್ಯಾಪ್ತವಾದ ಸ್ಯಂದಿಕಾ ಎಂಬ ನದಿಯನ್ನು ದಾಟಿದನು.॥12॥
</details>

###### 13


<details><summary>ಮೂಲಮ್</summary>

ಸ ಮಹೀಂ ಮನುನಾ ರಾಜ್ಞಾ ದತ್ತಾಮಿಕ್ಷ್ವಾಕವೇ ಪುರಾ ।  
ಸ್ಫೀತಾಂ ರಾಷ್ಟ್ರವೃತಾಂ ರಾಮೋ ವೈದೇಹೀಮನ್ವದರ್ಶಯತ್ ॥
</details>

<details><summary>ಅನುವಾದ</summary>

ಹಿಂದೆ ಮನುಮಹಾರಾಜನು ಇಕ್ಷ್ವಾಕು ಕೊಟ್ಟಿದ್ದ ಧನ-ಧಾನ್ಯ ಸಂಪನ್ನ ಹಾಗೂ ಅನೇಕ ರಾಷ್ಟ್ರಗಳಿಂದ ಸಮಾವೃತವಾಗಿದ್ದ ಕೋಸಲರಾಜ್ಯವನ್ನು ಶ್ರೀರಾಮನು ಸೀತೆಗೆ ತೋರಿಸಿದನು.॥13॥
</details>

###### 14


<details><summary>ಮೂಲಮ್</summary>

ಸೂತ ಇತ್ಯೇವ ಚಾಭಾಷ್ಯ ಸಾರಥಿಂ ತಮಭೀಕ್ಷ್ಣಶಃ ।  
ಹಂಸಮತ್ತಸ್ವರಃ ಶ್ರೀಮಾನುವಾಚ ಪುರುಷೋತ್ತಮಃ ॥
</details>

<details><summary>ಅನುವಾದ</summary>

ಮದಿಸಿದ ಹಂಸದಂತೆ ಮಧುರವಾಗಿ ಶ್ರೀಮಾನ್ ರಾಮನು ಸಾರಥಿಯಾದ ಸುಮಂತ್ರನನ್ನು ‘ಸೂತ’ ಎಂದು ಪದೇ-ಪದೇ ಸಂಬೋಧಿಸಿ ಹೀಗೆ ಹೇಳಿದನು.॥14॥
</details>

###### 15


<details><summary>ಮೂಲಮ್</summary>

ಕದಾಹಂ ಪುನರಾಗಮ್ಯ ಸರಯ್ವಾಃ ಪುಷ್ಪಿತೇ ವನೇ ।  
ಮೃಗಯಾಂ ಪರ್ಯಟಿಷ್ಯಾಮಿ ಮಾತ್ರಾ ಪಿತ್ರಾ ಚ ಸಂಗತಃ ॥
</details>

<details><summary>ಅನುವಾದ</summary>

ಸೂತ! ನಾನು ಯಾವಾಗ ಪುನಃ ಮರಳಿ ತಂದೆ-ತಾಯಿಯರನ್ನು ಭೆಟ್ಟಿಯಾಗುವೆನೋ? ಸರಯೂ ತೀರದ ಪುಷ್ಪಿತ ವನಗಳಲ್ಲಿ ಬೇಟೆಗಾಗಿ ಎಂದು ಸಂಚರಿಸುವೆನೋ.॥15॥
</details>

###### 16


<details><summary>ಮೂಲಮ್</summary>

ನಾತ್ಯರ್ಥಮಭಿಕಾಂಕ್ಷಾಮಿ ಮೃಗಯಾಂ ಸರಯೂವನೇ ।  
ರತಿರ್ಹ್ಯೇಷಾತುಲಾ ಲೋಕೇ ರಾಜರ್ಷಿಗಣಸಮ್ಮತಾ ॥
</details>

<details><summary>ಅನುವಾದ</summary>

ನಾನು ಸರಯುವಿನ ವನಗಳಲ್ಲಿ ಬೇಟೆಯಾಡಲು ಹೆಚ್ಚು ಬಯಸುವುದಿಲ್ಲ. ಇದು ಜಗತ್ತಿನಲ್ಲಿ ರಾಜರ್ಷಿ ಸಮುದಾಯಕ್ಕೆ ಅಭಿಮತವಾದ ಒಂದು ಪ್ರಕಾರದ ಅನುಪಮ ಕ್ರೀಡೆಯಾಗಿದೆ.॥16॥
</details>

###### 17


<details><summary>ಮೂಲಮ್</summary>

ರಾಜರ್ಷೀಣಾಂ ಹಿ ಲೋಕೇಽಸ್ಮಿನ್ ರತ್ಯರ್ಥಂ ಮೃಗಯಾ ವನೇ ।  
ಕಾಲೇ ವೃತಾಂ ತಾಂ ಮನುಜೈರ್ಧನ್ವಿನಾಮಭಿಕಾಂಕ್ಷತಾಮ್ ॥
</details>

<details><summary>ಅನುವಾದ</summary>

ಈ ಲೋಕದಲ್ಲಿ ವನದಲ್ಲಿ ಬೇಟೆಯಾಡುವುದು ರಾಜರ್ಷಿಗಳಿಂದ ಪ್ರಚಲಿತವಾದ ಕ್ರೀಡೆಯಾಗಿತ್ತು. ಆದ್ದರಿಂದ ಮನುಪುತ್ರರಿಂದ ಆಗ ಮಾಡಿದ ಕ್ರೀಡೆಯನ್ನು ಇತರ ಧನುರ್ಧರರಿಗೂ ಅಭೀಷ್ಟವಾಯಿತು.॥17॥
</details>

###### 18


<details><summary>ಮೂಲಮ್</summary>

ಸ ತಮಧ್ವಾನಮೈಕ್ಷ್ವಾಕಃ ಸೂತಂ ಮಧುರಯಾ ಗಿರಾ ।  
ತಂ ತಮರ್ಥಮಭಿಪ್ರೇತ್ಯ ಯಯೌವಾಕ್ಯಮುದೀರಯನ್ ॥
</details>

<details><summary>ಅನುವಾದ</summary>

ಇಕ್ಷ್ವಾಕು ಕುಲನಂದನ ಶ್ರೀರಾಮನು ವಿಭಿನ್ನ ವಿಷಯಗಳ ಕುರಿತು ಸೂತನಲ್ಲಿ ಮಧುರವಾಣಿಯಿಂದ ಮೇಲಿನಂತೆ ಹೇಳುತ್ತಾ ದಾರಿ ಸಾಗುತ್ತಿದ್ದನು.॥18॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ನಲವತ್ತೊಂಭತ್ತನೆಯ ಸರ್ಗ ಪೂರ್ಣವಾಯಿತು.॥49॥
</details>
