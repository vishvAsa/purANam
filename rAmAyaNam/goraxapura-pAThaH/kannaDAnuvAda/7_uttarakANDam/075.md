+++
title = "೦೭೫"
unicode_script = "kannada"

+++
[ಎಪ್ಪತ್ತೈದನೆಯ ಸರ್ಗ]



<details><summary>ಭಾಗಸೂಚನಾ</summary>

ದುಷ್ಕರ್ಮಿಗಳನ್ನು ಹುಡುಕಲು ಪುಷ್ಪಕವಿಮಾನದಿಂದ ರಾಜ್ಯದ ಎಲ್ಲೆಡೆಗಳಲ್ಲಿಯೂ ಶ್ರೀರಾಮನ ಸಂಚಾರ, ಎಲ್ಲೆಡೆ ಸತ್ಕರ್ಮಿಗಳನ್ನೇ ಕಂಡು, ದಕ್ಷಿಣ ದಿಕ್ಕಿನಲ್ಲಿ ಪ್ರಯಾಣ ಮಾಡುತ್ತಾ ಶೂದ್ರತಪಸ್ವಿಯೊಬ್ಬನ ಬಳಿಗೆ ಹೋದುದು
</details>

###### 1


<details><summary>ಮೂಲಮ್</summary>

ನಾರದಸ್ಯ ತು ತದ್ವಾಕ್ಯಂಶ್ರುತ್ವಾಮೃತಮಯಂ ಯಥಾ ।  
ಪ್ರಹರ್ಷಮತುಲಂ ಲೇಭೇ ಲಕ್ಷ್ಮಣಂ ಚೇದಮಬ್ರವೀತ್ ॥
</details>

<details><summary>ಅನುವಾದ</summary>

ನಾರದರ ಅಮೃತಮಯ ಮಾತುಗಳನ್ನು ಕೇಳಿ ಶ್ರೀರಾಮನಿಗೆ ಅಪಾರ ಆನಂದ ಪ್ರಾಪ್ತವಾಗಿ, ಲಕ್ಷ್ಮಣನಲ್ಲಿ ಈ ಪ್ರಕಾರ ಹೇಳಿದನು.॥1॥
</details>

###### 2


<details><summary>ಮೂಲಮ್</summary>

ಗಚ್ಛ ಸೌಮ್ಯ ದ್ವಿಜಶ್ರೇಷ್ಠಂ ಸಮಾಶ್ವಾಸಯ ಸುವ್ರತ ।  
ಬಾಲಸ್ಯ ಚ ಶರೀರಂ ತತ್ತೈಲದ್ರೋಣ್ಯಾಂ ನಿಧಾಪಯ ॥
</details>

###### 3


<details><summary>ಮೂಲಮ್</summary>

ಗಂಧೈಶ್ಚ ಪರಮೋದಾರೈಸ್ತೈಲೈಶ್ಚ ಸುಸುಗಂಧಿಭಿಃ ।  
ಯಥಾ ನ ಕ್ಷೀಯತೇ ಬಾಲಸ್ತಥಾ ಸೌಮ್ಯ ವಿಧೀಯತಾಮ್ ॥
</details>

<details><summary>ಅನುವಾದ</summary>

ಸೌಮ್ಯ ! ಹೋಗು, ಸುವ್ರತನಾದ ಆ ಬ್ರಾಹ್ಮಣನಿಗೆ ಸಾಂತ್ವನಪಡಿಸಿ, ಅವನ ಬಾಲಕನ ಶರೀರವನ್ನು ಉತ್ತಮ ಸುಗಂಧಯುಕ್ತ ಎಣ್ಣೆ ತುಂಬಿದ ಮರದ ದೋಣಿಯಲ್ಲಿ ಮುಳುಗಿಸಿ ಇಡಿಸು. ಅದರಿಂದ ಬಾಲಕನ ಶರೀರ ವಿಕೃತ ಅಥವಾ ನಾಶವಾಗದಂತೆ ವ್ಯವಸ್ಥೆ ಮಾಡು.॥2-3॥
</details>

###### 4


<details><summary>ಮೂಲಮ್</summary>

ಯಥಾ ಶರೀರೋ ಬಾಲಸ್ಯ ಗುಪ್ತಃ ಸನ್ ಶಿಷ್ಟ ಕರ್ಮಣಃ ।  
ವಿಪತ್ತಿಃ ಪರಿಭೇದೋ ವಾ ನ ಭವೇಚ್ಚ ತಥಾ ಕುರು ॥
</details>

<details><summary>ಅನುವಾದ</summary>

ಶುಭಕರ್ಮ ಮಾಡುವ ಈ ಬಾಲಕನ ಶರೀರವು ಸುರಕ್ಷಿತವಾಗಿದ್ದು, ನಾಶವಾಗದಂತೆ ನೋಡಿಕೋ.॥4॥
</details>

###### 5


<details><summary>ಮೂಲಮ್</summary>

ಏವಂ ಸಂದಿಶ್ಯ ಕಾಕುತ್ಸ್ಥೋ ಲಕ್ಷ್ಮಣಂ ಶುಭಲಕ್ಷಣಮ್ ।  
ಮನಸಾ ಪುಷ್ಪಕಂ ದಧ್ಯಾವಾಗಚ್ಛೇತಿ ಮಹಾಯಶಾಃ ॥
</details>

<details><summary>ಅನುವಾದ</summary>

ಶುಭಲಕ್ಷಣ ಲಕ್ಷ್ಮಣನಿಗೆ ಹೀಗೆ ಹೇಳಿ ಮಹಾಯಶಸ್ವೀ ಶ್ರೀರಘುನಾಥನು ಮನಸ್ಸಿನಲ್ಲಿ ಪುಷ್ಪಕವಿಮಾನವನ್ನು ನೆನೆದು ಹೇಳಿದನು - ಬಂದು ಬಿಡು.॥5॥
</details>

###### 6


<details><summary>ಮೂಲಮ್</summary>

ಇಂಗಿತಂ ಸ ತು ವಿಜ್ಞಾಯ ಪುಷ್ಪಕೋ ಹೇಮಭೂಷಿತಃ ।  
ಆಜಗಾಮ ಮುಹೂರ್ತೇನ ಸಮೀಪೇ ರಾಘವಸ್ಯ ವೈ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನ ಅಭಿಪ್ರಾಯ ತಿಳಿದು ಸುವರ್ಣಭೂಷಿತ ಪುಷ್ಪಕವಿಮಾನವು ಒಂದೇ ಮುಹೂರ್ತದಲ್ಲಿ ಅವನ ಬಳಿಗೆ ಬಂದು ಬಿಟ್ಟಿತು.॥6॥
</details>

###### 7


<details><summary>ಮೂಲಮ್</summary>

ಸೋಽಬ್ರವೀತ್ಪ್ರಣತೋ ಭೂತ್ವಾ ಅಯಮಸ್ಮಿ ನರಾಧಿಪ ।  
ವಶ್ಯಸ್ತವ ಮಹಾಬಾಹೋ ಕಿಂಕರಃ ಸಮುಪಸ್ಥಿತಃ ॥
</details>

<details><summary>ಅನುವಾದ</summary>

ಬಂದು ನತಮಸ್ತಕವಾಗಿ ಹೇಳಿತು - ನರೇಶ್ವರ! ಇದೋ ನಾನು ಬಂದಿದ್ದೇನೆ. ಮಹಾಬಾಹೋ! ನಾನು ಸದಾ ನಿಮ್ಮ ಅಧೀನದಲ್ಲಿರುವ ಕಿಂಕರನಾಗಿದ್ದೇನೆ. ನಿಮ್ಮ ಸೇವೆಯಲ್ಲಿ ಉಪಸ್ಥಿತನಾಗಿದ್ದೇನೆ.॥7॥
</details>

###### 8


<details><summary>ಮೂಲಮ್</summary>

ಭಾಷಿತಂ ರುಚಿರಂ ಶ್ರುತ್ವಾ ಪುಷ್ಪಕಸ್ಯ ನರಾಧಿಪಃ ।  
ಅಭಿವಾದ್ಯ ಮಹರ್ಷೀನ್ಸ ವಿಮಾನಂ ಸೋಽಧ್ಯರೋಹತ ॥
</details>

<details><summary>ಅನುವಾದ</summary>

ಪುಷ್ಪಕ ವಿಮಾನದ ಈ ಮನೋಹರ ಮಾತನ್ನು ಕೇಳಿ ಮಹಾರಾಜ ಶ್ರೀರಾಮನು ಮಹರ್ಷಿಗಳಿಗೆ ಪ್ರಣಾಮ ಮಾಡಿ, ಆ ವಿಮಾನವನ್ನು ಹತ್ತಿದನು.॥8॥
</details>

###### 9


<details><summary>ಮೂಲಮ್</summary>

ಧನುರ್ಗೃಹೀತ್ವಾ ತೂಣೀಂ ಚ ಖಡ್ಗಂ ಚ ರುಚಿರಪ್ರಭಮ್ ।  
ನಿಕ್ಷಿಪ್ಯ ನಗರೇ ಚೇತೌಸೌಮಿತ್ರಿಭರತಾವುಭೌ ॥
</details>

<details><summary>ಅನುವಾದ</summary>

ಅವನು ಧನುಷ್ಯ, ಬಾಣಗಳು ತುಂಬಿದ ಎರಡು ಬತ್ತಳಿಕೆ ಮತ್ತು ಒಂದು ಹೊಳೆಯುತ್ತಿರುವ ಖಡ್ಗವನ್ನು ಕೈಲೆತ್ತಿಕೊಂಡು, ಲಕ್ಷ್ಮಣ, ಭರತರನ್ನು ನಗರ ರಕ್ಷಣೆಗೆ ನಿಯಮಿಸಿ, ಅಲ್ಲಿಂದ ಹೊರಟನು.॥9॥
</details>

###### 10


<details><summary>ಮೂಲಮ್</summary>

ಪ್ರಾರ್ಯಾಪ್ರತೀಚೀಂ ಹರಿತಂ ವಿಚಿನ್ವಂಶ್ಚ ತತಸ್ತತಃ ।  
ಉತ್ತರಾಮಗಮಚ್ಛ್ರೀಮಾಂದಿಶಂ ಹಿಮವತಾವೃತಾಮ್ ॥
</details>

<details><summary>ಅನುವಾದ</summary>

ಶ್ರೀಮಾನ್ ರಾಮನು ಮೊದಲು ಅತ್ತ-ಇತ್ತ ಹುಡುಕುತ್ತಾ ಪಶ್ಚಿಮ ದಿಕ್ಕಿಗೆ ಹೋದನು. ಮತ್ತೆ ಹಿಮಾಲಯ ಆವೃತವಾದ ಉತ್ತರ ದಿಕ್ಕಿಗೆ ಹೋದನು.॥10॥
</details>

###### 11


<details><summary>ಮೂಲಮ್</summary>

ಅಪಶ್ಯಮಾನಸ್ತತ್ರಾಪಿ ಸ್ವಲ್ಪಮಪ್ಯಥ ದುಷ್ಕೃತಮ್ ।  
ಪೂರ್ವಾಮಪಿ ದಿಶಂ ಸರ್ವಾಮಥಾಪಶ್ಯನ್ನರಾಧಿಪಃ ॥
</details>

<details><summary>ಅನುವಾದ</summary>

ಆ ಎರಡೂ ದಿಕ್ಕುಗಳಲ್ಲಿ ಎಲ್ಲಿಯೂ ಸ್ವಲ್ಪವೂ ದುಷ್ಕರ್ಮ ಕಂಡು ಬಂದಿಲ್ಲ. ಆಗ ನರೇಶ್ವರ ಶ್ರೀರಾಮನು ಪೂರ್ವದಿಕ್ಕನ್ನು ನಿರೀಕ್ಷಿಸಿದನು.॥11॥
</details>

###### 12


<details><summary>ಮೂಲಮ್</summary>

ಪ್ರವಿಶುದ್ಧ ಸಮಾಚಾರಾಮಾದರ್ಶತಲನಿರ್ಮಲಾಮ್ ।  
ಪುಷ್ಪಕಸ್ಥೋ ಮಹಾಬಾಹುಸ್ತದಾಪಶ್ಯನ್ನರಾಧಿಪಃ ॥
</details>

<details><summary>ಅನುವಾದ</summary>

ಪುಷ್ಪಕದಲ್ಲಿ ಕುಳಿತು ಮಹಾಬಾಹು ರಾಜಾ ಶ್ರೀರಾಮನು ಅಲ್ಲಿಯೂ ಶುದ್ಧ ಸದಾಚಾರ ಪಾಲನೆ ಆಗುತ್ತಿತ್ತು. ಆ ದಿಕ್ಕೂ ಕೂಡ ಕನ್ನಡಿಯಂತೆ ನಿರ್ಮಲವಾಗಿ ಕಂಡಿತು.॥12॥
</details>

###### 13


<details><summary>ಮೂಲಮ್</summary>

ದಕ್ಷಿಣಾಂ ದಿಶಮಾಕ್ರಾಮತ್ತತೋರಾಜರ್ಷಿನಂದನಃ ।  
ಶೈವಲಸ್ಯೋತ್ತರೇ ಪಾರ್ಶ್ವೇ ದದರ್ಶ ಸುಮಹತ್ಸರಃ ॥
</details>

<details><summary>ಅನುವಾದ</summary>

ಆಗ ರಾಜರ್ಷಿನಂದನ ಶ್ರೀರಾಮನು ದಕ್ಷಿಣ ದಿಕ್ಕಿಗೆ ಹೋದನು. ಅಲ್ಲಿ ಶೈವಲ ಪರ್ವತದ ಉತ್ತರ ಭಾಗದಲ್ಲಿ ಒಂದು ಮಹಾಸರೋವರ ಕಂಡು ಬಂತು.॥13॥
</details>

###### 14


<details><summary>ಮೂಲಮ್</summary>

ತಸ್ಮಿನ್ಸರಸಿ ತಪ್ಯಂತಂ ತಾಪಸಂ ಸುಮಹತ್ತಪಃ ।  
ದದರ್ಶ ರಾಘವಃ ಶ್ರೀಮಾನ್ ಲಂಬಮಾನಮಧೋಮುಖಮ್ ॥
</details>

<details><summary>ಅನುವಾದ</summary>

ಆ ಸರೋವರದ ತೀರದಲ್ಲಿ ಒಬ್ಬ ತಪಸ್ವೀ ಭಾರೀ ತಪಸ್ಸು ಮಾಡುತ್ತಿದ್ದನು. ಅವನು ಕೆಳಮುಖವಾಗಿ ನೇತಾಡುತ್ತಿದ್ದನು. ಶ್ರೀರಾಮನು ಅವನನ್ನು ನೋಡಿದನು.॥14॥
</details>

###### 15


<details><summary>ಮೂಲಮ್</summary>

ರಾಘವಸ್ತಮುಪಾಗಮ್ಯ ತಪ್ಯಂತಂ ತಪ ಉತ್ತಮಮ್ ।  
ಉವಾಚ ಚ ನೃಪೋ ವಾಕ್ಯಂ ಧನ್ಯಸ್ತ್ವಮಸಿ ಸುವ್ರತ ॥
</details>

###### 16


<details><summary>ಮೂಲಮ್</summary>

ಕಸ್ಯಾಂ ಯೋನ್ಯಾಂ ತಪೋವೃದ್ಧ ವರ್ತಸೇದೃಢವಿಕ್ರಮ ।  
ಕೌತೂಹಲಾತ್ತ್ವಾಂ ಪೃಚ್ಛಾಮಿ ರಾಮೋ ದಾಶರಥಿರ್ಹ್ಯಹಮ್ ॥
</details>

<details><summary>ಅನುವಾದ</summary>

ನೋಡಿ ರಾಜಾ ಶ್ರೀರಘುನಾಥನು ಉಗ್ರತಪಸ್ಸು ಮಾಡುತ್ತಿರುವ ಆ ತಪಸ್ವಿಯ ಬಳಿಗೆ ಹೋದನು ಹಾಗೂ ನುಡಿದನು - ಉತ್ತಮ ವ್ರತವನ್ನು ಪಾಲಿಸುವ ತಾಪಸನೇ ! ನೀನು ಧನ್ಯನಾಗಿರುವೆ. ತಪಸ್ಸಿನಲ್ಲಿ ನಿಷ್ಣಾತನಾದ ಪರಾಕ್ರಮಿ ಪುರುಷನೇ! ನೀನು ಯಾವ ಜಾತಿಯಲ್ಲಿ ಹುಟ್ಟಿರುವೆ? ನಾನು ದಶರಥಕುಮಾರ ರಾಮನು ನಿನ್ನ ಪರಿಚಯ ತಿಳಿಯಲು ಕುತೂಹಲಿಯಾಗಿ ಇದನ್ನು ಕೇಳುತ್ತಿದ್ದೇನೆ.॥15-16॥
</details>

###### 17


<details><summary>ಮೂಲಮ್</summary>

ಕೋಽರ್ಥೋ ಮನೀಷಿತಸ್ತುಭ್ಯಂ ಸ್ವರ್ಗಲಾಭೋಽಪರೋಽಥವಾ ।  
ವರಾಶ್ರಯೋ ಯದರ್ಥಂ ತ್ವಂ ತಪಸ್ಯನ್ಯೈಃ ಸುದುಶ್ಚರಮ್ ॥
</details>

<details><summary>ಅನುವಾದ</summary>

ನಿನಗೆ ಯಾವ ವಸ್ತುವನ್ನು ಪಡೆಯಲು ಇಚ್ಛೆ ಇದೆ? ತಪಸ್ಸಿನಿಂದ ಸಂತುಷ್ಟವಾದ ದೇವತೆಯಲ್ಲಿ ವರವಾಗಿ ನೀನು ಏನನ್ನು ಪಡೆಯಲು ಬಯಸುವೆ? ಸ್ವರ್ಗ ಅಥವಾ ಬೇರೆ ವಸ್ತು? ಯಾವ ಪದಾರ್ಥಕ್ಕಾಗಿ ಬೇರೆಯವರಿಗೆ ದುಷ್ಕರವಾದ ಇಂತಹ ಕಠೋರ ತಪಸ್ಸು ಮಾಡುತ್ತಿರುವೆ.॥17॥
</details>

###### 18


<details><summary>ಮೂಲಮ್</summary>

ಯಮಾಶ್ರಿತ್ಯ ತಪಸ್ತಪ್ತಂ ಶ್ರೋತುಮಿಚ್ಛಾಮಿ ತಾಪಸ ।  
ಬ್ರಾಹ್ಮಣೋ ವಾಸಿ ಭದ್ರಂ ತೇ ಕ್ಷತ್ರಿಯೋ ವಾಸಿ ದುರ್ಜಯಃ ।  
ವೈಶ್ಯಸ್ತೃತೀಯವರ್ಣೋ ವಾ ಶೂದ್ರೋ ವಾಸತ್ಯವಾಗ್ಭವ ॥
</details>

<details><summary>ಅನುವಾದ</summary>

ತಾಪಸನೇ! ಯಾವ ವಸ್ತುವಿಗಾಗಿ ನೀನು ತಪಸ್ಸಿಗೆ ತೊಡಗಿರುವೆಯೋ ಅದನ್ನು ಕೇಳಲು ನಾನು ಬಯಸುತ್ತಿದ್ದೇನೆ. ಅಲ್ಲದೆ ನೀನು ಬ್ರಾಹ್ಮಣನೋ ಅಥವಾ ದುರ್ಜಯ ಕ್ಷತ್ರಿಯನೋ ಅದನ್ನು ತಿಳಿಸು. ಮೂರನೆಯ ವರ್ಣದ ವೈಶ್ಯನೋ, ಶೂದ್ರನೋ? ಸರಿಯಾಗಿ ತಿಳಿಸು. ನಿನಗೆ ಒಳ್ಳೆಯದಾಗಲಿ.॥18॥
</details>

###### 19


<details><summary>ಮೂಲಮ್</summary>

ಇತ್ಯೇವಮುಕ್ತಃ ಸ ನರಾಧಿಪೇನ  
ಅವಾಕ್ಶಿರಾ ದಾಶರಥಾಯ ತಸ್ಮೈ ।  
ಉವಾಚ ಜಾತಿಂ ನೃಪಪುಂಗವಾಯ  
ಯತ್ಕಾರಣಂ ಚೈವ ತಪಃಪ್ರಯತ್ನಃ ॥
</details>

<details><summary>ಅನುವಾದ</summary>

ಮಹಾರಾಜ ಶ್ರೀರಾಮನು ಹೀಗೆ ಕೇಳಿದಾಗ ತಲೆಕೆಳಗಾಗಿ ನೇತಾಡುತ್ತಿರುವ ಆತಪಸ್ವಿಯು ಆ ನೃಪಶ್ರೇಷ್ಠ ದಶರಥನಂದನ ಶ್ರೀರಾಮನಲ್ಲಿ ತನ್ನ ಜಾತಿಯ ಪರಿಚಯ ಕೊಟ್ಟು, ಯಾವ ಉದ್ದೇಶದಿಂದ ಅವನು ತಪಸ್ಸಿಗಾಗಿ ಪ್ರಯತ್ನಿಸುತ್ತಿದ್ದನೋ, ಅದನ್ನು ತಿಳಿಸಿದನು.॥19॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ಎಪ್ಪತ್ತೈದನೆಯ ಸರ್ಗ ಪೂರ್ಣವಾಯಿತು. ॥75॥
</details>
