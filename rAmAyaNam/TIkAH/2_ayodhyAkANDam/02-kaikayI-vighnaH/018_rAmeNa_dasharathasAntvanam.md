+++
title = "०१८ रामेण दशरथसान्त्वनम्"
title_english = "018 Kaikeyi s harsh words"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-018-Ramena_Dashratha_Santhvanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/02-kaikayI-vighnaH/018_rAmeNa_dasharathasAntvanam.md">
<details><summary><h3>IITK ...{Loading}...</h3></summary>

Rama enquires Kaikeyi the reasons for his father's grief-- she informs
him about the two boons bestowed by the king -- urges him to uphold the
promise given by his father and live in the forest for fourteen years.



#### श्लोकः
##### मूलम्
स ददर्शासने रामो निषण्णं पितरं शुभे।  
कैकेयीसहितं दीनं मुखेन परिशुष्यता॥2.18.1॥

##### शब्दार्थः
सः रामः that Rama, शुभे on an auspicious, आसने in the couch, निषण्णम् reclined, कैकेयी सहितम् with kaikeyi, परिशुष्यता मुखेन with a pale face, दीनम् looking wretched, पितरम् father, ददर्श saw.

##### आङ्ग्लानुवादः
Rama beheld his father reclined on an auspicious couch and by his side was seated Kaikeyi. He looked wretched with a pale face.



#### श्लोकः
##### मूलम्
स पितुश्चरणौ पूर्वमभिवाद्य विनीतवत्।  
ततो ववन्दे चरणौ कैकेय्यास् सुसमाहितः॥2.18.2॥

##### शब्दार्थः
सः he, विनीतवत् with all humility, सुसमाहितः with a wellcomposed mind, पूर्वम् first, पितुः his father's, चरणौ feet, अभिवाद्य having made reverential salutation, ततः thereafter, कैकेय्याः Kaikeyi's, चरणौ feet, ववन्दे saluted.

##### आङ्ग्लानुवादः
With all humility and wellcomposed mind, he made reverential salutation first at his father's feet and thereafter at Kaikeyi's.



#### श्लोकः
##### मूलम्
रामेत्युक्त्वा तु वचनं बाष्पपर्याकुलेक्षणः।  
शशाक नृपतिर्दीनो नेक्षितुं नाभिभाषितुम्॥2.18.3॥

##### शब्दार्थः
नृपतिः king, राम इति saying 'Rama', वचनम् word, उक्त्वा having uttered, बाष्पपर्याकुलेक्षणः eyes full of tears, दीनः wretched, ईक्षितुम् to look at, न शशाक was not able, अभिभाषितुम् to speak,  
न not possible.

##### आङ्ग्लानुवादः
Dasaratha uttered the word 'Rama', but thereafter could neither say any more in  distress nor look at him becuase his eyes were brimming with tears.



#### श्लोकः
##### मूलम्
तदपूर्वं नरपतेर्दृष्ट्वा रूपं भयावहम्।  
रामोऽपि भयमापन्नः पदा स्पृष्ट्वेव पन्नगम्॥2.18.4॥

##### शब्दार्थः
अपूर्वम् unprecedented, भयावहम् frightful, नरपतेः king's, तत् रूपम्  that appearance, दृष्ट्वा having seen, रामोऽपि Rama also, पन्नगम् serpent, पदा with foot, स्पृष्ट्वेव touched, भयम् आपन्नः experienced fear.

##### आङ्ग्लानुवादः
Never before did Rama see such frightful appearance of his father. He was seized with fear as if  he trampled a serpent.



#### श्लोकः
##### मूलम्
इन्द्रियैरप्रहृष्टैस्तं शोकसन्तापकर्शितम्।  
निश्श्वसन्तं महाराजं व्यथिताकुलचेतसम्॥2.18.5॥  
ऊर्मिमालिनमक्षोभ्यं क्षुभ्यन्तमिव सागरम्।  
उपप्लुतमिवादित्यमुक्तानृतमृषिं यथा॥2.18.6॥

##### शब्दार्थः
अप्रहृष्टैः without delight, इन्द्रियैः with senses, शोकसन्तापकर्शितम् emaciated with sorrow and suffering, व्यथिताकुलचेतसम् with an agitated and troubled mind, निश्श्वसन्तम् breathing heavily, ऊर्मिमालिनम् crowned with a row of waves, अक्षोभ्यम् unshakable, क्षुभ्यन्तम् shaking, सागरम् इव like a sea, उपप्लुतम् covered (eclipsed), आदित्यम् इव like the Sun, उक्तानृतम् uttering falsehood, ऋषिं यथा like an ascetic, तं महाराजम्  to that maharaja (Dasaratha).

##### आङ्ग्लानुवादः
Maharaja (Dasaratha) with his senses dulled had become emaciated due to sorrow and suffering. With an agitated and troubled mind, he was breathing heavily. Although unshakable, he looked agitated like an ocean with successive rows of waves, like  the  Sun in eclipse, like an ascetic who has uttered falsehood.



#### श्लोकः
##### मूलम्
अचिन्त्यकल्पं हि पितुस्तं शोकमुपधारयन्।  
बभूव संरब्धतरस् समुद्र इव पर्वणि॥2.18.7॥

##### शब्दार्थः
अचिन्त्यकल्पम् beyond imagination, नृपतेः king's,तं शोकम् such  sorrow, उपधारयन् reflecting, पर्वणि on fullmoon day, समुद्र इव like an ocean, संरब्धतरः highly perturbed बभूव became.

##### आङ्ग्लानुवादः
The more Rama reflected on the incomprehensible sorrow of the king, the more he became perturbed like an ocean on the new Moon day.



#### श्लोकः
##### मूलम्
चिन्तयामास च तदा रामः पितृहिते रतः।  
किं स्विदद्यैव नृपतिर्न मां प्रत्यभिनन्दति॥2.18.8॥

##### शब्दार्थः
पितृहिते रतः devoted to the wellbeing of his father, रामः Rama, चिन्तयामास reflected, अद्यैव today only, नृपतिः the king, किं स्वित् why is it, माम् me, न प्रत्यभिनन्दति not reciprocating my  
greeting.

##### आङ्ग्लानुवादः
Devoted to his father's wellbeing, Rama reflected, Why does not father reciprocate my greeting (like on other days)?



#### श्लोकः
##### मूलम्
अन्यदा मां पिता दृष्ट्वा कुपितोऽपि प्रसीदति।  
तस्य मामद्य संप्रेक्ष्य किमायासः प्रवर्तते॥2.18.9॥

##### शब्दार्थः
अन्यदा in other times, पिता father, कुपितोऽपि even though angry (displeased), माम् me, दृष्ट्वा on seeing, प्रसीदति feels pleased, तस्य for him, अद्य today, माम् me, संप्रेक्ष्य having seen, किं why आयासः sorrow, प्रवर्तते caused.

##### आङ्ग्लानुवादः
On other occasions even though angry he would feel pleased. But today  why does he feel sad even after seeing me?



#### श्लोकः
##### मूलम्
स दीन इव शोकार्तो विषण्णवदनद्युतिः।  
कैकेयीमभिवाद्यैव रामो वचनमब्रवीत्॥2.18.10॥

##### शब्दार्थः
सः रामः that Rama, दीन इव like a wretch, शोकार्तः tormented with grief, विषण्णवदनद्युतिः with a sorrowful countenance, कैकेयीम् Kaikeyi, अभिवाद्यैव having made salutations, वचनम् words, अब्रवीत् said.

##### आङ्ग्लानुवादः
With a sorrowful countenance Rama made salutation to Kaikeyi and said like a wretch tormented with griefः



#### श्लोकः
##### मूलम्
कच्चिन्मया नापराद्धमज्ञानाद्येन मे पिता।  
कुपितस्तन्ममाचक्ष्व त्वं चैवैनं प्रसादय॥2.18.11॥

##### शब्दार्थः
मया by me, अज्ञानात् unknowingly, नापराद्धम् कञ्चित् have I committed any offence, येन why, पिता father, मे with me, कुपितः angry, तत् that, मम to me, आचक्ष्व tell, त्वमेव you alone, एनम् him, प्रसादय propitiate.

##### आङ्ग्लानुवादः
Have I committed any offence unknowingly? Please tell me why my father is angry with me. You alone can pacify him.



#### श्लोकः
##### मूलम्
अप्रसन्नमनाः किन्नु सदा मां प्रति वत्सलः।  
विवर्णवदनो दीनो न हि मामभिभाषते॥2.18.12॥

##### शब्दार्थः
सदा always, मां प्रति to me, वत्सलः affectionate, अप्रसन्नमनाः किं नु why does he look displeased?, विवर्णवदनः of pale countenance, दीनः wretched, माम् to me, नाभिभाषते हि  does not speak?

##### आङ्ग्लानुवादः
Father has always been affectionate to me but today why is he in a dejected mood?  Why does his countenance look pale and wretched? Why does he not speak to me?



#### श्लोकः
##### मूलम्
शरीरो मानसो वापि कच्चिदेनं न बाधते।  
सन्तापोवाऽभितापो वा दुर्लभं हि सदा सुखम्॥2.18.13॥

##### शब्दार्थः
शारीरः relating to the body, संतापो वाऽपि some ailment, मानसः (relating to) mind, अभितापो वा  
great distress, एनम् him, न बाधते कच्चित् does not trouble him, सदा always, सुखम्  happiness, दुर्लभं हि rare indeed.

##### आङ्ग्लानुवादः
Is he suffering from any physical ailment or mental agony? It is affliction of either the body or the mind. (For) perpetual happiness is indeed rare.



#### श्लोकः
##### मूलम्
कच्चिन्न किञ्चिद्भरते कुमारे प्रियदर्शने।  
शत्रुघ्ने वा महासत्त्वे मात्रूणां वा ममाशुभम्॥2.18.14॥

##### शब्दार्थः
प्रियदर्शिने with a pleasing appearance, भरते for Bharata, महासत्त्वे possessing great strength, शत्रुघ्ने with regard to Satrughna, मम my, मात्रूणां वा relating to mothers, किंचित् any, अशुभम् misfortune, न कच्चित् did not happen, (I hope)

##### आङ्ग्लानुवादः
Has any misfortune befallen the handsome Bharata or the mighty Satrughna or any of my mothers?



#### श्लोकः
##### मूलम्
अतोषयन्महाराजमकुर्वन्वा पितुर्वचः।  
मुहूर्तमपि नेच्छेयं जीवितुं कुपिते नृपे॥2.18.15॥

##### शब्दार्थः
महाराजम् to the maharaja (Dasaratha), अतोषयन् displeased, पितुः father's, वचः words, अकुर्वन् disobeying, नृपे कुपिते when the king has become angry, मुहूर्तमपि even for a moment, जीवितुम् to live, नेच्छेयम् do not wish.

##### आङ्ग्लानुवादः
If I have (ever) displeased the maharaja, my father or disobeyed his command which has angered him, I do not wish to live for a moment৷৷



#### श्लोकः
##### मूलम्
यतोमूलं नरः पश्येत्प्रादुर्भावमिहात्मनः।  
कथं तस्मिन्नवर्तेत प्रत्यक्षे सति दैवते॥2.18.16॥

##### शब्दार्थः
नरः a man, इह in this world, आत्मनः his own, प्रादुर्भावम् coming into existence, यतो मूलम् source of his origin (birth), पश्येत् sees, प्रत्यक्षे in a visible, दैवते god, तस्मिन् in him (father), सति exists, कथम् how, न वर्तेत does not conduct.

##### आङ्ग्लानुवादः
How can a man who owes his origin (birth) in this world to him (father) who still exists as a visible god not conduct himself (as per his wish)?



#### श्लोकः
##### मूलम्
कच्चित्ते परुषं किञ्चिदभिमानात्पतिता मम।  
उक्तो भवत्या कोपेन यत्रास्य लुलितं मनः॥2.18.17॥

##### शब्दार्थः
मम पिता my father, ते your, अभिमानात् because of selfrespect, भवत्या by you, कोपेन out of anger, परुषम् harsh, किञ्चित् anything, कच्चित् उक्तः has said?, यत्र (येन) due to which, अस्य his, मनः mind, लुलितम् has been shaken.

##### आङ्ग्लानुवादः
Have you said anything harsh to my father out of anger or (injured) selfrespect for which his mind has been shaken?



#### श्लोकः
##### मूलम्
एतदाचक्ष्व मे देवि तत्त्वेन परिपृच्छतः।  
किं निमित्तमपूर्वोयं विकारो मनुजाधिपे॥2.18.18॥

##### शब्दार्थः
देवि O queen, परिपृच्छतः am repeatedly asking, मे to me, एतत् this matter, तत्त्वेन truly,  आचक्ष्व tell, मनुजाधिपे in the king, अयम् this, अपूर्वः विकारः unprecedented change, किं निमित्तम् for what reason.

##### आङ्ग्लानुवादः
O Devi I am repeatedly asking you the cause of this unprecedented change in the king please tell me the truth.



#### श्लोकः
##### मूलम्
एवमुक्ता तु कैकेयी राघवेण महात्मना।  
उवाचेदं सुनिर्लज्जा धृष्टमात्महितं वचः॥2.18.19॥

##### शब्दार्थः
महात्मना magnanimous, राघवेण by the scion of the Raghus (Rama), एवम् thus, उक्ता spoken,  कैकेयी Kaikeyi, सुनिर्लज्जा without any sense of shame, धृष्टम् impudent, आत्महितम् in her own interest, इदं वचः these words, उवाच said.

##### आङ्ग्लानुवादः
When Kaikeyi was thus asked by the magnanimous scion of the Raghus (Rama) she  
uttered unashamed these impudent words in her own interest.



#### श्लोकः
##### मूलम्
न राजा कुपितो राम व्यसनं नास्य किञ्चन।  
किञ्चिन्मनोगतंत्वस्य त्वद्भयान्नाभिभाषते॥2.18.20॥

##### शब्दार्थः
राम Rama, राजा king, न कुपितः is not angry, अस्य for him, किञ्चन not even a little, व्यसनम्  misfortune, न did not befall, तु but, अस्य for him, किञ्चित् some issue, मनोगतम् in mind, त्वद्भयात् afraid of you, नाभिभाषते does not speak.

##### आङ्ग्लानुवादः
O Rama, the king is neither angry, nor has any misforturne befallen him. But out of fear for you he is not able to speak out what he has in mind.



#### श्लोकः
##### मूलम्
प्रियं त्वामप्रियं वक्तुं वाणी नास्योपवर्तते।  
तदवश्यं त्वया कार्यं यदनेनाश्रुतं मम॥2.18.21॥

##### शब्दार्थः
प्रियम् beloved, त्वाम् to you, अप्रियम् unpleasant, वक्तुम् to say, अस्य for him, वाणी goddess of speech, नोपवर्तते does not permit, अनेन by him, यत् which, मम to me, आश्रुतम् has been promised, तत् that, त्वया by you, अवश्यम् definitely, कार्यम् fit to be done.

##### आङ्ग्लानुवादः
The goddess of speech does not permit him to say an unpleasant thing to you for you are his beloved son. So you must fulfil the promise he has made to me.



#### श्लोकः
##### मूलम्
एष मह्यं वरं दत्त्वा पुरा मामभिपूज्य च।  
स पश्चात्तप्यते राजा यथाऽन्यः प्राकृतस्तथा॥2.18.22॥

##### शब्दार्थः
सः he, एषः राजा this king, पुरा earlier, माम् me, अभिपूज्य च having honoured, (मह्यं to me)  वरम् boons, दत्त्वा having bestowed, अन्यः other, प्राकृतः common man, यथा as, तथा like that, पश्चात्तप्यते repenting.

##### आङ्ग्लानुवादः
In the past the king had honoured me with (two) boons. Now like any other common man he is repenting (for the same).



#### श्लोकः
##### मूलम्
अतिसृज्य ददानीति वरं मम विशांपतिः।  
स निरर्थं गतजले सेतुं बन्धितुमिच्छति॥2.18.23॥

##### शब्दार्थः
सः विशांपति that king, ददानि इति saying 'I shall give you', मम to me, वरम् two boons, अतिसृज्य having bestowed, गतजले at a place where the water has drained, सेतुम् dam, निरर्थम् in vain, बन्धितुम् to construct, इच्छति wishes.

##### आङ्ग्लानुवादः
The king bestowed on me boons saying, 'I shall grant you two boons'. But now he wishes in vain to build a dam when the water has run down.



#### श्लोकः
##### मूलम्
धर्ममूलमिदं राम विदितं च सतामपि।  
तत्सत्यं न त्यजेद्राजा कुपितस्त्वत्कृते यथा॥2.18.24॥

##### शब्दार्थः
राम O Rama, इदम् this (truth), धर्ममूलम् is the basis of righteousness, सतामपि to the virtuous also, विदितम् is made known thus, कुपितः being angry, राजा king, तत् सत्यम् that truth, यथा as to how, त्वत्कृते on your account, न त्यजेत् may not abandon.

##### आङ्ग्लानुवादः
O Rama, this (truth) is the basis of righteousness. The virtuous also know this. The king being angry (with me), should not abandon the truth for your sake.



#### श्लोकः
##### मूलम्
यदि तद्वक्ष्यते राजा शुभं वा यदि वाऽशुभम्।  
करिष्यसि ततस्सर्वमाख्यास्यामि पुनस्त्वहम्॥2.18.25॥

##### शब्दार्थः
शुभं वा be it auspicious, अशुभं यदि वा or inauspicious, तत् that truth, राजा king, वक्ष्यते यदि if shall tell (you), करिष्यसि (यदा) you will fulfil, अहं पुनस्तु I again, ततः after that, सर्वम् all, आख्यास्यामि shall relate.

##### आङ्ग्लानुवादः
If you fulfil whatever the king says, pleasant or unpleasant, I shall relate to you everything.



#### श्लोकः
##### मूलम्
यदि त्वभिहितं राज्ञा त्वयि तन्न विपत्स्यते।  
ततोऽहमभिधास्यामि न ह्येष त्वयि वक्ष्यति॥2.18.26॥

##### शब्दार्थः
राज्ञा by the king, अभिहितम् told, तत् that, त्वयि in you, न विपत्स्यते will not go in vain, ततः then, अहम् I, अभिधास्यामि I shall speak, एषः the king, त्वयि in you, न वक्ष्यति हि will not tell.

##### आङ्ग्लानुवादः
If you do not transgress the word given by the king I shall tell you everything. The king on his own will not tell you.



#### श्लोकः
##### मूलम्
एतत्तु वचनं श्रुत्वा कैकेय्या समुदाहृतम्।  
उवाच व्यथितो रामस्तां देवीं नृपसन्निधौ॥2.18.27॥

##### शब्दार्थः
कैकेय्या by Kaikeyi, समुदाहृतम् uttered, एतत् this, वचनम् word, श्रुत्वा having heard, रामः   Rama, व्यथितः depressed, नृपसन्निधौ in the presence of the king, तां देवीं to that lady, उवाच said.

##### आङ्ग्लानुवादः
Very much depressed on hearing the words of Kaikeyi, Rama thus said to her in the presence of the kingः



#### श्लोकः
##### मूलम्
अहो धिङ्नार्हसे देवि वक्तुं मामीदृशं वचः।  
अहं हि वचनाद्राज्ञः पतेयमपि पावके॥2.18.28॥  
भक्षयेयं विषं तीक्ष्णं मज्जेयमपि चार्णवे।  
नियुक्तो गुरुणा पित्रा नृपेण च हितेन च॥2.18.29॥

##### शब्दार्थः
देवी O devi, अहो alas, धिक् what a pity, माम् to me, ईदृशम् such, वचः words, वक्तुम् to speak, नार्हसे it does not behove you, हि because, अहम् I, राज्ञः king's, वचनात् on the word, पावकेऽपि even in fire, पतेयम् will jump, नृपेण by the king, हितेन च who desires my  welfare, गुरुणा by the gurus, पित्रा by father, नियुक्तः ordered, तीक्ष्णं विषम् deadly poison, भक्षयेयम् will drink, अपि च and also, अर्णवे in the ocean, मज्जेयम् shall get drowned.

##### आङ्ग्लानुवादः
Alas, what a pity, O queen, it does not behove you to speak to me such words. I can jump into fire. Since he is my father, preceptor and wellwisher, I shall consume  
deadly poison or even get drowned in the sea if he so commands.



#### श्लोकः
##### मूलम्
तद्ब्रूहि वचनं देवि राज्ञो यदभिकाङ्क्षितम्।  
करिष्ये प्रतिजाने च रामो द्विर्नाभिभाषते॥2.18.30॥

##### शब्दार्थः
तत् hence, देवि O Devi राज्ञः for the king, यत् whatever, अभिकांक्षितम् is his desire, वचनम् in words, ब्रूहि tell, करिष्ये I shall carry out, प्रतिजाने च I promise, रामा Rama, द्वि two times, नाभिभाषते will not utter.

##### आङ्ग्लानुवादः
Hence tell me, O Devi Whatever be the desire of the kingः I promise I shall carry out, Rama does not say two things (does not go back on his word).



#### श्लोकः
##### मूलम्
तमार्जवसमायुक्तमनार्या सत्यवादिनम्।  
उवाच रामं कैकेयी वचनं भृशदारुणम्॥2.18.31॥

##### शब्दार्थः
अनार्या ignoble, कैकेयी Kaikeyi, आर्जवसमायुक्तं devoted to rectitude of conduct, सत्यवादिनम्  truthful, तं रामम् addressing that Rama, भृशदारुणम् extremely cruel, वचनम् words, उवाच said.

##### आङ्ग्लानुवादः
To Rama who was devoted to truth and to rectitude of conduct the ignobale Kaikeyi saidः



#### श्लोकः
##### मूलम्
पुरा दैवासुरे युद्धे पित्रा ते मम राघव।  
रक्षितेन वरौ दत्तौ सशल्येन महारणे॥2.18.32॥

##### शब्दार्थः
राघव O (Rama) descendant of Raghu, पुरा in the past, दैवासुरे युद्धे in the war between gods and demons, महारणे great war, सशल्येन wounded by shafts, रक्षितेन protected (by me), ते पित्रा by your father, मम to me, वरौ two boons, दत्तौ granted.

##### आङ्ग्लानुवादः
O descendant of Raghu in the great war between gods and demons in the past your father had granted me two boons for protecting him when he was wounded by a shaft.



#### श्लोकः
##### मूलम्
तत्र मे याचितो राजा भरतस्याभिषेचनम्।  
गमनं दण्डकारण्ये तव चाद्यैव राघव॥2.18.33॥

##### शब्दार्थः
राघव (Rama) scion of the Raghus, तत्र there (so), राजा the king, भरतस्य Bharata's, अभिषेचनम् consecration, अद्यैव today itself,  दण्डकारण्ये to Dandaka forest, तव your, गमनम् departure, याचितः has been asked.

##### आङ्ग्लानुवादः
O scion of the Raghus, hence I have asked the king for consecration of Bharata and your departure to Dandaka forest today itself.



#### श्लोकः
##### मूलम्
यदि सत्यप्रतिज्ञं त्वं पितरं कर्तुमिच्छसि।  
आत्मानं च नरश्रेष्ठ मम वाक्यमिदं शृणु॥2.18.34॥

##### शब्दार्थः
नरश्रेष्ठ O best among men, त्वम् you, पितरम् your father, आत्मानं च yourself as well, सत्यप्रतिज्ञम् truthful to promise, कर्तुम् to make, इच्छसि यदि if you want, मम my, इदं वाक्यम् these words, शृणु listen.

##### आङ्ग्लानुवादः
O the best of men if you want to be true to the word given by you and your father, listen to what I say.



#### श्लोकः
##### मूलम्
सन्निदेशे पितुस्तिष्ठ यथा तेन प्रतिश्रुतम्।  
त्वयाऽरण्यं प्रवेष्टव्यं नव वर्षाणि पञ्च च॥2.18.35॥

##### शब्दार्थः
पितुः father's, सन्निदेशे by the command, तिष्ठ abide by, तेन by him, यथा in this way, प्रतिश्रुतम् promised, त्वया by you, नव पंच च nine and five (fourteen), वर्षाणि years, अरण्यम् forest, प्रवेष्टव्यम् enter (and stay).

##### आङ्ग्लानुवादः
Abide by your father's command. As promised by him go to the forest for fourteen years.



#### श्लोकः
##### मूलम्
भरतस्त्वभिषिच्येत यदेतदभिषेचनम्।  
त्वदर्थे विहितं राज्ञा तेन सर्वेण राघव॥2.18.36॥

##### शब्दार्थः
राघव O son of the Raghu dynasty (Rama), राज्ञा by the king, त्वदर्थे for your sake, यत् which, एतत् this, अभिषेचनम् installation, विहितम् has been arranged, तेन सर्वेण with all these (preparations), भरतः Bharata, अभिषिच्येत shall be consecrated.

##### आङ्ग्लानुवादः
Bharata shall be consecrated, O descendant of the Raghu dynasty with all these preparations made by the king to install you.



#### श्लोकः
##### मूलम्
सप्त सप्त च वर्षाणि दण्डकारण्यमाश्रितः।  
अभिषेकमिमं त्यक्त्वा जटाजिनधरो वस॥2.18.37॥

##### शब्दार्थः
इमम् अभिषेकम् this consecration, त्यक्त्वा having forsaken, जटाजिनधरः with matted hair and  
deerskin, दण्डकारण्यम् आश्रितः taking refuge in Dandaka forest, सप्त सप्त च वर्षाणि seven and seven (fourteen) years, वस live.

##### आङ्ग्लानुवादः
Forsake this consecration, wear matted locks and deerskin and take refuge in Dandaka forest for fourteen years.



#### श्लोकः
##### मूलम्
भरतः कोसलपुरे प्रशास्तु वसुधामिमाम्।  
नानारत्न समाकीर्णां सवाजिरथकुञ्जराम्॥2.18.38॥

##### शब्दार्थः
भरतः Bharata, कोशलपुरे in Ayodhya, the capital of Kosala country, नानारत्न समाकीर्णाम् abounding in different kinds of gems, सवाजिरथकुञ्जराम् with horses, chariots and elephants, इमां वसुधाम् this earth, प्रशास्तु let (him) rule.

##### आङ्ग्लानुवादः
Let Bharata live in Ayodhya, the capital of Kosala and rule this kingdom rich in gems of different kinds in horses, chariots and elephants.



#### श्लोकः
##### मूलम्
एतेन त्वां नरेन्द्रोऽयं कारुण्येन समाप्लुतः।  
शोकसंक्लिष्ट वदनो न शक्नोति निरीक्षितुम्॥2.18.39॥

##### शब्दार्थः
एतेन  therefore, अयं नरेन्द्रः this king, कारुण्येन on account of compassion, समाप्लुतः was overwhelmed, शोकसंक्लिष्ट वदनः with a face fortured by tears, त्वाम् you, निरीक्षितुम् to see, न शक्नोति not able.

##### आङ्ग्लानुवादः
This is why the king with his face tortured by tears and (his heart) overwhelmed with compassion for you, is unable to look at you.



#### श्लोकः
##### मूलम्
एतत्कुरु नरेन्द्रस्य वचनं रघुनन्दन।  
सत्येन महता राम तारयस्व नरेश्वरम्॥2.18.40॥

##### शब्दार्थः
रघुनन्दन  O Joy of the Raghus, O son of the Raghu race, नरेन्द्रस्य king's, एतत् वचनम् this word of promise, कुरु carry out, राम Rama, महता सत्येन with your great truthfulness, नरेश्वरम् the king, तारयस्व save.

##### आङ्ग्लानुवादः
O Joy of the Raghus, O son of the Raghu race, carry out the word of promise given by the king and save him by helping him keep the truth which is great.



#### श्लोकः
##### मूलम्
इतीव तस्यां परुषं वदन्त्यां  
न चैव रामः प्रविवेश शोकम्।  
प्रविव्यथे चापि महानुभावो  
राजा तु पुत्रव्यसनाभितप्तः॥2.18.41॥

##### शब्दार्थः
इतीव in this way, तस्याम् she (Kaikeyi), परुषम् harsh words, वदन्त्याम् was speaking, रामः Rama, शोकम् sorrow, नचैव प्रविदेश did not enter, महानुभावः dignified, राजा तु king, पुत्रव्यसनाभितप्तः afflicted with the son's calamity, प्रविव्यथे was greatly pained.

##### आङ्ग्लानुवादः
Even though she was speaking harsh words, Rama did not come to grief. But the magnanimous king was greatly afflicted to see the calamity on his son.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे अष्टादशस्सर्गः॥  
Thus ends the eighteenth sarga of Ayodhyakanda of the oly Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/02-kaikayI-vighnaH/018_rAmeNa_dasharathasAntvanam.md">
<details><summary><h3>भूषणम् ...{Loading}...</h3></summary>



स ददर्शासने रामो निषण्णं पितरं शुभे ।  

कैकेयीसहितं दीनं मुखेन परिशुष्यता  ॥  २।१८।१  ॥   

स पितुश्चरणौ पूर्वमभिवाद्य विनीतवत् ।  

ततो ववन्दे चरणौ कैकेय्याः सुसमाहितः  ॥  २।१८।२  ॥   

स इति । आसने पर्यङ्के । ऽमूर्च्छितो न्यपतत्तस्मिन् पर्यङ्के हेमभूषितेऽ
इत्युत्तरत्र वक्ष्यमाणत्वात् । मुखेनेत्युपलक्षणे तृतीया  ॥  २।१८।१२  ॥   

  

रामेत्युक्त्वा च वचनं बाष्पपर्याकुलेक्षणः ।  

शशाक नृपतिर्दीनो नेक्षितुं नाभिभाषितुम्  ॥  २।१८।३  ॥   

रामेति । नाभिभाषितुं रामेत्यस्मादधिकमित्यर्थः  ॥  २।१८।३  ॥   

  

तदपूर्वं नरपतेर्दृष्ट्वा रूपं भयावहम् ।  

रामो ऽपि भयमापन्नः पदा स्पृष्ट्वेव पन्नगम्  ॥  २।१८।४  ॥   

तदिति । अपूर्वम् अदृष्टपूर्वम् । रामोपीत्यपिशब्देन
दुःखसहस्रसद्भावेप्यक्षुभितो रामो दशरथविषादस्य स्वहेतुकत्वमाशङ्क्य
भयमापन्न इत्यवगन्तव्यम्  ॥  २।१८।४  ॥   

  

इन्द्रियैरप्रहृष्टैस्तं शोकसन्तापकर्शितम् ।  

निश्वसन्तं महाराजं व्यथिताकुलचेतसम्  ॥  २।१८।५  ॥   

ऊर्मिमालिनमक्षोभ्यं क्षुभ्यन्तमिव सागरम् ।  

उपप्लुतमिवादित्यमुक्तानृतमृषिं यथा  ॥  २।१८।६  ॥   

इन्द्रियैरित्यादिश्लोकद्वये दृष्ट्वा भयमापन्न इत्येतदनुकृष्य सम्बध्यते ।
उपप्लुतं राहुग्रस्तम् । उक्तानृतमृषिं यथा ऋषिमिव स्थितम्,
निस्तेजस्कमित्यर्थः  ॥  २।१८।५६  ॥   

  

अचिन्त्यकल्पं हि पितुस्तं शोकमुपधारयन् ।  

बभूव संरब्धतरः समुद्र इव पर्वणि  ॥  २।१८।७  ॥   

अचिन्त्यकल्पमिति । अचिन्त्यकल्पम्, असम्भावितमित्यर्थः । उपधारयन्
विचारयन् । संरब्धतरः सम्भ्रान्ततरः  ॥  २।१८।७  ॥   

  

चिन्तयामास च तदा रामः पितृहितेरतः ।  

किं स्विदद्यैव नृपतिर्न मां प्रत्यभिनन्दति  ॥  २।१८।८  ॥   

चिन्तयामासेति । किंस्वित् किंवा  ॥  २।१८।८  ॥   

  

अन्यदा मां पिता दृष्ट्वा कुपितो ऽपि प्रसीदति ।  

तस्य मामद्य संप्रेक्ष्य किमायासः प्रवर्तते  ॥  २।१८।९  ॥   

स दीन इव शोकार्त्तो विषण्णवदनद्युतिः ।  

कैकेयीमभिवाद्यैव रामो वचनमब्रवीत्  ॥  २।१८।१०  ॥   

अद्यैवेत्येवकारव्यवच्छेद्यमाह--अन्यदेति । आयासः चित्तक्लेशः । इति
चिन्तयामासेत्यन्वयः  ॥  २।१८।९१०  ॥   

  

कच्चिन्मया नापराद्धमज्ञानाद्येन मे पिता ।  

कुपितस्तन्ममाचक्ष्व त्वं चैवैनं प्रसादय  ॥  २।१८।११  ॥   

अप्रसन्नमनाः किं नु सदा मां प्रति वत्सलः ।  

विवर्णवदनो दीनो न हि मामभिभाषते  ॥  २।१८।१२  ॥   

कच्चिदिति । नापराद्धमपराधो न कृतः । अज्ञानात् प्रमादात्  ॥  २।१८।१११२
 ॥   

  

शारीरो मानसो वापि कच्चिदेनं न बाधते ।  

सन्तापो वाभितापो वा दुर्ल्लभं हि सदा सुखम्  ॥  २।१८।१३  ॥   

शारीर इति । शारीरः सन्तापो व्याधिः । मानसो ऽभिताप आधिः । दुर्लभं हीति
पुण्यपापारब्धत्वान्मानुषशरीरस्येति भावः  ॥  २।१८।१३  ॥   

  

कच्चिन्न किञ्चिद्भरते कुमारे प्रियदर्शने ।  

शत्रुध्ने वा महासत्त्वे मातृ़णां वा ममाशुभम्  ॥  २।१८।१४  ॥   

अतोषयन्महाराजमकुर्वन् वा पितुर्वचः ।  

मुहूर्त्तमपि नेच्छेयं जीवितुं कुपिते नृपे  ॥  २।१८।१५  ॥   

कच्चिदिति । मातृ़णामिति निर्द्धारणे षष्ठी । कच्चिदिति प्रश्ने ।
किञ्चिदशुभं न कच्चिदितिसम्बन्धः  ॥  २।१८।१४१५  ॥   

  

यतोमूलं नरः पश्येत् प्रादुर्भावमिहात्मनः ।  

कथं तस्मिन्न वर्त्तेत प्रत्यक्षे सति दैवते  ॥  २।१८।१६  ॥   

यत इति । इह जगति । नरः आत्मनो देहस्य । प्रादुर्भावम् उत्पत्तिम् ।
यतोमूलं यत्कारणकं पश्येत् प्रत्यक्षे दैवते सति सिद्धे तस्मिन् पितरि कथं
न वर्त्तेत, तद्वशे एव वर्त्तेतेत्यर्थः  ॥  २।१८।१६  ॥   

  

कच्चित्ते परुषं किञ्चिदभिमानात् पिता मम ।  

उक्तो भवत्या कोपेन यत्रास्य लुलितं मनः  ॥  २।१८।१७  ॥   

कच्चित्त इति । ते अभिमानात् तव वाल्लभ्यात् । कोपेन वा मम पिता भवत्या
किञ्चित्परुषमुक्तः कच्चित् । यत्र येनास्य मनः लुलितं कलुषितम्  ॥  २।१८।१७
 ॥   

  

एतदाचक्ष्व मे देवि तत्त्वेन परिपृच्छतः ।  

किंनिमित्तमपूर्वो ऽयं विकारो मनुजाधिपे  ॥  २।१८।१८  ॥   

एतदिति । किंनिमित्तमित्याद्याचक्ष्वेति पूर्वोक्तस्य सर्वस्य संग्रहः  ॥ 
२।१८।१८  ॥   

  

एवमुक्ता तु कैकेयी राघवेण महात्मना ।  

उवाचेदं सुनिर्लज्जा धृष्टमात्महितं वचः  ॥  २।१८।१९  ॥   

एवमिति । एवम् इति । धृष्टं प्रत्यक्षते रामानिष्टवचनविषयवैक्लव्यरहितम्  ॥ 
२।१८।१९  ॥   

  

न राजा कृपितो राम व्यसनं नास्य किञ्चन ।  

किञ्चिन्मनोगतं त्वस्य त्वद्भयान्नाभिभाषते  ॥  २।१८।२०  ॥   

न राजेति  ॥  २।१८।२०  ॥   

  

प्रियं त्वामप्रियं वक्तुं वाणी नास्योपवर्तते ।  

तदवश्यं त्वया कार्यं यदनेनाश्रुतं मम  ॥  २।१८।२१  ॥   

त्वद्भयादित्यस्य विवरणम्--प्रियमिति । आश्रुतं प्रतिज्ञातम्  ॥  २।१८।२१
 ॥   

  

एष मह्यं वरं दत्त्वा पुरा मामभिपूज्य च ।  

स पश्चात्तप्यते राजा यथान्यः प्राकृतस्तथा  ॥  २।१८।२२  ॥   

तत्किमित्यपेक्षायां सामान्यतो दर्शयति--एष इत्यादिना  ॥  २।१८।२२  ॥   

  

अतिसृज्य ददानीति वरं मम विशांपतिः ।  

स निरर्थं गतजले सेतुं बन्धितुमिच्छति  ॥  २।१८।२३  ॥   

अतिसृज्येति । अतिसृज्य प्रतिज्ञाय । गतजले सेतुं बन्धितुमिच्छतीति दानस्य
पूर्वमेव कृतत्वात् इदानीं तत्परिहारव्यापारो व्यर्थ इति भावः  ॥  २।१८।२३
 ॥   

  

धर्ममूलमिदं राम विदितं च सतामपि ।  

तत्सत्यं न त्यजेद्राजा कुपितस्त्वत्कृते यथा  ॥  २।१८।२४  ॥   

धर्ममूलमिति । इदं जगद्धर्ममूलम् । इदं च सतां विदितं सद्भिर्विदितम् ।
"क्तस्य च वर्त्तमाने" इति षष्ठी । तत्तस्मात्सत्यं सत्यरूपधर्मम् । राजा
त्वत्कृते त्वत्प्रयोजनाय । मयि कुपितः सन् यथा न त्यजेत् तथा
कुर्वित्यर्थः  ॥  २।१८।२४  ॥   

  

यदि तद्वक्ष्यते राजा शुभं वा यदि वाशुभम् ।  

करिष्यसि ततः सर्वमाख्यास्यामि पुनस्त्वहम्  ॥  २।१८।२५  ॥   

तर्हि तद्विशेषतो वक्तव्यमित्यत्राह--यदीति । शुभमशुभं वा तत्प्रतिज्ञातं
राजा यद्वक्ष्यति तत् त्वं करिष्यसि यदि तदा राज्ञो
विवक्षितमहमेवाख्यास्यामीत्यर्थः  ॥  २।१८।२५  ॥   

  

यदि त्वभिहितं राज्ञा त्वयि तन्न विपत्स्यते ।  

ततो ऽहमभिधास्यामि न ह्येष त्वयि वक्ष्यति  ॥  २।१८।२६  ॥   

राजैव कुतो न वदतीत्यत्राह--यदीति । न विपत्स्यते यदि विफलं न भविष्यति
चेदित्यर्थः  ॥  २।२८।२६  ॥   

  

एतत्तु वचनं श्रुत्वा कैकेय्या समुदाहृतम् ।  

उवाच व्यथितो रामस्तां देवीं नृपसन्निधौ  ॥  २।१८।२७  ॥   

एतदिति । व्यथितः गुरुवचनं करिष्यति नवेति सन्देहस्य विषयो ऽस्मीति सन्तप्त
इत्यर्थः  ॥  २।२८।२७  ॥   

  

अहो धिङ्नार्हसे देवि वक्तुं मामीदृशं वचः ।  

अहं हि वचनाद्राज्ञः पतेयमपि पावके ।  

भक्षयेयं विषं तीक्ष्णं मज्जेयमपि चार्णवे  ॥  २।१८।२८  ॥   

व्यथामेवाह--अहो इत्यादिना  ॥  २।१८।२८  ॥   

  

नियुक्तो गुरुणा पित्रा नृपेण च हितेन च  ॥  २।१८।२९  ॥   

नियुक्त इति । गुरुत्वपितृत्वनृपत्वहितपरत्वानि वचनकरणहेतवः । करिष्ये
तदित्यनुकर्षः  ॥  २।१८।२९  ॥   

  

तद्ब्रूहि वचनं देवि राज्ञो यदभिकांक्षितम् ।  

करिष्ये प्रतिजाने च रामोद्विर्नाभिभाषते  ॥  २।१८।३०  ॥   

तमार्जवसमायुक्तमनार्या सत्यवादिनम् ।  

उवाच रामं कैकेयी वचनं भृशदारुणम्  ॥  २।१८।३१  ॥   

पुरा दैवासुरे युद्धे पित्रा ते मम राघव ।  

रक्षितेन वरौ दत्तौ सशल्येन महारणे  ॥  २।१८।३२  ॥   

तदिति । यत्कार्यमभिकांक्षितं तद्वचनं तद्विषयवचनं ब्रूहि । तत्कार्यं
करिष्ये, प्रतिजाने च प्रतिज्ञां करोमि च । रामो द्विर्नाभिभाषते विना
प्रतिज्ञया रामो द्विरुक्तिं न करोतीत्यर्थः  ॥  २।१८।३०३२  ॥   

  

तत्र मे याचितो राजा भरतस्याभिषेचनम् ।  

गमनं दण्डकारण्ये तव चाद्यैव राघव  ॥  २।१८।३३  ॥   

यदि सत्यप्रतिज्ञां त्वं पितरं कर्तुमिच्छसि ।  

आत्मानं नरश्रेष्ठ मम वाक्यमिदं शृणु  ॥  २।१८।३४  ॥   

तत्रेति । तत्र वरप्रदाननिमित्तम्  ॥  २।१८।३३३४  ॥   

  

सन्निदेशे पितुस्तिष्ठ यथा ऽनेन प्रतिश्रुतम् ।  

त्वयारण्यं प्रवेष्टव्यं नव वर्षाणि पञ्च च  ॥  २।१८।३५  ॥   

सन्निदेश इति । सन्निदेशे नियमने  ॥  २।१८।३५  ॥   

  

भरतस्त्वभिषिच्येत यदेतदभिषेचनम् ।  

त्वदर्थे विहितं राज्ञा तेन सर्वेण राघव  ॥  २।१८।३६  ॥   

सप्त सप्त च वर्षाणि दण्डकारण्यमाश्रितः ।  

अभिषेकमिमं त्यक्त्वा जटाजिनधरो वस  ॥  २।१८।३७  ॥   

भरतः कोसलपुरे प्रशास्तु वसुधामिमाम् ।  

नानारत्नसमाकीर्णां सवाजिरथकुञ्जराम्  ॥  २।१८।३८  ॥   

भरत इति । यदेतदभिषेचनम् अभिषेकसाधनम् । त्वदर्थे विहितं तेन सर्वेण राज्ञा
भरतो ऽभिषिच्येतेति योजना  ॥  २।१८।३६३८  ॥   

  

एतेन त्वां नरेन्द्रो ऽयं कारुण्येन समाप्लुतः ।  

शोकसंक्लिष्टवदनो न शक्नोति निरीक्षितुम्  ॥  २।१८।३९  ॥   

एतत् कुरु नरेन्द्रस्य वचनं रघुनन्दन ।  

सत्येन महता राम तारयस्व नरेश्वरम्  ॥  २।१८।४०  ॥   

एतेनेति । एतेन वरद्वयप्रदाननिमित्तेन  ॥  २।१८।३९४०  ॥   

  

इतीव तस्यां परुषं वदन्त्यां न चैव रामः प्रविवेश शोकम् ।  

प्रविव्यथे चापि महानुभावो राजा तु पुत्रव्यसनाभितप्तः  ॥  २।१८।४१  ॥   

इतीति । इवशब्देन अन्यान्यपि परुषाणि बहून्युक्तनीति गम्यते । शोकं
मुखवैवर्ण्यादिबाह्यविकारम् । प्रविव्यथे चापि रामविकारादर्शनेनाप्यधिकं
विव्यथ इत्यर्थः  ॥  २।१८।४१  ॥   

  

इत्यार्षे श्रीरामायणे वाल्मीकीये आदिकाव्ये श्रीमदयोध्याकाण्डे अष्टादशः
सर्गः  ॥  १८  ॥   

इति श्रीगोविन्दराजविरचिते श्रीरामायणभूषणे पीताम्बरख्याने
अयोध्याकाण्डव्याख्याने अष्टादशः सर्गः  ॥  १८  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/02-kaikayI-vighnaH/018_rAmeNa_dasharathasAntvanam.md">
<details><summary><h3>शिरोमणी ...{Loading}...</h3></summary>



रामवृत्तं बोधयन्नाह-- स इति । विषण्णं तं
सम्भावितपुत्रवियोगजनितदुःखाक्रान्तमत एव दीनं केकय्या सहितं परिशुष्यता
मुखेनोपलक्षितं पितरमासने पर्यङ्के ददर्श  ॥  २।१८।१  ॥   

  

स इति । सुसमाहितः नित्यमेकाग्रचित्तः स रामः विनीतवद्विनम्रताविशिष्टं यथा
स्यात्तथा केकय्याः चरणौ ववन्दे  ॥  २।१८।२  ॥   

  

रामप्रणामानन्तरकालिकं राजवृत्तान्तमाह-- रामेति । नृपतिस्तु राम इति
वचनमुक्त्वा बाष्पपर्याकुलेक्षणः अश्रुव्याप्तनेत्रः सन् ईक्षितुं रामं
द्रष्टुं न शशाक अभिभाषितुं प्रत्यभिवादनवाक्यमुच्चारयितुं च न शशाक  ॥ 
२।१८।३  ॥   

  

तदिति । भयावहं द्रष्टृ़णां भयप्रापकं नरपतेः
तदीक्षणाभावादिविशिष्टमपूर्वरूपं दृष्ट्वा रामो ऽपि
भयमदृष्टपूर्वराजचेष्टाहेतुभूतनिश्चयाभावहेतुकभीतिमापन्नः प्राप्तः  ॥ 
२।१८।४  ॥   

  

इन्द्रियैरिति । अप्रहृष्टैः हर्षाभावविशिष्टैरिन्द्रियैः
शोकसंतापकर्षितमप्रहृष्टेन्द्रियज्ञाप्यशोकसंतापविशिष्टमत एव निःश्वसन्तमत
एव व्यथिताकुलचेतसं व्यथिताकुलं चेतो यस्य तं क्षुभ्यन्तं समयविशेषे
प्राप्तक्षोभमक्षोभ्यं क्षोब्धुमशक्यमूर्मिमालिनं तरङ्गसमूहविशिष्टं
सागरमिव समुद्रसदृशमुपप्लुतं राहुणाग्रस्तमादित्यमिव
ग्रस्तादित्यसदृशमुक्तानृतं भाषितमिथ्यावचनमृषिं यथा
भाषितमिथ्यावचनऋषिसदृशं महाराजं दृष्ट्वेति शेषः । अचिन्त्यकल्पं नृपतेः
शोकमुपधारयन्निश्चिन्वन्सन् पर्वणि समुद्र इव संरब्धतरः संक्षुब्धः बभूव
राम इति शेषः । श्लोकत्रयमेकान्वयि  ॥  २।१८।५७  ॥   

  

चिन्तयामासेति । चतुरः सर्वविषयकनैपुण्यविशिष्टः चिन्तयामास ।
तच्चिन्तनमेवाह-- अद्य अस्मिन्काले एव न प्रत्यभिनन्दति स्विदेतत्किम्  ॥ 
२।१८।८  ॥   

  

अन्यदेति । अन्यदा अन्यस्मिन्काले यं मां दृष्ट्वा प्रसीदति तं मां
संप्रेक्ष्य दृष्ट्वा तस्य राज्ञः आयासः खेदः प्रवर्तते किम् ।
आश्चर्यार्थकः किं शब्दः  ॥  २।१८।९  ॥   

  

स इति । दीन इव दीनत्वेन प्रतीयमान इत्यर्थः । उत्तरयोरपि इवशब्दसम्बन्धेन
एवमर्थो बोध्यः  ॥  २।१८।१०  ॥   

  

तद्वचनमेवाह-- कच्चिदिति । अज्ञानाद्यद्विषयिणी एतस्य प्रीतिरप्रीतिर्वा
तद्विषयकज्ञानाभावात् अपराद्धं विपरीतकरणेनापकृतं कच्चित् न येनापकारेण मे
पिता कुपितः तदाचक्ष्व कथय त्वमेनं प्रसादय एव येनोपायेन प्रसन्नः
स्यात्तमुपायं कुर्वित्यर्थः  ॥  २।१८।११  ॥   

  

अप्रसन्नेति । यः पिता सदा नित्यं मां प्रति वत्सलः
मद्विषयकवात्सल्यविशिष्टः सः अप्रसन्नमनआदिः सन्मां न प्रतिभाषते किं नु
किमेतत्  ॥  २।१८।१२  ॥   

  

शारीर इति । शारीरः शरीरसम्बन्धिज्वरादिजनितः संतापः पीडा मानसः
मनस्थवाञ्छापूर्त्यभावजनितो ऽभितापः शोकादिर्वा दुर्लभं
प्राकृतैर्दुष्प्रापं सदासुखं नित्यसुखविशिष्टमेनं पितरं कच्चिन्न बाधते  ॥ 
२।१८।१३  ॥   

  

कच्चिदिति । भरतादौ मम मातृ़णां वा अशुभमपराधो न कच्चित्  ॥  २।१८।१४  ॥   

  

पितृसंतोषो ऽवश्यं कर्तव्य इति बोधयन्नाह-- अतोषयन्निति ।
अतोषयंस्तुष्टमकुर्वञ्जीवितुं न इच्छेयम्  ॥  २।१८।१५  ॥   

  

तत्र हेतुमाह-- यत इति । मूलं प्रवृत्तिहेतुभूतमात्मनः स्वस्य प्रादुर्भावं
प्राकट्यं यतो यस्मात्पश्येज्जानाति तस्मिन्प्रत्यक्षे दैवते सति कथं न
वर्तेत तदानुकूल्येनेति शेषः । एतेन यतो मूलं यन्मूल्यमित्यर्थे
आर्षमेतदिति भट्टाद्युक्तिश्चिन्त्या  ॥  २।१८।१६  ॥   

  

कच्चिदिति । अभिमानादयं मद्वश इति गर्वाद्भवत्या मत्पिता परुषमुक्तः रोषेण
रोषहेतुभूतेन  

येन वचनेन अस्य राज्ञो मनो लुलितं त्यक्तस्वभावम्  ॥  २।१८।१७  ॥   

  

उपसंहरन्नाह-- एतदिति । अपूर्वः पूर्वमनुत्पन्नः अयं विकारः अजायतेति शेषः
। अत्र निमित्तं किमत्रेत्यध्याहृतम्  ॥  २।१८।१८  ॥   

  

एवमिति । सुनिर्लज्जा यशःप्रख्यापनरूपपत्युपकारार्थं त्यक्तव्रीडा केकयी
आत्महितं जीवानामुपकारकमधृष्टं प्रागल्भ्यरहितमिदं वच उवाच  ॥  २।१८।१९  ॥   

  

तद्वचनमेवाह-- नेति । व्यसनं व्याध्यादिजनितदुःखं मनोगतमभिप्रेतं
त्वद्भयात्त्वद्वियोगभिया नानुभाषते कथयति । एतेन त्वद्वियोगमन्तरा
एतदभिप्रेतसिद्धिर्न भविष्यतीति बोधितम्  ॥  २।१८।२०  ॥   

  

प्रियमिति । अप्रियं प्रियविरुद्धत्वेन प्रतीयमानं
तत्तस्मादेतदभिप्रेतत्वान्मम मह्यं यदाश्रुतं प्रतिज्ञातं तत्त्वया कार्यं
कर्तव्यम्  ॥  २।१८।२१  ॥   

  

एष इति । पुरा पूर्वं मामभिपूज्य प्रशस्य वरं दत्त्वा स वरदाता एष राजा
पश्चात्तप्यते तत्र दृष्टान्तः अन्यः सत्यप्रतिज्ञभिन्नः प्राकृतः
प्रकृतिकार्यशरीरको यथा । एतेनोपमालङ्कारेणास्य प्राकृतविलक्षणत्वं
ध्वनितम् । "न जायते म्रियते वा" इत्यादिवाक्येन सर्वेषामात्मनां
प्राकृतविलक्षणत्वेन शरीरे तस्य पर्यवसानं बोध्यम् । अन्य इति विशेषणदानेन
प्राकृतो ऽपि सत्यप्रतिज्ञो न शोचतीति ध्वनितम्  ॥  २।१८।२२  ॥   

  

शोको न कार्य इति बोधयन्ती आह-- अतीति । अहं ददामीति अतिसृज्य प्रतिज्ञाय स
विशांपतिः राजा विपरीतमिच्छति चेत्तन्निरर्थं निष्प्रयोजनं सेतुं
बन्धितुमिच्छति  ॥  २।१८।२३  ॥   

  

धर्मेति । हे राम सत्यं धर्ममूलं सर्वधर्मकारणमिदं सतां विदितं निश्चितं
तत्सत्यम् । कुपितो यथा संभावितत्वद्वियोगहेतुककोपाभासविशिष्टो ऽपि राजा
त्वत्कृते भवत्परमयशोनिष्पत्तये न त्यजेत्  ॥  २।१८।२४  ॥   

  

यदीति । यदि यदा अशुभं निम्बौषधादिवत्प्रातिभासिकाशुभत्वविशिष्टं यदि वा
शुभं प्रातीतिकपारमार्थिकशुभत्वविशिष्टं राजा वक्ष्यते
उक्त्यनुकूलकृतिमान्भवतीत्यर्थः । तदैव सर्वं प्रातिभासिकाशुभत्वविशिष्टं
प्रातीतिकपारमार्थिकशुभत्वविशिष्टं च त्वं पुनः करिष्यसि अतः सर्वं
राजाभिप्रेतमाख्यास्यामि कथयिष्यामि । अत्र वच एव कृतिरर्थ इति न
वैयाकरणमतविरोधः । वक्ष्यते करिष्यसीत्यत्र
लृडुपात्तभविष्यत्कालस्याविवक्षा  ॥  २।१८।२५  ॥   

  

रामवचनशुश्रूषयाह-- यदीति । यदि राज्ञा ऽभिहितं मदनुमितराजाज्ञापितं त्वयि
न विपत्स्यते निरर्थं न भवेदित्यर्थः । ततः तदा
तन्मदनुमितराजाज्ञापितमहमभिधास्यामि कथयिष्यामि एष तु न वक्ष्यति ।
प्रसिद्धश्च वचने "प्रधानविषयाशक्तिः प्रत्ययेनाभिधीयते" इत्यादावभिदधाति
 ॥  २।१८।२६  ॥   

  

एतदिति । समुदाहृतं कथितं व्यथितः पितृदशादर्शनहेतुकसंचलितचित्तः रामः उवाच
 ॥  २।१८।२७  ॥   

  

तद्वचनमेवाह-- अहो इति । हे देवि ईदृशमाज्ञापनाङ्गीकारविषयकसंशयबोधकं वचः
वक्तुं यदि अर्हसे तर्हि मां धिक् एवं संशयो न कार्य इत्यर्थः । तदेव आह--
पावके वह्नौ  ॥  २।१८।२८  ॥   

  

भक्षयेयमिति । अर्णवे समुद्रे गुरुणा वशिष्ठेन हितेन हितोपदेशकर्त्रा
पित्रा  ॥  २।१८।२९  ॥   

  

तदिति । प्रतिजाने प्रतिज्ञां करोमि । स्वस्वाभाविकं गुणमाह-- रामः
रामशब्दतादात्म्यापन्नः द्विः प्रतिज्ञाविपरीतं न अभिभाषते  ॥  २।१८।३०  ॥   

  

तमिति । आर्जवसमायुक्तं विनयसंपन्नं तं राममनार्या सर्वश्रेष्ठा कैकेयी
भृशदारुणं रामवियोगसम्पादकत्वेनातिकठिनं वचनमुवाच  ॥  २।१८।३१  ॥   

  

तद्वचनमेवाह-- पुरेति । सशल्येन शत्रुविद्धबाणसहितेन  ॥  २।१८।३२  ॥   

  

तत्रेति । तत्र देवासुरसङ्ग्रामसमये प्राप्तौ वरौ राजा अद्यैव मया याचितः ।
तावेवाह भरतस्य अभिषेचनमभिषेचनसदृशं तव दण्डकारण्ये गमनम् । अभिषेचनशब्दः
आचारक्विबन्तप्रकृतिककर्तृक्विबन्तः  ॥  २।१८।३३  ॥   

  

यदीति । हे नरश्रेष्ठ इदं शृणु श्रवणपूर्वकाचरणं कुरु  ॥  २।१८।३४  ॥   

  

तद्वाक्यमेवाह-- सन्निदेश इति । सन्निदेशे पितृप्रतिज्ञापालने प्रतिश्रुतं
प्रतिज्ञातम् । तत्प्रतिज्ञातमेवाह-- प्रवेष्टव्यं तत्र स्थातव्यम्  ॥ 
२।१८।३५  ॥   

  

भरत इति । विहितं सम्पादितमभिषेचनमभिषेकद्रव्यं तेन सर्वेण भरतः अभिषिच्येत
इव सर्वमेतदायत्तं स्यादित्यर्थः । च इवार्थे  ॥  २।१८।३६  ॥   

  

सप्तेति । सप्तसप्त चतुर्दश वर्षाणीत्यर्थः ।
जटेत्यादिब्रह्मचर्योचितचिह्नानामुपलक्षणम्  ॥  २।१८।३७  ॥   

  

भरत इति । कोशलपतेः नित्यकोशलाधीशस्य तव वसुधां प्रशास्तु पालयतु ।
वसुधाविशेषणं नानेत्यादि  ॥  २।१८।३८  ॥   

  

एतेनेति । एतेन संभावितत्वद्वियोगजनितेन कारुण्येन करुणया समाप्लुतः युक्तः
अत एव शोकसंक्लिष्टवदनः अयं नरेन्द्रः त्वां निरीक्षितुं न शक्नोति  ॥ 
२।१८।३९  ॥   

  

एतदिति । हे रघुनन्दन नरेन्द्रस्य वचनं वक्तुमभिप्रेतं कुरु अत एव महता
सत्येन युक्तं नरेन्द्रं तारयस्व तत्सत्यप्रतिज्ञत्वं निर्वाहयेत्यर्थः  ॥ 
२।१८।४०  ॥   

  

इतीवेति । परुषमपरुषत्वेन प्रतीयमानम् आचारक्विबन्तप्रकृतिककर्तृक्विबन्तम्
रामः शोकं नैव प्रविवेश रामस्यापि तत्संमतमिति तात्पर्यम् । महानुभावो ऽपि
राजा पुत्रव्यसनाभितप्तः संभावितपुत्रवियोगजनितदुःखाक्रान्तः सन्
प्रविव्यथे चञ्चलचित्तो ऽभवत्  ॥  २।१८।४१  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे ऽष्टादशः
सर्गः  ॥  २।१८  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/02-kaikayI-vighnaH/018_rAmeNa_dasharathasAntvanam.md">
<details><summary><h3>तिलकम् ...{Loading}...</h3></summary>



चोम्मेन्तर्य् फ़ोर् थे सेलेच्तेद् वलुएस् दोएस्न्ऽत् एxइस्त्


</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/02-kaikayI-vighnaH/018_rAmeNa_dasharathasAntvanam.md">
<details><summary><h3>द्राविडपाठः ...{Loading}...</h3></summary>



  
स ददर्शासने रामो निषण्णं पितरं शुभे।  
कैकेयीसहितं दीनं मुखेन परिशुष्यता ॥ 2.18.1 ॥   
स पितुश्चरणौ पूर्वमभिवाद्य विनीतवत्।  
ततो ववन्दे चरणौ कैकेय्याः सुसमाहितः ॥ 2.18.2 ॥   
रामेत्युक्त्वा च वचनं बाष्पपर्याकुलेक्षणः।  
शशाक नृपतिर्दीनो नेक्षितुं नाभिभाषितुम् ॥ 2.18.3 ॥   
तदपूर्वं नरपतेर्दृष्ट्वा रूपं भयावहम्।  
रामोऽपि भयमापन्नः पदा स्पृष्ट्वेव पन्नगम् ॥ 2.18.4 ॥   
इन्द्रियैरप्रहृष्टैस्तं शोकसन्तापकर्शितम्।  
निश्वसन्तं महाराजं व्यथिताकुलचेतसम् ॥ 2.18.5 ॥   
ऊर्मिमालिनमक्षोभ्यं क्षुभ्यन्तमिव सागरम्।  
उपप्लुतमिवादित्यमुक्तानृतमृषिं यथा ॥ 2.18.6 ॥   
अचिन्त्यकल्पं हि पितुस्तं शोकमुपधारयन्।  
बभूव संरब्धतरः समुद्र इव पर्वणि ॥ 2.18.7 ॥   
चिन्तयामास च तदा रामः पितृहितेरतः।  
किं स्विदद्यैव नृपतिर्न मां प्रत्यभिनन्दति ॥ 2.18.8 ॥   
अन्यदा मां पिता दृष्ट्वा कुपितोऽपि प्रसीदति।  
तस्य मामद्य सम्प्रेक्ष्य किमायासः प्रवर्तते ॥ 2.18.9 ॥   
स दीन इव शोकार्त्तो विषण्णवदनद्युतिः।  
कैकेयीमभिवाद्यैव रामो वचनमब्रवीत् ॥ 2.18.10 ॥   
कच्चिन्मया नापराद्धमज्ञानाद्येन मे पिता।  
कुपितस्तन्ममाचक्ष्व त्वं चैवैनं प्रसादय ॥ 2.18.11 ॥   
अप्रसन्नमनाः किं नु सदा मां प्रति वत्सलः।  
विवर्णवदनो दीनो न हि मामभिभाषते ॥ 2.18.12 ॥   
शारीरो मानसो वापि कच्चिदेनं न बाधते।  
सन्तापो वाभितापो वा दुर्ल्लभं हि सदा सुखम् ॥ 2.18.13 ॥   
कच्चिन्न किञ्चिद्भरते कुमारे प्रियदर्शने।  
शत्रुध्ने वा महासत्त्वे मातॄणां वा ममाशुभम् ॥ 2.18.14 ॥   
अतोषयन्महाराजमकुर्वन् वा पितुर्वचः।  
मुहूर्त्तमपि नेच्छेयं जीवितुं कुपिते नृपे ॥ 2.18.15 ॥   
यतोमूलं नरः पश्येत् प्रादुर्भावमिहात्मनः।  
कथं तस्मिन्न वर्त्तेत प्रत्यक्षे सति दैवते ॥ 2.18.16 ॥   
कच्चित्ते परुषं किञ्चिदभिमानात् पिता मम।  
उक्तो भवत्या कोपेन यत्रास्य लुलितं मनः ॥ 2.18.17 ॥   
एतदाचक्ष्व मे देवि तत्त्वेन परिपृच्छतः।  
किन्निमित्तमपूर्वोऽयं विकारो मनुजाधिपे ॥ 2.18.18 ॥   
एवमुक्ता तु कैकेयी राघवेण महात्मना।  
उवाचेदं सुनिर्लज्जा धृष्टमात्महितं वचः ॥ 2.18.19 ॥   
न राजा कृपितो राम व्यसनं नास्य किञ्चन।  
किञ्चिन्मनोगतं त्वस्य त्वद्भयान्नाभिभाषते ॥ 2.18.20 ॥   
प्रियं त्वामप्रियं वक्तुं वाणी नास्योपवर्तते।  
तदवश्यं त्वया कार्यं यदनेनाश्रुतं मम ॥ 2.18.21 ॥   
एष मह्यं वरं दत्त्वा पुरा मामभिपूज्य च।  
स पश्चात्तप्यते राजा यथान्यः प्राकृतस्तथा ॥ 2.18.22 ॥   
अतिसृज्य ददानीति वरं मम विशाम्पतिः।  
स निरर्थं गतजले सेतुं बन्धितुमिच्छति ॥ 2.18.23 ॥   
धर्ममूलमिदं राम विदितं च सतामपि।  
तत्सत्यं न त्यजेद्राजा कुपितस्त्वत्कृते यथा ॥ 2.18.24 ॥   
यदि तद्वक्ष्यते राजा शुभं वा यदि वाशुभम्।  
करिष्यसि ततः सर्वमाख्यास्यामि पुनस्त्वहम् ॥ 2.18.25 ॥   
यदि त्वभिहितं राज्ञा त्वयि तन्न विपत्स्यते।  
ततोऽहमभिधास्यामि न ह्येष त्वयि वक्ष्यति ॥ 2.18.26 ॥   
एतत्तु वचनं श्रुत्वा कैकेय्या समुदाहृतम्।  
उवाच व्यथितो रामस्तां देवीं नृपसन्निधौ ॥ 2.18.27 ॥   
अहं हि वचनाद्राज्ञः पतेयमपि पावके।  
भक्षयेयं विषं तीक्ष्णं मज्जेयमपि चार्णवे ॥ 2.18.28 ॥   
नियुक्तो गुरुणा पित्रा नृपेण च हितेन च ॥ 2.18.29 ॥   
तद्ब्रूहि वचनं देवि राज्ञो यदभिकाङ्क्षितम्।  
करिष्ये प्रतिजाने च रामोद्विर्नाभिभाषते ॥ 2.18.30 ॥   
तमार्जवसमायुक्तमनार्या सत्यवादिनम्।  
उवाच रामं कैकेयी वचनं भृशदारुणम् ॥ 2.18.31 ॥   
पुरा दैवासुरे युद्धे पित्रा ते मम राघव।  
रक्षितेन वरौ दत्तौ सशल्येन महारणे ॥ 2.18.32 ॥   
तत्र मे याचितो राजा भरतस्याभिषेचनम्।  
गमनं दण्डकारण्ये तव चाद्यैव राघव ॥ 2.18.33 ॥   
यदि सत्यप्रतिज्ञां त्वं पितरं कर्तुमिच्छसि।  
आत्मानं नरश्रेष्ठ मम वाक्यमिदं शृणु ॥ 2.18.34 ॥   
सन्निदेशे पितुस्तिष्ठ यथाऽनेन प्रतिश्रुतम्।  
त्वयारण्यं प्रवेष्टव्यं नव वर्षाणि पञ्च च ॥ 2.18.35 ॥   
भरतस्त्वभिषिच्येत यदेतदभिषेचनम्।  
त्वदर्थे विहितं राज्ञा तेन सर्वेण राघव ॥ 2.18.36 ॥   
सप्त सप्त च वर्षाणि दण्डकारण्यमाश्रितः।  
अभिषेकमिमं त्यक्त्वा जटाजिनधरो वस ॥ 2.18.37 ॥   
भरतः कोसलपुरे प्रशास्तु वसुधामिमाम्।  
नानारत्नसमाकीर्णां सवाजिरथकुञ्जराम् ॥ 2.18.38 ॥   
एतेन त्वां नरेन्द्रोऽयं कारुण्येन समाप्लुतः।  
शोकसङ्क्लिष्टवदनो न शक्नोति निरीक्षितुम् ॥ 2.18.39 ॥   
एतत् कुरु नरेन्द्रस्य वचनं रघुनन्दन।  
सत्येन महता राम तारयस्व नरेश्वरम् ॥ 2.18.40 ॥   
इतीव तस्यां परुषं वदन्त्यां न चैव रामः प्रविवेश शोकम्।  
प्रविव्यथे चापि महानुभावो राजा तु पुत्रव्यसनाभितप्तः ॥ 2.18.41 ॥   

</details>
</div>
