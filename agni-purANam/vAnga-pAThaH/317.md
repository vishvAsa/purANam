---
title: ३१७

---
ईश्वर उवाच  
सकलं निष्कलं शून्यं कलाढयं स्वमलङ्‌कृतम् ।  
क्षपणं क्षयमन्तस्थं कण्ठोष्ठं चाष्टमं शिवम् ॥ ३१७.१ ॥  
  
प्रासादस्य१ पराख्यस्य स्मृतं रुपं गुहाष्टधा ।  
सदाशिवश्य शब्दस्य रूपस्याखिलसिद्धये ॥ ३१७.२ ॥  
  
अमृतश्चांशुमांश्चेन्दुश्चेश्वरश्चोग्र ऊहकः ।  
एकपादेन ओजाख्य औषधश्चांशुमान् वशी ॥ ३१७.३ ॥  
  
अकारादेः क्षकारश्च ककारादेः क्रमादिमे ।  
कामदेवः शिखण्डी च गणेशः कालशङ्करौ ॥ ३१७.४ ॥  
  
एकनेत्रो द्विनेत्रश्च त्रिशिखो दीर्घबाहुकः ।  
एकपादर्द्धचन्द्रश्च वलपो योगिनीप्रियः ॥ ३१७.५ ॥  
  
शक्तीश्वरो महाग्रन्धिस्तर्पकः स्थाणुदन्तुरौ ।  
निधीरो नन्दी पद्मश्च तथान्यः शाकिनीप्रियः ॥ ३१७.६ ॥  
  
मुखविम्वो भीषणश्च कृतान्तः प्राणसञ्ज्ञकः ।  
तेजस्वी शक्र उदधिः श्रीकण्ठः सिंह एव च ॥ ३१७.७ ।  
  
शशङ्गो विश्वरूपश्च क्षश्च स्यान्नरसिहकः ।  
सुर्य्यमात्रासमाक्रान्तं विश्वरूपन्तु कारयेत् ॥ ३१८.८ ॥  
  
अंशुमत्संयुतं कृत्वा शशिवीजं विनायुतम् ।  
ईशानमोजसाक्रान्तं प्रथमन्तु समुद्धरेत् ॥ ३१८.९ ।.  
  
तृतीयं पुरुषं विद्धि दक्षिणं पञ्चमं तथा ।  
सप्तमं वामदेवन्तु सद्योजातन्ततः परं ॥ ३१८.१० ॥  
  
रसयुक्तन्तु नवमं ब्रह्मपञ्चकमीरितम् ।  
ओङ्काराद्याश्चतुर्थ्यन्ता नमोन्ताः सर्व्वमन्त्रकाः ॥ ३१८.११ ॥  
  
सद्योदेवा द्वितीयन्तु हृदयञ्चाङ्गसंयुतम् ।  
चतुर्थन्तु शिरो विद्धि ईश्वरन्नामनामतः ॥ ३१८.१२ ॥  
  
ऊहकन्तु शिखा ज्ञेया विश्वरूपसमन्विता ।  
तन्मन्त्रमष्टमं ख्यातं नेत्रन्तु दशमं मतम् ॥ ३१८.१३ ॥  
  
अस्त्रं शशी समाख्यातं शिवसञ्ज्ञं शिखिध्वजः ।  
नमः स्वाहा तथा वौषट् ह्रँ च फट्‌कक्रमेण तु ॥ ३१८.१४ ॥  
  
जातिफट्‌कं हृदादीनां प्रासादं मन्त्रमावदे ।  
ईशानाद्रुद्रसङ्ख्यातं प्रोद्धरेच्चांशुरञ्चितम् ॥ ३१८.१५ ॥  
  
औषधाक्रान्तशिरसमूहकस्योपरिस्थितं ।  
अर्द्धचन्द्रोर्द्धनादश्च विन्दुद्वितयमध्यगं ॥ ३१८.१६ ॥  
  
तदन्ते विश्वरूपन्तु कृटिलन्तु त्रिधा ततः ।  
एवं प्रासादमन्त्रश्च सर्व्वकर्म्मकरो मनुः ॥ ३१८.१७ ॥  
  
शिखाबीजं समुद्‌धृत्य फट्कारान्तन्तु चैव फट् ।  
अर्द्धचन्द्रासनं ज्ञेयं कामदेवं ससर्पकम् ॥ ३१८.१८ ॥  
  
महापाशुपतास्त्रन्तु सर्व्वदुष्टप्रमर्द्दनम् ।  
प्रासादः सकलः प्रोक्तो निष्कलः प्रोच्यते ऽधुना ॥ ३१८.१९ ॥  
  
औषधं विश्वरूपन्तु रुद्राख्यं सूर्य्यमण्डलम् ।  
चन्द्रार्द्धं नादसंयोगं विसञ्ज्ञं कुटिलन्ततः ॥ ३१८.२० ॥  
  
निष्कलोभुक्तिमुक्तौ स्यात्पञ्चाङ्गोऽयं सदाशिवः ।  
अंशुमान् विस्वरुपञ्च आवृतं शून्यरञ्जितम् ॥ ३१८.२१ ॥  
  
ब्रह्माङ्गरहितः शून्यस्तस्य मूर्त्तिरसस्तरुः ।  
विघ्ननाशाय भवति पूजितो बालबालिसैः ॥ ३१८.२२ ॥  
  
अंशुमान् विश्वरूपाख्यमूहकस्योपरि स्थितम् ।  
कलाढ्यं सकलस्यैव पूजाङ्गादि च सर्व्वतः ॥ ३१८.२३ ॥  
  
नरसिंहं कृतान्तस्थं तेजस्विग्राणमूर्द्धगम् ।  
अंशुमानूहकाक्रान्तमधोर्द्धं स्वसलङ्‌घृतम् ॥ ३१८.२४ ॥  
  
चन्द्रार्द्धनादनादानतं ब्रह्मविष्णुविभूषितम् ।  
उदधिं नरसिंहञ्च सूर्य्यमात्राविभेदितम् ॥ ३१८.२५ ॥  
  
यदा कृतं तदा तस्य ब्रह्माण्यङ्गानि पूर्व्ववत् ।  
ओजाख्यमंशुमद्‌युक्तं प्रथमं वर्णमुद्धरेत् ॥ ३१८.२६ ॥  
  
अंशुमच्चांशुनाक्रान्तङ्क द्वितीयं वर्णनायकम् ।  
अंशुमानीश्चरन्तद्वत् तृतीयं मुक्तिदायकम् ॥ ३१८.२७ ॥  
  
ऊहकञ्चांशुनाक्रान्तं वरुणप्राणतैजसम् ।  
पद्ममिन्दुसमाक्रान्तं नन्दीशमेकपादधृक् ॥ ३१८.२८ ॥  
  
अंशुमानुदकप्राणः सप्तमं वर्णमुद्‌धृतम् ।  
अस्यार्द्धं तृतीयञ्चैव पञ्चमं सप्तमं तथा ॥ ३१८.२९ ॥  
  
प्रथमञ्चान्ततो योज्यं क्षपणं दशवीजकम् ।  
अस्यार्द्धन्तृतीयञ्चैव पञ्चैमं सप्तमं तथा ॥ ३१८.३० ॥  
  
सद्योजातन्तु नवमं द्वितीयाद्‌धृदयादिकम् ।  
दशार्णप्रणवं यत्तु फडन्तञ्चास्त्रमुद्धरेत् ॥ ३१८.३१ ॥  
  
नमस्कारयुतान्यत्र ब्रह्माङ्गानि तु नान्यथा ।  
द्वितीयादष्टमं यावदष्टौ विद्येश्वरा मताः ॥ ३१८.३२ ॥  
  
अनन्तेशश्च सूक्षमश्च तृतीयश्च शिवोत्तमः ।  
एकमूर्त्त्येकरूपस्तु त्रिमूर्त्तिरपस्तथा ॥ ३१८.३३ ॥  
  
श्रीकण्ठश्च शिखण्डी च अष्टौ वद्येश्वराः स्मृताः ।  
शिखिण्डिनोऽप्यनन्तान्तं मन्त्रान्तं मूर्त्तिरीरीता ॥ ३१८.३४ ॥  
  
इत्यादिमहापुराणे अग्नेये सकलादिमन्त्रोद्धारो नाम सप्तदशाधिकत्रिशततमोऽध्याय ॥