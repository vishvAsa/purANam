+++
title = "೦೫೮"
unicode_script = "kannada"

+++
[ಐವತ್ತೊಂಭತ್ತನೆಯ ಸರ್ಗ]



<details><summary>ಭಾಗಸೂಚನಾ</summary>

ಯಯಾತಿಗೆ ಪೂರುವಿನಿಂದ ಯೌವನದ ಪ್ರದಾನ, ಪುರುವಿನ ಪಟ್ಟಾಭಿಷೇಕ, ಯದುವಿಗೆ ಶಾಪ
</details>

###### 1


<details><summary>ಮೂಲಮ್</summary>

ಶ್ರುತ್ವಾ ತೂಶನಸಂ ಕ್ರುದ್ಧಂ ತದಾರ್ತೋ ನಹುಷಾತ್ಮಜಃ ।  
ಜರಾಂ ಪರಮಿಕಾಂ ಪ್ರಾಪ್ಯ ಯದುಂ ವಚನಮಬ್ರವೀತ್ ॥
</details>

<details><summary>ಅನುವಾದ</summary>

ಶುಕ್ರಾಚಾರ್ಯರು ಕುಪಿತರಾಗಿ ಕೊಟ್ಟ ಶಾಪದಿಂದಾಗಿ ಬೇರೆಯವರ ಯೌವನ ಬದಲಾಯಿಸಬಹುದಾದ ವೃದ್ಧಾವಸ್ಥೆ   ಪ್ರಾಪ್ತವಾಯಿತು. ಆ ವಿಲಕ್ಷಣ ವೃದ್ಧಾವಸ್ಥೆ ಪಡೆದು ರಾಜನು ಯದುವಿನಲ್ಲಿ ಹೇಳಿದನು.॥1॥
</details>

###### 2


<details><summary>ಮೂಲಮ್</summary>

ಯದೋ ತ್ವಮಸಿ ಧರ್ಮಜ್ಞೋ ಮದರ್ಥಂ ಪ್ರತಿಗೃಹ್ಯತಾಮ್ ।  
ಜರಾ ಪರಮಿಕಾ ಪುತ್ರ ಭೋಗೈ ರಂಸ್ಯೇಮಹಾಯಶಃ ॥
</details>

<details><summary>ಅನುವಾದ</summary>

ಯದುವೇ! ನೀನು ಧರ್ಮಜ್ಞನಾಗಿ ನನ್ನ ಮಹಾಯಶಸ್ವೀ ಪುತ್ರನಾಗಿರುವೆ. ನೀನು ನನಗಾಗಿ ಬೇರೆಯವರ ಶರೀರದಲ್ಲಿ ಸಂಚಾರಿತವಾದ ಈ ಮುದಿತನ ತೆಗೆದುಕೋ. ನಾನು ಭೋಗಗಳ ಮೂಲಕ ರಮಿಸುವೆನು, ನನ್ನ ಭೋಗವಿಷಯಕ ಇಚ್ಛೆಯನ್ನು ಪೂರ್ಣಗೊಳಿಸುವೆನು.॥2॥
</details>

###### 3


<details><summary>ಮೂಲಮ್</summary>

ನ ತಾವತ್ಕೃತಕೃತ್ಯೋಽಸ್ಮಿ ವಿಷಯೇಷು ನರರ್ಷಭ ।  
ಅನುಭೂಯ ತದಾ ಕಾಮಂ ತತಃ ಪ್ರಾಪ್ಸ್ಯಾಮ್ಯಹಂ ಜರಾಮ್ ॥
</details>

<details><summary>ಅನುವಾದ</summary>

ನರಶ್ರೇಷ್ಠನೇ! ಇಷ್ಟರವರೆಗೆ ನಾನು ವಿಷಯ ಭೋಗಗಳಿಂದ ತೃಪ್ತನಾಗಲಿಲ್ಲ. ಇಚ್ಛಾನುಸಾರ ವಿಷಯಸುಖವನ್ನು ಅನುಭವಿಸಿ ಮತ್ತೆ ನನ್ನ ವೃದ್ಧಾವಸ್ಥೆಯನ್ನು ನಿನ್ನಿಂದ ಪಡೆದುಕೊಳ್ಳುವೆ.॥3॥
</details>

###### 4


<details><summary>ಮೂಲಮ್</summary>

ಯದುಸ್ತದ್ವಚನಂ ಶ್ರುತ್ವಾ ಪ್ರತ್ಯುವಾಚ ನರರ್ಷಭಮ್ ।  
ಪುತ್ರಸ್ತೇ ದಯಿತಃ ಪೂರುಃ ಪ್ರತಿಗೃಹ್ಣಾತು ವೈ ಜರಾಮ್ ॥
</details>

<details><summary>ಅನುವಾದ</summary>

ಅವನ ಮಾತನ್ನು ಕೇಳಿ ಯದುವು ನರಶ್ರೇಷ್ಠ ಯಯಾತಿಗೆ ಉತ್ತರಿಸಿದನು - ನಿಮ್ಮ ಮುದ್ದಿನ ಮಗ ಪುರುವೇ ಈ ವೃದ್ಧಾವಸ್ಥೆಯನ್ನು ಸ್ವೀಕರಿಸಲಿ.॥4॥
</details>

###### 5


<details><summary>ಮೂಲಮ್</summary>

ಬಹಿಷ್ಕೃತೋಽಹಮರ್ಥೇಷು ಸಂನಿಕರ್ಷಾಚ್ಚ ಪಾರ್ಥಿವ ।  
ಪ್ರತಿಗೃಹ್ಣಾತು ವೈ ರಾಜನ್ಯೈಃ ಸಹಾಶ್ನಾಸಿ ಭೋಜನಮ್ ॥
</details>

<details><summary>ಅನುವಾದ</summary>

ಪೃಥಿವಿನಾಥನೇ! ನನಗಾದರೋ ನಿಮ್ಮ ಧನ ಮತ್ತು ನಿಮ್ಮ ಹತ್ತಿರದಲ್ಲಿಯೇ ಇದ್ದು ಪ್ರೀತಿ ಪಡೆಯುವ ಅಧಿಕಾರದಿಂದ ವಂಚಿತರಾಗಿಸಿದಿರಿ. ಆದ್ದರಿಂದ ಯಾರೊಂದಿಗೆ ಕುಳಿತು ಊಟ ಮಾಡುತ್ತಿರುವಿರೋ ಅವನಿಂದಲೇ ಯುವಾವಸ್ಥೆಯನ್ನು ಸ್ವೀಕರಿಸಿರಿ.॥5॥
</details>

###### 6


<details><summary>ಮೂಲಮ್</summary>

ತಸ್ಯ ತದ್ವಚನಂ ಶ್ರುತ್ವಾ ರಾಜಾಪೂರುಮಥಾಬ್ರವೀತ್ ।  
ಇಯಂ ಜರಾ ಮಹಾಬಾಹೋ ಮದರ್ಥಂ ಪ್ರತಿಗೃಹ್ಯತಾಮ್ ॥
</details>

<details><summary>ಅನುವಾದ</summary>

ಯದುವಿನ ಮಾತನ್ನು ಕೇಳಿ ರಾಜನು ಪುರುವಿನಲ್ಲಿ ಹೇಳಿದನು - ಮಹಾಬಾಹುವೇ! ನನ್ನ ಸುಖ-ಸುವಿಧೆಗಾಗಿ ನೀನು ಈ ವೃದ್ಧಾಪ್ಯವನ್ನು ಸ್ವೀಕರಿಸು.॥6॥
</details>

###### 7


<details><summary>ಮೂಲಮ್</summary>

ನಾಹುಷೇಣೈವಮುಕ್ತಸ್ತು ಪೂರುಃ ಪ್ರಾಂಜಲಿರಬ್ರವೀತ್ ।  
ಧನ್ಯೋಽಸ್ಮ್ಯನುಗೃಹೀತೋಽಸ್ಮಿ ಶಾಸನೇಽಸ್ಮಿ ತವ ಸ್ಥಿತಃ ॥
</details>

<details><summary>ಅನುವಾದ</summary>

ನಹುಷ ಪುತ್ರ ಯಯಾತಿಯು ಹೀಗೆ ಹೇಳಿದಾಗ ಪೂರು ಕೈಮುಗಿದುಕೊಂಡು ಹೇಳಿದನು - ಪಿತಾಜೀ! ನಿಮ್ಮ ಸೇವೆಯ ಅವಕಾಶ ದೊರಕಿ ನಾನು ಧನ್ಯನಾದೆನು. ಇದು ನನ್ನ ಮೇಲೆ ನಿಮ್ಮ ದೊಡ್ಡ ಅನುಗ್ರಹವಾಗಿದೆ. ನಿಮ್ಮ ಆಜ್ಞೆಯನ್ನು ಪಾಲಿಸಲು ನಾನು ಎಲ್ಲ ರೀತಿಯಿಂದ ಸಿದ್ಧನಿದ್ದೇನೆ.॥7॥
</details>

###### 8


<details><summary>ಮೂಲಮ್</summary>

ಪುರೋರ್ವಚನಮಾಜ್ಞಾಯ ನಾಹುಷಃ ಪರಯಾ ಮುದಾ ।  
ಪ್ರಹರ್ಷಮತುಲಂ ಲೇಭೇ ಜರಾಂ ಸಂಕ್ರಾಮಯಚ್ಚ ತಾಮ್ ॥
</details>

<details><summary>ಅನುವಾದ</summary>

ಪೂರುವು ಇದನ್ನು ಒಪ್ಪಿಕೊಂಡ ಮಾತನ್ನು ಕೇಳಿ ಯಯಾತಿಗೆ ಬಹಳ ಸಂತೋಷವಾಯಿತು. ಅವನಿಗೆ ಅನುಪಮ ಹರ್ಷವಾಗಿ ತನ್ನ ವೃದ್ಧಾವಸ್ಥೆಯನ್ನು ಪೂರುವಿನ ಶರೀರದಲ್ಲಿ ಸಂಚಾರಿತಗೊಳಿಸಿದನು.॥8॥
</details>

###### 9


<details><summary>ಮೂಲಮ್</summary>

ತತಃ ಸ ರಾಜಾ ತರುಣಃ ಪ್ರಾಪ್ಯ ಯಜ್ಞಾನ್ ಸಹಸ್ರಶಃ ।  
ಬಹುವರ್ಷಸಹಸ್ರಾಣಿ ಪಾಲಯಾಮಾಸ ಮೇದಿನೀಮ್ ॥
</details>

<details><summary>ಅನುವಾದ</summary>

ಅನಂತರ ತರುಣನಾದ ರಾಜಾ ಯಯಾತಿಯು ಸಾವಿರಾರು ಯಜ್ಞಗಳ ಅನುಷ್ಠಾನ ಮಾಡುತ್ತಾ ಅನೇಕ ಸಾವಿರ ವರ್ಷಗಳವರೆಗೆ ರಾಜ್ಯವಾಳಿದನು.॥9॥
</details>

###### 10


<details><summary>ಮೂಲಮ್</summary>

ಅಥ ದೀರ್ಘಸ್ಯ ಕಾಲಸ್ಯ ರಾಜಾ ಪೂರುಮಥಾಬ್ರವೀತ್ ।  
ಆನಯಸ್ವ ಜರಾಂ ಪುತ್ರ ನ್ಯಾಸಂ ನಿರ್ಯಾತಯಸ್ವ ಮೇ ॥
</details>

<details><summary>ಅನುವಾದ</summary>

ಬಳಿಕ ದೀರ್ಘಕಾಲ ಕಳೆದಾಗ ರಾಜನು ಪೂರುವಿನಲ್ಲಿ ಹೇಳಿದನು - ಮಗು! ನಿನ್ನ ಬಳಿಯಲ್ಲಿ ಒತ್ತೆಯಿಟ್ಟ ನನ್ನ ವೃದ್ಧಾವಸ್ಥೆಯನ್ನು ನನಗೆ ಮರಳಿ ಕೊಡು.॥10॥
</details>

###### 11


<details><summary>ಮೂಲಮ್</summary>

ನ್ಯಾಸಭೂತಾ ಮಯಾ ಪುತ್ರ ತ್ವಯಿ ಸಂಕ್ರಾಮಿಕಾ ಜರಾ ।  
ತಸ್ಮಾತ್ಪ್ರತಿಗೃಹೀಷ್ಯಾಮಿ ತಾಂ ಜರಾಂ ಮಾ ವ್ಯಥಾಂ ಕೃಥಾಃ ॥
</details>

<details><summary>ಅನುವಾದ</summary>

ಮಗನೇ! ನಾನು ವೃದ್ಧಾವಸ್ಥೆಯನ್ನು ನ್ಯಾಸವಾಗಿ ನಿನ್ನ ಶರೀರದಲ್ಲಿ ಸಂಚಾರಿತಗೊಳಿಸಿದ್ದೆ; ಅದಕ್ಕಾಗಿ ಅದನ್ನು  ಹಿಂದಕ್ಕೆ ಪಡೆಯುವೆನು. ನೀನು ಮನಸ್ಸಿನಲ್ಲಿ ದುಃಖಿಸಬಾರದು.॥11॥
</details>

###### 12


<details><summary>ಮೂಲಮ್</summary>

ಪ್ರೀತಶ್ಚಾಸ್ಮಿ ಮಹಾಬಾಹೋ ಶಾಸನಸ್ಯ ಪ್ರತಿಗ್ರಹಾತ್ ।  
ತ್ವಾಂ ಚಾಹಮಭಿಷೇಕ್ಷ್ಯಾಮಿ ಪ್ರೀತಿಯುಕ್ತೋನರಾಧಿಪಮ್ ॥
</details>

<details><summary>ಅನುವಾದ</summary>

ಮಹಾಬಾಹೋ! ನೀನು ನನ್ನ ಆಜ್ಞೆಯನ್ನು ಪಾಲಿಸಿದೆ, ಇದರಿಂದ ನನಗೆ ಬಹಳ ಸಂತೋಷವಾಗಿದೆ. ಈಗ ನಾನು ತುಂಬಾ ಪ್ರೇಮದಿಂದ ನಿನಗೆ ರಾಜ್ಯಾಭಿಷೇಕ ಮಾಡುವೆನು.॥12॥
</details>

###### 13


<details><summary>ಮೂಲಮ್</summary>

ಏವಮುಕ್ತ್ವಾ ಸುತಂ ಪೂರುಂ ಯಯಾತಿರ್ನಹುಷಾತ್ಮಜಃ ।  
ದೇವಯಾನೀಸುತಂ ಕ್ರುದ್ಧೋ ರಾಜಾ ವಾಕ್ಯಮುವಾಚ ಹ ॥
</details>

<details><summary>ಅನುವಾದ</summary>

ತನ್ನ ಪುತ್ರ ಪೂರುವಿನಲ್ಲಿ ಹೀಗೆ ಹೇಳಿ ರಾಜಾ ಯಯಾತಿಯು ದೇವಯಾನಿಯ ಮಗನಲ್ಲಿ ಕುಪಿತನಾಗಿ ಹೇಳಿದನು.॥13॥
</details>

###### 14


<details><summary>ಮೂಲಮ್</summary>

ರಾಕ್ಷಸಸ್ತ್ವಂ ಮಯಾ ಜಾತಃ ಕ್ಷತ್ರರೂಪೋದುರಾಸದಃ ।  
ಪ್ರತಿಹಂಸಿ ಮಮಾಜ್ಞಾಂ ತ್ವಂ ಪ್ರಜಾರ್ಥೇ ವಿಲೋ ಭವ ॥
</details>

<details><summary>ಅನುವಾದ</summary>

ಯದುವೇ! ದುರ್ಜಯ ಕ್ಷತ್ರಿಯ ರೂಪದಿಂದ ನಾನು ನಿನ್ನಂತಹ ರಾಕ್ಷಸನಿಗೆ ಜನ್ಮ ಕೊಟ್ಟೆ. ನೀನು ನನ್ನ ಆಜ್ಞೆಯನ್ನು ಉಲ್ಲಂಘಿಸಿದೆ, ಆದ್ದರಿಂದ ನಿನ್ನ ಸಂತಾನವು ರಾಜ್ಯಾಧಿಕಾರದಿಂದ ವಂಚಿತರಾಗಲಿ.॥14॥
</details>

###### 15


<details><summary>ಮೂಲಮ್</summary>

ಪಿತರಂ ಗುರುಭೂತಂ ಮಾಂ ಯಸ್ಮಾತ್ತ್ವಮವಮನ್ಯಸೇ ।  
ರಾಕ್ಷಸಾನ್ಯಾತುಧಾನಾಂಸ್ತ್ವ ಜನಯಿಷ್ಯಸಿ ದಾರುಣಾನ್ ॥
</details>

<details><summary>ಅನುವಾದ</summary>

ನಾನು ತಂದೆ, ಗುರು ಆಗಿದ್ದೇನೆ, ಹೀಗಿದ್ದರೂ ನೀನು ನನ್ನ ಅಪಮಾನ ಮಾಡುತ್ತಿರುವೆ. ಇದಕ್ಕಾಗಿ ಭಯಂಕರ ರಾಕ್ಷಸರು ಮತ್ತು ಯಾತುಧಾನರು ನಿನ್ನಲ್ಲಿ ಹುಟ್ಟುವರು.॥15॥
</details>

###### 16


<details><summary>ಮೂಲಮ್</summary>

ನ ತು ಸೋಮಕುಲೋತ್ಪನ್ನೇ ವಂಶೇ ಸ್ಥಾಸ್ಯತಿ ದುರ್ಮತೇ ।  
ವಂಶೋಽಪಿ ಭವತಸ್ತುಲ್ಯೋ ದುರ್ವಿನೀತೋ ಭವಿಷ್ಯತಿ ॥
</details>

<details><summary>ಅನುವಾದ</summary>

ನಿನ್ನ ಬುದ್ಧಿ ಕೆಟ್ಟುಹೋಗಿದೆ. ಆದ್ದರಿಂದ ನಿನ್ನ ಸಂತಾನವು ಸೋಮಕುಲದಲ್ಲಿ ಹುಟ್ಟಿ ವಂಶಪರಂಪರೆಯಲ್ಲಿ ರಾಜನಾಗಿ ಪ್ರತಿಷ್ಠಿತನಾಗಲಾರರು. ನಿನ್ನ ಸಂತತಿ ನಿನ್ನಂತೆಯೇ ಉದ್ಧಟವಾಗುವುದು.॥16॥
</details>

###### 17


<details><summary>ಮೂಲಮ್</summary>

ತಮೇವಮುಕ್ತ್ವಾ ರಾಜರ್ಷಿಃ ಪೂರುಂ ರಾಜ್ಯವಿವರ್ಧನಮ್ ।  
ಅಭಿಷೇಕೇಣ ಸಂಪೂಜ್ಯ ಆಶ್ರಮಂ ಪ್ರವಿವೇಶ ಹ ॥
</details>

<details><summary>ಅನುವಾದ</summary>

ಯದುವಿಗೆ ಹೀಗೆ ಹೇಳಿ ರಾಜರ್ಷಿ ಯಯಾತಿಯು ರಾಜ್ಯದ ವೃದ್ಧಿ ಮಾಡುವ ಪೂರುವಿಗೆ ಪಟ್ಟಾಭಿಷೇಕದ ಮೂಲಕ ಸಮ್ಮಾನಿಸಿ ವಾನಪ್ರಸ್ಥ ಆಶ್ರಮವನ್ನು ಕೈಗೊಂಡನು.॥17॥
</details>

###### 18


<details><summary>ಮೂಲಮ್</summary>

ತತಃ ಕಾಲೇನ ಮಹತಾ ದಿಷ್ಟಾಂತಮುಪಜಗ್ಮಿವಾನ್ ।  
ತ್ರಿದಿವಂ ಸ ಗತೋ ರಾಜಾಯಯಾತಿರ್ನಹುಷಾತ್ಮಜಃ ॥
</details>

<details><summary>ಅನುವಾದ</summary>

ದೀರ್ಘಕಾಲದ ಬಳಿಕ ಪ್ರಾರಬ್ಧ ಭೋಗ ತೀರಿದಾಗ ಯಯಾತಿಯು ಶರೀರವನ್ನು ತ್ಯಜಿಸಿ, ಸ್ವರ್ಗಲೋಕಕ್ಕೆ ಪ್ರಸ್ಥಾನ ಮಾಡಿದನು.॥18॥
</details>

###### 19


<details><summary>ಮೂಲಮ್</summary>

ಪೂರುಶ್ಚಕಾರ ತದ್ರಾಜ್ಯಂ ಧರ್ಮೇಣ ಮಹತಾ ವೃತಃ ।  
ಪ್ರತಿಷ್ಠಾನೇ ಪುರವರೇ ಕಾಶಿರಾಜ್ಯೇ ಮಹಾಯಶಾಃ ॥
</details>

<details><summary>ಅನುವಾದ</summary>

ಅನಂತರ ಮಹಾಯಶಸ್ವೀ ಪೂರು ಮಹಾನ್ ಧರ್ಮದಿಂದ ಕೂಡಿ ಕಾಶಿರಾಜನ ಶ್ರೇಷ್ಠ ಪ್ರತಿಷ್ಠಾನಪುರಿಯಲ್ಲಿ ಇರುತ್ತಾ ಆ ರಾಜ್ಯವನ್ನು ಪಾಲಿಸಿದನು.॥19॥
</details>

###### 20


<details><summary>ಮೂಲಮ್</summary>

ಯದುಸ್ತು ಜನಯಾಮಾಸ ಯಾತುಧಾನಾನ್ ಸಹಸ್ರಶಃ ।  
ಪುರೇ ಕ್ರೌಂಚವನೇ ದುರ್ಗೇ ರಾಜವಂಶಬಹಿಷ್ಕೃತಃ ॥
</details>

<details><summary>ಅನುವಾದ</summary>

ರಾಜಕುಲದಿಂದ ಬಹಿಷ್ಕೃತನಾದ ಯದುವು ನಗರದಲ್ಲಿ ಹಾಗೂ ದುರ್ಜಯ ಕೌಂಚವನದಲ್ಲಿ ಸಾವಿರಾರು ಯಾತುಧಾನರಿಗೆ ಜನ್ಮ ನೀಡಿದನು.॥20॥
</details>

###### 21


<details><summary>ಮೂಲಮ್</summary>

ಏಷ ತೂಶನಸಾ ಮುಕ್ತಃ ಶಾಪೋತ್ಸರ್ಗೋ ಯಯಾತಿನಾ ।  
ಧಾರಿತಃ ಕ್ಷತ್ರಧರ್ಮೇಣ ಯಂ ನಿಮಿಶ್ಚಕ್ಷಮೇ ನ ಚ ॥
</details>

<details><summary>ಅನುವಾದ</summary>

ಶುಕ್ರಾಚಾರ್ಯರು ಕೊಟ್ಟ ಈ ಶಾಪವನ್ನು ರಾಜಾ ಯಯಾತಿಯು ಕ್ಷತ್ರಿಯ ಧರ್ಮಕ್ಕನುಸಾರ ಧರಿಸಿಕೊಂಡನು. ಆದರೆ ರಾಜಾ ನಿಮಿಯು ವಸಿಷ್ಛರ ಶಾಪವನ್ನು ಸಹಿಸಲಿಲ್ಲ.॥21॥
</details>

###### 22


<details><summary>ಮೂಲಮ್</summary>

ಏತತ್ತೇ ಸರ್ವಮಾಖ್ಯಾತಂ ದರ್ಶನಂ ಸರ್ವಕಾರಿಣಾಮ್ ।  
ಅನುವರ್ತಾಮಹೇ ಸೌಮ್ಯ ದೋಷೋ ನ ಸ್ಯಾದ್ಯಥಾ ನೃಗೇ ॥
</details>

<details><summary>ಅನುವಾದ</summary>

ಸೌಮ್ಯ ! ಇದೆಲ್ಲ ಪ್ರಸಂಗಗಳನ್ನು ನಿನಗೆ ನಾನು ತಿಳಿಸಿದೆ. ಸಮಸ್ತ ಕೃತ್ಯಗಳನ್ನು ಪಾಲಿಸುವ ಸತ್ಪುರುಷರ ದೃಷ್ಟಿಯನ್ನೇ ನಾವು ಅನುಸರಿಸುತ್ತೇವೆ. ಅದರಿಂದ ನೃಗರಾಜನಂತೆ ನಮಗೂ ದೋಷ ಪ್ರಾಪ್ತವಾಗದಿರಲಿ.॥22॥
</details>

###### 23


<details><summary>ಮೂಲಮ್</summary>

ಇತಿ ಕಥಯತಿ ರಾಮೇ ಚಂದ್ರತುಲ್ಯಾನನೇನ  
ಪ್ರವಿರಲತರತಾರಂ ವ್ಯೋಮ ಜಜ್ಞೇ ತದಾನೀಮ್ ।  
ಅರುಣಕಿರಣರಕ್ತಾ ದಿಗ್ ಬಭೌ ಚೈವ ಪೂರ್ವಾ  
ಕುಸುಮರಸವಿಮುಕ್ತಂ ವಸ್ತ್ರಮಾಗುಂಠಿತೇವ ॥
</details>

<details><summary>ಅನುವಾದ</summary>

ಚಂದ್ರನಂತೆ ಮನೋಹರ ಮುಖ ವುಳ್ಳ ಶ್ರೀರಾಮನು ಹೀಗೆ ಹೇಳುತ್ತಿರುವಾಗ - ಆಕಾಶದಲ್ಲಿ ಎರಡೇ ತಾರೆಗಳು ಉಳಿದು, ಮೂಡಣದಿಕ್ಕು ಕೆಂಪಾಗಿ, ಕುಸುಮ ಬಣ್ಣದ ಬಟ್ಟೆಯನ್ನು ಹೊದ್ದುಕೊಂಡಿರುವಂತಿತ್ತು.॥23॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ಐವತ್ತೊಂಭತ್ತನೆಯ ಸರ್ಗ ಪೂರ್ಣವಾಯಿತು. ॥59॥
</details>
