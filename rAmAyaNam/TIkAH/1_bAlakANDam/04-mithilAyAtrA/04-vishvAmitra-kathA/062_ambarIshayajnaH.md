+++
title = "०६२ अम्बरीशयज्ञः"
title_english = "062 Legend of shunashshepa contd"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-062-Ambareesha_Yagnaha.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/04-mithilAyAtrA/04-vishvAmitra-kathA/062_ambarIshayajnaH.md">
<details><summary><h2>IITK ...{Loading}...</h2></summary>

Viswamitra protects Sunassepha and continues his austerities.



### श्लोकः
#### मूलम्
शुनश्शेफं नरश्रेष्ठ गृहीत्वा तु महायशाः।  
व्यश्राम्यत् पुष्करे राजा मध्याह्ने रघुनन्दन॥1.62.1॥

#### शब्दार्थः
नरश्रेष्ठ O Foremost of men, रघुनन्दन O Rama, महायशाः illustrious, राजा king, शुनःशेफम् Sunassepha, गृहीत्वा having taken, मध्याह्ने by noon, पुष्करे in the Pushkara, व्यश्राम्यत् rested.

#### आङ्ग्लानुवादः
O Foremost of men, O Delight of the Raghus (Rama) the illustrious king (Ambarisha) took Sunassepha with him. (On the way) at Pushkara he took some rest at noon.



### श्लोकः
#### मूलम्
तस्य विश्रममाणस्य शुनश्शेफो महायशाः।  
पुष्करक्षेत्रमागम्य विश्वामित्रं ददर्श ह॥1.62.2॥  
तप्यन्तमृषिभिस्सार्धं मातुलं परमातुरः।

#### शब्दार्थः
तस्य as he, विश्रममाणस्य was resting, महायशाः highly famous, शुनःशेफः Sunassepha, परमातुरः greately aggrieved, पुष्करक्षेत्रम् sacred Pushkara, आगम्य having approached, ऋषिभिःसार्धम्  in the company of other sages, तप्यन्तम् performing austerities, मातुलम् maternal uncle,  विश्वामित्रम् Visvamitra, ददर्श ह beheld.

#### आङ्ग्लानुवादः
While the king was resting at Pushkara, the famous Sunassepha, very much distressed, happened to see his maternal uncle Viswamitra in the company of other sages performing austerities.



### श्लोकः
#### मूलम्
विवर्णवदनो दीनस्तृष्णया च श्रमेण च॥1.62.3॥  
पपाताङ्के मुनेराशु वाक्यं चेदमुवाच ह।

#### शब्दार्थः
तृष्णया with thirst, श्रमेण च and fatigue, विवर्णवदनः with discoloured face, दीनः piteous, आशु immediately, मुनेः sage's, अङ्के lap, पपात fell, इदम् these, वाक्यम् words, उवाच ह spoke.

#### आङ्ग्लानुवादः
With his face discoloured due to thirst and fatigue, he (Sunassepha) immediately fell into the sage's lap in a pitiable condition and saidः



### श्लोकः
#### मूलम्
न मेऽस्ति माता न पिता ज्ञातयो बान्धवाः कुतः॥1.62.4॥  
त्रातुमर्हसि मां सौम्य धर्मेण मुनिपुङ्गव।

#### शब्दार्थः
सौम्य O Gentle man, मुनिपुङ्गव O Preeminent among ascetics, मे to me, माता mother, नास्ति does no exist, पिता father, न not, ज्ञातयः agnate relations, बान्धवाः relatives, कुतः where?, माम् me, धर्मेण in accordance with righteousness, त्रातुम् to protect, अर्हसि behoves of you.

#### आङ्ग्लानुवादः
"O Noble man O Preeminent among ascetics I have no mother nor father nor friends nor relatives. You should protect me according to dharma.



### श्लोकः
#### मूलम्
त्राता त्वं हि मुनिश्रेष्ठ सर्वेषां त्वं हि भावनः॥1.62.5॥  
राजा च कृतकार्यस्स्यादहं दीर्घायुरव्ययः।  
स्वर्गलोकमुपाश्नीयां तपस्तप्त्वाह्यनुत्तमम्॥1.62.6॥

#### शब्दार्थः
मुनिश्रेष्ठ O Best among ascetics, त्वम् you, सर्वेषाम् to everybody, त्राता हि protector, त्वम् you, भावनः हि promoter of others' welfare, राजा king, कृतकार्यः fulfilling the purpose, स्यात् become, अहम् I, दीर्घायुः one who has long life, अव्ययः imperishable, अनुत्तमम् great, तपः austerities, तप्त्वा having performed, स्वर्गलोकम् heaven, उपाश्नीयाम् I may enjoy.

#### आङ्ग्लानुवादः
O Best among ascetics you are the protecor of everybody. You are promoter of others' welfare. May the king fulfil his purpose. May I live long and become immortal and attain heaven after performing great penance. May I enjoy heaven.



### श्लोकः
#### मूलम्
त्वं मे नाथो ह्यनाथस्य भव भव्येन चेतसा।  
पितेव पुत्रं धर्मात्मं स्त्रातुमर्हसि किल्बिषात्॥1.62.7॥

#### शब्दार्थः
अनाथस्य an orphan as i am, मे to me, त्वम् you, भव्येन with auspicious, चेतसा mind, नाथः lord, भव be, धर्मात्मन् O virtuous one, पिता father, पुत्रमिव like son, किल्बिषात् from sin, त्रातुम् to protect, अर्ह्रसि behoves of you.

#### आङ्ग्लानुवादः
O Virtuous one with a kind heart protect this orphan. Like a father who protects his son, save me from this peril".



### श्लोकः
#### मूलम्
तस्य तद्वचनं श्रुत्वा विश्वामित्रो महातपाः।  
सान्त्वयित्वा बहुविधं पुत्रानिदमुवाच ह॥1.62.8॥

#### शब्दार्थः
महातपाः mighty ascetic, विश्वामित्रः Viswamitra, तस्य his, तत् बहुविधम् वचनम् those different kinds of words, श्रुत्वा having listened, सान्त्वयित्वा after consoling him, पुत्रान् addressing his sons, इदम् this word, उवाच spoke.

#### आङ्ग्लानुवादः
Having heard Sunassepha, mighty ascetic Viswamitra consoled him in many ways and said to his sonsः



### श्लोकः
#### मूलम्
यत्कृते पितरः पुत्रान् जनयन्ति शुभार्थिनः।  
परलोकहितार्थाय तस्य कालोऽयमागतः॥1.62.9॥

#### शब्दार्थः
शुभार्थिनः men desiring auspiciousness, पितरः parents, यत्कृते for whichever reason, परलोकहितार्थाय for your wellbeing in other worlds, पुत्रान् sons, जनयन्ति begetting, तस्य for that, अयम् कालः the proper time, आगतः has come.

#### आङ्ग्लानुवादः




### श्लोकः
#### मूलम्
अयं मुनिसुतो बालो मत्तश्शरणमिच्छति।  
अस्य जीवितमात्रेण प्रियं कुरुत पुत्रकाः॥1.62.10॥

#### शब्दार्थः
मुनिसुतः son of sage, अयम् this, बालः young boy, मत्तः from me, शरणम् refuge, इच्छति is  strongly desiring, पुत्रकाः O Sons, अस्य for him, जीवितमात्रेण by mere offering of life, प्रियम् dear act, कुरुत you may do.

#### आङ्ग्लानुवादः
O sons of the sage this young boy has sought my protection. O Sons you may grant him his desire by merely offering your life.



### श्लोकः
#### मूलम्
सर्वे सुकृतकर्माणस्सर्वे धर्मपरायणाः ।  
पशुभूता नरेन्द्रस्य तृप्तिमग्नेः प्रयच्छत ॥1.62.11॥

#### शब्दार्थः
सर्वे all of you, सुकृतकर्माणः have done virtuous deeds, सर्वे all of you, धर्मपरायणाः are engaged in the observance of righteousness, नरेन्द्रस्य for the king, पशुभूताः becoming sacrificial animals, अग्ने for Agni, तृप्तिम् satisfaction, प्रयच्छत give.

#### आङ्ग्लानुवादः
Engaged in the observance of righteousness, all of you have done virtuous deeds. By becoming sacrificial animals for the king, you may satisfy Agni.



### श्लोकः
#### मूलम्
नाथवांश्च शुनश्शेफो यज्ञश्चाविघ्नितो भवेत्।  
देवतास्तर्पिताश्चस्युर्मम चापि कृतं वचः॥1.62.12॥

#### शब्दार्थः
शुनशेफः Sunassepha, नाथवान् च will have a protector, यज्ञश्च sacrifice also, अविघ्नतः without hindrance, भवेत् will become, देवताः devatas, तर्पिताः gratified, स्युः will become, मम my, वचः च words also, कृतम् will be done.

#### आङ्ग्लानुवादः
Then Sunassepha will be protected. The king's sacrifice will continue without hindrance. The gods will be gratified. My words also will come true".



### श्लोकः
#### मूलम्
मुनेस्तु वचनं श्रुत्वा मधुच्छन्दादयस् सुताः।  
साभिमानं नरश्रेष्ठ सलीलमिदमब्रुवन्॥1.62.13॥

#### शब्दार्थः
नरश्रेष्ठ O Best of men, मधुच्छन्दादयः Madhuchanda and others, सुताः sons, मुनेः ascetics's, वचनम् words, श्रुत्वा having listened, साभिमानम् with selfesteem, सलीलम् with ease, इदम् these words, अब्रुवन् spoke.

#### आङ्ग्लानुवादः
"O Best of men (Rama) in response to the words of the sage Madhuchanda and others said thus in a casual way with selfesteem.



### श्लोकः
#### मूलम्
कथमात्मसुतान् हित्वा त्रायसेऽन्यसुतं विभो।  
अकार्यमिव पश्याम श्श्वमांस इव भोजने॥1.62.14॥

#### शब्दार्थः
विभो O Lord, आत्मसुतान् ones own sons, हित्वा abandoning, अन्यसुतम् other's son, कथम् how, त्रायसे you rescue, भोजने in partaking, श्वमांस इव like the flesh of dog, अकार्यमिव as if a prohibited act, पश्यामः we find.

#### आङ्ग्लानुवादः
O Lord protecting other's son by abandoning one' own is like partaking the flesh of a dog. We consider it a prohibited act".



### श्लोकः
#### मूलम्
तेषां तद्वचनं श्रुत्वा पुत्राणां मुनिपुङ्गवः।  
क्रोधसंरक्तनयनो व्याहर्तुमुपचक्रमे॥1.62.15॥

#### शब्दार्थः
मुनिपुङ्गवः eminent ascetic, तेषाम् पुत्राणाम् of those sons', तद् वचनम् those words, श्रुत्वा having heard, क्रोधसंरक्तनयनः with eyes reddened with anger, व्याहर्तुम् to speak, उपचक्रमे commenced.

#### आङ्ग्लानुवादः
On hearing the words of his sons Viswamitra, the eminent ascetic, eyes reddened with anger began to speakः



### श्लोकः
#### मूलम्
निस्साध्वसमिदं प्रोक्तं धर्मादपि विगर्हितम्।  
अतिक्रम्य तु मद्वाक्यं दारुणं रोमहर्षणम्॥1.62.16॥

#### शब्दार्थः
मद्वाक्यम् my words, अतिक्रम्य having trangressed, धर्मादपि even according to morality, विगर्हितम् censurable, दारुणम् dreadful, रोमहर्षणम् causing the hair to stand on end, इदम् these words, निस्साध्वसम् audacious, प्रोक्तम् have been uttered.

#### आङ्ग्लानुवादः
"(You have) not only trangressed my words but also (you are) censurable according to dharma. You have uttered such audacious and dreadrul words causing the hair to stand on end.



### श्लोकः
#### मूलम्
श्वमांसभोजिनस्सर्वे वासिष्ठा इव जातिषु।  
पूर्णं वर्षसहस्रं तु पृथिव्यामनुवत्स्यथ॥1.62.17॥

#### शब्दार्थः
सर्वे all of you, श्वमांसभोजिनः feeding on the flesh of dog, पूर्णं complete, वर्षसहस्रम् thousand years, पृथिव्याम् on this earth, वासिष्ठाः इव like sons of Vasishta, जातिषु in (Mushtika) race, अनुवत्स्यथ shall dwell.

#### आङ्ग्लानुवादः
All of you shall live on earth for a thousand years, like the sons of Vasishta feeding on the flesh of dogs".



### श्लोकः
#### मूलम्
कृत्वा शापसमायुक्तान् पुत्रान् मुनिवरस्तथा।  
शुनश्शेफमुवाचार्तं कृत्वा रक्षां निरामयम्॥1.62.18॥

#### शब्दार्थः
मुनिवरः best of ascetics, पुत्रान् his sons, शाप समायुक्तान् doomed with curse, कृत्वा having made, तथा then, निरामयम् free from pain, रक्षाम् protection, कृत्वा having made, आर्तम् filled with distress, शुनःशेफम् addressing Sunassepha, (इदम् these words), उवाच spoke.

#### आङ्ग्लानुवादः
Viswamitra the best of ascetics, thus cursed his sons. Sunassepha, (now) was filled with distress. To relieve him of his pain he saidः



### श्लोकः
#### मूलम्
पवित्रपाशैरासक्तो रक्तमाल्यानुलेपनः।  
वैष्णवं यूपमासाद्य वाग्भिरग्निमुदाहर ॥1.62.19॥

#### शब्दार्थः
वैष्णवं यूपम् Vaishnava sacrificial post, आसाद्य having reached, पवित्रपाशैः with sacred ropes, आसक्तः having bound with, रक्तमाल्यानुलेपनः bedaubing your body with red sandal paste and adorned with red garlands, वाग्भिः with the hymns, अग्निम् Agni, उदाहर invoke.

#### आङ्ग्लानुवादः
"Bedaubing your person with red sandal paste and adorned with red garlands, you will  
be bound to a Vaishnava, sacrificial post with sacred ropes. There invoke Agni with these hymns.



### श्लोकः
#### मूलम्
इमे तु गाथे द्वे दिव्ये गायेथा मुनिपुत्रक।  
अम्बरीषस्य यज्ञेऽस्मिंस्ततस् सिद्धिमवाप्स्यसि॥1.62.20॥

#### शब्दार्थः
मुनिपुत्रकः O Son of the sage, अम्बरीषस्य Ambarisha's, अस्मिन् यज्ञे in this sacrifice, इमे द्वे these two, दिव्ये sacred, गाथे verses, गायेथाः chant, ततः there after, सिद्धिम् success, अवाप्स्यसि you will achieve.

#### आङ्ग्लानुवादः
O Son of sage chant thse two sacred mantras in the sacrifice of Ambarisha.There after you will achieve success (long life)".



### श्लोकः
#### मूलम्
शुनश्शेफो गृहीत्वा ते द्वे गाथे सुसमाहितः।  
त्वरया राजसिंहं तमम्बरीषमुवाच ह॥1.62.21॥

#### शब्दार्थः
शुनश्शेफः Sunassepha, सुसमाहितः with concentration of mind, ते द्वे those two, गाथे verses, गृहीत्वा after securing, राजसिंहम् the lion among kings, तम् अम्बरीषम् that Amabarisha, त्वरया quickly, उवाच ह spoke.

#### आङ्ग्लानुवादः
Sunassepha memorized the two verses with concentration of mind and hastened towards Amabarisha, a lion among kings. And saidः



### श्लोकः
#### मूलम्
राजसिंह महासत्त्व शीघ्रं गच्छावहे सदः।  
निर्वर्तयस्व राजेन्द्र दीक्षां च समुपाविश॥1.62.22॥

#### शब्दार्थः
महासत्त्व endowed with great strength, राजसिंह lion among kings, सदः sacrificial assembly, शीघ्रम् without dealy, गच्छावहे we shall both go, राजेन्द्र O Indra of monarchs,  निर्वर्तयस्व perform, दीक्षाम् initiatory rites, समुपाविश take up.

#### आङ्ग्लानुवादः
"Endowed with great strength, you are a lion among kings. We shall go to the sacrificial assembly without delay. O Indra among monarchs, take up initiatory rites  
and  perform the sacrifice".



### श्लोकः
#### मूलम्
तद्वाक्यमृषिपुत्रस्य श्रुत्वा हर्षसमुत्सुकः ।  
जगाम नृपति श्शीघ्रं यज्ञवाटमतन्द्रितः॥1.62.23॥

#### शब्दार्थः
नृपतिः king, ऋषिपुत्रस्य sage's son's, तत् वाक्यम् those words, श्रुत्वा having heard, हर्षसमुत्सुकः   rejoiced with delight, अतन्द्रितः promptly, यज्ञवाटम् sacrificial ground, जगाम went.

#### आङ्ग्लानुवादः
At the words of the sage's son, the king, eager with delight hastened towards the sacrificial ground.



### श्लोकः
#### मूलम्
सदस्यानुमते राजा पवित्रकृतलक्षणम्।  
पशुं रक्ताम्बरं कृत्वा यूपे तं समबन्धयत्॥1.62.24॥

#### शब्दार्थः
राजा king, सदस्यानुमते with the consent of officiating priests, तम् that Sunassepha,  पवित्रकृतलक्षणम् forming sacred knots of Kusa grass, रक्ताम्बरम् with red apparel, पशुम् as sacrificial animal, कृत्वा having made, यूपे to the sacrificial post, समबन्धयत् tied.

#### आङ्ग्लानुवादः
With the consent of the officiating priests the king invested Sunasepha with the sacred symbols with Kusa grass, dressed him in red apparel and tied him to the sacrificial post as a sacrificial animal.



### श्लोकः
#### मूलम्
सबद्धो वाग्भिरग्य्राभिरभितुष्टाव वै सुरौ।  
इन्द्रमिन्द्रानुजं चैव यथावन्मुनिपुत्रकः॥1.62.25॥

#### शब्दार्थः
बद्धः having been bound, सः मुनिपुत्रकः the son of sage, इन्द्रम् Indra, इन्द्रानुजं चैव Upendra, सुरौ two devatas, अग्य्राभिः with excellent, वाग्भिः words, यथावत् properly, अभितुष्टाव praised.

#### आङ्ग्लानुवादः
Thus bound, the son of the sage praised the two devatas, Indra and Upendra with moving words.



### श्लोकः
#### मूलम्
ततः प्रीतस् सहस्राक्षो रहस्यस्तुतितर्पितः।  
दीर्घमायुस्तदा प्रादाच्छुनश्शेफाय राघव ॥1.62.26॥

#### शब्दार्थः
राघव O Rama, ततः then, रहस्यस्तुतितर्पितः gratified with secret praise, सहस्राक्षः Indra, प्रीतः pleased, तदा then, शुनःशेफाय for Sunasepha, दीर्घम् long, आयुः life, प्रादात् gave.

#### आङ्ग्लानुवादः
"O Descendant of Raghu (Rama) Indra, gratified with the secret hymn granted Sunassepha long life.



### श्लोकः
#### मूलम्
स च राजा नरश्रेष्ठ यज्ञस्य च समाप्तवान्।  
फलं बहुगुणं राम सहस्राक्षप्रसादजम्॥1.62.27॥

#### शब्दार्थः
नरश्रेष्ठ O Foremost of men, राम Rama, सः राजा च that king also, सहस्राक्षप्रसादजम् through  the grace of Indra, बहुगुणम् several times, यज्ञस्य   of sacrifice, फलम् fruits, समाप्तवान् obtained.

#### आङ्ग्लानुवादः
O Foremost of men O Rama the king also obtained from the sacrifics innumerable rewards by the grace of Indra several times greater than expected.



### श्लोकः
#### मूलम्
विश्वामित्रो ऽपि धर्मात्मा भूयस्तेपे महातपाः।  
पुष्करेषु नरश्रेष्ठ दशवर्षशतानि च॥1.62.28॥

#### शब्दार्थः
नरश्रेष्ठ O Best among men, धर्मत्मा the righteous, महातपाः mighty ascetic, विश्वामित्रः अपि Visvamitra also, पुष्करेषु in that sacred spot name Pushkara, दशवर्षशतानि thousand years, भूयः again, तेपे continued his austerities.

#### आङ्ग्लानुवादः
O Best among men the righteous and mighty ascetic Viswamitra also continued his austerities at Pushkara for a thousand years".  

### समाप्तिः
 श्रीमद्रामायणे वाल्मीकीय आदिकाव्ये बालकाण्डे द्विषष्टितमस्सर्गः॥  
Thus ends the sixtysecond sarga of Balakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/04-mithilAyAtrA/04-vishvAmitra-kathA/062_ambarIshayajnaH.md">
<details><summary><h2>भूषणम् ...{Loading}...</h2></summary>



शुनःशेपं नरश्रेष्ठगृहीत्वा तु महायशाः ।  

व्यश्राम्यत् पुष्करे राजा मध्याह्ने रघुनन्दन  ॥  १।६२।१  ॥   

अथ शुनःशेपस्य शरणागतिरुच्यते द्विषष्टितमे--शुनःशेपमित्यादि  ॥  १।६२।१
 ॥   

  

तस्य विश्रममाणस्य शुनःशेपो महायशाः ।  

पुष्करक्षेत्रमागम्य विश्वामित्रं ददर्श ह ।  

तप्यन्तमृषिभिः सार्द्धं मातुलं परमातुरः  ॥  १।६२।२  ॥   

तस्य विश्रममाणस्य तस्मिन्विश्राम्यति सति । आगम्येत्यत्र "वा ल्यपि"
इत्यनुनासिकलोपाभावः पक्षे । मातुलं "ऋचीकाय कौशिकी प्रतिपादिता"
इत्युक्तत्वात्  ॥  १।६२।२  ॥   

  

विवर्णवदनो दीनस्तृष्णया च श्रमेण च ।  

पपाताङ्के मुनेराशु वाक्यं चेदमुवाच ह  ॥  १।६२।३  ॥   

तृष्णया पिपासया, प्राणपरित्राणलोभेन वा । श्रमेण अध्वश्रमेण ।
मातुलत्वादङ्कपतनम्  ॥  १।६२।३  ॥   

  

न मे ऽस्ति माता न पिता ज्ञातयो बान्धवाः कुतः ।  

त्रातुमर्हसि मां सौम्य धर्मेण मुनिपुङ्गव  ॥  १।६२।४  ॥   

नेति । नास्ति अरक्षकत्वादसत्प्राया इत्यर्थः । धर्मेण
धर्मरूपप्रयोजनोद्देशेन  ॥  १।६२।४  ॥   

  

त्राता त्वं हि मुनिश्रेष्ठ सर्वेषां त्वं हि भावनः  ॥  १।६२।५  ॥   

त्रातेत्यर्द्धम् । भावनः हितप्रापकः  ॥  १।६२।५  ॥   

  

राजा च कृतकार्यः स्यादहं दीर्घायुरव्ययः ।  

स्वर्गलोकमुपाश्नीयां तपस्तप्त्वा ह्यनुत्तमम्  ॥  १।६२।६  ॥   

राजेति । यथा च राजा कृतकार्यः स्यात् अहं च अव्ययः अविनाशः दीर्घायुः
अनुत्तमं तपस्तप्त्वा स्वर्गलोकमुपाश्नीयां तथा कुरुष्वेति शेषः  ॥  १।६२।६
 ॥   

  

त्वं मे नाथो ह्यनाथस्य भव भव्येन चेतसा ।  

पितेव पुत्रं धर्मात्मंस्त्रातुमर्हसि किल्बिषात्  ॥  १।६२।७  ॥   

त्वमिति । भव्येन शुभेन । किल्बिषात् तन्मूलकविपत्तेरित्यर्थः  ॥  १।६२।७
 ॥   

  

तस्य तद्वचनं श्रुत्वा विश्वामित्रो महातपाः ।  

सान्त्वयित्वा बहुविधं पुत्रानिदमुवाच ह  ॥  १।६२।८  ॥   

तस्येति स्पष्टम्  ॥  १।६२।८  ॥   

  

यत्कृते पितरः पुत्रान् जनयन्ति शुभार्थिनः ।  

परलोकहितार्थाय तस्य कालो ऽयमागतः  ॥  १।६२।९  ॥   

यदिति । यस्य प्रयोजनस्य कृते यत्प्रयोजनाय । तादर्थ्ये ऽव्ययम् । पुत्रान्
जनयन्ति । मम युष्माकं च परलोकहितार्थाय धर्माय, तस्य वाक्यकरणस्य । अयं
काल आगतः । "जीवतोर्वाक्यकरणात्" इति स्मृतेः  ॥  १।६२।९  ॥   

  

अयं मुनिसुतो बालो मत्तश्शरणमिच्छति ।  

अस्य जीवितमात्रेण प्रियं कुरुत पुत्रकाः  ॥  १।६२।१०  ॥   

अयमिति । शरणं रक्षणम् । जीवितमात्रेण जीवनप्रदानमात्रेण  ॥  १।६२।१०  ॥   

  

सर्वे सुकृतकर्माणः सर्वे धर्मपरायणाः ।  

पशुभूता नरेन्द्रस्य तृप्तिमग्नेः प्रयच्छत  ॥  १।६२।११  ॥   

स्वनियोगकरणार्थमुपश्लोकयति--सर्व इति । प्रयच्छतेति बहुवचनेन युष्मासु यः
कश्चन भवत्विति सूच्यते  ॥  १।६२।११  ॥   

  

नाथवांश्च शुनःशेपो यज्ञश्चाविघ्नितो भवेत् ।  

देवतास्तर्पिताश्च स्युर्ममचापि कृतं वचः  ॥  १।६२।१२  ॥   

नाथवानिति । मया रक्षितो नाथवान् भवतु । कृतं स्यादिति शेषः  ॥  १।६२।१२
 ॥   

  

मुनेस्तु वचनं श्रुत्वा मधुष्यन्दादयः सुताः ।  

साभिमानं नरश्रेष्ठ सलीलमिदमब्रुवन्  ॥  १।६२।१३  ॥   

मुनेरिति । साभिमानं सगर्वम् । सलीलं सपरिहासम्  ॥  १।६२।१३  ॥   

  

कथमात्मसुतान् हित्वा त्रायसे ऽन्यसुतं विभो ।  

अकार्यमिव पश्यामः श्वमांसमिव भोजने  ॥  १।६२।१४  ॥   

कथमिति । भोजने भोज्ये प्राप्ते तत्परित्यागेन
श्वमांसभक्षणमिवाकार्यमित्यर्थः । द्वितीय इवशब्दो वाक्यालङ्कारे  ॥ 
१।६२।१४  ॥   

  

तेषां तद्वचनं श्रुत्वा पुत्राणां मुनिपुङ्गवः ।  

क्रोधसंरक्तनयनो व्याहर्तुमुपचक्रमे  ॥  १।६२।१५  ॥   

तेषामिति  ॥  १।६२।१५  ॥   

  

निस्साध्वसमिदं प्रोक्तं धर्मादपि विगर्हितम् ।  

अतिक्रम्य तु मद्वाक्यं दारुणं रोमहर्षणम्  ॥  १।६२।१६  ॥   

निःसाध्वसं पितृप्रतिवचनभयरहितम् । धर्मात् जीवतोर्वाक्यकरणरूपधर्मात् ।
विगर्हितं भ्रष्टम् । इदमुभयं क्रियाविशेषणम् । दारुणं पितृभक्तिरहिततया
परुषम् । अत एव रोमहर्षणं रोमाञ्चविकारकरम्  ॥  १।६२।१६  ॥   

  

श्वमांसभोजिनः सर्वे वासिष्ठा इव जातिषु ।  

पूर्णं वर्षसहस्रं तु पृथिव्यामनुवत्स्यथ  ॥  १।६२।१७  ॥   

श्वमांसेत्यादि । अत्रादौ तस्मादित्युपस्कार्यम् । जातिषु मुष्टिकजातिषु  ॥ 
१।६२।१७  ॥   

  

कृत्वा शापसमायुक्तान् पुत्रान् मुनिवरस्तथा ।  

शुनःशेपमुवाचार्तं कृत्वा रक्षां निरामयम्  ॥  १।६२।१८  ॥   

\[इदमाह मुनिश्रेष्ठो विश्वामित्रो महातपाः ।\]  

कृत्वेति । निरामयं निर्भयं यथा भवति तथा । रक्षां
मन्त्रितभस्मधूल्यादिप्रक्षेपरूपाम्  ॥  १।६२।१८  ॥   

  

पवित्रपाशैरासक्तो रक्तमाल्यानुलेपनः ।  

वैष्णवं यूपमासाद्य वाग्भिरग्निमुदाहर  ॥  १।६२।१९  ॥   

पवित्रेति । पाशैः दर्भरशनादिभिः । आसक्तः बद्धः । वैष्णवं विष्णुदेवताकम्
"वैष्णवो वै देवतया यूपः" इति श्रुतेः । वाग्भिः वक्ष्यमाणगाथाद्वयरूपाभिः
। अग्निं प्रत्युदाहर स्तुहि, अग्न्यभिमुखोभूत्वा इन्द्रमिन्द्रानुजं च
स्तुहीत्यर्थः  ॥  १।६२।१९  ॥   

  

इमे तु गाथे द्वे दिव्ये गायेथा मुनिपुत्रक ।  

अम्बरीषस्य यज्ञे ऽस्मिंस्ततः सिद्धिमवाप्स्यसि  ॥  १।६२।२०  ॥   

गाथे दर्शयति--इमे इति । गाथे इन्द्रोपेन्द्रविषये एका इन्द्रविषया, अन्या
उपेन्द्रविषया । ततः गाथाभ्याम् । सिद्धिं जीवितसिद्धिम्  ॥  १।६२।२०  ॥   

  

शुनःशेपो गृहीत्वा ते द्वे गाथे सुसमाहितः ।  

त्वरया राजसिंहं तमम्बरीषमुवाच ह  ॥  १।६२।२१  ॥   

शुनःशेप इत्यादि  ॥  १।६२।२१  ॥   

  

राजसिंह महासत्त्व शीघ्रं गच्छावहे सदः ।  

निर्वर्तयस्व राजेन्द्र दीक्षां च समुपाविश  ॥  १।६२।२२  ॥   

तद्वाक्यमृषिपुत्रस्य श्रुत्वा हर्षसमुत्सुकः ।  

जगाम नृपतिः शीघ्रं यज्ञवाटमतन्द्रितः  ॥  १।६२।२३  ॥   

सदः यज्ञवाटमित्यर्थः  ॥  १।६२।२२,२३  ॥   

  

सदस्यानुमते राजा पवित्रकृतलक्षणम् ।  

पशुं रक्ताम्बरं कृत्वा यूपे तं समबन्धयत्  ॥  १।६२।२४  ॥   

सदस्यानुमते सदस्यानाम् उपद्रष्टृप्रभृतीनाम् अनुमते अनुमतौ, स्थित इति
शेषः । पवित्रैर्दर्भरज्जुभिः । कृतलक्षणं कृतलाञ्छनम् ।
कृतपशुत्वज्ञापनमित्यर्थः । पशुं कृत्वा उपाकरणादिसंस्कारसंस्कृतं कृत्वा
 ॥  १।६२।२४  ॥   

  

स बद्धो वाग्भिरग्र्याभिरभितुष्टाव वै सुरौ ।  

इन्द्रमिन्द्रानुजं चैव यथावन्मुनिपुत्रकः  ॥  १।६२।२५  ॥   

स इति । इन्द्रं पशुभोक्तारम् । इन्द्रानुजं यूपदेवं तुष्टाव । इन्द्रानुजं
पुरुषकारीकृत्य फलप्रदमिन्द्रं स्तुतवानित्यर्थः  ॥  १।६२।२५  ॥   

  

ततः प्रीतः सहस्राक्षो रहस्यस्तुतितर्पितः ।  

दीर्घमायुस्तदा प्रादाच्छुनःशेपाय राघव  ॥  १।६२।२६  ॥   

तत इन्द्रस्यैव फलप्रदत्वमाह--तत इति । प्रीतः स्वस्तुत्या तुष्टः ।
रहस्यस्तुतितर्पितः स्वस्वामिभूतविष्णुरहस्यस्तुत्या तोषितः  ॥  १।६२।२६
 ॥   

  

स च राजा नरश्रेष्ठ यज्ञस्य च समाप्तवान् ।  

फलं बहुगुणं राम सहस्राक्षप्रसादजम्  ॥  १।६२।२७  ॥   

विश्वामित्रो ऽपि धर्मात्मा भूयस्तेपे महातपाः ।  

पुष्करेषु नरश्रेष्ठ दशवर्षशतानि च  ॥  १।६२।२८  ॥   

इत्यार्षे श्रीरामायणे वाल्मीकीये आदिकाव्ये बालकाण्डे द्विषष्टितमः सर्गः
 ॥  ६२  ॥   

स चेति । समाप्तवान् प्राप्तवान् । ननु ऽहरिश्चन्द्रो ह वैधस ऐक्ष्वाको
राजपुत्र आसऽ इत्यादि बह्वृचब्राह्मणोक्तेतिहासविरुद्धो ऽयं कथमुपपद्यत इति
चेत्, अम्बरीषस्यैव हरिश्चन्द्र इति सञ्ज्ञान्तरमित्यविरोधस्य नेयत्वात्  ॥ 
१।६२।२७,२८  ॥   

इति श्रीगोविन्दराजविरचिते श्रीरामायणभूषणे मणिमञ्जीराख्याने
बालकाण्डव्याख्याने द्विषष्टितमः सर्गः  ॥  ६२  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/04-mithilAyAtrA/04-vishvAmitra-kathA/062_ambarIshayajnaH.md">
<details><summary><h2>शिरोमणी ...{Loading}...</h2></summary>



शुनःशेफानयनानन्तरकालिकं वृत्तमाह शुनःशेफमिति । हे नरश्रेष्ठ हे रघुनन्दन
महायशाः राजा अम्बरीषः शुनःशेफं गृहीत्वा ग्रहणपूर्वकमागमनं कृत्वैव
मध्याह्ने काले पुष्करे तीर्थे व्यश्राम्यत् । तुशब्द एवार्थे ऽव्यश्रमत्ऽ
इति भट्टसम्मतः पाठः  ॥  १।६२।१  ॥   

  

तस्येति । विश्रममाणस्य तस्य विश्राम्यमाणं तमम्बरीषमनादृत्य महायशाः
शुनःशेफः श्रेष्ठं तीर्थवरं पुष्करमागम्य प्राप्य ऋषिभिः सार्धमेव तप्यन्तं
मातुलं विश्वामित्रं ददर्श दर्शनानन्तरं परमातुरः अत्यन्तातुरताविशिष्टः
विषण्णवदनः उदासीनमुखः तृष्णया श्रमेण च दीनः शुनःशेफः
मुनेर्विश्वामित्रस्याङ्के पपात हे राम इदं वाक्यं च उवाच ह प्रसिद्धमेतत्
। सार्धश्लोकद्वयमेकान्वयि । पूर्वो हकारोनन्तरार्थकः । एकश्चकार एवार्थकः
। "षष्ठी चानादरे" इत्यनुशासनविहिता षष्ठी  ॥  १।६२।२,३  ॥   

  

तद्वाक्यमेवाह नेति । मे माता नास्ति पिता च नास्ति तर्हि ज्ञातयो
बान्धवाश्च कुतः स्युः मन्निरूपितमुख्यमातृत्वाद्यभावेन
तन्मूलकज्ञात्यादीनामसम्भव एवेति भावः  ॥  १।६२।४  ॥   

  

त्रातुमिति । हे सौम्य हे मुनिपुङ्गव हे नरश्रेष्ठ हि यतः
सर्वेषामापन्नानां त्राता त्वमसि अत एव सर्वेषां भावनः आपत्काले
सर्वस्मृतिविषयीभूतस्त्वमसि । एतेन सर्वं स्वविक्रयादिवृत्तं कथितवान् इति
व्यक्तम्  ॥  १।६२।५  ॥   

  

राजकार्यसिद्धिमन्तरा स्वरक्षामहं न वाञ्छामीति बोधयितुं स्वेप्सितं
प्रार्थयन्नाह राजेति । राजा अम्बरीषः कृतकार्यः सम्पादितयागसिद्धिकः यथा
स्यात् अहं तु दीर्घायुः अव्ययः विकाररहितः  

सन् तपस्तप्त्वा अनुत्तमं सर्वोत्कृष्टं स्वर्गलोकमुपाश्नीयां पालयेयं
स्वर्गपतिर्भवेयमित्यर्थः । तथा साधयेति शेषः । भुज
पालनाभ्यवहारयोरित्यनुशासनेन अश भोजने इत्येतद्घटकीभूतभोजनशब्देन
पालनस्यापि ग्रहणात् अश्नीयामित्यस्य पालयेयमित्यर्थलाभः । चस्त्वर्थे
हिर्यथार्थे  ॥  १।६२।६  ॥   

  

स इति । अनाथस्य नाथरहितस्य मे मम नाथः भव्येन मङ्गलप्रदेनैव तेजसा
स्वप्रभावेण त्वं भव । तदेव मङ्ग्यन्तरेण बोधन्नाह हे धर्मात्मन्
किल्बिषात् पापविशेषजनितविपत्तेः पितापुत्रमिव त्रातुं मां त्वमर्हसि ।
हिशब्द एवार्थे  ॥  १।६२।७  ॥   

  

तस्येति । महातपाः विश्वामित्रः तस्य शुनःशेफस्य तद्वचनं प्रार्थनावाक्यं
श्रुत्वैव बहुविधमनेकप्रकारं शान्तयित्वा शुनःशेफमिति शेषः । पुत्रान्
स्वसुतान् इदमुवाच । हशब्द एवार्थे  ॥  १।६२।८  ॥   

  

तद्वचनमेवाह यदिति । हे परलोकहितार्थाः परलोकहितं परलोकप्राप्तिः अर्थः
प्रयोजनं येषां ते हे परलोकप्रापकपुत्राः शुभार्थिनः पितरः यत्कृते
यत्प्रयत्नार्थं पुत्रान् जनयन्ति तस्य प्रयत्नस्यायं कालः आगतः प्राप्तः
 ॥  १।६२।९  ॥   

  

तत्प्रयतनीयमाज्ञापयन्नाह अयमिति । हे पुत्रकाः मुनिसुतः ऋचीकपुत्रः बालः
अल्पवयस्को ऽयं शुनःशेफः मत्तः शरणं आत्मरक्षामिच्छति अतः जीवितमात्रेण
जीवनप्रदानमात्रेणास्य बालस्य प्रियं कुरुत यूयमिति शेषः  ॥  १।६२।१०  ॥   

  

रक्षणप्रकारं वर्णयन्नाह सर्व इत्यादिश्लोकद्वयेन । सुकृतकर्माणः सुकृतानि
सुसाधितानि कर्माणि यैस्ते अत एव सर्वे धर्मपरायणाः सर्वेषां कर्मणाम् ईः
पर्यवसानं यस्मिन् स एव धर्मः परमपुरुषाराधनरूपः तत्र परायणाः निरताः सर्वे
यूयं नरेन्द्रस्याम्बरीषस्य पशुभूताः यागपशुत्वं प्राप्ताः सन्तः
अग्नेस्तृप्तिं प्रयच्छत प्रापयतेत्यर्थः  ॥  १।६२।११  ॥   

  

नाथवानिति । अनाथः स शुनःशेफो नाथवान्भवेत् अविघ्नतः विघ्नराहित्यात्
यज्ञश्च भवेत् देवतास्तर्पितास्तृप्तिं प्रापिताश्च स्युः मम वचो वचनं च
कृतं सिद्धं भवेत् । स्यात् । अपिर्हेतौ  ॥  १।६२।१२  ॥   

  

विश्वामित्राज्ञापनोत्तरकालिकं वृत्तमाह मुनेरिति । हे नरश्रेष्ठ
मुनेर्विश्वामित्रस्य वचनं श्रुत्वैव मधुस्यन्दादयः सुताः
विश्वामित्रपुत्राः साभिमानमभिमानसहितं सलीलं लीलासहितमिदं वचनमब्रुवन् ।
तुशब्द एवार्थे  ॥  १।६२।१३  ॥   

  

तद्वचनमेवाह कथमिति । विभो हे सकलसामर्थ्यविशिष्ट आत्मसुतान् हित्वा
मरणत्ववप्रापणेन त्यक्त्वा मृत्युं प्रापय्येति वा अन्यसुतं कथं त्रायसे
अत्र हेतुं वदेत्यर्थः । ननु स्वयमेव विचार्य हेतुरुच्यतामित्यत आहुः भोजने
प्राप्तपायसादिभोज्ये पतितं श्वमांसमिव अकार्यं कार्यध्वंसमेव पश्यामः ।
यथा अग्निहोत्रिणां भोज्ये पायसादौ पतितम् श्वमांसं
भोजनरूपकार्यमात्रध्वंसकं तथा रक्षणीयस्वसुतरक्षासमये
प्राप्तैषान्यसुतरक्षा अवश्यकार्यस्वसुतरक्षामात्रविघातिकेत्यर्थः । एक
इवशब्द एवार्थे । किञ्च भोजने यज्ञपायसादौ प्राप्ते सति श्वमांसं
श्वमांसभोजनं यथा अकार्यं वैदिकैर्न कर्तव्यं तथा प्राप्तस्वसुतरक्षणे
तद्विरोध्यन्यसुतरक्षणमकार्यं न कर्तव्यमिति वयं पश्यामः निश्चिनुमः ।
एतेनाविवेकत एवास्य रक्षायां भवत्प्रवृत्तिरिति स्वनिश्चयः सूचितः । एक
इवशब्द इत्यर्थकः  ॥  १।६२।१४  ॥   

  

तेषामिति । तेषां पुत्राणां तद्वचनं साभिमानसविलासवाक्यं श्रुत्वा
क्रोधसंरक्तनयनः मुनिपुङ्गवो विश्वामित्रः व्याहर्तुं वक्तुमुपचक्रमे  ॥ 
१।६२।१५  ॥   

  

तद्वचनमेवाह निरिति द्वाभ्याम् । निःसाध्वसं पितृभीतिरहितं यतो
मद्वाक्यमतिक्रम्य  

प्रोक्तमुच्चारितमत एव धर्मादपि विगर्हितं प्रच्युतमत एव दारुणमतिपरुषं
श्रोतुमनर्हमित्यर्थः । अत एव रोमहर्षणमिदं युष्मद्वचनमस्तीति शेषः ।
तुर्हेतौ  ॥  १।६२।१६  ॥   

  

पूर्णमिति । तस्मात् श्वमांसभोजिनः सन्तो जातिषु श्वपचजातिविशेषेषु पूर्णं
वर्षसहस्रं वर्षसहस्रसमाप्तिपर्यन्तं वाशिष्ठा इव सर्वे यूयं
पृथिव्यामनुवत्स्यथ । तुस्तस्मादित्यर्थे  ॥  १।६२।१७  ॥   

  

कृत्वेति । तदा पुत्रप्रत्युत्तरदानोत्तरकाले मुनिवरो विश्वामित्रः
पुत्रान् शापसमायुक्तान् कृत्वा निरामयां विघ्नरहितां रक्षां
शुनश्शेफकर्मकरक्षणं च कृत्वा आर्तं शुनश्शेफमुवाच  ॥  १।६२।१८  ॥   

  

तद्वचनमेवाह पवित्रेति । हे मुनिपुत्रक पवित्रपाशैः
विधिनिर्मितदर्भादिरज्जुभिः आबद्धः रक्तमाल्यानुलेपनस्त्वं वैष्णवं
यूपमासाद्य प्राप्य वाग्भिरग्निं सुरश्रेष्ठौ तौ इन्द्राविष्णू च उदाहर
स्तुहि । हे मुनिपुत्रक इमे प्रसिद्धे दिव्ये द्वे गाथे च गायेथाः ।
तुहिशब्दौ चार्थौ । ततः गाथाद्वयगानादस्मिन्नम्बरीषयज्ञे सिद्धिं
त्वमवाप्स्यसि प्राप्स्यसि । सार्धश्लोकद्वयं सम्मिलितान्वयि  ॥  १।६२।१९,२०
 ॥   

  

शुनःशेफ इति । सुसमाहितः अत्येकाग्रचित्तः शुनश्शेफः ते
विश्वामित्रोपदिष्टे द्वे गाथे गृहीत्वा ज्ञात्वा तं राजसिंहमम्बरीषं
त्वरया वेगेनैवोवाच । हशब्द एवार्थे  ॥  १।६२।२१  ॥   

  

तद्वचनमेवाह राजेति । हे राजसिंह महाबुद्धे सदो यज्ञशालां वयं शीघ्रं
गच्छामहे अतो हे राजेन्द्र दीक्षां निर्वर्तयस्व तत्सिद्धिं कुरु ।
तत्साधनमाह मां समुपाहर पशुत्वेन प्रकल्प्य प्रापय । चो हेतौ ।
मामित्यध्याहृतम्  ॥  १।६२।२२  ॥   

  

तदिति । ऋषिपुत्रस्य तद्वाक्यं श्रुत्वा हर्षसमन्वितः अतन्द्रितः
आलस्यरहितः नृपतिः यज्ञवाटं शीघ्रं जगाम  ॥  १।६२।२३  ॥   

  

सदस्येति । सदस्यानुमते सदस्यसम्मतौ वर्तमानो राजाम्बरीषः पवित्रकृतलक्षणं
पवित्रैर्दर्भरज्जुभिः कृतं सम्पादितं लक्षणं यागयोग्यपशुचिह्नं यस्मिन् तं
पशुं रक्ताम्बरं कृत्वा यूपे समबन्धयत्  ॥  १।६२।२४  ॥   

  

स इति । बद्ध एव स मुनिपुत्रकः इन्द्रं इन्द्रानुजं विष्णुं च सुरौ
अग्र्याभिः उत्कृष्टाभिः वाग्भिः यथावदभितुष्टाव । वैशब्दो
ऽग्निस्तवनसमुच्चायकः  ॥  १।६२।२५  ॥   

  

तत इति । ततः शुनःशेफकृतस्तुत्यनन्तरं रहस्यस्तुतितोषितः
विश्वामित्रोपदिष्टरहस्यस्तुत्या शुनःशेफेन तोषं प्रापितः अत एव प्रीतः
सहस्राक्ष इन्द्रो ऽभवदिति शेषः । वासव इन्द्रः ततस्तस्मै शुनःशेफाय
दीर्घमायुः प्रादात् । चतुर्थ्यन्तात्तसिः  ॥  १।६२।२६  ॥   

  

स इति । नरश्रेष्ठ हे राम स राजा अम्बरीषस्तु सहस्राक्षप्रसादजं
सहस्राक्षप्रसादजनितमेव बहुविधमनेकप्रकारं यज्ञस्य फलं समाप्तवान्
समीचीनप्राप्तिविशिष्ट आसीदिति शेषः । एकश्चकारस्त्वर्थकः अपर एवार्थकः  ॥ 
१।६२।२७  ॥   

  

विश्वामित्र इति । धर्मात्मा धर्मस्वरूपः महातपाः विश्वामित्रो ऽपि हे
नरश्रेष्ठ दश वर्षशतानि सहस्रत्रयवर्षपर्यन्तं पुष्करेष्वेव भूयस्तेपे
तपश्चकार  ॥  १।६२।२८  ॥   

  

इति श्रीमद्वाल्मीकीयरामायणव्याख्याने रामायणशिरोमणौ बालकाण्डे
द्विषष्टितमः सर्गः  ॥  १।६२  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/04-mithilAyAtrA/04-vishvAmitra-kathA/062_ambarIshayajnaH.md">
<details><summary><h2>तिलकम् ...{Loading}...</h2></summary>



व्यश्रमत् । "व्यश्राम्यत्" इति पाठान्तरम्  ॥  १।६२।१  ॥   

  

विश्रममाणस्येति विश्रामत इत्यर्थे आर्षम्  ॥  १।६२।२  ॥   

  

तृष्णया पिपासया जिजीविषया च । श्रमेण चेति विषण्णवदनत्वे दीनत्वे
परमातुरत्वे च हेतुः  ॥  १।६२।३  ॥   

  

अङ्के उत्सङ्गे । मातुलत्वात्तत्र पातः । बान्धवाः कुतः । दूरादेव । सर्वथा
न सन्त्येवेत्यर्थः  ॥  १।६२।४  ॥   

  

धर्मेण स्वार्जितेन । सर्वेषां शरणागतानां भावतः सर्वेष्टसाधनम् । एको
हिस्त्वर्थे  ॥  १।६२।५  ॥   

  

यथा च राजा कृतकार्यः स्यात्, अहं चाव्ययो
धर्मलोपाभाववान्दीर्घायुस्तपस्तप्त्वा स्वर्गं प्राप्नुयाम् । तथा कुर्विति
शेषः  ॥  १।६२।६  ॥   

  

किल्बिषाज्जीवविपत्तिरूपात् । भव्येन प्रसन्नेन । पुत्रम् ज्येष्ठम्  ॥ 
१।६२।७,८  ॥   

  

यत्कृते यत्प्रयोजनाय । तदेव प्रयोजनमाह परलोकहितार्थाय
परलोकहितरूपप्रयोजनाय । तस्य प्रयोजनस्य  ॥  १।६२।९  ॥   

  

परलोकहितं प्रयोजनमाह अयमिति । शरणम् रक्षणम् । जीवितमात्रेण
जीवितप्रदानमात्रेण । प्रियमित्यस्य मम स्वस्य । "जीवितो वाक्यकरणात्" इति
स्मृतेः । शुनकवत्परलोकसाधनत्वेन प्रियमित्यर्थः  ॥  १।६२।१०  ॥   

  

तत्र प्रवृत्त्यर्थं स्तौति सर्वे इति । पशुभूता अस्य राज्ञा पशुत्वेन
ग्रहणादेतत्प्रतिनिधित्वेन पशुभूता नरेन्द्रस्य यज्ञे ऽग्नेस्तृप्तिं
प्रयच्छथेत्यर्थः  ॥  १।६२।११  ॥   

  

नाथवान्मया रक्षकवान् । मम युष्मत्पितुर्जीवतो वाक्यकरणाद्वचः कृतं भवति  ॥ 
१।६२।१२  ॥   

  

साभिमानम् साहङ्कारम् । सलीलम् सपरिहासम्  ॥  १।६२।१३  ॥   

  

लोकतः शास्त्रतश्चानुष्ठातृत्वे दृष्टान्तमाह श्वमांसमिवेति  ॥  १।६२।१४,१५
 ॥   

  

साध्वसम् भयम् । पितृत्वप्रयुक्तभीतिरहितम् । जीवतो वाक्यकरणाद्धर्मादपि
विगर्हितं भ्रष्टम्, एवं मद्वाक्यमतिक्रम्य यतो दारुणं परुषं रोमहर्षणं
रोमाञ्चरूपविकारजनकमुक्तं तस्मादिति शेषः  ॥  १।६२।१६  ॥   

  

जातिषु मुष्टिकजातिषु  ॥  १।६२।१७  ॥   

  

निरामयां सर्वदुःखनाशिकां रक्षां कृत्वा शुनःशेपमुवाच  ॥  १।६२।१८  ॥   

  

वाक्यमाह पवित्रेति । पवित्रपाशा दर्भरशनाः । वैष्णवम् विष्णुदैवत्यम्
"वैष्णवो वै देवतया यूपः" इति श्रुतेः । वाग्भिराग्नेयमन्त्रैरग्निमुदाहर
स्तुहि  ॥  १।६२।१९  ॥   

  

इमे मयोपदिश्यमाने इन्द्रोपेन्द्रदैवत्ये । सिद्धिम् जीवितसिद्धम्  ॥ 
१।६२।२०,२१  ॥   

  

गच्छावहे इत्यार्षस्तङ् । निर्वर्तयस्व यज्ञमिति शेषः । समुदाहर कुरु  ॥ 
१।६२।२२,२३  ॥   

  

पवित्रैर्दर्भरज्जुभिः कृतपशुत्वज्ञापनं पशुं कृत्वा यज्ञपशुत्वेन
सम्पाद्याबन्धयत् । राजेति शेषः  ॥  १।६२।२४  ॥   

  

इन्द्रानुजो विष्णुर्यूपदेवः । अत्र पूर्वमग्निं स्तुत्वा तत एतौ ।
उपदेशकाले तथोक्तत्वात्  ॥  १।६२।२५  ॥   

  

सहस्राक्ष इत्युपलक्षणं विष्णोरपि । रहस्यस्तुतिर्विश्वामित्रोपदिष्टा  ॥ 
१।६२।२६  ॥   

  

समाप्तवान् । फलं सम्यगाप्तवानित्यर्थः । यद्यपि बह्वृचब्राह्मणे,
"हरिश्चन्द्रो ह वैधस ऐक्ष्वाको राजा" इत्यादिना हरिश्चन्द्रयज्ञे
शुनःशेपस्याजीगर्तिसुतस्य पशुत्वं प्राजापत्यादिस्तुत्या च मोक्षः श्रूयते,
तथाप्यम्बरीषविषयमप्येतत् । एतत्प्रामाण्यात्तन्मूलश्रुतिश्चान्वेष्येति
बहवः । केचित्तु हरिश्चन्द्रपदं सादृश्यादम्बरीष एव प्रयुक्तम् ।
अजीगर्तिपदं च ऋचीके प्रयुक्तं श्रुतावस्मादेवोपबृंहणादित्याहुः  ॥  १।६२।२७
 ॥   

  

भूयः पूर्वतपसः पुत्रेषु क्रोधेन नाशात्क्रोधं न करिष्यामीति सङ्कल्प्य
पुनस्तपो ऽकरोत्  ॥  १।६२।२८  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये बालकाण्डे
द्विषष्टितमः सर्गः  ॥  ६२  ॥   

  



</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/04-mithilAyAtrA/04-vishvAmitra-kathA/062_ambarIshayajnaH.md">
<details><summary><h2>द्राविडपाठः ...{Loading}...</h2></summary>


शुनःशेपं नरश्रेष्ठगृहीत्वा तु महायशाः।  
व्यश्राम्यत् पुष्करे राजा मध्याह्ने रघुनन्दन ॥ 1.62.1 ॥   
पुष्करक्षेत्रमागम्य विश्वामित्रं ददर्श ह।  
तप्यन्तमृषिभिः सार्द्धं मातुलं परमातुरः ॥ 1.62.2 ॥   
विवर्णवदनो दीनस्तृष्णया च श्रमेण च।  
पपाताङ्के मुनेराशु वाक्यं चेदमुवाच ह ॥ 1.62.3 ॥   
न मेऽस्ति माता न पिता ज्ञातयो बान्धवाः कुतः।  
त्रातुमर्हसि मां सौम्य धर्मेण मुनिपुङ्गव ॥ 1.62.4 ॥   
त्राता त्वं हि मुनिश्रेष्ठ सर्वेषां त्वं हि भावनः ॥ 1.62.5 ॥   
राजा च कृतकार्यः स्यादहं दीर्घायुरव्ययः।  
स्वर्गलोकमुपाश्नीयां तपस्तप्त्वा ह्यनुत्तमम् ॥ 1.62.6 ॥   
त्वं मे नाथो ह्यनाथस्य भव भव्येन चेतसा।  
पितेव पुत्रं धर्मात्मंस्त्रातुमर्हसि किल्बिषात् ॥ 1.62.7 ॥   
तस्य तद्वचनं श्रुत्वा विश्वामित्रो महातपाः।  
सान्त्वयित्वा बहुविधं पुत्रानिदमुवाच ह ॥ 1.62.8 ॥   
यत्कृते पितरः पुत्रान् जनयन्ति शुभार्थिनः।  
परलोकहितार्थाय तस्य कालोऽयमागतः ॥ 1.62.9 ॥   
अयं मुनिसुतो बालो मत्तश्शरणमिच्छति।  
अस्य जीवितमात्रेण प्रियं कुरुत पुत्रकाः ॥ 1.62.10 ॥   
सर्वे सुकृतकर्माणः सर्वे धर्मपरायणाः।  
पशुभूता नरेन्द्रस्य तृप्तिमग्नेः प्रयच्छत ॥ 1.62.11 ॥   
नाथवांश्च शुनःशेपो यज्ञश्चाविघ्नितो भवेत्।  
देवतास्तर्पिताश्च स्युर्ममचापि कृतं वचः ॥ 1.62.12 ॥   
मुनेस्तु वचनं श्रुत्वा मधुष्यन्दादयः सुताः।  
साभिमानं नरश्रेष्ठ सलीलमिदमब्रुवन् ॥ 1.62.13 ॥   
कथमात्मसुतान् हित्वा त्रायसेऽन्यसुतं विभो।  
अकार्यमिव पश्यामः श्वमांसमिव भोजने ॥ 1.62.14 ॥   
तेषां तद्वचनं श्रुत्वा पुत्राणां मुनिपुङ्गवः।  
क्रोधसंरक्तनयनो व्याहर्तुमुपचक्रमे ॥ 1.62.15 ॥   
निस्साध्वसमिदं प्रोक्तं धर्मादपि विगर्हितम्।  
अतिक्रम्य तु मद्वाक्यं दारुणं रोमहर्षणम् ॥ 1.62.16 ॥   
श्वमांसभोजिनः सर्वे वासिष्ठा इव जातिषु।  
पूर्णं वर्षसहस्रं तु पृथिव्यामनुवत्स्यथ ॥ 1.62.17 ॥   
कृत्वा शापसमायुक्तान् पुत्रान् मुनिवरस्तथा।  
शुनःशेपमुवाचार्तं कृत्वा रक्षां निरामयम् ॥ 1.62.18 ॥   
पवित्रपाशैरासक्तो रक्तमाल्यानुलेपनः।  
वैष्णवं यूपमासाद्य वाग्भिरग्निमुदाहर ॥ 1.62.19 ॥   
इमे तु गाथे द्वे दिव्ये गायेथा मुनिपुत्रक।  
अम्बरीषस्य यज्ञेऽस्मिंस्ततः सिद्धिमवाप्स्यसि ॥ 1.62.20 ॥   
शुनःशेपो गृहीत्वा ते द्वे गाथे सुसमाहितः।  
त्वरया राजसिंहं तमम्बरीषमुवाच ह ॥ 1.62.21 ॥   
राजसिंह महासत्त्व शीघ्रं गच्छावहे सदः।  
निर्वर्तयस्व राजेन्द्र दीक्षां च समुपाविश ॥ 1.62.22 ॥   
तद्वाक्यमृषिपुत्रस्य श्रुत्वा हर्षसमुत्सुकः।  
जगाम नृपतिः शीघ्रं यज्ञवाटमतन्द्रितः ॥ 1.62.23 ॥   
सदस्यानुमते राजा पवित्रकृतलक्षणम्।  
पशुं रक्ताम्बरं कृत्वा यूपे तं समबन्धयत् ॥ 1.62.24 ॥   
स बद्धो वाग्भिरग्र्याभिरभितुष्टाव वै सुरौ।  
इन्द्रमिन्द्रानुजं चैव यथावन्मुनिपुत्रकः ॥ 1.62.25 ॥   
ततः प्रीतः सहस्राक्षो रहस्यस्तुतितर्पितः।  
दीर्घमायुस्तदा प्रादाच्छुनःशेपाय राघव ॥ 1.62.26 ॥   
स च राजा नरश्रेष्ठ यज्ञस्य च समाप्तवान्।  
फलं बहुगुणं राम सहस्राक्षप्रसादजम् ॥ 1.62.27 ॥   
विश्वामित्रोऽपि धर्मात्मा भूयस्तेपे महातपाः।  
पुष्करेषु नरश्रेष्ठ दशवर्षशतानि च ॥ 1.62.28 ॥   

</details>
</div>
