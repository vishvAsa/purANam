+++
title = "०८५ गुहकृतं मार्गदर्शनम्"
title_english = "085 Bharata thanks Guha for his hospitality"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-085-Guha_Krutham_Marga_Darshanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/07-rAma-darshanam/085_guhakRtaM_mArgadarshanam.md">
<details><summary><h3>IITK ...{Loading}...</h3></summary>

Bharata expresses his desire to bring back Rama -- enquires the way to
Bharadwaja's hermitage.



#### श्लोकः
##### मूलम्
एवमुक्तस्तु भरतो निषादाधिपतिं गुहम्।  
प्रत्युवाच महाप्राज्ञो वाक्यं हेत्वर्थसंहितम्॥2.85.1॥

##### शब्दार्थः
एवम् thus, उक्तः having spoken, महाप्राज्ञः  great intellectual, भरतः Bharata, निषादाधिपतिम् the overlord of the nishadas, गुहम् Guha, हेत्वर्थसंहितम् in well thought out and significant, वाक्यम् words, प्रत्युवाच replied.

##### आङ्ग्लानुवादः
When thus spoken to, Bharata, a great intellectual, replied to Guha with these well thought out and meaningful words.



#### श्लोकः
##### मूलम्
ऊर्जितः खलु ते कामः कृतो मम गुरोस्सखे।  
यो मे त्वमीदृशीं सेनामेकोऽभ्यर्चितुमिच्छसि॥2.85.2॥

##### शब्दार्थः
मम my, गुरोः elder brother's, सखे friend, यः त्वम् you, एकः alone, ईदृशीम् this large, सेनाम् army, अभ्यर्चितुम् to extend hospitality, इच्छसि want, ते your, कृतः done, कामः desire, ऊर्जितः खलु is indeed great.

##### आङ्ग्लानुवादः
O dear friend of my elder brother, your desire to extend hospitality to this large army all alone is indeed noble.



#### श्लोकः
##### मूलम्
इत्युक्त्वा तु महातेजा गुहं वचनमुत्तमम्।  
अब्रवीद्भरत श्श्रीमाननिषादाधिपतिं पुनः॥2.85.3॥

##### शब्दार्थः
महातेजाः of great radiance, श्रीमान् the majestic one, भरतः Bharata, गुहम् to Guha, उत्तमम् courteous, वचनम् word, उक्त्वा तु having said, पुनः again, निषादाधिपतिम्  addressing king of the nishadas, अब्रवीत् said.

##### आङ्ग्लानुवादः
Having spoken to Guha courteously, the majestic, radiant Bharata continuedः



#### श्लोकः
##### मूलम्
कतरेण गमिष्यामि भरद्वाजाश्रमं गुह।  
गहनोऽयं भृशं देशो गङ्गाऽनूपो दुरत्ययः॥2.85.4॥

##### शब्दार्थः
गुह Guha, कतरेण by which path, भरद्वाजाश्रमम् to the hermitage of Bharadwaja, गमिष्यामि can I go, गङ्गनूपः marshy banks of Ganga, अयम् this, देशः region, भृशम् highly, गहनः is  
dense, दुरत्ययः very difficult to traverse.

##### आङ्ग्लानुवादः
O Guha this region of Ganga with its dense forest is very difficult to cross. How can I reach the hermitage of Bharadwaja?



#### श्लोकः
##### मूलम्
तस्य तद्वचनं श्रुत्वा राजपुत्रस्य धीमतः।  
अब्रवीत्प्राञ्जलिर्वाक्यं गुहो गहनगोचरः॥2.85.5॥

##### शब्दार्थः
धीमतः of the sagacious, तस्य राजपुत्रस्य of that king's son, तत् वचनम् those words, श्रुत्वा having heard, गहनगोचरः one who ranges in the dense forest, गुहः Guha, प्राञ्जलिः with folded palms (in reverence), वाक्यम् these words, अब्रवीत् spoke.

##### आङ्ग्लानुवादः
When he heard those words of the sagacious Bharata, Guha the forest ranger answered him reverentially with folded palms.



#### श्लोकः
##### मूलम्
दाशास्त्वाऽनुऽगमिष्यन्ति धन्विनस्सुसमाहिताः।  
अहं त्वानुगमिष्यामि राजपुत्र महायशः॥2.85.6॥

##### शब्दार्थः
महायशः a man of great renown, राजपुत्रः king's son, धन्विनः armed with bows, दाशाः fishermen, सुसमाहिताः wellprepared, त्वा you, अनुगमिष्यन्ति shall follow, अहम् I, त्वा you, अनुगमिष्यामि shall follow.

##### आङ्ग्लानुवादः
O prince of great renown I shall follow you, wellprepared with these fishermen, armed with bows.



#### श्लोकः
##### मूलम्
कच्छिन्नदुष्टो व्रजसि रामस्याक्लिष्टकर्मणः।  
इयं ते महती सेना शङ्कां जनयतीव मे॥2.85.7॥

##### शब्दार्थः
अक्लिष्टकर्मणः of unwearied actions, रामस्य towards Rama, दुष्टः bearing illwill, न व्रजसि कच्छित् are you not going to that place?, महती large, ते your, इयं सेना this army, मे to me, शङ्काम् doubt, जनयतीव as though arouses.

##### आङ्ग्लानुवादः
Are you not going to that place with the evil intention of causing harm to Rama of unwearied actions? This large army of yours arouses doubts in me.



#### श्लोकः
##### मूलम्
तमेवमभिभाषन्तमाकाश इव निर्मलः।  
भरतश्श्लक्ष्णया वाचा गुहं वचनमब्रवीत्॥2.85.8॥

##### शब्दार्थः
आकाशः इव like the sky, निर्मलः tranquil, भरतः Bharata, एवम् thus, अभिभाषन्तम् talking, तं गुहम् addressing Guha, श्लक्ष्णया in gentle, वाचा voice, वचनम् words, अब्रवीत् said.

##### आङ्ग्लानुवादः
When he heard Guha thus speaking, Bharata who was as tranquil as the sky, said to him in a gentle voice.



#### श्लोकः
##### मूलम्
माभूत्स कालो यत्कष्टं न मां शङ्कितुमर्हसि।  
राघवस् सहि मे भ्राता ज्येष्ठः पितुसमो मतः॥2.85.9॥

##### शब्दार्थः
यत् which, कष्टम् calamity, सः कालः that time, मा भूत् shall not come, माम् to me, शङ्कितुम् to suspect, नार्हसि you should not, मे my, ज्येष्ठः eldest, भ्राता brother, सः राघवः that Rama, पितृसमः is equal to my father, मतः हि he has been held in high esteem.

##### आङ्ग्लानुवादः
That calmitous time will never come (again). You should not suspect me. I look upon Rama, my eldest brother, as my father.



#### श्लोकः
##### मूलम्
तं निवर्तयितुं यामि काकुत्स्थं वनवासिनम्।  
बुद्धिरन्या न ते कार्या गुह सत्यं ब्रवीमि ते॥2.85.10॥

##### शब्दार्थः
वनवासिनम् residing in the forest, तम् काकुत्स्थम् to that scion of the Kakutsthas, निवर्तयितुम् to bring back, यामि I am going, गुह O Guha, ते to you, अन्या other, बुद्धिः thought, न कार्या not to be entertained, ते to you, सत्यम् truth, ब्रवीमि I am telling.

##### आङ्ग्लानुवादः
I am going to bring back that scion of the kakutsthas (Rama) who resides in the forest. O Guha, do not entertain any other thought. I am tellng you the truth.



#### श्लोकः
##### मूलम्
स तु संहृष्टवदन श्श्रुत्वा भरतभाषितम्।  
पुनरेवाब्रवीद्वाक्यं भरतं प्रति हर्षितः॥2.85.11॥

##### शब्दार्थः
भरतभाषितम् Bharata's words, श्रुत्वा on hearing, संहृष्टवदनः one whose is face beaming with joy, सः तु that Guha, हर्षितः delighted, भरतं प्रति looking at Bharata, पुनरेव once  again, वाक्यम् these words, अब्रवीत् said.

##### आङ्ग्लानुवादः
When he heard those words of Bharata, Guha was delighted and his face beamed with joy as he said to Bharataः



#### श्लोकः
##### मूलम्
धन्यस्त्वं न त्वया तुल्यं पश्यामि जगतीतले।  
अयत्नादागतं राज्यं यस्त्वं त्यक्तुमिहेच्छसि॥2.85.12॥

##### शब्दार्थः
यः त्वम् such a man as you are, इह now, अयत्नात् effortlessly, आगतम् arrived, राज्यम् kingdom, त्यक्तुम् to renounce, इच्छसि wish, त्वम् you, धन्यः are blessed, त्वया your, तुल्यम् equal, जगतीतले on this earth, न पश्यामि I do not see.

##### आङ्ग्लानुवादः
Blessed indeed you are as you desire to renounce the kingdom that has come to you effortlessly. I see none equal to you on this earth.



#### श्लोकः
##### मूलम्
शाश्वती खलु ते कीर्तिर्लोकाननुचरिष्यति।  
यस्त्वं कृच्छ्रगतं रामं प्रत्यानयितुमिच्छसि॥2.85.13॥

##### शब्दार्थः
यः त्वम् you, कृच्छ्रगतम् who is in great difficulty, रामम् Rama, प्रत्यानयितुम् to bring back, इच्छसि desire, ते your, शाश्वती everlasting, कीर्तिः fame, लोकान् in this world, अनुचरिष्यति will spread.

##### आङ्ग्लानुवादः
You desire to bring back Rama who is in great difficulty. This everlasting fame of yours will spread all over the world.



#### श्लोकः
##### मूलम्
एवं सम्भाषमाणस्य गुहस्य भरतं तदा।  
बभौ नष्टप्रभस्सूर्यो रजनी चाभ्यवर्तत॥2.85.14॥

##### शब्दार्थः
तदा then, गुहस्य Guha's, एवं thus, भरतं to Bharata, सम्भाषमाणस्य while conversing, सूर्यः sun, नष्टप्रभः diminished light, बभौ shone, रजनी च night, अभ्यवर्तत set in.

##### आङ्ग्लानुवादः
As Guha was thus conversing with Bharata, the rays of the Sun diminished and the night set in.



#### श्लोकः
##### मूलम्
सन्निवेश्य स तां सेनां गुहेन परितोषितः।  
शत्रुघ्नेन सह श्रीमाञ्छयनं समुपागमत्॥2.85.15॥

##### शब्दार्थः
श्रीमान् fortunate Bharata, सः he, तां सेनां that army, सन्निवेश्य having encamped, गुहेन with Guha, परितोषितः gratified, शत्रुघ्नेन सह along with Satrughna, शयनं sleep, समुपागमत्  obtained.

##### आङ्ग्लानुवादः
Fortunate Bharata gratified by Guha encamped his army and retired to bed along with Satrughna.



#### श्लोकः
##### मूलम्
रामचिन्तामय श्शोको भरतस्य महात्मनः।  
उपस्थितो ह्यनर्हस्य धर्मप्रेक्षस्य तादृशः॥2.85.16॥

##### शब्दार्थः
महात्मनः of the magnanimous, धर्मप्रेक्षस्य of a man of righteous outlook, अनर्हस्य of him who  does not deserve (grief), भरतस्य Bharata's, तादृशः such, रामचिन्तामयः filled with the  
thought of Rama, शोकः grief, उपस्थितः हि had befallen.

##### आङ्ग्लानुवादः
But the thought of Rama caused grief to the magnanimous Bharata, a man of righteous outlook who did not deserve such grief.



#### श्लोकः
##### मूलम्
अन्तर्दाहेन दहनस्सन्तापयति राघवम्।  
वनदाहाभिसन्तप्तं गूढोऽग्निरिव पादपम्॥2.85.17॥

##### शब्दार्थः
वनदाहाभिसन्तप्तं dried by forest fire, पादपं tree, गूढः hidden, अग्निरिव like a fire, राघवम्  Bharata, दहनः grief, अन्तर्दाहेन burning within himself, सन्तापयति scorching.

##### आङ्ग्लानुवादः
Just like a concealed forestfire scorching the dried up forest, the fire of sorrow kindled in his mind scorched Bharata.



#### श्लोकः
##### मूलम्
प्रसृतस्सर्वगात्रेभ्यस्स्वेदं शोकाग्निसम्भवम्।  
यथा सूर्यांशुसन्तप्तो हिमवान् प्रसृतोहिमम्॥2.85.18॥

##### शब्दार्थः
सूर्यांशुसन्तप्तः heated by the Sun's rays, हिमवान् Himalayas, यथा just as, हिमं ice, प्रसृतः melted, सर्वगात्रेभ्यः from all limbs, शोकाग्निसम्भवम् caused by the fire of grief, स्वेदम् sweat, प्रसृतः poured out.

##### आङ्ग्लानुवादः
Like the ice melted by the heat of the Sun's rays flows down the Himalayas, sweat poured from all parts of his body caused by the fire of grief.



#### श्लोकः
##### मूलम्
ध्याननिर्धरशैलेन विनिश्श्वसितधातुना।  
दैन्यपादपसंघेन शोकायासाधिशृङ्गिणा॥2.85.19॥  
प्रमोहानन्तसत्त्वेन सन्तापौषधिवेणुना।  
आक्रान्तो दुःखशैलेन महता कैकयीसुतः॥2.85.20॥

##### शब्दार्थः
कैकयीसुतः Kaikeyi's son, ध्याननिर्धरशैलेन by the cavityless rocks of that mountain of  
contemplation, विनिःश्वसितधातुना by the minerals of heaving sighs, दैन्यपादपसंघेन by the multitude of trees in the form of dejection, शोकायासाधिशृङ्गिणा by the peaks of  sorrow fatigue and mental distress, प्रमोहानन्तसत्त्वेन by the countless creatures of stupor, सन्तापौषधिवेणुना by the bamboo tree of sorrow, महता great, दुःखशैलेन by the mountains of grief, आक्रान्तः was invaded.

##### आङ्ग्लानुवादः
Bharata, son of Kaikeyi was stricken by a lofty mountain of grief. The cavityless rocks of that mountain were his contemplation, the minerals were his sighs, the multitude of trees were his desolation, peaks were his fatigue and mental distress, the unlimited number of animals were his stupor, the bamboo tree was his sorrow.



#### श्लोकः
##### मूलम्
विनिश्श्वसन्वै भृशदुर्मनास्ततः प्रमूढसंज्ञः परमापदं गतः।  
शमं न लेभे हृदयज्वरार्दितो नरर्षभो यूथहतो यथर्षभः॥2.85.21॥

##### शब्दार्थः
ततः then, नरर्षभः best among men (Bharata), विनिश्श्वसन् heaving sighs, भृशदुर्मनाः with greatly distraught mind, प्रमूढसंज्ञः with bewildered senses, परमापदं a great calamity, गतः caught, हृदयज्वरार्दितः oppressed by the fever raging his heart, यूथहतः separated from the herd, ऋषभः यथा like a bull, शमं peace of mind, न लेभे  did not get.

##### आङ्ग्लानुवादः
Then best of men, Bharata, with highly distraught mind and heaving sighs, with senses bewildered and oppressed by the fever raging in his heart and caught in a great calamity, like a bull separated from the herd enjoyed no peace of mind.



#### श्लोकः
##### मूलम्
गुहेन सार्धं भरतस्समागतो महानुभावस्सजनस्समाहितः।  
सुदुर्मनास्तं भरतं तदा पुनर्गुहस् समाश्वासयदग्रजं प्रति॥2.85.22॥

##### शब्दार्थः
महानुभावः magnanimous, सजनः along with his people, भरतः Bharata, समाहितः with a composed mind, गुहेन सार्धं with Guha, समागतः joined, तदा then, सुदुर्मनाः with greatly distraught mind, गुहः Guha, तं भरतम् that Bharata, पुनः again, अग्रजं प्रति about elder brother Rama, आश्वासयत् consoled.

##### आङ्ग्लानुवादः
Bharata, a man of great magnanimity, joined Guha together with his people with composed mind. Then Guha, greatly distraught, again consoled  Bharata  regarding his elder brother Rama.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे पञ्चाशीतितमस्सर्गः॥  
Thus ends the eightyfifth sarga in Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/07-rAma-darshanam/085_guhakRtaM_mArgadarshanam.md">
<details><summary><h3>भूषणम् ...{Loading}...</h3></summary>



एवमुक्तस्तु भरतो निषादाधिपतिं गुहम् ।  

प्रत्युवाच महाप्राज्ञो वाक्यं हेत्यर्थसंहितम्  ॥  २।८५।१  ॥   

एवमिति । हेत्वर्थसंहितम् उपपत्तिप्रयोजनाभ्यां युक्तम्  ॥  २।८५।१  ॥   

  

ऊर्जितः खलु ते कामः कृतो मम गुरोः सखे ।  

यो मे त्वमीदृशीं सेनामेकोभ्यर्चितुमिच्छसि  ॥  २।८५।२  ॥   

ऊर्जित इति । स्वस्य रामविषयभक्तिं द्योतयितुं मम गुरोः सखे इत्युक्तम् ।
यस्त्वमेक एव ईदृशीमपरिच्छिन्नां सेनामभ्यर्चितुमिच्छसि तस्य ते ऊर्जितः
अभिवृद्धः कामः अर्चनामनोरथः कृतः खलु कृत एव, तवादरेणैव वयमर्चिता इति
भावः  ॥  २।८५।२  ॥   

  

इत्युक्त्वा तु महातेजा गुहं वचनमुत्तमम् ।  

अब्रवीद्भरतः श्रीमान् निषादाधिपतिं पुनः  ॥  २।८५।३  ॥   

इतीति । महातेजा इति गाम्भीर्यद्योतनम् । उत्तममित्यनेनार्चनोद्योगमात्रेण
तृप्तत्वकथनादवाप्तसमस्तकामत्वमुक्तम् । श्रीमानिति तात्कालिकहर्षः  ॥ 
२।८५।३  ॥   

  

कतरेण गमिष्यामि भरद्वाजाश्रमं गुह ।  

गहनो ऽयं भृशं देशो गङ्गानूपो दुरत्ययः  ॥  २।८५।४  ॥   

कतरेणेति । कतरेण केन मार्गेण । भृशं गहनः अत्यन्तदुष्प्रवेशः । अनूपो देशः
जलप्रायो देशः । "जलप्रायमनूपं स्यात्" इत्यमरः  ॥  २।८५।४  ॥   

  

तस्य तद्वचनं श्रुत्वा राजपुत्रस्य धीमतः ।  

अब्रवीत् प्राञ्जलिर्वाक्यं गुहो गहनगोचरः  ॥  २।८५।५  ॥   

तस्येति । गहनं काननं गोचरः सञ्चारप्रदेशो यस्य सः गहनगोचरः । "गहनं काननं
वनम्" इत्यमरः  ॥  २।८५।५  ॥   

  

दाशास्त्वा ऽनुगमिष्यन्ति धन्विनः सुसमाहिताः ।  

अहं त्वा ऽनुगमिष्यामि राजपुत्र महायशः  ॥  २।८५।६  ॥   

दाशा इति । अहमनुगमिष्यामि अतो न मार्गविषयविचारः कर्त्तव्य इति भावः  ॥ 
२।८५।६  ॥   

  

कच्चिन्न दुष्टो व्रजसि रामस्याक्लिष्टकर्मणः ।  

इयं ते महती सेना शङ्कां जनयतीव मे  ॥  २।८५।७  ॥   

कच्चिदिति । न दुष्टः अदुष्टः । सुप्सुपेति समासः । रामस्य रामविषये
अदुष्टो व्रजसि कच्चित् दुष्टो न व्रजसि कच्चिदिति वा सम्बन्धः ।
अक्लिष्टकर्मण इत्यनेन निरपायत्वमुक्तम् । शङ्काप्रसक्तौ हेतुमाह इयमिति ।
अनुकूलो व्रजसि चेत् सेना व्यर्थेति भावः । इवशब्दः शङ्काया ईषत्त्वं
द्योतयति  ॥  २।८५।७  ॥   

  

तमेवमभिभाषन्तमाकाश इव निर्मलः ।  

भरतः श्लक्ष्णया वाचा गुहं वचनमब्रवीत्  ॥  २।८५।८  ॥   

तमिति । आकाश इव निर्मल इत्यनेन तच्छङ्कितदोषस्य तत्र प्रसक्तिरेव
नास्तीत्युच्यते । आकाशे हि पङ्कानुलेपे स तत्र न प्रसज्जति किन्तु स्वहस्त
एव मलिनो भवति । श्लक्ष्णया स्वस्मिन्दोषालेपेप्यक्रोधया  ॥  २।८५।८  ॥   

  

माभूत्स कालो यत्कष्टं न मां शङ्कितुमर्हसि ।  

राघवः स हि मे भ्राता ज्येष्ठः पितृसमो मतः  ॥  २।८५।९  ॥   

तं निवर्त्तयितुं यामि काकुत्स्थं वनवासिनम् ।  

बुद्धिरन्या न ते कार्या गुह सत्यं ब्रवीमि ते  ॥  २।८५।१०  ॥   

माभूदिति । यत् यस्मिन् काले । कष्टं त्वया आशङ्कितं कष्टं जायते स कालो
माभूत् । कलिकाले हि तादृशप्रसङ्गः, अतो मां शङ्कितुं नार्हसि । तत्र हेतुः
राघव इत्यादि । न ते कार्या त्वया न कार्या  ॥  २।८५।९१०  ॥   

  

स तु संहृष्टवदनः श्रुत्वा भरतभाषितम् ।  

पुनरेवाब्रवीद्वाक्यं भरतं प्रति हर्षितः  ॥  २।८५।११  ॥   

धन्यस्त्वं न त्वया तुल्यं पश्यामि जगतीतले ।  

अयत्नादागतं राज्यं यस्त्वं त्यक्तुमिहेच्छसि  ॥  २।८५।१२  ॥   

स त्विति । संहृष्टवदनः प्रसन्नवदन इत्यर्थः । हर्षितः सञ्जातहर्षः  ॥ 
२।८५।१११२  ॥   

  

शाश्वती खलु ते कीर्त्तिर्लोकाननुचरिष्यति ।  

यस्त्वं कृच्छ्रगतं रामं प्रत्यानयितुमिच्छसि  ॥  २।८५।१३  ॥   

शाश्वतीति । कृच्छ्रगतं व्यसनगतम् । प्रत्यानयितुं प्रत्यानेतुम् । इडार्षः
 ॥  २।८५।१३  ॥   

  

एवं सम्भाषमाणस्य गुहस्य भरतं तदा ।  

बभौ नष्टप्रभः सूर्यो रजनी चाभ्यवर्त्तत  ॥  २।८५।१४  ॥   

एवमिति । सम्भाषमाणस्य सम्भाषमाणे सति । नष्टप्रभः अदृष्टप्रभः  ॥  २।८५।१४
 ॥   

  

संनिवेश्य स तां सेनां गुहेन परितोषितः ।  

शत्रुघ्नेन सह श्रीमान् शयनं पुनरागमत्  ॥  २।८५।१५  ॥   

संनिवेश्येति । शयनं पुनरागमदिति अत्र पुनःशब्देन गुहागमनात् पूर्वं शान्तः
शयने स्थित इति गम्यते । समुपागमदिति वा पाठः । पुनः परितोषित इति वा
सम्बन्धः । वाक्यालङ्कारो वा  ॥  २।८५।१५  ॥   

  

रामचिन्तामयः शोको भरतस्य महात्मनः ।  

उपस्थितो ह्यनर्हस्य धर्मप्रेक्षस्य तादृशः  ॥  २।८५।१६  ॥   

रामेति । अनर्हस्य गर्भैश्वर्येण शोकानर्हस्य । महात्मनः महाधीरस्यापि
धर्मप्रेक्षस्य शोकमूलपापशून्यस्य । तादृशः अवाङ्मनसगोचरः ।
भ्रातृभक्तस्येति भरतविशेषणं वा  ॥  २।८५।१६  ॥   

  

अन्तर्दाहेन दहनः सन्तापयति राघवम् ।  

वनदाहाभिसन्तप्तं गूढोग्निरिव पादपम्  ॥  २।८५।१७  ॥   

अन्तर्दाहेनेति । दहनः शोकाग्निः । अन्तर्दाहेन चिन्ताग्निना तप्तं राघवं
भरतं सन्तापयति सम्यक् ग्लापयति स्म । वनदाहाभिसन्तप्तं वनदाहेन
पर्यन्तवनाग्नेरूष्मणा सन्तप्तं शुष्कं पादपं गूढोग्निरिव कोटराग्निरिव
अन्तरारभ्य बहिरदहत् अन्तःस्थोप्यात्मा दह्यते, अदाह्यत्वं केवलाग्नेर्हि
 ॥  २।८५।१७  ॥   

  

प्रसृतस्सर्वगात्रेभ्यः स्वेदं शोकाग्निसम्भवम् ।  

यथा सूर्यांशुसन्तप्तो हिमवान् प्रसृतो हिमम्  ॥  २।८५।१८  ॥   

प्रसृत इति । शोकाग्निसम्भवं स्वेदं प्रसृतः, भरत इति शेषः । स्वेदः
शोकाग्निसम्भव इति पाठस्तु न दृष्टान्तानुरूपः । स्वेदं प्रसृतः हिमं
प्रसृतः इत्यत्र गत्यर्थत्वात् कर्त्तरि क्तः  ॥  २।८५।१८  ॥   

  

ध्याननिर्दरशैलेन विनिश्वसितधातुना ।  

दैन्यपादपसङ्घेन शोकायासाधिश्रृङ्गिणा  ॥  २।८५।१९  ॥   

प्रमोहानन्तसत्त्वेन सन्तापौषधिवेणुना  

आक्रान्तो दुःखशैलेन महता कैकयीसुतः  ॥  २।८५।२०  ॥   

भरतस्य दुःखं शैलत्वेन रूपयति--ध्यानेत्यादिना । ध्याननिर्दरशैलेन दरो
गर्त्तः तस्मान्निर्गतं निर्दरं शिलानां समूहः शैलं रामविषयध्यानमेव
निर्दरशैलं यस्मिन् तेन । ध्यानस्य निरन्तरत्वेन
दरीविदीर्णशिलापङ्क्तिसाम्यम् । विविधं निश्वसितं विनिश्वसितं तदेव
धातुर्यस्मिन् । विविधत्वसाम्यात् । दैन्यं करणानां
स्वस्वविषयप्रवृत्तिवैमुख्यं तस्य पादपसाम्यमबोधरूपतया ।
शोकायासाधिश्रृङ्गिणा शोकादय एव श्रृङ्गिणः कृष्णसारादयो यस्मिन् तेन ।
यद्वा शोकायासाधिभिः श्रृङ्गिणा श्रृङ्गवता दृढत्वसाम्यात् ।
प्रमोहानन्तसत्त्वेन प्रमोहा एव अनन्तानि सत्त्वानि जन्तवो यस्मिन् तेन ।
"द्रव्यासुव्यवसायेषु सत्त्वमस्त्री तु जन्तुषु" इत्यमरः ।
प्राणभयशङ्काकरत्वात् । सन्तापौषधिवेणुना सन्तापा एव ओषधयो वेणवश्च यस्मिन्
तेन । ओषधिवेणुसाम्यं दुष्प्रवेशत्वात् । आक्रान्तः अभूदिति शेषः । महता
अतिगुरुणा । मज्जतेति पाठे--मज्जता अवयवेषु प्रविशता  ॥  २।८५।१९२०  ॥   

  

विनिःश्वसन् वै भृशदुर्मनास्ततः प्रमूढसंज्ञः परमापदं गतः ।  

शमं न लेभे हृदयज्वरार्दितो नरर्षभो यूथगतो यथर्षभः  ॥  २।८५।२१  ॥   

विनिःश्वसन्निति । विनिःश्वसन् चिन्तातिरेकेण श्वासं कुर्वन् । भृशदुर्मनाः
अत्यन्तकलुषहृदयः । प्रमूढा तष्टा संज्ञा यस्य सः प्रमूढसंज्ञः । अत एव
परमापदं मरणायार्थसम्पत्तिरूपां मूर्च्छां गतः । शमं ज्वरशान्तिम् ।
अयूथगतः यूथाद्भ्रष्ट इत्यर्थः । यूथहत इति पाठे--हतयूथ इत्यर्थः  ॥ 
२।८५।२१  ॥   

  

गुहेन सार्द्धं भरतः समागतो महानुभावः सजनः समाहितः ।  

सुदुर्मनास्तं भरतं तदा पुनर्गुहः समाश्वासयदग्रजं प्रति  ॥  २।८५।२२  ॥   

अथ गुहः समागत इत्याह--गुहेनेति । सजनः सपरिवारः । समाहितः एकाग्रचित्तः ।
भरतः गुहेन सार्द्धं सह समागतः सङ्गतः । अथ गुहः सुदुर्मनाः
भरतक्लेशदर्शनेन भरतादपि भृशं दुर्मनाः सन् । भरतम् अग्रजं प्रति अग्रजं
लक्षीकृत्य समाश्वासयत्  ॥  २।८५।२२  ॥   

  

इत्यार्षे श्रीरामायणे वाल्मीकीये० श्रीमदयोध्याकाण्डे पञ्चाशीतितमः सर्गः
 ॥  ८५  ॥   

इति श्रीगो० श्रीरामायणभूषणे पीता० अयोध्याकाण्डव्याख्याने पञ्चाशीतितमः
सर्गः  ॥  ८५  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/07-rAma-darshanam/085_guhakRtaM_mArgadarshanam.md">
<details><summary><h3>शिरोमणी ...{Loading}...</h3></summary>



निषादप्रार्थनानन्तरकालिकं वृत्तमाह-- एवमित्यादिभिः । एवमुक्तो भरतः
हेत्वर्थसंहितं हेतुरुपपत्तिः । अर्थः प्रयोजनं ताभ्यां संहितं युक्तं
वाक्यं प्रत्युवाच  ॥  २।८५।१  ॥   

  

वाक्याकारमाह-- ऊर्जित इति । यस्त्वमीदृशीं महतीं सेनामभ्यर्चयितुमिच्छसि
तेन ते त्वया ऊर्जितः महान् कामः स्वेच्छाविषयीभूतसत्कारः कृतः अतः परं न
किञ्चित्कर्तव्यमस्तीत्यर्थः  ॥  २।८५।२  ॥   

  

इतीति । स महातेजाः भरतः इत्युक्त्वा पन्थानं स्वगन्तव्यमार्गं
दर्शयन्नङ्गुल्या बोधयन्पृच्छन्नित्यर्थः, पुनरब्रवीत्  ॥  २।८५।३  ॥   

  

तत्प्रकारमाह-- कतरेणेति । भरद्वाजाश्रमं कतरेण मार्गेण गमिष्यामि अयं
गङ्गानूपः गङ्गातीरदेशः गहनः वृक्षैर्निबिडः अत एव दुरत्ययः मार्गमन्तरा
गन्तुमशक्यः । कतरेणेत्यनेन द्वौ मार्गौ दृश्यमानाविति सूचितम्  ॥  २।८५।४
 ॥   

  

तस्येति । राजपुत्रस्य भरतस्य वचनं श्रुत्वा गहनगोचरः वनाभिज्ञः गुहः
अब्रवीत्  ॥  २।८५।५  ॥   

  

तद्वचनाकारमाह-- दाशा इति । देशज्ञाः सुसमाहिताः एकाग्रचित्ताः दाशाः
धीवराः अनुगमिष्यन्ति अहं चानुगमिष्यामि त्वामिति शेषः, एतेन
मार्गप्रश्नस्य न प्रयोजनमिति सूचितम्  ॥  २।८५।६  ॥   

  

कच्चिदिति । अक्लिष्टकर्मणो रामस्य दुष्टः दूषकः सन् कच्चिन्न व्रजसि
कच्चिदिति शङ्कायाम् । ननु कुत एवमाशङ्कसे इत्यत आह-- महती अतिप्रवृद्धा
इयं ते सेनाशङ्कां जनयति  ॥  २।८५।७  ॥   

  

तमिति । एवमभिभाषन्तं तं गुहमाकाश इव निर्मलः सर्वकालं दोषसंसर्गरहितः भरतः
अब्रवीत्  ॥  २।८५।८  ॥   

  

मेति । यद्यस्मिन् काले कष्टं त्वदाशङ्कास्पदीभूतदुःखमूलं भ्रातृद्रोह
इत्यर्थः, स कालो मा भूत् । विरोधायोग्यतां बोधयन्नाह-- ज्येष्ठो मे भ्राता
राघवो रामः मम पितृसमः, एतेन तत्र विरोधाशङ्का कदाचिन्न कर्तव्येति सूचितम्
 ॥  २।८५।९  ॥   

  

ननु किमर्थं गमनमित्यत आह-- तमिति । वनवासिनं तं रामं निवर्तयितुं यामि ते
तुभ्यं सत्यं ब्रवीमि अतः अन्या विरोधविषयिणी बुद्धिर्न कार्या  ॥  २।८५।१०
 ॥   

  

स इति । भरतभाषितं श्रुत्वा संहृष्टवदनः स गुहः भरतं पुनरब्रवीत्  ॥ 
२।८५।११  ॥   

  

तद्वचनाकारमाह-- धन्य इति । यस्त्वमयत्नात्प्रयत्नमन्तरा आगतं
पित्राद्याज्ञया प्राप्तं राज्यं त्यक्तुमिच्छसि स त्वं धन्यः त्वया तुल्यं
सदृशं जगतीतले न पश्यामि  ॥  २।७५।१२  ॥   

  

शाश्वतीति । यस्त्वं कृछ्रगतं वनवासजनितक्लेशवन्तं रामं प्रत्यानयितुं
प्रत्यानेतुमिच्छसि तस्य ते शाश्वती कीर्तिः लोकाननुचरिष्यति  ॥  २।८५।१३
 ॥   

  

एवमिति । भरतमेवं सम्भाषमाणस्य गुहस्य संबन्धी सूर्यः नष्टप्रभः सन् बभौ ।
अत एव रजनी रात्रिः अभ्यवर्तत । सूर्ये गुहसम्बन्धस्तु
तात्कालिकपरिदृश्यमानत्वरूपः । यदि तु "षष्ठी चानादरे" इति षष्ठी तदा नैवं
सम्बन्धकल्पना  ॥  २।८५।१४  ॥   

  

समिति । गुहेन परितोषितः भरतः तां सेनां संनिवेश्य संनिवेशयितुमाज्ञाप्य
शत्रुघ्नेन समं शयनमागमत्  ॥  २।८५।१५  ॥   

  

रामेति । धर्मप्रेक्षस्य धर्ममात्रदृष्टेः अत एव अनर्हस्य शोकायोग्यस्य
महात्मनो भरतस्य तादृशः अतिदुःसहः रामचिन्तामयः रामचिन्ताप्रचुरः शोकः
उपस्थितः  ॥  २।८५।१६  ॥   

  

अन्तरिति । दहनः शोकवह्निर्दाहेन शोकाग्निना सन्तप्तं राघवं भरतमन्तः
सन्तापयति, तत्र दृष्टान्तः वनदाहाग्निना वनदाहकवह्निना सन्तप्तं पादपं
वृक्षं गूढः कोटरादौ केनचित्प्रक्षिप्तः अग्निरिव, अत्र
वनदाहकाग्निस्थानापन्नो दशरथशोको बोध्यः  ॥  २।८५।१७  ॥   

  

प्रस्रुत इति । सर्वगात्रेभ्यः शोकाग्निसम्भवं स्वेदं प्रस्रुतः
प्रस्रावयामास, भरत इति शेषः । कर्तरि निष्ठा । तत्र दृष्टान्तः
सूर्याग्निसन्तप्तो हिमं प्रस्रुतो हिमवान् यथा  ॥  २।७५।१८  ॥   

  

वियोगदुःखस्य पर्वतरूपकत्वं वर्णयन्नाह-- ध्यानेति द्वाभ्याम् ।
ध्यानमुत्कण्ठापूर्वकरामस्मरणमेव निर्दरशैलः निच्छिद्रप्रस्तरो यस्मिँस्तेन
विनिःश्वसितमुच्छ्वास एव धातुर्गैरिकादिर्यस्मिँस्तेन, दैन्यं दीनता एव
पादपसङ्घः वृक्षसमूहो यस्मिँस्तेन, शोकायासः शोकजनितखेद एव अधि अधिरूढं
श्रृङ्गं तद्वता, प्रमोहा एव अनन्तसत्त्वानि व्याघ्रादयो यस्मिन् तेन,
सन्तापा एव ओषधिवेणवो यस्मिन् तेन, महता अतिप्रवृद्धेन दुःखशैलेन
दुःखपर्वतेन आक्रान्तः कैकेयीसुतः अभवदिति शेषः । "मज्जता" इति भट्टपाठः ।
मग्नं कुर्वतेति तद्व्याख्या । श्लोकद्वयमेकान्वयि  ॥  २।८५।१९२०  ॥   

  

विनिःश्वसन्निति । ततः तस्माद्दुःखपर्वताद्धेतोः भृशदुर्मनाः अत एव
प्रमूढसञ्ज्ञः प्रमूढा विवेकरहिता सञ्ज्ञा बुद्धिर्यस्य सः अत एव
परमापदमत्यापत्तिं गतः प्राप्तः अत एव हृदयज्वरेण आर्तः पीडितः नरर्षभो
भरतः विनिःश्वसन्सन् शमं शान्तिं न लेभे, तत्र दृष्टान्तः यूथहतः यूथच्युतः
ऋषभो वृषभ इव "यूथगतः" इति भूषणपाठः । यूथगतः यूथाद्गतः यूथाद्भ्रष्ट
इत्यर्थः, इति तद्व्याख्या  ॥  २।८५।२१  ॥   

  

गुहेनेति । गुहेन सार्धं समागतः आलिङ्गितो यो भरतः अग्रजं प्रति दुर्मनाः
तं भरतं सजनः स्वजनसहितः समाहितः एकाग्रचित्तः गुहः शनैः पुनः समाश्वासयत्
 ॥  २।८५।२२  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे
पञ्चाशीतितमः सर्गः  ॥  २।८५  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/07-rAma-darshanam/085_guhakRtaM_mArgadarshanam.md">
<details><summary><h3>तिलकम् ...{Loading}...</h3></summary>



एवमिति । हेत्वर्थसंहितं हेत्वार्थाभ्यामुपपत्तियोजनाभ्यां संयुक्तम्  ॥ 
२।८५।१  ॥   

  

ऊर्जितो महांस्ते ऽयं कामः कामनाविषयो मत्सत्कारो मम कृत एव खलु । कथं
तत्राह यो मे इति । तव श्रद्धयैव सर्वं कृतमित्यर्थः  ॥  २।८५।२  ॥   

  

पन्थानं दर्शयन्गन्तव्यपथि संमुखं हस्तं कुर्वन्पुनः पुनरब्रवीदित्यन्वयः ।
आदरेण वारंवारं कथनम् । "गुहं वचनमुत्तमम्" "निषादाधिपतिं पुनः" इति
द्वितीयचतुर्थपादौ पाठान्तरे  ॥  २।८५।३  ॥   

  

कतरेण पथा । गहनो दुष्प्रवेशः  ॥  २।८५।४  ॥   

  

गहनगोचरो गहनं वनं गोचरो देशो यस्य सः  ॥  २।८५।५  ॥   

  

दाशास्त्विति । अतो गहनविषया न काचिच्छङ्केति भावः  ॥  २।८५।६  ॥   

  

अपि त्वक्लिष्टकर्मणो रामस्य विषये दुष्टो दुष्टभावो न व्रजसि
कच्चिद्रामद्रोहं कर्तुं न व्रजसि कच्चिदित्यर्थः । ननु का ते दोषशङ्का
तत्राह इयं ते इति । रामसन्दर्शनमात्राय गमने एतावत्सेनाया व्यर्थत्वान्मम
सन्देह इति भावः  ॥  २।८५।७ ॥   

  

आकाश इवेत्युपमया त्रैकालिकमलसंबन्धाभावो दर्शितः  ॥  २।८५।८  ॥   

  

यद्यत्र काले कष्टं त्वदाशङ्कितं रामद्रोहरूपं जायते स कालो मा भूत् हि यतो
राघवो ज्येष्ठो भ्राता पितृसमः, अतो मां शङ्कितुं नार्हसि  ॥  २।८५।९  ॥   

  

तदेवाह तमिति । मे मयि । "न ते कार्या" इति पाठान्तरम्  ॥  २।८५।१०१२ ॥   

  

चरिष्यति प्रचरिष्यति  ॥  २।८५।१३  ॥   

  

नष्टप्रभो मन्दीभूतरश्मिः  ॥  २।८५।१४  ॥   

  

"गुहेन परिरक्षितः" इति पाठे परिहृतचोरबाध इत्यर्थः  ॥  २।८५।१५  ॥   

  

अनर्हस्य दुःखानर्हस्य । धर्मप्रेक्ष्यस्य धर्मदृष्टेः तादृशो वागगोचरः
उपस्थितः प्राप्तः  ॥  २।८५।१६  ॥   

  

दहनः शोकाग्निः राघवं भरतं वनदाहको ऽग्निवनदाहाग्निर्दावाग्निस्तेन
सन्तप्तं शुष्कम् । गूढो ऽग्निः कोठरसंसक्तो ऽग्निः  ॥  २।८५।१७  ॥   

  

स्वेदं प्रसृतः कर्तरि निष्ठा गत्यर्थत्वात्  ॥  २।८५।१८  ॥   

  

दुःखे पर्वतरूपकम् । रामविषयध्यानान्येव निर्दरशैला विदारणरहितशिलासमूहा
यस्मिन्, निःशेषतो दीर्णशिलासमूहा यस्मिन्निति वा । विनिःश्वसितमेव
गौरिकादिधातुर्यस्मिन्, श्वाससंपर्केण भूषणानामन्यवर्णजननात् । दैन्यं
करणानां स्वस्वविषयप्रवृत्तिवैमुख्यं स एव पादपसङ्घो यस्मिन् । शोकजा
आयासाश्चित्तश्रान्तयस्ता एवाध्यधिरूढानि शृङ्गाणि तद्वता  ॥  २।८५।१९  ॥   

  

प्रमोहा एवानन्तसत्त्वानि वन्यप्राणिनो यस्मिंस्तेन । सन्तापो
ऽन्तर्बहिःकरणसन्ताप एव ओषधयो वेणवश्च यस्मिन् । मज्जता मग्नं कुर्वता
सकरणग्राममात्मानमधो नयता एवंभूतेन दुःखरूपशैलेनाक्रान्तः अभूदिति शेषः  ॥ 
२।८५।२०  ॥   

  

प्रकर्षेण मूढा संज्ञा चेतना यस्य । यूथहतो यूथभ्रष्टः  ॥  २।८५।२१  ॥   

  

समाहित एकाग्रचित्तः, सजनः सपरिवारः, गुहेन सार्धं समागतो मिलितो भरतो
ऽग्रजं प्रति सुदुर्मना बभूव । तादृशं तं भरतं गुहः पुनराश्वासयत्  ॥ 
२।८५।२२ ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे पञ्चाशीतितमः सर्गः  ॥  २।८५  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/07-rAma-darshanam/085_guhakRtaM_mArgadarshanam.md">
<details><summary><h3>द्राविडपाठः ...{Loading}...</h3></summary>


एवमुक्तस्तु भरतो निषादाधिपतिं गुहम्।  
प्रत्युवाच महाप्राज्ञो वाक्यं हेत्यर्थसंहितम् ॥ 2.85.1 ॥   
ऊर्जितः खलु ते कामः कृतो मम गुरोः सखे।  
यो मे त्वमीदृशीं सेनामेकोभ्यर्चितुमिच्छसि ॥ 2.85.2 ॥   
इत्युक्त्वा तु महातेजा गुहं वचनमुत्तमम्।  
अब्रवीद्भरतः श्रीमान् निषादाधिपतिं पुनः ॥ 2.85.3 ॥   
कतरेण गमिष्यामि भरद्वाजाश्रमं गुह।  
गहनोऽयं भृशं देशो गङ्गानूपो दुरत्ययः ॥ 2.85.4 ॥   
तस्य तद्वचनं श्रुत्वा राजपुत्रस्य धीमतः।  
अब्रवीत् प्राञ्जलिर्वाक्यं गुहो गहनगोचरः ॥ 2.85.5 ॥   
दाशास्त्वाऽनुगमिष्यन्ति धन्विनः सुसमाहिताः।  
अहं त्वाऽनुगमिष्यामि राजपुत्र महायशः ॥ 2.85.6 ॥   
कच्चिन्न दुष्टो व्रजसि रामस्याक्लिष्टकर्मणः।  
इयं ते महती सेना शङ्कां जनयतीव मे ॥ 2.85.7 ॥   
तमेवमभिभाषन्तमाकाश इव निर्मलः।  
भरतः श्लक्ष्णया वाचा गुहं वचनमब्रवीत् ॥ 2.85.8 ॥   
माभूत्स कालो यत्कष्टं न मां शङ्कितुमर्हसि।  
राघवः स हि मे भ्राता ज्येष्ठः पितृसमो मतः ॥ 2.85.9 ॥   
तं निवर्त्तयितुं यामि काकुत्स्थं वनवासिनम्।  
बुद्धिरन्या न ते कार्या गुह सत्यं ब्रवीमि ते ॥ 2.85.10 ॥   
स तु संहृष्टवदनः श्रुत्वा भरतभाषितम्।  
पुनरेवाब्रवीद्वाक्यं भरतं प्रति हर्षितः ॥ 2.85.11 ॥   
धन्यस्त्वं न त्वया तुल्यं पश्यामि जगतीतले।  
अयत्नादागतं राज्यं यस्त्वं त्यक्तुमिहेच्छसि ॥ 2.85.12 ॥   
शाश्वती खलु ते कीर्त्तिर्लोकाननुचरिष्यति।  
यस्त्वं कृच्छ्रगतं रामं प्रत्यानयितुमिच्छसि ॥ 2.85.13 ॥   
एवं सम्भाषमाणस्य गुहस्य भरतं तदा।  
बभौ नष्टप्रभः सूर्यो रजनी चाभ्यवर्त्तत ॥ 2.85.14 ॥   
सन्निवेश्य स तां सेनां गुहेन परितोषितः।  
शत्रुघ्नेन सह श्रीमान् शयनं पुनरागमत् ॥ 2.85.15 ॥   
रामचिन्तामयः शोको भरतस्य महात्मनः।  
उपस्थितो ह्यनर्हस्य धर्मप्रेक्षस्य तादृशः ॥ 2.85.16 ॥   
अन्तर्दाहेन दहनः सन्तापयति राघवम्।  
वनदाहाभिसन्तप्तं गूढोग्निरिव पादपम् ॥ 2.85.17 ॥   
प्रसृतस्सर्वगात्रेभ्यः स्वेदं शोकाग्निसम्भवम्।  
यथा सूर्यांशुसन्तप्तो हिमवान् प्रसृतो हिमम् ॥ 2.85.18 ॥   
ध्याननिर्दरशैलेन विनिश्वसितधातुना।  
दैन्यपादपसङ्घेन शोकायासाधिश्रृङ्गिणा ॥ 2.85.19 ॥   
प्रमोहानन्तसत्त्वेन सन्तापौषधिवेणुना आक्रान्तो दुःखशैलेन महता कैकयीसुतः ॥ 2.85.20 ॥   
विनिःश्वसन् वै भृशदुर्मनास्ततः प्रमूढसञ्ज्ञः परमापदं गतः।  
शमं न लेभे हृदयज्वरार्दितो नरर्षभो यूथगतो यथर्षभः ॥ 2.85.21 ॥   
गुहेन सार्द्धं भरतः समागतो महानुभावः सजनः समाहितः।  
सुदुर्मनास्तं भरतं तदा पुनर्गुहः समाश्वासयदग्रजं प्रति ॥ 2.85.22 ॥   

</details>
</div>
