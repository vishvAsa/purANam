---
title: ००३

---
सूत उवाच॥


<details open><summary>विश्वास-प्रस्तुतिः</summary>

महेश्वरायोत्तमवीर्यकर्मणे सुरर्षभायामितबुद्धितेजसे।  
सहस्रसूर्यानलवर्च्चसे नमस्त्रिलोकसंहारविसृष्टये नमः ॥१॥
</details>

<details><summary>मूलम्</summary>

महेश्वरायोत्तमवीर्यकर्मणे सुरर्षभायामितबुद्धितेजसे।  
सहस्रसूर्यानलवर्च्चसे नमस्त्रिलोकसंहारविसृष्टये नमः ॥१॥
</details>


<details open><summary>विश्वास-प्रस्तुतिः</summary>

प्रजापतीन् लोकनमस्कृतां स्तथा स्वयम्भुरुद्रप्रभृतीन् महेश्वरान्।  
भृगुं मरीचिं परमेष्ठिनं मनुं रजस्तमोधर्ममथापि कश्यपम् ॥२॥
</details>

<details><summary>मूलम्</summary>

प्रजापतीन् लोकनमस्कृतां स्तथा स्वयम्भुरुद्रप्रभृतीन् महेश्वरान्।  
भृगुं मरीचिं परमेष्ठिनं मनुं रजस्तमोधर्ममथापि कश्यपम् ॥२॥
</details>


<details open><summary>विश्वास-प्रस्तुतिः</summary>

वसिष्ठदक्षात्रिपुलस्त्यकर्द्दमान् रुचिं विवस्वन्तमथापि च क्रतुम्।  
मुनिं तथैवाङ्गिरसं प्रजापतिं प्रणम्य मूर्ध्ना पुलहं च भावतः ॥३॥
</details>

<details><summary>मूलम्</summary>

वसिष्ठदक्षात्रिपुलस्त्यकर्द्दमान् रुचिं विवस्वन्तमथापि च क्रतुम्।  
मुनिं तथैवाङ्गिरसं प्रजापतिं प्रणम्य मूर्ध्ना पुलहं च भावतः ॥३॥
</details>


<details open><summary>विश्वास-प्रस्तुतिः</summary>

तथैव चुक्रोधनमेकविंशतिं प्रजा विवृद्ध्यार्पितकार्यशासनम्।  
पुरातनानप्यपरांश्च शाश्वतांस्तथैव चान्यान् सगणानवस्थितान् ॥४॥
</details>

<details><summary>मूलम्</summary>

तथैव चुक्रोधनमेकविंशतिं प्रजा विवृद्ध्यार्पितकार्यशासनम्।  
पुरातनानप्यपरांश्च शाश्वतांस्तथैव चान्यान् सगणानवस्थितान् ॥४॥
</details>


<details open><summary>विश्वास-प्रस्तुतिः</summary>

तथैव चान्यानपि धैर्यशोभिनो मुनीन् बृहस्पत्युशनःपुरोगमान्।  
तपःशुभाचारऋषीन् दयान्वितान् प्रणम्य वक्ष्ये कलिपापनाशिनीम् ॥५॥
</details>

<details><summary>मूलम्</summary>

तथैव चान्यानपि धैर्यशोभिनो मुनीन् बृहस्पत्युशनःपुरोगमान्।  
तपःशुभाचारऋषीन् दयान्वितान् प्रणम्य वक्ष्ये कलिपापनाशिनीम् ॥५॥
</details>


<details open><summary>विश्वास-प्रस्तुतिः</summary>

प्रजापतेः सृष्टिमिमामनुत्तमां सुरेश देवर्षिगणैरलङ्कृताम्।  
शुबामतुल्यामनघामृषिप्रियां प्रजापतीनामपि चोल्बणार्च्चिषाम् ॥६॥
</details>

<details><summary>मूलम्</summary>

प्रजापतेः सृष्टिमिमामनुत्तमां सुरेश देवर्षिगणैरलङ्कृताम्।  
शुबामतुल्यामनघामृषिप्रियां प्रजापतीनामपि चोल्बणार्च्चिषाम् ॥६॥
</details>


<details open><summary>विश्वास-प्रस्तुतिः</summary>

तपोभृतां ब्रह्मदिनादिकालिकीं प्रभूतमाविष्कृतपौरुषश्रियम्।  
श्रुतौ स्मृतौ च प्रसृतामुदाहृतां परां पराणामनिलप्रकीर्त्तिताम् ॥७॥
</details>

<details><summary>मूलम्</summary>

तपोभृतां ब्रह्मदिनादिकालिकीं प्रभूतमाविष्कृतपौरुषश्रियम्।  
श्रुतौ स्मृतौ च प्रसृतामुदाहृतां परां पराणामनिलप्रकीर्त्तिताम् ॥७॥
</details>


<details open><summary>विश्वास-प्रस्तुतिः</summary>

समासबन्धैर्नियतैर्यथातथं विशब्दनेनापि मनःप्रहर्षिणीम्।  
यस्याञ्च बद्धा प्रथमा प्रवृत्तिः प्राधानिकी चेश्वरकारिता च ॥८॥
</details>

<details><summary>मूलम्</summary>

समासबन्धैर्नियतैर्यथातथं विशब्दनेनापि मनःप्रहर्षिणीम्।  
यस्याञ्च बद्धा प्रथमा प्रवृत्तिः प्राधानिकी चेश्वरकारिता च ॥८॥
</details>


<details open><summary>विश्वास-प्रस्तुतिः</summary>

यत्तत्स्मृतं कारणमप्रमेयं ब्रह्म प्रधानं प्रकृतिप्रसूतिः।  
आत्मा गुहा योनिरथापि चक्षुः क्षेत्रं ततैवामृतमक्षरञ्च ॥९॥
</details>

<details><summary>मूलम्</summary>

यत्तत्स्मृतं कारणमप्रमेयं ब्रह्म प्रधानं प्रकृतिप्रसूतिः।  
आत्मा गुहा योनिरथापि चक्षुः क्षेत्रं ततैवामृतमक्षरञ्च ॥९॥
</details>


<details open><summary>विश्वास-प्रस्तुतिः</summary>

शुक्रं तपः सत्त्वमतिप्रकाशं तद्व्यष्टि नित्यं पुरुषं द्वितीयम्।  
तमप्रमेयं पुरुषेण युक्तं स्वयम्भुवा लोकपितामहेन ॥१०॥
</details>

<details><summary>मूलम्</summary>

शुक्रं तपः सत्त्वमतिप्रकाशं तद्व्यष्टि नित्यं पुरुषं द्वितीयम्।  
तमप्रमेयं पुरुषेण युक्तं स्वयम्भुवा लोकपितामहेन ॥१०॥
</details>


<details open><summary>विश्वास-प्रस्तुतिः</summary>

उत्पादकत्वाद्रजसोतिरेकात् कालस्य योगान्निगमावधेश्च।  
क्षेत्रज्ञयुक्तान् नियतान्विकारान् लोकस्य सन्तानाविवृद्धिहेतून्।  
प्रकृत्यवस्था सुषुवे तथाष्टौ सङ्कल्पमात्रेण महेश्वरस्य ॥११॥
</details>

<details><summary>मूलम्</summary>

उत्पादकत्वाद्रजसोतिरेकात् कालस्य योगान्निगमावधेश्च।  
क्षेत्रज्ञयुक्तान् नियतान्विकारान् लोकस्य सन्तानाविवृद्धिहेतून्।  
प्रकृत्यवस्था सुषुवे तथाष्टौ सङ्कल्पमात्रेण महेश्वरस्य ॥११॥
</details>


<details open><summary>विश्वास-प्रस्तुतिः</summary>

देवासुराद्रिद्रुमसागराणां मनुप्रजेशर्षिपितृद्विजानाम्।  
पिशाचयक्षोरगराक्षसानां ताराग्र हार्क्कर्क्षनिशाचराणाम् ॥१२॥
</details>

<details><summary>मूलम्</summary>

देवासुराद्रिद्रुमसागराणां मनुप्रजेशर्षिपितृद्विजानाम्।  
पिशाचयक्षोरगराक्षसानां ताराग्र हार्क्कर्क्षनिशाचराणाम् ॥१२॥
</details>


<details open><summary>विश्वास-प्रस्तुतिः</summary>

मासर्त्तु संवत्सररात्र्यहानां दिक्कालयोगादियुगायनानाम्।  
वनौषधीनामपि वीरुधाञ्च जलौकसामप्सरसां पशूनाम् ॥१३॥
</details>

<details><summary>मूलम्</summary>

मासर्त्तु संवत्सररात्र्यहानां दिक्कालयोगादियुगायनानाम्।  
वनौषधीनामपि वीरुधाञ्च जलौकसामप्सरसां पशूनाम् ॥१३॥
</details>


<details open><summary>विश्वास-प्रस्तुतिः</summary>

विद्युत्सरिन्मेघविहङ्गमानां यत्सूक्ष्मगं यद्भुवि यद्वियत्स्थम्।  
यत्स्थावरं यत्र यदस्ति किञ्चित् सर्वस्य तस्यास्ति गतिर्विभक्तिः ॥१४॥
</details>

<details><summary>मूलम्</summary>

विद्युत्सरिन्मेघविहङ्गमानां यत्सूक्ष्मगं यद्भुवि यद्वियत्स्थम्।  
यत्स्थावरं यत्र यदस्ति किञ्चित् सर्वस्य तस्यास्ति गतिर्विभक्तिः ॥१४॥
</details>


<details open><summary>विश्वास-प्रस्तुतिः</summary>

छन्दांसि वेदाः सऋचो यजूंषि सामानि सोमस्व तथैव यज्ञः।  
आजीव्यमेषां यदभीप्सितञ्च देवस्य तस्यैव च वै प्रजापतेः ॥१५॥
</details>

<details><summary>मूलम्</summary>

छन्दांसि वेदाः सऋचो यजूंषि सामानि सोमस्व तथैव यज्ञः।  
आजीव्यमेषां यदभीप्सितञ्च देवस्य तस्यैव च वै प्रजापतेः ॥१५॥
</details>


<details open><summary>विश्वास-प्रस्तुतिः</summary>

वैवस्वतस्यास्य मनोः पुरस्तात् सम्भू तिरुक्ता प्रसवश्च तेषाम्।  
येषामिदं पुण्यकृतां प्रसूत्या लोकत्रयं लोकनमस्कृतानाम्।  
सुरेशदेवर्षिमनुप्रधीनामापूरितञ्चोपरिभूषितञ्च ॥१६॥
</details>

<details><summary>मूलम्</summary>

वैवस्वतस्यास्य मनोः पुरस्तात् सम्भू तिरुक्ता प्रसवश्च तेषाम्।  
येषामिदं पुण्यकृतां प्रसूत्या लोकत्रयं लोकनमस्कृतानाम्।  
सुरेशदेवर्षिमनुप्रधीनामापूरितञ्चोपरिभूषितञ्च ॥१६॥
</details>


<details open><summary>विश्वास-प्रस्तुतिः</summary>

रुद्रस्य शापात् पुनरुद्भवश्च दक्षस्य चाप्यत्र मनुष्यलोके।  
वासः क्षितौ वा नियमाद्भवस्य दक्षस्य चात्र प्रतिशापलाभः ॥१७॥
</details>

<details><summary>मूलम्</summary>

रुद्रस्य शापात् पुनरुद्भवश्च दक्षस्य चाप्यत्र मनुष्यलोके।  
वासः क्षितौ वा नियमाद्भवस्य दक्षस्य चात्र प्रतिशापलाभः ॥१७॥
</details>


<details open><summary>विश्वास-प्रस्तुतिः</summary>

मन्वन्तराणां परिवर्त्तनानि युगेषु सम्भूतिविकल्पनञ्च।  
ऋषित्वमार्षस्य च सम्प्रवृद्धिर्यथा युगादिष्वपि चेत्तदत्र ॥१८॥
</details>

<details><summary>मूलम्</summary>

मन्वन्तराणां परिवर्त्तनानि युगेषु सम्भूतिविकल्पनञ्च।  
ऋषित्वमार्षस्य च सम्प्रवृद्धिर्यथा युगादिष्वपि चेत्तदत्र ॥१८॥
</details>


<details open><summary>विश्वास-प्रस्तुतिः</summary>

ये द्वापरेषु प्रथयन्ति वेदान् व्यासाश्च तेऽज्ञ क्रमशो निबद्धाः।  
कल्पस्य सङ्ख्या भुवनस्य सङ्ख्या ब्राह्मस्य चाप्यत्र दिनस्य सङ्ख्या ॥१९॥
</details>

<details><summary>मूलम्</summary>

ये द्वापरेषु प्रथयन्ति वेदान् व्यासाश्च तेऽज्ञ क्रमशो निबद्धाः।  
कल्पस्य सङ्ख्या भुवनस्य सङ्ख्या ब्राह्मस्य चाप्यत्र दिनस्य सङ्ख्या ॥१९॥
</details>


<details open><summary>विश्वास-प्रस्तुतिः</summary>

अण्डोद्भिजस्वेदजरायुजानां धर्मात्मनां स्वर्गनिवासिनां वा।  
ये यातनास्थानगताश्च जीवास्तर्केण तेषामपि च प्रमाणम् ॥२०॥
</details>

<details><summary>मूलम्</summary>

अण्डोद्भिजस्वेदजरायुजानां धर्मात्मनां स्वर्गनिवासिनां वा।  
ये यातनास्थानगताश्च जीवास्तर्केण तेषामपि च प्रमाणम् ॥२०॥
</details>


<details open><summary>विश्वास-प्रस्तुतिः</summary>

आत्यन्तिकः प्राकृतिकश्च योऽयं नैमित्तिकश्च प्रतिसर्गहेतुः।  
बन्धश्च मोक्षश्च विशिष्य तत्र प्रोक्ता च संसारगतिः परा च ॥२१॥
</details>

<details><summary>मूलम्</summary>

आत्यन्तिकः प्राकृतिकश्च योऽयं नैमित्तिकश्च प्रतिसर्गहेतुः।  
बन्धश्च मोक्षश्च विशिष्य तत्र प्रोक्ता च संसारगतिः परा च ॥२१॥
</details>


<details open><summary>विश्वास-प्रस्तुतिः</summary>

प्रकृत्यवस्थैषु च कारणेषु याच स्थितिर्या च पुनः प्रवृत्तिः।  
तच्छास्त्रयुक्त्या स्वमतिप्रयत्नात् समस्तमाविष्कृतधीधृतिभ्यः।  
विप्रा ऋषिभ्यः समुदाहृतं यद्यथातथं तच्छृणुतोच्यमानम् ॥२२॥
</details>

<details><summary>मूलम्</summary>

प्रकृत्यवस्थैषु च कारणेषु याच स्थितिर्या च पुनः प्रवृत्तिः।  
तच्छास्त्रयुक्त्या स्वमतिप्रयत्नात् समस्तमाविष्कृतधीधृतिभ्यः।  
विप्रा ऋषिभ्यः समुदाहृतं यद्यथातथं तच्छृणुतोच्यमानम् ॥२२॥
</details>

इति श्रीमहापुराणे वायुप्रोक्ते सृष्टिप्रकरणं नाम तृतीयोऽध्यायः ॥ ३ ॥