+++
title = "०४२ मारीचेन स्वर्णमृगरूपधारणम्"
title_english = "042 Maareecha turns into Golden Deer"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-042-Suvarna_Mruga_Rupadharanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/3_araNyakANDam/04-sItApaharaNam/042_mArIchena_svarNamRgarUpadhAraNam.md">
<details><summary><h3>IITK ...{Loading}...</h3></summary>

Maricha goes to Rama's cottage transformed into a wonderful deer and
wanders-- Sita wonders at the deer.



#### श्लोकः
##### मूलम्
एवमुक्त्वा तु वचनं मारीचो रावणं ततः।  
गच्छावेत्यब्रवीद्दीनो भयाद्रात्रिंचरप्रभोः॥3.42.1॥

##### शब्दार्थः
ततः then, मारीचः Maricha, एवम् in that way, वचनम् words, उक्त्वा spoken, रात्रिंचरप्रभोः of the king of the nightrangers, भयात् out of fear, दीनः distressed , गच्छाव let us both go, इति thus, रावणम् to Ravana, अब्रवीत् said.

##### आङ्ग्लानुवादः
Having thus spoken to the demonking, the distressed Maricha said out of fear, Let both of us go.



#### श्लोकः
##### मूलम्
दृष्टश्चाहं पुनस्तेन शरचापासिधारिणा।  
मद्वधोद्यतशस्त्रेऽण विनष्टं जीवितं च मे॥3.42.2॥

##### शब्दार्थः
अहम् I, शरचापासिधारिणा holding bow, arrows and sword, मद्वधोद्यतशस्त्रेऽण who raises weapon to slay me, तेन by him, पुनः again, दृष्टः seen, मे my, जीवितं च विनष्टम्  life will cease.

##### आङ्ग्लानुवादः
If that warrior Rama carrying bow, arrows and sword sees me once again he will raise his weapon to kill me, and I will cease to be.



#### श्लोकः
##### मूलम्
न हि रामं पराक्रम्य जीवन्प्रतिनिवर्तते।  
वर्तते प्रतिरूपोऽसौ यमदण्डहतस्य ते॥3.42.3॥

##### शब्दार्थः
रामम् Rama, पराक्रम्य after exhibiting bravery, जीवन् with life, न प्रतिनिवर्तते हि will not return, यमदण्डहतस्य hit by Yama's staff, असौ he, प्रतिरूपः another form, ते to you, वर्तते is being.

##### आङ्ग्लानुवादः
No one who exhibits his heroism before Rama will come back alive. To you, already hit by Yama's staff, he is another form of the same Yama.



#### श्लोकः
##### मूलम्
किं नु शक्यं मया कर्तुमेवं त्वयि दुरात्मनि।  
एष गच्छाम्यहं तात स्वस्ति तेऽस्तु निशाचर॥3.42.4॥

##### शब्दार्थः
त्वयि when you, एवम् in that way, दुरात्मनि  evilminded, मया I, कि नु what, कर्तुम् to do, शक्यम् is possible, तात dear one, निशाचर O demons, एष here, अहम् I am, गच्छामि  am going, ते to you, स्वस्ति be auspicious, अस्तु let it be.

##### आङ्ग्लानुवादः
What can I do if you remain evilminded? O dear demon, I am going. May your path be auspicious



#### श्लोकः
##### मूलम्
प्रहृष्टस्त्वभवत्तेन वचनेन स रावणः।  
परिष्वज्य सुसंश्लिष्टमिदं वचनमब्रवीत्॥3.42.5॥

##### शब्दार्थः
सः रावणः that, Ravana, तेन वचनेन with those words, प्रहृष्टः felt happy, तु अभवत् he was, सुसंश्लिष्टम् tightly, परिष्वज्य  embracing, इदम् these, वचनम् words , अब्रवीत् said.

##### आङ्ग्लानुवादः
Ravana was so overwhelmed with joy to hear those words that he embraced him tightly and saidः.



#### श्लोकः
##### मूलम्
एतच्छौण्डीर्ययुक्तं ते मच्छन्दवशवर्तिनः।  
इदानीमसि मारीचः पूर्वमन्यो निशाचरः॥3.42.6॥

##### शब्दार्थः
मच्छन्दवशवर्तिनः act according to my wish, ते to you, एतत् this, शौण्डीर्ययुक्तम् it  befits your valour, इदानीम् now, मारीचः Maricha, असि you are, पूर्वम् earlier, अन्यः other, राक्षसः हि demons.

##### आङ्ग्लानुवादः
Act according to my wish. It befits your valour. You were a different demon earlier. Now you are Maricha.



#### श्लोकः
##### मूलम्
आरुह्यतामयं शीघ्रं रथो रत्नविभूषितः।  
मया सह तथा युक्तः पिशाचवदनैः खरैः॥3.42.7॥

##### शब्दार्थः
तथा similarly, पिशाचवदनैः with devilish faces, खरैः with donkeys, युक्तः yoked, रत्नविभूषितः encrusted with gems, रथः chariot, शीघ्रम् quickly, मया सह along with me, आरुह्यताम्  ascend.

##### आङ्ग्लानुवादः
Ascend quickly with me this chariot encrusted with gems and yoked with donkeys with devils' faces৷৷



#### श्लोकः
##### मूलम्
प्रलोभयित्वा वैदेहीं यथेष्टं गन्तुमर्हसि।  
तां शून्ये प्रसभं सीतामानयिष्यामि मैथिलीम्॥3.42.8॥

##### शब्दार्थः
वैदेहीम् to Vaidehi, प्रलोभयित्वा after tempting, यथेष्टम् wherever you like, गन्तुम् to go, अर्हसि should, शून्ये when no one is there, मैथिलीम् princess of Mithila, तां सीताम् that Sita, प्रसभम् forcibly, आनयिष्यामि will bring.

##### आङ्ग्लानुवादः
You may go whereever you like after tempting Vaidehi. When the princess of Mithila  is alone, I will bring her by force.



#### श्लोकः
##### मूलम्
ततो रावणमारीचौ विमानमिव तं रथम्।  
आरुह्य ययतुश्शीघ्रं तस्मादाश्रममण्डलात्॥3.42.9॥

##### शब्दार्थः
ततः thereafter, रावणमारीचौ Ravana and Maricha, तं रथम् that chariot, विमानमिव like an aerial chariot, आरुह्य  ascending, तस्मात् from that, आश्रममण्डलात् cluster of hermitages, शीघ्रम् quickly, ययतुः departed.

##### आङ्ग्लानुवादः
Thereafter Ravana and Maricha ascended the chariot, which was like an aerial car, and quickly departed from that cluster of hermitages.



#### श्लोकः
##### मूलम्
तथैव तत्र पश्यन्तौ पत्तनानि वनानि च।  
गीरींश्च सरितस्सर्वा राष्ट्राणि नगराणि च॥3.42.10॥

##### शब्दार्थः
तथैव and likewise, तत्र there, पत्तनानि towns, वनानि च and forests, गिरींश्च mountains, सर्वाः all, सरितः streams, राष्ट्राणि states, नगराणि च cities, पश्यन्तौ seeing

##### आङ्ग्लानुवादः
And likewise, they went past towns, forests, mountains, streams, states and cities.



#### श्लोकः
##### मूलम्
समेत्य दण्डकारण्यं राघवस्याश्रमं ततः।  
ददर्श सह मारीचो रावणो राक्षसाधिपः॥3.42.11॥

##### शब्दार्थः
सहमारीचः accompanied by Maricha, राक्षसाधिपः king of demons, रावणः Ravana, दण्डकारण्यम् Dandaka forest, समेत्य reached, ततः then, राघवस्य Rama's, आश्रमम् hermitage, ददर्श noticed.

##### आङ्ग्लानुवादः
Ravana, king of the demons, accompanied by Maricha, then reached Dandaka forest and saw Rama's hermitage.



#### श्लोकः
##### मूलम्
अवतीर्य रथात्तस्मात्ततः काञ्चनभूषणात्।  
हस्ते गृहीत्वा मारीचं रावणो वाक्यमब्रवीत्॥3.42.12॥

##### शब्दार्थः
रावणः Ravana, काञ्चनभूषणात् decorated with golden ornaments, तस्मात् from that, रथात् chariot, अवतीर्य  getting down, ततः then, मारीचम् Maricha, हस्ते by hand, गृहीत्वा, held, वाक्यम्  words, अब्रवीत् said.

##### आङ्ग्लानुवादः
Then Ravana got off the chariot decorated with golden embellishments and, holding Maricha's hand, saidः.



#### श्लोकः
##### मूलम्
एतदाश्रमपदं दृश्यते कदलीवृतम्।  
क्रियतां तत्सखे शीघ्रं यदर्थं वयमागताः॥3.42.13॥

##### शब्दार्थः
सखे O friend, कदलीवृतम् surrounded by banana plants, एतत् this, तत् that, आश्रमपदम् site  
of hermitage, दृश्यते is seen, वयम् we, यदर्थम् the purpose for which, आगताः we came, तत् that, शीघ्रम् quickly, क्रियताम् should be done.

##### आङ्ग्लानुवादः
O friend here is the site of the hermitage surrounded by banana plants. Quickly get to work on the purpose for which we have come.



#### श्लोकः
##### मूलम्
स रावणवचश्श्रुत्वा मारीचो राक्षसस्तदा।  
मृगो भूत्वाऽश्रमद्वारि रामस्य विचचार ह॥3.42.14॥

##### शब्दार्थः
तदा then, सः that, राक्षसः demon, मारीचः Maricha, रावणवचः Ravana's words, श्रुत्वा on hearing, मृगः deer, भूत्वा transformed, रामस्य Rama's, आश्रमद्वारि at the entrance of the hermitage, विचचार ह started moving.

##### आङ्ग्लानुवादः
Hearing Ravana's words, Maricha transformed himself into a deer and started moving at the entrance of Rama's hermitage.



#### श्लोकः
##### मूलम्
स तु तद्रूपमास्थाय महदद्भुतदर्शनम्।  
मणिप्रवरशृङ्गाग्रस्सितासितमुखाकृतिः॥3.42.15॥

##### शब्दार्थः
सः Maricha, अद्भुतदर्शनम् wonderful to look at, महत् magnificent, तत् that, रूपम् form, आस्थाय  assumed, मणिप्रवरशृङ्गाग्रः antlers studded with the best of gems, सितासितमुखाकृतिः face dappled with luminous spots of white and black.

##### आङ्ग्लानुवादः
Maricha assumed the form of a wonderful and magnificent deer with his antlers studded with the most precious gems, his face dappled with luminous spots of white and  black.



#### श्लोकः
##### मूलम्
रक्तपद्मोत्पलमुख इन्द्रनीलोत्पलश्रवाः।  
किंचिदभ्युन्नतग्रीव इंद्रनीलदलाधरः॥3.42.16॥

##### शब्दार्थः
रक्तपद्मोत्पलमुखः mouth like  pink lotus, इन्द्रनीलोत्पलश्रवाः  ears  like blue lotus, किञ्चित् a bit, अभ्युन्नतग्रीवः  raised neck, इन्द्रनीलदलाधरः lips like petals of blue lotus.

##### आङ्ग्लानुवादः
The deer's face was like a pink lotus, his ears were like blue lotus. His neck slightly raised, his lips were like petals of blue lotus.



#### श्लोकः
##### मूलम्
कुन्देन्दुवज्रसङ्काशमुदरं चास्य भास्वरम्।  
मधूकनिभपार्श्वश्च पद्मकिञ्जल्कसन्निभः॥3.42.17॥  
वैडूर्यसङ्काशखुरस्तनुजङ्घस्सुसंहतः।

##### शब्दार्थः
अस्य its, भास्वरम् shining, उदरम् stomach, कुन्देन्दुवज्रसङ्काशम् like white kunda flower, Moon and diamond, मधूकनिभपार्श्वश्च sides like madhuka flowers, पद्मकिञ्जल्कसन्निभः comparable to the filaments of lotus, वैडूर्यसङ्काशखुरः hooves like Vaidurya, तनुजङ्घः slim shank, सुसंहतः willshaped.

##### आङ्ग्लानुवादः
His bright belly was shining like kunda flowers or the Moon or diamond. His flanks were like the golden madhuka flowers. comparable to the filaments of lotus. His hooves were like vaidurya, and his legs were slim and willshaped.



#### श्लोकः
##### मूलम्
इन्द्रायुधसवर्णेन पुच्छेनोर्ध्वं विराजता॥3.42.18॥  
मनोहरस्स्निग्धवर्णो रत्नैर्नानाविधैर्वृतः।

##### शब्दार्थः
ऊर्ध्वम् upward, विराजता stood, इन्द्रायुध like a rainbow, सवर्णेन colourful, पुच्छेन with the tail, मनोहरः delightful, स्निग्धवर्णः shining, नानाविधैः various, रत्नैः gems, वृतः decked.

##### आङ्ग्लानुवादः
His tail stood up looking magnificent like a colourful rainbow. Bedecked with various gems, he shone beautiful.



#### श्लोकः
##### मूलम्
क्षणेन राक्षसो जातो मृगः परमशोभनः॥3.42.19॥  
वनं प्रज्वलयन्रम्यं रामाश्रमपदं च तत्।

##### शब्दार्थः
राक्षसः the demon, वनम् forest, रम्यम् beautiful, तत् रामाश्रमपदम् that Rama's hermitage, प्रज्वलयन् while brightening, क्षणेन in a moment, परमशोभनः very beautiful, मृगः deer, जातः  
was transformed.

##### आङ्ग्लानुवादः
Transformed into a most beautiful deer in a moment, Maricha brightened the beautiful forest and Rama's hermitage.



#### श्लोकः
##### मूलम्
मनोहरं दर्शनीयं रूपं कृत्वा स राक्षसः॥3.42.20॥  
प्रलोभनार्थं वैदेह्या नानाधातुविचित्रितम्।  
विचरन्गच्छते तस्माच्छाद्वलानि समन्ततः॥3.42.21॥

##### शब्दार्थः
सः that, राक्षसः demon, नानाधातुविचित्रितम् painted with colours of different minerals, मनोहरम् delightful, दर्शनीयम् beautiful, रूपम् form, कृत्वा after transforming, वैदेह्याः to Sita, प्रलोभनार्थम् to tempt, विचरन् while grazing, तस्मात् from that place, समन्ततः all around, शाद्वलानि grassland, गच्छते moved about.

##### आङ्ग्लानुवादः
Transfigured into a beautiful, magnificent form painted with the colours of different minerals in order to tempt Sita, Maricha roamed all around the grassland.



#### श्लोकः
##### मूलम्
रूप्यैर्बिन्दुशतैश्चित्रो भूत्वा स प्रियदर्शनः।  
विटपीनां किसलयान्भङ्त्क्वाऽदन्विचचार ह॥3.42.22॥

##### शब्दार्थः
सः that, रूप्यैः by silver, बिन्दुशतैः with hudreds of spots, चित्रः was wonderful, भूत्वा on transforming, प्रियदर्शनः pleasing to the eyes, विटपीनाम् trees, किसलयान् tender leaves, भङ्त्क्वा nibbling, अदन् eating, विचचार ह wandered about.

##### आङ्ग्लानुवादः
That deer with hundreds of silver spots on the body appeared enchanting and pleasing to the eyes while he wandered about nibbling the tender leaves of trees.



#### श्लोकः
##### मूलम्
कदलीगृहकं गत्वा कर्णिकारानितस्ततः।  
समाश्रयन्मन्दगतिस्सीतासन्दर्शनं तथा॥3.42.23॥

##### शब्दार्थः
कदलीगृहकम् groves of banana, गत्वा on going, कर्णिकारान् the karnikara flowers, इतस्ततः  
hither and thither, मन्दगतिः at a slow pace, तथा likewise, सीतासन्दर्शनम् the sight of Sita, समाश्रयत् resorted.

##### आङ्ग्लानुवादः
The deer went wandering about the banana groves surrounding Rama's hermitage and moved slowly towards the karnikara trees in order to catch the attention of Sita.



#### श्लोकः
##### मूलम्
राजीवचित्रपृष्ठस्स विरराज महामृगः।  
रामाश्रमपदाभ्याशे विचचार यथासुखम्॥3.42.24॥

##### शब्दार्थः
सः that, महामृगः magnificent deer, राजीवचित्रपृष्ठः his back with the colour of blue lotus, विरराज glittered, रामाश्रमपदाभ्याशे in the vicinity of Rama's hermitage, यथासुखम् comfortably, विचचार wandered.

##### आङ्ग्लानुवादः
That magnificent deer glittered with the colour of blue lotus on its back, wandered merrily in the vicinity of Rama's hermitage.



#### श्लोकः
##### मूलम्
पुनर्गत्वा निवृत्तश्च विचचार मृगोत्तमः।  
गत्वा मुहूर्तं त्वरया पुनः प्रतिनिवर्तते॥3.42.25॥

##### शब्दार्थः
मृगोत्तमः best of deer, गत्वा on going, पुनः again, निवृत्तश्च came back, विचचार wandered, मुहूर्तम् for a moment, गत्वा after going, पुनः again, त्वरया swiftly, प्रतिनिवर्तते returned.

##### आङ्ग्लानुवादः
The wonderful deer moved to and fro, now disappearing and now swiftly returning.



#### श्लोकः
##### मूलम्
विक्रीडंश्च क्वचिद्भूमौ पुनरेव निषीदति।  
आश्रमद्वारमागम्य मृगयूथानि गच्छति॥3.42.26॥

##### शब्दार्थः
विक्रीडंश्च while sporting so, पुनरेव again, क्वचित् sometimes, भूमौ on the ground, पुनरेव again, निषीदति squat, आश्रमद्वारम् at the entrance of the hermitage, आगम्य after reaching, मृगयूथानि flock of deer, गच्छति goes.

##### आङ्ग्लानुवादः
The deer is now sporting, now sitting on the ground, now standing at the entrance of  
the hermitage and now running with the herds of deer.



#### श्लोकः
##### मूलम्
मृगयूथैरनुगतः पुनरेव निवर्तते।  
सीतादर्शनमाकांक्षन्राक्षसो मृगतां गतः॥3.42.27॥  
परिभ्रमति चित्राणि मण्डलानि विनिष्पतन्।

##### शब्दार्थः
मृगताम् form of a deer, गतः transformed, राक्षसः demon, सीतादर्शनम् seeing Sita, आकांक्षन् intending, मृगयूथैः herds of deer, अनुगतः been followed, पुनरेव again, निवर्तते he retuned, विनिष्पतन्  cavorted and pranced, चित्राणि wonderful, मण्डलानि circles, परिभ्रमति turned round.

##### आङ्ग्लानुवादः
Followed by herds of deer and coming back to see Sita again and again, the deer cavorted and pranced and frisked in circles in a wonderful way.



#### श्लोकः
##### मूलम्
समुद्वीक्ष्य च ते सर्वे मृगा ह्यन्ये वनेचराः॥3.42.28॥  
उपागम्य समाघ्राय विद्रवन्ति दिशो दश।

##### शब्दार्थः
वनेचराः wandering in the forest, अन्ये other, ते those, सर्वे all, मृगाः deer, समुद्विक्ष्य seeing, उपागम्य on coming near, समाघ्राय sniffing, दश दिशः in all ten directions, विद्रवन्ति run away,

##### आङ्ग्लानुवादः
Seeing the deer, other animals wandering in the forest come near and sniffing him run away in all ten directions.



#### श्लोकः
##### मूलम्
राक्षसस्सोऽपि तान्वन्यान्मृगान्मृगवधे रतः॥3.42.29॥  
प्रच्छादनार्थं भावस्य न भक्षयति संस्पृशन्।

##### शब्दार्थः
मृगवधे in killing deer, रतः interested, सः he, राक्षसोऽपि demon also, वन्यान् those wild, तान् those, मृगान् deer, संस्पृशन् touching and feeling, भावस्य his intention, प्रच्छादनार्थम् to hide, न भक्षयति does not feed on.

##### आङ्ग्लानुवादः
The demon who was interested in killing wild deer touched and felt them but did not  
kill or feed on them in order to hide his intention.



#### श्लोकः
##### मूलम्
तस्मिन्नेव ततः काले वैदेही शुभलोचना॥3.42.30॥  
कुसुमावचयव्यग्रा पादपानभ्यवर्तत।

##### शब्दार्थः
ततः then, तस्मिन्नेव काले at that time, शुभलोचना lady of auspicious looks, वैदेही Vaidehi, कुसुमावचयव्यग्रा busy plucking flowers, पादपान् the trees, अभ्यवर्तत came near,

##### आङ्ग्लानुवादः
In the mean time Sita who, with her auspicious looks, was busy plucking flowers drew near the trees.



#### श्लोकः
##### मूलम्
कर्णिकारानशोकांश्च चूतांश्च मदिरेक्षणा॥3.42.31॥  
कुसुमान्यवचिन्वन्ती चचार रुचिरानना।

##### शब्दार्थः
मदिरेक्षणा woman with bewitching eyes, रुचिरानना of dazzling face, कर्णिकारान् karnikara trees, अशोकांश्छ ashoka, चूतांश्च mango, कुसुमानि flowers, अवचिन्वन्ती while plucking, चचार went about.

##### आङ्ग्लानुवादः
With her bewitching eyes and beautiful face, Sita, went about plucking flowers from karnikara, ashoka and mango trees.



#### श्लोकः
##### मूलम्
अनर्हाऽरण्यवासस्य सा तं रत्नमयं मृगम्॥3.42.32॥  
मुक्तामणि विचित्राङ्गं ददर्श परमाङ्गना।

##### शब्दार्थः
अरण्यवासस्य of living in the forest, अनर्हा unworthy, सा that, परमाङ्गना great woman, रत्नमयम् encrusted with gold, मुक्तामणिविचित्राङ्गम् with a wonderful body dotted with pearls and gems, तं मृगम् that deer, ददर्श saw.

##### आङ्ग्लानुवादः
The great lady Sita, unworthy of dwelling in the forest, saw the wonderful deer decked with gems, with  spots of pearls all over the body.



#### श्लोकः
##### मूलम्
सा तं रुचिरदन्तोष्ठी रूप्यधातुतनूरुहम्॥3.42.33॥  
विस्मयोत्फुल्लनयना सस्नेहं समुदैक्षत।

##### शब्दार्थः
रुचिरदन्तोष्ठी a lady of beautiful teeth and lips, सा that Sita, रूप्यधातुतनूरुहम् animal with silver and mineral coloured hair on the body, तम् deer, विस्मयोत्फुल्लनयना with eyes of wonder and joy, सस्नेहम् with affection, समुदैक्षत gazed at.

##### आङ्ग्लानुवादः
A lady with beautiful teeth and lips, Sita saw the deer having silver and mineral coloured hair on the body. She gazed at the animal with wonder and joy and love.



#### श्लोकः
##### मूलम्
स च तां रामदयितां पश्यन्मायामयो मृगः॥3.42.34॥  
विचचार पुनश्चित्रं दीपयन्निव तद्वनम्।

##### शब्दार्थः
मायामयः illusory one, सः that, मृगश्च the deer, तां her, रामदयिताम् Rama's wife, पश्यन् on seeing, तत् वनम् that forest, दीपयन्निव as if illuminating, पुनः again, चित्रम् wonderfully, विचचार moved around.

##### आङ्ग्लानुवादः
That illusory deer saw Rama's wife and moved around wonderfully as if illuminating the forest with his radiance.



#### श्लोकः
##### मूलम्
अदृष्टपूर्वं तं दृष्ट्वा नानारत्नमयं मृगम्॥3.42.35॥  
विस्मयं परमं सीता जगाम जनकात्मजा।

##### शब्दार्थः
अदृष्टपूर्वम् never seen before, नानारत्नमयम् decorated with different gems, तं मृगम् that deer, दृष्ट्वा seeing, जनकात्मजा daughter of Janaka, सीता Sita, परमम् very much, विस्मयम् surprised, जगाम experienced.

##### आङ्ग्लानुवादः
Seeing such  an unprecedented deer decorated with different gems, Sita, daughter of Janaka, stood amazed.  

#### समाप्तिः
 श्रीमद्रामायणे वाल्मीकीय आदिकाव्ये अरण्यकाण्डे द्विचत्वारिंशस्सर्गः॥  
Thus ends the fortysecond sarga of Aranyakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/3_araNyakANDam/04-sItApaharaNam/042_mArIchena_svarNamRgarUpadhAraNam.md">
<details><summary><h3>भूषणम् ...{Loading}...</h3></summary>



एवमुक्त्वा तु वचनं मारीचो रावणं ततः ।  

गच्छावेत्यब्रवीद्दीनो भयाद्रात्रिञ्चरप्रभोः  ॥  ३।४२।१  ॥   

क्षणं क्षणार्धमपि वा वियोगो यस्य दुःखदः । तमहं शिरसा वन्दे
जानकीप्राणवल्लभम्  ॥  एवमित्यादि । भयात् रावणादधुनैव वधो भविष्यतीति भयात्
 ॥  ३।४२।१  ॥   

  

दृष्टश्चाहं पुनस्तेन शरचापासिधारिणा ।  

मद्वधोद्यतशस्त्रेण विनष्टं जीवितं च मे  ॥  ३।४२।२  ॥   

दीन इत्युक्तं दौस्थ्यमुपपादयति दृष्ट इत्यादिना । यद्यहं तेन दृष्टः मे
जीवितं विनष्टमित्यन्वयः  ॥  ३।४२।२  ॥   

  

नहि रामं पराक्रम्य जीवन् प्रतिनिवर्तते ।  

वर्तते प्रतिरूपो ऽसौ यमदण्डहतस्य ते  ॥  ३।४२।३  ॥   

किन्नु शक्यं मया कर्तुमेवं त्वयि दुरात्मनि ।  

एष गच्छाम्यहं तात स्वस्ति ते ऽस्तु निशाचर  ॥  ३।४२।४  ॥   

यमदण्डहतस्य ते प्रतिरूपः सदृशः असौ जनो वर्तते त्वमिवाहमपि यमदण्डहत
इत्यर्थः  ॥  ३।४२।३,४  ॥   

  

प्रहृष्टस्त्वभवत्तेन वचनेन स रावणः ।  

परिष्वज्य सुसंश्लेष्यमिदं वचनमब्रवीत्  ॥  ३।४२।५  ॥   

सुसंश्लिष्टं दृढम्  ॥  ३।४२।५  ॥   

  

एतच्छौण्डीर्ययुक्तं ते मच्छन्दादिव भाषितम् ।  

इदानीमसि मारीचः पूर्वमन्यो निशाचरः  ॥  ३।४२।६  ॥   

शौण्डीर्यं वीरत्वम् । "कृशृपृकटिपटिशौण्डिभ्य ईरन्" इत्यौणादिकसूत्रेण
"शौडि गर्व" इत्यस्मादीरन् प्रत्ययः । "शौण्डीरो वीरः" इति वृत्तिकारः ।
"शोण्डीरस्त्यागिवीरयोः" इति निघण्टुः । तत्कर्म तद्भावो वा शोण्डीर्यं
गुणवचनत्वात् ष्यञ् । शोण्डीर्ययुक्तमेतत्ते भाषितं मच्छन्दादिव
मदभिप्रायादिव भाषितं मत्सदृशं भाषितमित्यर्थः । पूर्वमन्यो यः कश्चन
निशाचरो ऽसि विक्लवभाषणात् इदानीं मारीचो ऽसि मारीच इति
लोकप्रसिद्धनामधेयानुरूपव्यापारो ऽसि स्वप्रकृतिं प्राप्तो ऽसीत्यर्थः  ॥ 
३।४२।६  ॥   

  

आरुह्यतामयं शीघ्रं रथो रत्नविभूषितः ।  

मया सह तथा युक्तः पिशाचवदनैः खरैः  ॥  ३।४२।७  ॥   

प्रलोभयित्वा वैदेहीं यथेष्टं गन्तुमर्हसि ।  

तां शून्ये प्रसभं सीतामानयिष्यामि मैथिलीम्  ॥  ३।४२।८  ॥   

तथेति समुच्चये । खरैर्युक्तो रत्नविभूषितश्चेत्यर्थः  ॥  ३।४२।७,८  ॥   

  

ततो रावणमारीचौ विमानमिव तं रथम् ।  

आरुह्य ययतुः शीघ्रं तस्मादाश्रममण्डलात्  ॥  ३।४२।९  ॥   

तस्मात् मारीचीयात्  ॥  ३।४२।९  ॥   

  

तथैव तत्र पश्यन्तौ पत्तनानि वनानि च ।  

गिरींश्च सरितः सर्वा राष्ट्राणि नगराणि च  ॥  ३।४२।१०  ॥   

समेत्य दण्डकारण्य राघवस्याश्रमं ततः ।  

ददर्श सहमारीचो रावणो राक्षसाधिपः  ॥  ३।४२।११  ॥   

तथैव रथारूढावेव । सहैव स्थितावित्यर्थः । पत्तनानि नगरविशेषान् । नगाः
वृक्षाः सन्त्येष्विति नगराणि, उद्यानाकीर्णपुराणीत्यर्थः ।
"नगपांसुपाण्डुभ्यश्च" इति मत्वर्थीयो रप्रत्ययः । नगरपत्तनादि
लक्ष्णमुक्तं वास्तुशास्त्रे "ग्रामश्च नगरं चैव पत्तनं खर्वटं पुरम् ।
खेटकं कुसुमं चैव शिबिरं राजवासिकम् । सैनामुखमिति त्वेवं दशधा कीर्तितं
बुधैः । विप्राणां च सभृत्यानां वासो ग्राम इतीरितः । स एव
विप्रैराकीर्णस्त्वग्रहार इति स्मृतः । कुटुम्बिभेदैरेकोनत्रिंशद्भिश्च
समन्वितः । अनेकनारीसम्बद्धं नानाशिल्पिजनैर्वृतम् । क्रयविक्रयकैः कीर्णं
सर्वदेवैः समन्वितम् । नगरं त्विति विख्यातं पत्तनं शृणु साम्प्रतम् ।
द्वीपान्तरागतद्रव्यक्रयविक्रयकैर्युतम् । पत्तनं त्वब्धितीरे
स्यात्तयोर्मिश्रं तु खर्वटम् । क्रयविक्रयकैर्युक्तं नानाजातिसमन्वितम् ।
तन्तुवायसमायुक्तं तत्पुरं त्विति कथ्यते । एतैरधिष्ठितं यत्तत् खेटकं
परिकीर्तितम् । तेषामेकान्तरेष्वेव वासः कुसुममुच्यते ।" इत्यादिना  ॥ 
३।४२।१०,११  ॥   

  

अवतीर्य रथात्तस्मात्ततः काञ्चनभूषणात् ।  

हस्ते गृहीत्वा मारीचं रावणो वाक्यमब्रवीत्  ॥  ३।४२।१२  ॥   

हस्ते गृहीत्वेत्यनेनावश्यकत्वं द्योत्यते  ॥  ३।४२।१२  ॥   

  

एतद्रामाश्रमपदं दृश्यते कदली वृतम् ।  

क्रियतां तत्सखे शीघ्रं यदर्थं वयमागताः  ॥  ३।४२।१३  ॥   

स रावणवचः श्रुत्वा मारीचो राक्षसस्तदा ।  

मृगो भूत्वा ऽ ऽश्रमद्वारि रामस्य विचचार ह  ॥  ३।४२।१४  ॥   

यदर्थं यत्कार्यार्थम् । तत् कार्यं क्रियताम् आगमप्रयोजननिर्वाहकं मृगरूपं
भजस्वेत्यर्थः  ॥  ३।४२।१३,१४  ॥   

  

स तु रूपं समास्थाय महदद्भुतदर्शनम् ।  

मणिप्रवरशृङ्गाग्रः सितासितमुखाकृतिः  ॥  ३।४२।१५  ॥   

सङ्ग्रहेणोक्तं विवृणोति स त्वित्यादिना । अद्भुतं विस्मयावहं दर्शनं यस्य
तत्तथा । मणिप्रवरः इन्द्रनीलः तत्तुल्ये शृङ्गाग्रे यस्य स तथा ।
क्वचित्सिता क्वचिदसिता च मुखस्याकृतिः शोभारेखा यस्य । "वर्णो वर्णेन" इति
समानाधिकरणसमासः । अवयवद्वारेण सितासितश्ब्दौ समुदाये वर्तमानौ समानाधिकरणौ
भवतः  ॥  ३।४२।१५  ॥   

  

रक्तपद्मोत्पलमुख इन्द्रनीलोत्पलश्रवाः ।  

किञ्चिदभ्युन्नतग्रीव इन्द्रनीलदलाधरः  ॥  ३।४२।१६  ॥   

रक्तपद्मोत्पलमुखः मुखपुटयोरेको रक्तपद्मवर्णः अन्यस्तूत्पलवर्ण इत्यर्थः ।
इन्द्रनीलोत्पलश्रवाः श्रवसोरिन्द्रनीलसादृश्यं नीलभास्वररूपेण
उत्पलसादृश्यं रूपेण इन्द्रनीलदलवदधरो यस्य स तथा  ॥  ३।४२।१६  ॥   

  

कुन्देन्दुवज्रसङ्काशमुदरं चास्य भास्वरम् ।  

मधूकनिभपार्श्वश्च पद्मकिञ्जल्कसन्निभः  ॥  ३।४२।१७  ॥   

कुन्देति । अस्य मृगरूपस्य कुन्देन्दुवज्रसङ्काशमुदरमासीत् तस्मात्तादृशोदर
इति विपरिणमयितव्यम् । अन्यथा पूर्वापरविरोधः । मधूकनिभपार्श्वः
गुडपुष्पतुल्यवर्णैकपार्श्वः, पार्श्वान्तरे हेमवर्णस्य वक्ष्यमाणत्वात् ।
पद्मकिञ्जल्कसन्निभः उक्तावयवव्यतिरिक्तपृष्ठसर्वप्रदेशे पद्मकेसरवर्णः  ॥ 
३।४२।१७  ॥   

  

वैडूर्यसङ्काशखुरस्तनुजङ्घः सुसंहतः ।  

इन्द्रायुधसवर्णेन पुच्छेनोर्ध्वं विराजता  ॥  ३।४२।१८  ॥   

मनोहरः स्निग्धवर्णो रत्नैर्नानाविधैर्वृतः ।  

क्षणेन राक्षसो जातो मृगः परमशोभनः ।  

वनं प्रज्वलयन् रम्यं रामाश्रमपदं च तत्  ॥  ३।४२।१९  ॥   

सुसंहतः सुश्लिष्टसन्धिबन्धः । ऊर्ध्वं पुच्छोर्ध्वपार्श्वः,
इन्द्रायुधसवर्णेन इन्द्रधनुर्वन्नानावर्णेन पुच्छेनोपलक्षितः ।
स्निग्धवर्ण इति पूर्वोक्तसर्ववर्णानां स्निग्धत्वं विशेषणम् । रत्नैः
रत्नाकारबिन्दुभिः । उपसंहरति क्षणेनेति । प्रज्वलयन् प्रकाशयन् मृगो जात
इति पूर्वेणान्वयः  ॥  ३।४२।१८,१९  ॥   

  

मनोहरं दर्शनीयं रूपं कृत्वा स राक्षसः ।  

प्रलोभनार्थं वैदेह्या नानाधातुविचित्रितम्  ॥  ३।४२।२०  ॥   

विचरन् गच्छते तस्माच्छाद्वलानि समन्ततः  ॥  ३।४२।२१  ॥   

मनोहरमित्यदिसार्धश्लोक एकान्वयः । धातुर्वर्णः । शाद्वलानि शादाः
बालतृणानि । "शादो जम्बालशष्पयोः" इत्यमरः । तद्वन्ति स्थलानि शाद्वलानि ।
"नडशादाड् ड्वलच्" इति ड्वलच् प्रत्ययः । विचरन् भक्षयन् । "चर
गतिभक्षणयोः" । गच्छते गच्छति  ॥  ३।४२।२०,२१  ॥   

  

रूप्यैर्बिन्दुशतैश्चित्रो भूत्वा स प्रियदर्शनः ।  

विटपीनां किसलयान् भङ्क्त्वा ऽदन् विचचार ह  ॥  ३।४२।२२  ॥   

विटपीनामिति दीर्घश्छान्दसः । किसलयान् पल्लवान् । पुँल्लिङ्गत्वमार्षम्  ॥ 
३।४२।२२  ॥   

  

कदलीगृहकं गत्वा कर्णिकारानितस्ततः ।  

समाश्रयन्मन्दगतिः सीतासन्दर्शनं तथा  ॥  ३।४२।२३  ॥   

कदलीगृहकं कृत्रिमकदलीमयगृहम् । तदनन्तरं कर्णिकारान् गत्वा ततः सीता
सन्दृश्यते ऽस्मिन्निति सीतासन्दर्शनम् । अधिकरणे ल्युट् ।
सीतासन्दर्शनयोग्यस्थानमित्यर्थः । तथेति समुच्चये । तदपि गत्वा मन्दगतिः
सन् इतस्ततः समाश्रयत्  ॥  ३।४२।२३  ॥   

  

राजीवचित्रपृष्ठः स विरराज महागृगः ।  

रामाश्रमपदाभ्याशे विचचार यथासुखम्  ॥  ३।४२।२४  ॥   

रीजीवचित्रपृष्ठः राजीवकेसरवदाश्चर्यकरपृष्ठदेशः । चित्रत्वं
पूर्वस्माद्विशेषः । रामाश्रमपदाभ्याशे रामाश्रमस्थानसपीपे  ॥  ३।४२।२४  ॥   

  

पुनर्गत्वा निवृत्तश्च विचचार मृगोत्तमः ।  

गत्वा मुहूर्तं त्वरया पुनः प्रतिनिवर्तते  ॥  ३।४२।२५  ॥   

पुनर्गत्वेति पुनर्निवृत्तश्चेत्यन्वयः । निवृत्य गमनमुक्त्वा गत्वा
निवर्तनमाह गत्वेति  ॥  ३।४२।२५  ॥   

  

विक्रीडंश्च क्वचिद्भूमौ पुनरेव निषीदति ।  

आश्रमद्वारमागम्य मृगयूथानि गच्छति  ॥  ३।४२।२६  ॥   

एवं गमनागमनाभ्यां विक्रीडन् सन् पुनः क्वचित्तूष्णीं निषीदति  ॥  ३।४२।२६
 ॥   

  

मृगयूथैरनुगतः पुनरेव निवर्तते ।  

सीतादर्शनमाकाङ्क्षन् राक्षसो मृगतां गतः ।  

परिभ्रमति चित्राणि मण्डलानि विनिष्पतन्  ॥  ३।४२।२७  ॥   

विनिष्पतन् सञ्चरन्  ॥  ३।४२।२७  ॥   

  

समुद्वीक्ष्य च तं सर्वे मृगा ह्यन्ये वनेचराः ।  

उपागम्य समाघ्राय विद्रवन्ति दिशो दश  ॥  ३।४२।२८  ॥   

समाघ्रायेति घ्राणेन विशेषं जानन्ति तिर्यञ्च इति प्रिसिद्धिः  ॥  ३।४२।२८
 ॥   

  

राक्षमः सो ऽपि तान्वन्यान् मृगान् मृगवधे रतः ।  

प्रच्छादनार्थं भावस्य न भक्षयति संस्पृशन्  ॥  ३।४२।२९  ॥   

भावस्य क्रौर्यस्य । प्रच्छादनार्थं मृगवधे रतो ऽपि मृगान्न भक्षयति किन्तु
संस्पृशन्नास्ते  ॥  ३।४२।२९  ॥   

  

तस्मिन्नेव ततः काले वैदेही शुभलोचना ।  

कुसुमापचयव्यग्रा पादपानभ्यवर्तत  ॥  ३।४२।३०  ॥   

ततः आश्रमादभ्यवर्ततेत्यन्वयः  ॥  ३।४२।३०  ॥   

  

कर्णिकारानशोकांश्च चूतांश्च मदिरेक्षणा ।  

कुसुमान्यपचिन्वन्ती चचार रुचिरानना  ॥  ३।४२।३१  ॥   

मदिरम् आनन्दजनकम् ईक्षणं यस्याः सा मदिरेक्षणा । अनेन रुचिराननेत्यनेन च
वक्ष्यमाणकार्योपयोग्युल्लसो द्योत्यते  ॥  ३।४२।३१  ॥   

  

अनर्हा ऽरण्यवासस्य सा तं रत्नमयं मृगम् ।  

मुक्तामणिविचित्राङ्गं ददर्श परमाङ्गना  ॥  ३।४२।३२  ॥   

अरण्यवासस्यानर्हेत्यनेन
सन्निहितव्रतसमाप्तिकालत्वकथनान्मृगग्रहणत्वरातिशयो द्योत्यते । रत्नमयं
श्रेष्ठभूतम् । स्वार्थे मयट् । "रत्नं स्वजातौ श्रेष्ठे ऽपि" इत्यमरः ।
मुक्तामामणिशब्देन तत्तुल्यबिन्दुमत्त्वमुक्तम्  ॥  ३।४२।३२  ॥   

  

सा तं रुचिरदन्तोष्ठी रूप्यधातुतनूरुहम् ।  

विस्मयोत्फुल्लनयना सस्नेहं समुदैक्षत  ॥  ३।४२।३३  ॥   

रुचिरदन्तोष्ठीत्यनेन कुतुकानुभाव उक्तः । रूप्यं रजतम् धातवः
ताम्रगैरिकादयः तत्तुल्यतनूरुहम् । "तनूरुहं रोम लोम" इत्यमरः  ॥  ३।४२।३३
 ॥   

  

स च तां रामदयितां पश्यन् मायामयो मृगः ।  

विचचार पुनश्चित्रं दीपयन्निव तद्वनम्  ॥  ३।४२।३४  ॥   

अदृष्टपूर्वं तं दृष्ट्वा नानारत्नमयं मृगम् ।  

विस्मयं परमं सीता जगाम जनकात्मजा  ॥  ३।४२।३५  ॥   

इत्यार्षे श्रीरामायणे वाल्मीकीये आदिकाव्ये श्रीमदारण्यकाण्डे
द्विचत्वारिंशः सर्गः  ॥  ४२  ॥   

स इति । दीपयन् प्रकाशयन्  ॥  ३।४२।३४,३५  ॥   

इति श्रीगोविन्दराजविरचिते श्रीरामायणभूषणे रत्नमेखलाख्याने
आरण्यकाण्डव्याख्याने द्विचत्वारिंशः सर्गः  ॥  ४२  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/3_araNyakANDam/04-sItApaharaNam/042_mArIchena_svarNamRgarUpadhAraNam.md">
<details><summary><h3>शिरोमणी ...{Loading}...</h3></summary>



मारीचपरुषोक्त्यनन्तरकालिकं मारीचवृत्तान्तमाह--एवमित्यादिभिः । एवं
परुषमुक्त्वा रात्रिंचरप्रभोः रावणस्य ततस्तस्मादुक्तात् भयात्
भयवचनाद्धेतोः दीनः मारीचः आवां गच्छाव त्वया सह गमिष्यामीत्यर्थः, इति
रावणमब्रवीत्  ॥  ३।४२।१  ॥   

  

मारीचस्यैव वचनान्तराण्याह--दृष्ट इत्यादिभिः । मद्वधोद्यतशस्त्रेण मद्वधाय
उद्यतं शस्त्रं यस्य तेन शरचापासिधारिणा रामेण च यदि पुनरहं दृष्टस्तदैव मे
जीवितं चकारान्तरेण तवापि जीवितं निहतम् । एकश्चस्त्वर्थे  ॥  ३।४२।२  ॥   

  

न हीति । यतः रामं पराक्रम्य जीवन् सन् कश्चिज्जनः न प्रतिवर्तते अतः
असावहमित्यर्थः, यमदण्डहतस्य त्वद्दुराचरणानुमितरामबाणनिहतस्येत्यर्थः, ते
प्रतिरूपः सदृशः वर्तते एतेन सर्वरक्षसां वधो ऽवश्यं भवितेति सूचितं यदि तु
असावित्यनेन राक्षससमुदायो गृह्येत तदा नेदं सूचनम्  ॥  ३।४२।३  ॥   

  

किमिति । त्वयि एवं दुरात्मनि सति मया किं कर्तुं शक्यं न किमपीत्यर्थः,
अतः एषः प्राप्तत्वदाज्ञो ऽहं गच्छामि ते स्वस्त्यस्तु  ॥  ३।४२।४  ॥   

  

प्रहृष्ट इति । राक्षसः स रावणः तेन मारीचोक्तेन वचनेन प्रहृष्टो ऽभवत् अत
एव सुसंश्लिष्टं गाढं परिष्वज्य इदमब्रवीत्  ॥  ३।४२।५  ॥   

  

तद्वचनाकारमाह--एतदिति । मच्छन्दवशवर्तिनः मदभिप्रायानुकूलवर्तनशीलस्य ते
एतत् वचः शौण्डीर्ययुक्तं त्वद्वीर्ययोग्यम् अत एव इदानीम् एतद्वचनकथनकाले
त्वं मारीचो ऽसि पूर्वं तु अन्यः साधारणो निशाचरः एतेन पूर्वं त्वं
प्रकृतेश्च्युतः इदानीं च तां प्राप्तो ऽसीति सूचितम्  ॥  ३।४२।६  ॥   

  

आरुह्यतामिति । पिशाचवदनैः खरैः युक्तः खगः आकाशगामी रत्नविभूषितो ऽयं रथः
मया सह आरुह्यताम्  ॥  ३।४२।७  ॥   

  

तत्प्रयोजनमाह--प्रलोभयित्वेति । यथेष्टं वैदेहीं प्रलोभयित्वा प्रलोभ्य
गन्तुमर्हसि एतेन त्वदाहरणार्थं सीतया प्रेषितौ रामलक्ष्मणौ त्वामनुगमिष्यत
इति सूचितम् अत एव शून्ये रामलक्ष्मणरहितसमये सीताम् आनयिष्यामि आनेष्यामि
 ॥  ३।४२।८  ॥   

  

तत इति । ततः रावणोक्तिश्रवणानन्तरं ताटकासुतो मारीचः तथेति रावणमुवाच ।
ततः तथेत्युक्त्यनन्तरं रावणमारीचौ विमानमिव रथमारुह्य तस्मादाश्रममण्डलात्
शीघ्रं ययतुः । सार्धश्लोक एकान्वयी  ॥  ३।४२।९  ॥   

  

तथेति । तत्र तस्मिन् समये तथा रथारूढावेव पत्तनादीनि पश्यन्तौ मारीचरावणौ
दण्डकारण्यं समेत्य तस्थतुरिति शेषः, ततो ऽनन्तरं सहमारीचो रावणः
राघवस्याश्रमं ददर्श । अर्धचतुष्टयमेकान्वयि  ॥  ३।४२।१०११  ॥   

  

अवतीर्येति । काञ्चनभूषणात् ततस्तस्मात् रथादवतीर्य मारीचं हस्ते गृहीत्वा
रावणो ऽब्रवीत्  ॥  ३।४२।१२  ॥   

  

तद्वचनाकारमाह--एतदिति । कदलीवृतं कदलीभिः शोभितं यत् दृश्यते
तदेतद्रामाश्रमपदम् अतः यदर्थं वयमागताः तत् शीघ्रं क्रियताम्  ॥  ३।४२।१३
 ॥   

  

रावणस्येति । स मारीचः रावणस्य वचः श्रुत्वा मृगो भूत्वा महत् प्रशंसनीयम्
अद्भुतदर्शनं रूपं समास्थाय रामस्य आश्रमद्वारि विचचार । अर्धत्रयमेकान्ययि
। क्वचित् ऽसरावणऽ इति पाठस्तत्र स इत्यनेन पौनरुक्त्यवारणाय सरावणस्य
रावणत्वसहितस्य वच इत्यर्धो वाच्यः  ॥  ३।४२।१४१५  ॥   

  

तद्रूपमेव वर्णयन्नाह--मणीत्यादिभिः । मणिप्रवरश्रृङ्गाग्रः मणिप्रवरेण
इन्द्रनीलमणिना युक्तं शृङ्गाग्रं यस्य सः मणिप्रवरशब्दः केवलेन्द्रनीले
इति कविसमय इति कतकः । क्वचित् सिता शुक्ला क्वचित् असिता कृष्णा
मुखाकृतिर्यस्य सः रक्तपद्ममरुणकमलमुत्पलं नीलकमलं च तद्वत् मुखे
मुखोभयभागौ यस्य सः इन्द्रं शोभायमानं यत् नीलोत्पलं तत्सदृशं श्रवः श्रवणं
यस्य सः किं च इन्द्रनीलोत्पले इव श्रवसी यस्य सः तत्रेन्द्रनीलो मणिविशेषः
 ॥  ३।४२।१६  ॥   

  

किंचित् अभ्युन्नता ग्रीवा यस्य सः इन्द्रनीलनिभः अधरो यस्य सः मधूकनिभौ
मधूकपुष्पसदृशौ पार्श्वौ यस्य सः कञ्जकिञ्जल्कसन्निभः कमलकिञ्जल्कसदृशवर्णः
 ॥  ३।४२।१७  ॥   

  

वैदूर्यसंकाशौ खुरौ यस्य सः तनू सूक्ष्मे जङ्घे यस्य सः सुसंहतः
श्लिष्टसंधिबन्धविशिष्टः इन्द्रायुधसवर्णेन इन्द्रायुधसदृशवर्णविशिष्टेन
पुच्छेन ऊर्ध्वं विराजितः शोभितः  ॥  ३।४२।१८  ॥   

  

मनोहरः हृदयापहारकः स्निग्धः स्नेहोत्पादकः वर्णो यस्य सः परमशोभनो मृगः
क्षणेन राक्षसो मारीचो जातः । श्लोकचतुष्टयमेकान्वयि  ॥  ३।४२।१९  ॥   

  

वनमिति । वैदेह्याः प्रलोभनार्थं नानाधातुविचित्रितं मनोहरं दर्शनीयं रूपं
कृत्वा रामस्य अश्रमपदं यस्मिन् तत् रम्यं वनं प्रज्वलयन् शष्पं हरिततृणं
विचरन् भक्षयन् सन् शाद्वलानि घासयुक्तस्थलानि समन्ततो गच्छते गच्छति ।
श्लोकद्वयमेकान्वयि  ॥  ३।४२।२०२१  ॥   

  

रौप्यैरिति । रौप्यैः राजतैः बिन्दुशतैश्चित्रं यथा भवति तथा प्रियनन्दनो
भूत्वा विटपीनां विटपिनां वृक्षाणां किसलयान् नवीनपत्राणि भक्षयन् विचचार
मारीच इति शेषः  ॥  ३।४२।२२  ॥   

  

कदलीति । ततो भक्षणपूर्वकविचरणानन्तरं कदलीगृहकं कदलीनां वनम् कर्णिकारान्
वृक्षविशेषांश्च गत्वा सीतायाः संदर्शनं यस्मिन् तत् स्थलम् इतस्ततः
समाश्रयन्सन् मन्दगतिः राजीवचित्रपृष्ठः महामृगो मारीचः रामाश्रमपदाभ्यासे
रामाश्रमसमीपे यथासुखं विचचार विरराज च । श्लोकद्वयमेकान्वयि  ॥  ३।४२।२३२४
 ॥   

  

पुनरिति । पुनर्गत्वा स्थलान्तरमिति शेषः, निवृत्तः सन् विचचार मुहूर्तं
पुनस्त्वरया गत्वा इतस्ततो द्रुतं भ्रान्त्वा पुनः प्रतिनिवर्तते  ॥ 
३।४२।२५  ॥   

  

विक्रीडन्निति । विक्रीडन् सन् पुनर्निषीदति पुनराश्रमद्वारमागम्य
मृगयूथानि गच्छति  ॥  ३।४२।२६  ॥   

  

मृगेति । मृगतां मृगत्वं गतः प्राप्तो ऽत एव मृगयूथैरनुगतो राक्षसः
सीतादर्शनमाकाङ्क्षन् सन् पुनरपि निवर्तते । एवो ऽप्यर्थे  ॥  ३।४२।२७  ॥   

  

परीति । विनिष्पतन् सीतासमीपमागच्छन् सन् चित्राणि मण्डलानि परिभ्रमति तं
मृगमन्ये वनेचरा मृगाः समुद्वीक्ष्य उपगम्य तत्समीपं प्राप्य समाघ्राय दश
दिशो विद्रवन्ति । सार्धश्लोक एकान्वयी  ॥  ३।४२।२८  ॥   

  

राक्षस इति । मृगवधे रतो ऽपि स राक्षसः भावस्य राक्षसस्वभावस्य
प्रच्छादनार्थं  

तानाघ्राणकर्तृ़न् वन्यान् मृगान् संस्पृशन्नपि न भक्षयति  ॥  ३।४२।२९  ॥   

  

तस्मिन्निति । कुसुमापचये पुष्पग्रहणे व्यग्राशुभलोचना वैदेही तस्मिन् काले
एव पादपान् अत्यवर्तत  ॥  ३।४२।३०  ॥   

  

पुष्पग्रहणप्रकारमाह--कर्णिकारानिति । रुचिरानना सीता कुसुमानि अपचिन्वती
सती कर्णिकारादीन् चचार  ॥  ३।४२।३१  ॥   

  

अनर्हेति । वनवासस्य अनर्हा परमाङ्गना सा सीता मुक्तामणिविचित्राङ्गं
रत्नमयं मृगं ददर्श  ॥  ३।४२।३२  ॥   

  

तमिति । रुचिरदन्तोष्ठी सीता रूप्यधातुतनूरुहं रूप्यैः
रजतैर्धातुभिर्गैरिकादिभिश्च तुल्यास्तनूरुहा यस्य तं मृगं
विस्मयोत्फुल्लनयता सती सस्नेहं समुदैक्षत सम्यगपश्यत्  ॥  ३।४२।३३  ॥   

  

स इति । मायामयः स मृगः तां रामदयितां पश्यन् ततो दर्शनादेव हेतोः तद्वनं
दीपयन्निव तत्र विचचार  ॥  ३।४२।३४  ॥   

  

अदृष्टेति । अदृष्टपूर्वं दृष्टपूर्वभिन्नं तं मृगं दृष्ट्वा सीता परमं
विस्मयं जगाम्  ॥  ३।४२।३५  ॥   

  

इति श्रीमद्वाल्मीकीयरामायणव्याख्याने रामायणशिरोमणावारण्यकाण्डे
द्विचत्वारिंशः सर्गः  ॥  ३।४२  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/3_araNyakANDam/04-sItApaharaNam/042_mArIchena_svarNamRgarUpadhAraNam.md">
<details><summary><h3>तिलकम् ...{Loading}...</h3></summary>



रात्रिञ्चरप्रभो रावणाद्यद्भयमधुनैव निन्द्यमरणरूपं
तस्माद्गच्छावेत्यब्रवीत् । त्वमहं चेत्यर्थः  ॥  ३।४२।१  ॥   

  

तथा वदन्नेव निजदुःखमप्याह दृष्टश्चाहमिति । पुनर्यदाद्य ते न दृष्टो
भविष्यामि तदोच्यमानविशेषणेन रामेण जीवितं निहतं नष्टमेव । चकारात्तव च
जीवितं नष्टम्  ॥  ३।४२।२  ॥   

  

यमदण्डहतस्य ते ऽसौ रामः प्रतिरूपो यमदण्डप्रतिरूपो वर्तते  ॥  ३।४२।३  ॥   

  

अथाशक्यपरिहारमनर्थं शोचति किं त्विति  ॥  ३।४२।४  ॥   

  

तेन वचनेन गच्छामीति वचनेन । सुसंश्लिष्टं गाढम्  ॥  ३।४२।५  ॥   

  

मच्छन्दवशवर्तिनः मदभिप्रायवशवर्तिनः शौटीर्यं वाय तद्युक्तम् एतद्वचो
योग्यमिति शेषः । इदानीं मारीचो ऽसि स्वप्रकृतिं प्राप्तो ऽसि । पूर्वमन्यो
हि राक्षसस्तदाविष्ट इति शेषः  ॥  ३।४२।६  ॥   

  

खग आकाशगामी रथः  ॥  ३।४२।७  ॥   

  

शून्ये रामलक्ष्मणरहिते समये  ॥  ३।४२।८,९  ॥   

  

आश्रममण्डलान्मारिचाश्रममण्डलादित्यर्थः । पत्तननगरयोरराजधानीराजधानीत्वेन
भेदः । पत्तनशब्दो ऽर्धर्चादिः  ॥  ३।४२।१०१५  ॥   

  

मणिप्रवरशृङ्गाग्र इन्द्रनीलरत्नाकारशृङ्गाग्रः । मणिशब्दः केवल इन्द्रनीले
इति कविसमय इति कतकः । क्वचित्सिता क्वचिदसिता मुखस्याकृतिः शोभा यस्य सः ।
यदेवाह रक्तपद्मोत्पलेति । उत्पलं नीलोत्पलम् । इन्द्रनीलवदुत्पलवच्छ्रवः
श्रवणं यस्य सः  ॥  ३।४२।१६  ॥   

  

मधूकपुष्पसदृशपार्श्वद्वयः । कञ्जं पद्मं तत्किञ्जल्कसदृशवर्णः  ॥  ३।४२।१७
 ॥   

  

सुसंहतः श्लिष्टसन्धिबन्धः  ॥  ३।४२।१८,१९  ॥   

  

प्रज्वलयन्प्रदीपयन्  ॥  ३।४२।२०  ॥   

  

शाद्वलानि विचरन्भक्षयन्गच्छते गच्छति  ॥  ३।४२।२१  ॥   

  

चित्रमिति क्रियाविशेषणम् । विटपीनामिति दीर्घ आर्षश्छन्दोनुरोधात् ।
"भक्त्वादन्" इति पाठ आर्षो ऽनुनासिकलोपः  ॥  ३।४२।२२  ॥   

  

कदलीगृहं कदलीवाटिकाम् । कर्णिकारांस्तद्वनं च गत्वा त्यक्त्वा
सीतासन्दर्शनमपेक्ष्येतस्ततो मन्दगतिं समाश्रयन्विचचार विरराज च  ॥ 
३।४२।२३२५ ॥   

  

मृगयूथानि गच्छति, तत्पृष्ठतो गच्छतीत्यर्थः  ॥  ३।४२।२६,२७  ॥   

  

विनिष्पतन् प्रागल्भ्येन कुर्वन्नित्यर्थः  ॥  ३।४२।२८  ॥   

  

विद्रवन्ति अमृगत्वनिश्चयादिति शेषः  ॥  ३।४२।२९  ॥   

  

मृगवधे रतो ऽपि भावस्य राक्षसस्य सञ्छादनार्थं संस्पृशन्नपि मृगान्न
भक्षयति  ॥  ३।४२।३०  ॥   

  

अपचयो ग्रहणम् । अत्राशोकचूतकुसुमानामपचयोक्त्त्या शिशिरान्तकालो ऽयम् ।
"गन्धवान्सुरभिर्मांसो जातपुष्पफलद्रमुः" इति, "सन्तापयति सौमित्रे
शूरश्चैत्रवनानिलः, इति च पम्पातीरे रामोक्तेश्च । किञ्चाग्रे
द्वादशमासोत्तरं यद्येषा मां नाङ्गीकरोति तदैनां हन्मीति रावणप्रतिज्ञा ।
ततो हनुमद्दर्शनकाले च तं प्रति सीतावाक्यम् "वर्तते दशमो मासो द्वौ तु
शेषौ प्लवङ्गम, इति सङ्गच्छते । माघशुक्लाष्टम्यां हरणे हि
मार्गशुक्लाष्टम्यां ततो ऽर्वागेव वा दशमसमाप्त्या तस्य
वर्तमानत्वोक्तिरसंगतैव स्यात् । तच्छुक्लपक्षान्ते हनुमतस्तद्दर्शनात्  ॥ 
३।४२।३१  ॥   

  

अनर्हा वनवासस्येत्यनेन नगरवासः सूचितः  ॥  ३।४२।३२  ॥   

  

रूप्यं रजतम्, धातवो गैरिकाद्याः, तत्सदृशरोमयुक्तम्  ॥  ३।४२।३३३५  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽरण्यकाण्डे द्विचत्वारिंशः सर्गः  ॥  ३।४२  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/3_araNyakANDam/04-sItApaharaNam/042_mArIchena_svarNamRgarUpadhAraNam.md">
<details><summary><h3>द्राविडपाठः ...{Loading}...</h3></summary>


एवमुक्त्वा तु वचनं मारीचो रावणं ततः।  
गच्छावेत्यब्रवीद्दीनो भयाद्रात्रिञ्चरप्रभोः ॥ 3.42.1 ॥   
दृष्टश्चाहं पुनस्तेन शरचापासिधारिणा।  
मद्वधोद्यतशस्त्रेण विनष्टं जीवितं च मे ॥ 3.42.2 ॥   
नहि रामं पराक्रम्य जीवन् प्रतिनिवर्तते।  
वर्तते प्रतिरूपोऽसौ यमदण्डहतस्य ते ॥ 3.42.3 ॥   
किन्नु शक्यं मया कर्तुमेवं त्वयि दुरात्मनि।  
एष गच्छाम्यहं तात स्वस्ति तेऽस्तु निशाचर ॥ 3.42.4 ॥   
प्रहृष्टस्त्वभवत्तेन वचनेन स रावणः।  
परिष्वज्य सुसंश्लेष्यमिदं वचनमब्रवीत् ॥ 3.42.5 ॥   
एतच्छौण्डीर्ययुक्तं ते मच्छन्दादिव भाषितम्।  
इदानीमसि मारीचः पूर्वमन्यो निशाचरः ॥ 3.42.6 ॥   
आरुह्यतामयं शीघ्रं रथो रत्नविभूषितः।  
मया सह तथा युक्तः पिशाचवदनैः खरैः ॥ 3.42.7 ॥   
प्रलोभयित्वा वैदेहीं यथेष्टं गन्तुमर्हसि।  
तां शून्ये प्रसभं सीतामानयिष्यामि मैथिलीम् ॥ 3.42.8 ॥   
ततो रावणमारीचौ विमानमिव तं रथम्।  
आरुह्य ययतुः शीघ्रं तस्मादाश्रममण्डलात् ॥ 3.42.9 ॥   
तथैव तत्र पश्यन्तौ पत्तनानि वनानि च।  
गिरींश्च सरितः सर्वा राष्ट्राणि नगराणि च ॥ 3.42.10 ॥   
समेत्य दण्डकारण्य राघवस्याश्रमं ततः।  
ददर्श सहमारीचो रावणो राक्षसाधिपः ॥ 3.42.11 ॥   
अवतीर्य रथात्तस्मात्ततः काञ्चनभूषणात्।  
हस्ते गृहीत्वा मारीचं रावणो वाक्यमब्रवीत् ॥ 3.42.12 ॥   
एतद्रामाश्रमपदं दृश्यते कदली वृतम्।  
क्रियतां तत्सखे शीघ्रं यदर्थं वयमागताः ॥ 3.42.13 ॥   
स रावणवचः श्रुत्वा मारीचो राक्षसस्तदा।  
मृगो भूत्वाऽऽश्रमद्वारि रामस्य विचचार ह ॥ 3.42.14 ॥   
स तु रूपं समास्थाय महदद्भुतदर्शनम्।  
मणिप्रवरशृङ्गाग्रः सितासितमुखाकृतिः ॥ 3.42.15 ॥   
रक्तपद्मोत्पलमुख इन्द्रनीलोत्पलश्रवाः।  
किञ्चिदभ्युन्नतग्रीव इन्द्रनीलदलाधरः ॥ 3.42.16 ॥   
कुन्देन्दुवज्रसङ्काशमुदरं चास्य भास्वरम्।  
मधूकनिभपार्श्वश्च पद्मकिञ्जल्कसन्निभः ॥ 3.42.17 ॥   
वैडूर्यसङ्काशखुरस्तनुजङ्घः सुसंहतः।  
इन्द्रायुधसवर्णेन पुच्छेनोर्ध्वं विराजता ॥ 3.42.18 ॥   
क्षणेन राक्षसो जातो मृगः परमशोभनः।  
वनं प्रज्वलयन् रम्यं रामाश्रमपदं च तत् ॥ 3.42.19 ॥   
मनोहरं दर्शनीयं रूपं कृत्वा स राक्षसः।  
प्रलोभनार्थं वैदेह्या नानाधातुविचित्रितम् ॥ 3.42.20 ॥   
विचरन् गच्छते तस्माच्छाद्वलानि समन्ततः ॥ 3.42.21 ॥   
रूप्यैर्बिन्दुशतैश्चित्रो भूत्वा स प्रियदर्शनः।  
विटपीनां किसलयान् भङ्क्त्वाऽदन् विचचार ह ॥ 3.42.22 ॥   
कदलीगृहकं गत्वा कर्णिकारानितस्ततः।  
समाश्रयन्मन्दगतिः सीतासन्दर्शनं तथा ॥ 3.42.23 ॥   
राजीवचित्रपृष्ठः स विरराज महागृगः।  
रामाश्रमपदाभ्याशे विचचार यथासुखम् ॥ 3.42.24 ॥   
पुनर्गत्वा निवृत्तश्च विचचार मृगोत्तमः।  
गत्वा मुहूर्तं त्वरया पुनः प्रतिनिवर्तते ॥ 3.42.25 ॥   
विक्रीडंश्च क्वचिद्भूमौ पुनरेव निषीदति।  
आश्रमद्वारमागम्य मृगयूथानि गच्छति ॥ 3.42.26 ॥   
सीतादर्शनमाकाङ्क्षन् राक्षसो मृगतां गतः।  
परिभ्रमति चित्राणि मण्डलानि विनिष्पतन् ॥ 3.42.27 ॥   
समुद्वीक्ष्य च तं सर्वे मृगा ह्यन्ये वनेचराः।  
उपागम्य समाघ्राय विद्रवन्ति दिशो दश ॥ 3.42.28 ॥   
राक्षमः सोऽपि तान्वन्यान् मृगान् मृगवधे रतः।  
प्रच्छादनार्थं भावस्य न भक्षयति संस्पृशन् ॥ 3.42.29 ॥   
तस्मिन्नेव ततः काले वैदेही शुभलोचना।  
कुसुमापचयव्यग्रा पादपानभ्यवर्तत ॥ 3.42.30 ॥   
कर्णिकारानशोकांश्च चूतांश्च मदिरेक्षणा।  
कुसुमान्यपचिन्वन्ती चचार रुचिरानना ॥ 3.42.31 ॥   
अनर्हाऽरण्यवासस्य सा तं रत्नमयं मृगम्।  
मुक्तामणिविचित्राङ्गं ददर्श परमाङ्गना ॥ 3.42.32 ॥   
सा तं रुचिरदन्तोष्ठी रूप्यधातुतनूरुहम्।  
विस्मयोत्फुल्लनयना सस्नेहं समुदैक्षत ॥ 3.42.33 ॥   
स च तां रामदयितां पश्यन् मायामयो मृगः।  
विचचार पुनश्चित्रं दीपयन्निव तद्वनम् ॥ 3.42.34 ॥   
अदृष्टपूर्वं तं दृष्ट्वा नानारत्नमयं मृगम्।  
विस्मयं परमं सीता जगाम जनकात्मजा ॥ 3.42.35 ॥   

</details>
</div>
