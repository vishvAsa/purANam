+++
title = "०११ ऋष्यशृङ्गागमनम्"
title_english = "011 dasaratha brings Rishyasringa to ayodhya"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-011-Rushya_Shrungaagamanam.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/02-putrakAmaH/011_RShyashRngAgamanam.md">
<details><summary><h2>IITK ...{Loading}...</h2></summary>

Sumantra gives further details of the story narrated by Sanatkumara--on
the advice of Sumantra, king Dasaratha goes to Romapada requests
Rsyasringa's help to conduct aswamedha yaga Rsyasringa comes to Ayodhya.



### श्लोकः
#### मूलम्
भूय एव हि राजेन्द्र शृणु मे वचनं हितम्।  
यथा स देवप्रवरः कथायामेवमब्रवीत्॥1.11.1॥

#### शब्दार्थः
राजेन्द्र O Great king, सः that Sanatkumara, देवप्रवरः great among celestial beings, यथा in what so ever manner, कथायाम् in the story, अब्रवीत् narrated, एवम् in this way, मे my, हितम्  beneficial, वचनम् words, भूयः एव again, शृणु listen.

#### आङ्ग्लानुवादः
"Great king, I shall tell you the way Sanatkumara, great among the celestials further narrated the story. Listen to my words which may prove useful to you (said Sumantra)".



### श्लोकः
#### मूलम्
इक्ष्वाकूणां कुले जातो भविष्यति सुधार्मिकः।  
राजा दशरथो नाम्ना श्रीमान्सत्यप्रतिश्रवः॥1.11.2॥

#### शब्दार्थः
श्रीमान् auspicious one, सत्यप्रतिश्रवः true to his promise, राजा king, दशरथो नाम्ना named Dasaratha, सुधार्मिकः highly righteous, इक्ष्वाकूणाम् of Ikshvaku kings', कुले in the race, जातः भविष्यति will be born indeed.

#### आङ्ग्लानुवादः




### श्लोकः
#### मूलम्
अङ्गराजेन सख्यं च तस्य राज्ञो भविष्यति।  
कन्या चास्य महाभागा शान्ता नाम भविष्यति॥1.11.3॥

#### शब्दार्थः
तस्य राज्ञः to that king (Dasaratha), अङ्गराजेन with the king of Anga, सख्यं च friendship, भविष्यति will develop, अस्य for that king of Anga, महाभागा highly virtuous, शान्ता नाम named Shanta, कन्या daughter, भविष्यति will be born.

#### आङ्ग्लानुवादः
That king (Dasaratha) will develop friendship with the king of Anga. A highly virtuous daughter named Santa will be born to  king of Anga.



### श्लोकः
#### मूलम्
पुत्रस्तु सोऽङ्गराजस्य रोमपाद इति श्रुतः।  
तं स राजा दशरथो गमिष्यति महायशाः॥1.11.4॥

#### शब्दार्थः
सःअङ्गराज्यस्य पुत्रस्तु that Anga king's son, रोमपाद इति Romapada by name, श्रुतःwill be wellknown, महायशाः very famous, सः that, राजा king (Dasaratha), तम् him, गमिष्यति will approach.

#### आङ्ग्लानुवादः
The famous king Dasaratha will approach the son of the king of Anga known as Romapada.



### श्लोकः
#### मूलम्
अनपत्योऽस्मि धर्मात्मन् शान्ताभर्ता मम क्रतुम्।  
आहरेत त्वयाज्ञप्तस्सन्तानार्थं कुलस्य च॥1.11.5॥

#### शब्दार्थः
धर्मात्मन् O Follower of righteousness, अनपत्यः अस्मि I am without children, शान्ताभर्ता husband of Shanta, त्वया by you, आज्ञप्तः ordered, मम my, कुलस्य of race, सन्तानार्थम् for the sake of children (for perpetuation of my race), क्रतुम् sacrifice, आहरेत he may perform.

#### आङ्ग्लानुवादः
O righteous king I am issueless. Let Rsyasringa, husband of Santa be ordered to perform the a sacrificial ceremony so that I shall be blessed with I son for the perpetuaion of my race.



### श्लोकः
#### मूलम्
श्रुत्वा राज्ञोऽथ तद्वाक्यं मनसा स विचिन्त्य च।  
प्रदास्यते पुत्रवन्तं शान्ताभर्तारमात्मवान्॥1.11.6॥

#### शब्दार्थः
आत्मवान् prudent and wise, राज्ञः king's, तद्वाक्यम् that statement, श्रुत्वा having heard, अथ thereafter, सः he, मनसा विचिन्त्य च after thinking over deeply in the mind, पुत्रवन्तम् him who has sons, शान्ताभर्तारम् husband of Shanta, प्रदास्यते will offer.

#### आङ्ग्लानुवादः
On hearing his words and deeply thinking over the matter, the prudent Romapada  agreed to send, Santa's husband (Rsyasringa), capable of blessing him with a son.



### श्लोकः
#### मूलम्
प्रतिगृह्य च तं विप्रं स राजा विगतज्वरः।  
आहरिष्यति तं यज्ञं प्रहृष्टेनान्तरात्मना॥1.11.7॥

#### शब्दार्थः
सः राजा that king, तं विप्रम् that brahmin, प्रतिगृह्य च having received (along with him), विगतज्वरः relieved of his mental suffering, प्रहृष्टेन with highly delighted, अन्तरात्मना heart, तं यज्ञम् that sacrifice, आहरिष्यति will perform.

#### आङ्ग्लानुवादः
The king relieved of his suffering, was highly delighted. He would take the brahmin with him and  perform the sacrificial ritual.



### श्लोकः
#### मूलम्
तं च राजा दशरथो यष्टुकामः कृताञ्जलिः।  
ऋश्यशृङ्गं द्विजश्रेष्ठं वरयिष्यति धर्मवित्॥ 1.11.8॥  
यज्ञार्थं प्रसवार्थं च स्वर्गार्थं च नरेश्वरः।  
लभते च स तं कामं द्विजमुख्याद्विशांपतिः॥1.11.9॥

#### शब्दार्थः
यष्टुकामः desirous of performing sacrifice, धर्मवित् knower of dharma, नरेश्वरः lord of the people, दशरथःराजा king Dasaratha, कृताञ्जलिः with folded palms, द्विजश्रेष्ठम् best among  brahmins, ऋष्यशृङ्गम् Rsyasringa, यज्ञार्थम् for the sake of sacrifice, प्रसवार्थं च in order to obtain children, स्वर्गार्थं च to attain heaven, वरयिष्यति will choose him, सः विशांपतिः lord of the people, द्विजमुख्यात् from that prominent brahmin, तं कामम् those desires, लभते च will get.

#### आङ्ग्लानुवादः
King Dasaratha, lord of the people, and knower of dharma and truth, desirous of performing the sacrifice would ask Rsyasringa, with folded palms for granting a boon to perform a sacrifice in order to obtain children and to attain heaven. The king will get those desires fulfilled through that chief brahmin.



### श्लोकः
#### मूलम्
पुत्राश्चास्य भविष्यन्ति चत्वारोऽमितविक्रमाः।  
वंशप्रतिष्ठानकरास्सर्वलोकेषु विश्रुताः॥1.11.10॥

#### शब्दार्थः
अस्य to him, अमितविक्रमाः men of immense prowess, वंशप्रतिष्ठानकराः bringing glory and fame to their dynasty, सर्वलोकेषु in all the worlds, विश्रुताः renowned, चत्वारः four, पुत्राः sons, भविष्यन्ति will be born.

#### आङ्ग्लानुवादः
Four sons of immense prowess would be born to him bringing glory and fame to their dynasty. They would be renowned in all the worlds.



### श्लोकः
#### मूलम्
एवं स देवप्रवरः पूर्वं कथितवान्कथाम्।  
सनत्कुमारो भगवान्पुरा देवयुगे प्रभुः॥1.11.11॥

#### शब्दार्थः
देवप्रवरः great among devatas, भगवान् holy, प्रभुः competent, सः that, सनत्कुमारः Sanat kumara, पुरा in the early period of, देवयुगे in Krita yuga, कथाम् this story, एवम् in this way, कथितवान् narrated.

#### आङ्ग्लानुवादः
In early times of Kritayuga, this story was narrated by the holy and competent  Sanatkumara, the great one among the devatas".



### श्लोकः
#### मूलम्
स त्वं पुरुषशार्दूल तमानय सुसत्कृतम्।  
स्वयमेव महाराज गत्वा सबलवाहनः॥1.11.12॥

#### शब्दार्थः
पुरुषशार्दूल greatest among men, महाराज O King, सः त्वम्  such a man you are, सबलवाहनः along with his foreces and vehicles, स्वयमेव personally, गत्वा having gone, सुसत्कृतम् wellhonoured, तम् him, आनय bring.

#### आङ्ग्लानुवादः
"Greatest among men, O king, along with vehicles and retinue, you may go and bring him (Rsyasringa) personally with due respect".



### श्लोकः
#### मूलम्
अनुमान्य वसिष्ठं च सूतवाक्यं निशम्य च।  
सान्तःपुरस्सहामात्यः प्रययौ यत्र स द्विजः॥1.11.13॥

#### शब्दार्थः
सूतवाक्यम् the charioteer's (Sumantra's) words, निशम्य having heard, वसिष्ठं च अनुमान्य obtaining the consent of Vasishta, सान्तःपुरः accompanied by queens, सहामात्यः along with courtiers, सःद्विजः that brahmin, यत्र to the place where he resided, प्रययौ departed.

#### आङ्ग्लानुवादः
Having heard the charioteer's words and having obtained the consent of Vasishta, he    along with his queens and courtiers departed to the place where the brahmin (Rsyasringa) resided.



### श्लोकः
#### मूलम्
वनानि सरितश्चैव व्यतिक्रम्य शनैश्शनैः।  
अभिचक्राम तं देशं यत्र वै मुनिपुङ्गवः॥1.11.14॥

#### शब्दार्थः
शनैः शनैः slowly and slowly, वनानि forests, सरितश्चैव rivers, व्यतिक्रम्य crossing, मुनिपुङ्गवः foremost of ascetics, यत्र where he was, तं देशम् that place, अभिचक्राम reached.

#### आङ्ग्लानुवादः
Crossing forests and rivers slowly, the king reached the place where that foremost of  
ascetics lived.



### श्लोकः
#### मूलम्
आसाद्य तं द्विजश्रेष्ठं रोमपादसमीपगम्।  
ऋषिपुत्रं ददर्शादौ दीप्यमानमिवानलम्॥1.11.15॥

#### शब्दार्थः
आसाद्य having reached, रोमपादसमीपगम् seated beside king Romapada, दीप्यमानम् glowing, अनलमिव like fire, द्विजश्रेष्ठम् best of brahmins, तं ऋषिपुत्रम् that  son of sage, आदौ in the begining, ददर्श beheld.

#### आङ्ग्लानुवादः
He reached the spot and saw the son of the ascetic, the best of brahmins glowing like fire seated next to Romapada.



### श्लोकः
#### मूलम्
ततो राजा यथान्यायं पूजां चक्रे विशेषतः।  
सखित्वात्तस्य वै राज्ञः प्रहृष्टेनान्तरात्मना॥1.11.16॥

#### शब्दार्थः
ततः then, राजा king Romapada, प्रहृष्टेन with delight, अन्तरात्मना in the heart, यथान्यायम् as per tradition, सखित्वात् due to friendship, विशेषतः specially, तस्य of that, राज्ञः king Dasaratha, पूजाम् respectful salutations, चक्रे offered.

#### आङ्ग्लानुवादः
Then the king (Romapada), delighted at heart out of friendship with the king (Dasaratha), offered special hospitality with respectful salutations in accordance with propriety.



### श्लोकः
#### मूलम्
रोमपादेन चाख्यातमृषिपुत्राय धीमते।  
सख्यं सम्बन्धकं चैव तदा तं प्रत्यपूजयत्॥1.11.17॥

#### शब्दार्थः
रोमपादेन by Romapada, सख्यम् friendship, सम्बन्धकं चैव relationship, धीमते to the intellectual, ऋषिपुत्राय son of the sage, आख्यातम् narrated, तदा then, तम् him (Romapada), प्रत्यपूजयत् in return felicitatetd.

#### आङ्ग्लानुवादः
Romapada explained his friendship and relationship with him (Dasaratha). Rsyasringa of great intellect in return felicitated Dasaratha.



### श्लोकः
#### मूलम्
एवं सुसत्कृतस्तेन सहोषित्वा नरर्षभः।  
सप्ताष्टदिवसान्राजा राजानमिदमब्रवीत्॥1.11.18॥

#### शब्दार्थः
एवम् in this manner, सुसत्कृतः wellhonoured, नरर्षभः the great among men, राजा king Dasaratha, तेन सह along with him, सप्ताष्ट seven or eight, दिवसान् days, उषित्वा having dwelt, राजानम् addressing Romapada, इदम् these words, अब्रवीत् spoke.

#### आङ्ग्लानुवादः
In this manner, the great among men, the king wellhonoured by Romapada, spent seven or eight days there.And then spoke this to Romapadaः



### श्लोकः
#### मूलम्
शान्ता तव सुता राजन् सह भर्त्रा विशांपते।  
मदीयनगरं यातु कार्यं हि महदुद्यतम्॥1.11.19॥

#### शब्दार्थः
विशांपते O Lord of people, राजन् king, तव सुता your daughter, शान्ता Shanta, सह भर्त्रा along with her husband, मदीयनगरम् to my city, यातु let her go, महत् important, कार्यम् religious rite, उद्यतम् is planned.

#### आङ्ग्लानुवादः
O lord of people, O king, It has been decided to commence an important sacrificial rite. You may send your daughter Santa along with her husband to my city.



### श्लोकः
#### मूलम्
तथेति राजा संश्रुत्य गमनं तस्य धीमतः।  
उवाच वचनं विप्रं गच्छ त्वं सह भार्यया॥1.11.20॥

#### शब्दार्थः
राजा king, तथा इति be it so, धीमतः of the wise man, तस्य गमनम्  for his departure, संश्रुत्य having agreed, त्वम् you, भार्यया सह along with your wife, गच्छ please go, विप्रम् brahmin, वचनम् words, उवाच spoke.

#### आङ्ग्लानुवादः
Having agreed to the departure of the sage Romapada said, 'Be pleased to go (to Ayodhya) together with your wife'.



### श्लोकः
#### मूलम्
ऋषिपुत्रः प्रतिश्रुत्य तथेत्याह नृपं तदा।  
स नृपेणाभ्यनुज्ञातः प्रययौ सह भार्यया॥1.11.21॥

#### शब्दार्थः
तदा then, ऋषिपुत्रः son of sage, प्रतिश्रुत्य having assented, नृपम् the king, तथा इति so it shall be done, आह said, नृपेण by king, अभ्यनुज्ञातः having been permitted, भार्यया सह along with his wife, प्रययौ departed.

#### आङ्ग्लानुवादः
The son of the sage assented to the king's command saying 'So be it'. And permitted by him, departed along with wife (for Ayodhya).



### श्लोकः
#### मूलम्
तावन्योन्याञ्जलिं कृत्वा स्नेहात्संश्लिष्य चोरसा।  
ननन्दतुर्दशरथो रोमपादश्च वीर्यवान्॥1.11.22॥

#### शब्दार्थः
तौ both, दशरथः Dasaratha, वीर्यवान् valiant, रोमपादश्च and Romapada, अन्योन्याञ्जलिम् each other wishing with folded palms, कृत्वा having done, स्नेहात् with friendship, उरसा heart to heart, संश्लिष्य embracing each other, ननन्दतुः were pleased.

#### आङ्ग्लानुवादः
Dasaratha and Romapada, pleased with this, wished each other with folded palms and hugged each other with love.



### श्लोकः
#### मूलम्
ततस्सुहृदमापृच्छ्य प्रस्थितो रघुनन्दनः।  
पौरेभ्यः प्रेषयामास दूतान्वै शीघ्रगामिनः॥1.11.23॥

#### शब्दार्थः
ततः then, रघुनन्दनः Dasaratha, सुहृदम् friend, आपृच्छ्य having taken leave, प्रस्थितः set out, शीघ्रगामिनः swiftly going, दूतान् messengers, पौरेभ्यः to the citizens, प्रेषयामास despatched.

#### आङ्ग्लानुवादः
Then king Dasaratha, took leave of  his friend and set out. He despatched swiftfooted messengers to the citizens with the command.



### श्लोकः
#### मूलम्
क्रियतां नगरं सर्वं क्षिप्रमेव स्वलङ्कृतम्।  
धूपितं सिक्तसम्मृष्टं पताकाभिरलङ्कृतम्॥1.11.24॥

#### शब्दार्थः
सर्वम् the entire, नगरम् city, क्षिप्रमेव immediately, स्वलङ्कृतम् well decorated, धूपितम् perfumed, सिक्तसम्मृष्टम् sprinkled with water and cleaned, पताकाभिः with flags, अलङ्कृतम् decorated, क्रियताम् let it be done.

#### आङ्ग्लानुवादः
"Let the entire city be welldecorated, perfumed, sprinkled with water and cleaned with flags hoisted."



### श्लोकः
#### मूलम्
ततः प्रहृष्टाः पौरास्ते श्रुत्वा राजानमागतम्।  
तथा प्रचक्रुस्तत्सर्वं राज्ञा यत्प्रेषितं तदा ॥1.11.25॥

#### शब्दार्थः
ततः then, ते पौराः the people of Ayodhya, राजानम् the king, आगतम् arrival, श्रुत्वा having heard, प्रहृष्टाः overjoyed, राज्ञा by king, यत् यथा as per, प्रेषितम् sent, तत् सर्वम् all that, तथा in the same manner, प्रचक्रुः fulfilled.

#### आङ्ग्लानुवादः
The people of the city having heard the king's arrival were overjoyed. They did  
everything as by the king.



### श्लोकः
#### मूलम्
ततस्स्वलङ्कृतं राजा नगरं प्रविवेश ह।  
शङ्खदुन्दुभिनिर्घोषैः पुरस्कृत्य द्विजर्षभम्॥1.11.26॥

#### शब्दार्थः
ततः then, राजा king, द्विजर्षभम् foremost of brahmins, पुरस्कृत्य keeping in the forefront, स्वलङ्कृतम् welldecorated, तत् that, नगरम् city, शङ्खदुन्दुभिनिर्घोषैः with conches blowing and drums beating, प्रविवेश ह entered.

#### आङ्ग्लानुवादः
Then the king entered that welldecorated city amidst blares of conches and the beating of drums, with the best of the brahmins (Rsyasringa) in the forefront.



### श्लोकः
#### मूलम्
ततः प्रमुदितास्सर्वे दृष्ट्वा तं नागरा द्विजम्।  
प्रवेश्यमानं सत्कृत्य नरेन्द्रेणेन्द्रकर्मणा॥1.11.27॥

#### शब्दार्थः
ततः then, सर्वे नागराः all citizens, इन्द्रकर्मणां equivalent to Indra in valiant, नरेन्द्रेण by that king, सत्कृत्य having been honoured, प्रवेश्यमानम् entering, तम् that, द्विजम् brahmin, दृष्ट्वा after seeing, प्रमुदिताः were delighted.

#### आङ्ग्लानुवादः
The citizens were delighted to behold that brahmin entering the city duly honoured by the king who was equivalent to Indra in valiance৷৷



### श्लोकः
#### मूलम्
अन्तःपुरं प्रवेश्यैनं पूजां कृत्वा च शास्त्रतः।  
कृतकृत्यं तदात्मानं मेने तस्योपवाहनात्॥1.11.28॥

#### शब्दार्थः
एनम् Rsyasringa, अन्तःपुरं प्रवेश्य having taken him to the inner apartment, शास्त्रतः traditionally as enjoined by the scriptures, पूजां welcome, कृत्वा having made, तदा then, तस्य उपवाहनात् for bringing him here, आत्मानम् himself, कृतकृत्यम् has accomplished his object, मेने thought.

#### आङ्ग्लानुवादः
He (king Dasaratha) took him in to the inner apartment and extended welcome. He thought that he has as enjoined by the sastras accomplished his objective by bringing him (Rsyasringa).



### श्लोकः
#### मूलम्
अन्तःपुरस्त्रियस्सर्वाश्शान्तां दृष्ट्वा तथागताम्।  
सह भर्त्रा विशालाक्षीं प्रीत्यानन्दमुपागमन्॥1.11.29॥

#### शब्दार्थः
अन्तःपुर स्त्रियः royal ladies, सर्वाः all, तथा in that manner, भर्त्रा सह along with her husband, आगताम् arrived, विशालाक्षीम् wideeyed lady, शान्ताम् Shanta, दृष्ट्वा having seen, प्रीत्या affectionately, आनन्दम् delight, उपागमन् experienced.

#### आङ्ग्लानुवादः
All the royal ladies, experienced immense delight when they saw the largeeyed Shanta arriving  along with her husband in that manner.



### श्लोकः
#### मूलम्
पूज्यमाना च ताभिस्सा राज्ञा चैव विशेषतः।  
उवास तत्र सुखिता कञ्चित्कालं सहर्त्विजा॥1.11.30॥

#### शब्दार्थः
सा she, ताभिः with them, विशेषतः especially, राज्ञा चैव with the king, पूज्यमाना honoured and worshipped, सुखिता comforted, ऋत्विजा सह along with sage Rsyasringa, कञ्चित् कालम् for some time, तत्र there, उवास dwelt.

#### आङ्ग्लानुवादः
Honoured and worshipped by royal ladies, especially by king Dasaratha, Santa dwelt there for some time comfortably with the sage.  

### समाप्तिः
 श्रीमद्रामायणे वाल्मीकीय आदिकाव्ये बालकाण्डे एकादशस्सर्गः॥  
Thus ends the eleventh sarga of Balakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/02-putrakAmaH/011_RShyashRngAgamanam.md">
<details><summary><h2>भूषणम् ...{Loading}...</h2></summary>



भूय एव च राजेन्द्र शृणु मे वचनं हितम् ।  

यथा स देवप्रवरः कथायामेवमब्रवीत्  ॥  १।११।१  ॥   

एवं दशरथप्रश्नस्योत्तरमुक्त्वा कथाशेषं सुमन्त्रः प्रस्तौति भूय इत्यादि ।
देवप्रवरः सनत्कुमारः,  

कथायां कथाप्रसङ्गे, एवं वक्ष्यमाणरीत्या यथा उक्तवान् तथा शृणु  ॥  १।११।१
 ॥   

  

इक्ष्वाकूणां कुले जातो भविष्यति सुधार्मिकः ।  

राजा दशरथो नाम श्रीमान् सत्यप्रतिश्रवः  ॥  १।११।२  ॥   

इक्ष्वाकूणामिति । धार्मिको भविष्यतीत्यन्वयः । सत्यप्रतिश्रवः
सत्यप्रतिज्ञः  ॥  १।११।२  ॥   

  

अङ्गराजेन सख्यं च तस्य राज्ञो भविष्यति ।  

कन्या चास्य महाभागा शान्ता नाम भविष्यति  ॥  १।११।३  ॥   

अङ्गेति । अस्य अङ्गराजस्य  ॥  १।११।३  ॥   

  

पुत्रस्त्वङ्गस्य राज्ञस्तु रोमपाद इति श्रुतः ।  

अङ्गराजं दशरथो गमिष्यति महायशाः  ॥  १।११।४  ॥   

पुत्र इति । अङ्गस्य राज्ञः अङ्गराजस्य  ॥  १।११।४  ॥   

  

अनपत्यो ऽस्मि धर्मात्मन् शान्ताभर्ता मम क्रतुम् ।  

आहरेत त्वयाज्ञप्तः सन्तानार्थं कुलस्य च  ॥  १।११।५  ॥   

अनपत्य इति । अहमनपत्यो ऽस्मि, तस्मात् मम कुलस्य सन्तानार्थमविच्छेदार्थं
शान्ताभर्ता क्रतुमाहरेत अनुतिष्ठतु, इति वक्ष्यतीति शेषः  ॥  १।११।५  ॥   

  

श्रुत्वा राज्ञो ऽथ तद्वाक्यं मनसा स विचिन्त्य च ।  

प्रदास्यते पुत्रवन्तं शान्ताभर्तारमात्मवान्  ॥  १।११।६  ॥   

श्रुत्वेति । स रोमपादः मनसा विचिन्त्य, न तु मन्त्रिभिः । पुत्रवन्तं
पुत्रप्रदानसमर्थं पुत्रयुक्तं वा  ॥  १।११।६  ॥   

  

प्रतिगृह्य च त विप्रं स राजा विगतज्वरः ।  

आहरिष्यति तं यज्ञं प्रहृष्टेनान्तरात्मना  ॥  १।११।७  ॥   

प्रतिगृह्येति । आहरिष्यति करिष्यतीत्यर्थः । अन्तरात्मना मनसा उपलक्षितः
 ॥  १।११।७  ॥   

  

तं च राजा दशरथो यष्टुकामः कृताञ्जलिः ।  

ऋश्यशृङ्गं द्विजश्रेष्ठं वरयिष्यति धर्मवित्  ॥  १।११।८  ॥   

तस्मिन् यज्ञे तमेव ऋत्विजं करिष्यतीत्याह तं चेति श्लोकद्वयमेकवाक्यम् ।
यष्टुं कामो यस्य स यष्टुकामः । "लुम्पेदवश्यमः कृत्ये तुङ्काममनसोरपि" इति
मकारलोपः । एवम्भूतो राजा तं वरयिष्यति । वरो वरणम् । "तत्करोति" इति णिच्
। अल्लोपस्य स्थानिवत्त्वाद्वृद्ध्यभावः  ॥  १।११।८  ॥   

  

यज्ञार्थं प्रसवार्थं च स्वर्गार्थं च जनेश्वरः ।  

लभते च स तं कामं विप्रमुख्याद्विशाम्पतिः  ॥  १।११।९  ॥   

किमर्थम् ? यज्ञार्थं पुत्रकामेष्ट्यर्थम्, तद्द्वारा प्रसवार्थं
पुत्रार्थम्, तद्द्वारा स्वर्गार्थम् । "नापुत्रस्य लोको ऽस्ति" इति
श्रुतेः । कामं काम्यक्रतुम्  ॥  १।११।९  ॥   

  

पुत्राश्चास्य भविष्यन्ति चत्वारो ऽमितविक्रमाः ।  

वंशप्रतिष्ठानकराः सर्वलोकेषु विश्रुताः  ॥  १।११।१०  ॥   

पुत्राश्चेति । अमितविक्रमाः अपरिच्छिन्नपराक्रमाः  ॥  १।११।१०  ॥   

  

एवं स देवप्रवरः पूर्वं कथितवान् कथाम् ।  

सनत्कुमारो भगवान् पुरा देवयुगे प्रभुः  ॥  १।११।११  ॥   

एवमिति । पूर्वं पूर्वकाले । विभक्तिप्रतिरूपकमव्ययम् । पुरा पुराणः ।
देवयुगे कृतयुगे । यद्वा हे देव पुरा युगे, कृतयुग इत्यर्थः  ॥  १।११।११
 ॥   

  

स त्वं पुरुषशार्दूल तमानय सुसत्कृतम् ।  

स्वयमेव च राजेन्द्र गत्वा सबलवाहनः  ॥  १।११।१२  ॥   

स इति । स त्वं पुत्रार्थी त्वम्, सुसत्कृतं सुसत्कारार्हम् । स्वयमेव, न
तु पुरोहितादिद्वारा  ॥  १।११।१२  ॥   

  

अनुमान्य वसिष्ठं च सूतवाक्यं निशम्य च ।  

\[वसिष्ठेनाभ्यनुज्ञातो राजा सम्पूर्णमानसः ।\]  

सान्तःपुरः सहामात्यः प्रययौ यत्र स द्विजः  ॥  १।११।१३  ॥   

अनुमान्येति । अनुमान्य कृतानुमतिकं कृत्वा, अन्यथा मयि स्थिते
कथमयमन्यमाह्वयतीति वसिष्ठः कुप्येत्, अतः
सुमन्त्रोक्तकथोक्तिपूर्वकमनुमान्येत्यर्थः । अनुमान्य वसिष्ठं च सूतवाक्यं
निशम्य च इति वचनभङ्ग्या पुनर्वसिष्ठसन्निधौ सा कथा प्रस्ताविता
सुमन्त्रमुखेनैवेति गम्यते । अतो वसिष्ठेनानुमतिः कृतेति मन्तव्यम् ।
सान्तःपुरतया गमनं जामात्रुपलालनरीत्या शान्तया सहानयनार्थम् । यत्र
रोमपादनगरे  ॥  १।११।१३  ॥   

  

वनानि सरितश्चैव व्यतिक्रम्य शनैः शनैः ।  

अभिचक्राम तं देशं यत्र वै मुनिपुङ्गवः  ॥  १।११।१४  ॥   

वनानीति । वनादिविलोकनकुतुकित्वं शनैः शनैरित्यनेन द्योत्यते  ॥  १।११।१४
 ॥   

  

आसाद्य तं द्विजश्रेष्ठं रोमपादसमीपगम् ।  

ऋषिपुत्रं ददर्शादौ दीप्यमानमिवानलम्  ॥  १।११।१५  ॥   

आसाद्येति । तं देशमासाद्य, तं ऋषिपुत्रम् । आदौ रोमपाददर्शनात् पूर्वं
ददर्श, तस्मिन् भक्त्यतिशयद्योतनार्थम्  ॥  १।११।१५  ॥   

  

ततो राजा यथान्यायं पूजां चक्रे विशेषतः ।  

सखित्वात्तस्य वै राज्ञः प्रहृष्टेनान्तरात्मना  ॥  १।११।१६  ॥   

तत इति । राजा रोमपादः, राज्ञो दशरथस्य  ॥  १।११।१६  ॥   

  

रोमपादेन चाख्यातमृषिपुत्राय धीमते ।  

सख्यं सम्बन्धकं चैव तदा तं प्रत्यपूजयत्  ॥  १।११।१७  ॥   

रोमपादेनेति । सम्बन्धकं शान्ताया जनकपितृत्वरूपं सम्बन्धम् ।
प्रत्यपूजयत्, ऋश्यशृङ्ग इति शेषः  ॥  १।११।१७  ॥   

  

एवं सुसत्कृतस्तेन सहोषित्वा नरर्षभः ।  

सप्ताष्टदिवसान् राजा राजानमिदमब्रवीत्  ॥  १।११।१८  ॥   

एवमिति । तेन रोमपादेन सप्ताष्टेति लोकवचनपरिपाटी सङ्ख्यानियमोपेक्षा कृता
 ॥  १।११।१८  ॥   

  

शान्ता तव सुता राजन् सह भर्त्रा विशाम्पते ।  

मदीयं नगरं यातु कार्यं हि महदुद्यतम्  ॥  १।११।१९  ॥   

शान्तेति । उद्यतम् उद्युक्तम्  ॥  १।११।१९  ॥   

  

तथेति राजा संश्रुत्य गमनं तस्य धीमतः ।  

उवाच वचनं विप्रं गच्छ त्वं सह भार्यया  ॥  १।११।२०  ॥   

तथेति । तस्य ऋश्यशृङ्गस्य गमनं संश्रुत्य प्रतिज्ञाय  ॥  १।११।२०  ॥   

  

ऋषिपुत्रः प्रतिश्रुत्य तथेत्याह नृपं तदा ।  

स नृपेणाभ्यनुज्ञातः प्रययौ सह भार्यया  ॥  १।११।२१  ॥   

ऋषीति । प्रतिश्रुत्य आकर्ण्य । नृपं रोमपादम्  ॥  १।११।२१  ॥   

  

तावन्योन्याञ्जलिं कृत्वा स्नेहात्संश्लिष्य चोरसा ।  

ननन्दतुर्दशरथो रोमपादश्च वीर्यवान्  ॥  १।११।२२  ॥   

ताविति । अन्योन्यमञ्जलिमित्यर्थः  ॥  १।११।२२  ॥   

  

ततः सुहृदमापृच्छ्य प्रस्थितो रघुनन्दनः ।  

पौरेभ्यः प्रेषयामास दूतान् वै शीघ्रगामिनः  ॥  १।११।२३  ॥   

तत इति । सुहृदं रोमपादम्  ॥  १।११।२३  ॥   

  

क्रियतां नगरं सर्वं क्षिप्रमेव स्वलङ्कृतम् ।  

धूपितं सिक्तसम्मृष्टं पताकाभिरलङ्कृतम्  ॥  १।११।२४  ॥   

क्रियतामिति । सिक्तं च सम्मृष्टं च सिक्तसम्मृष्टम् । "पूर्वकाल "
इत्यादिना समासः । स्वलङ्कृतं पुष्पकदलीकाण्डादिभिः  ॥  १।११।२४  ॥   

  

ततः प्रहृष्टाः पौरास्ते श्रुत्वा राजानमागतम् ।  

तथा प्रचक्रुस्तत्सर्वं राज्ञा यत्प्रेषितं तदा  ॥  १।११।२५  ॥   

तत इति । आगतम् आगतप्रायम्, राज्ञा यद्यथा प्रेषितं तत्तथा तदा श्रवणकाल एव
चक्रुः  ॥  १।११।२५  ॥   

  

ततः स्वलङ्कृतं राजा नगरं प्रविवेश ह ।  

शङ्खदुन्दुभिर्निर्घोषैः पुरस्कृत्य द्विजर्षभम्  ॥  १।११।२६  ॥   

तत इति । द्विजर्षभं पुरस्कृत्य शङ्खदुन्दुभिनिर्घोषैः सह प्रविवेश  ॥ 
१।११।२६  ॥   

  

ततः प्रमुदिताः सर्वे दृष्ट्वा तं नागरा द्विजम् ।  

प्रवेश्यमानं सत्कृत्य नरेन्द्रेणेन्द्रकर्मणा  ॥  १।११।२७  ॥   

तत इति । नागराः नगरवासिनः । नरेन्द्रेण दशरथेन । सत्कृत्य
नगरालङ्कारादिभिः सम्मान्य प्रवेश्यमानं तं द्विजं दृष्ट्वा प्रमुदिताः
सन्तुष्टाः आसन् । इन्द्रस्येव कर्म पराक्रमादिकं यस्य सः इन्द्रकर्मा तेन
 ॥  १।११।२७  ॥   

  

अन्तःपुरं प्रवेश्यैनं पूजां कृत्वा विधानतः ।  

कृतकृत्यं तदात्मानं मेने तस्योपवाहनात्  ॥  १।११।२८  ॥   

अन्तःपुरमिति । उपवाहनात् आनयनात्  ॥  १।११।२८  ॥   

  

अन्तःपुरस्त्रियः सर्वाः शान्तां दृष्ट्वा तथागताम् ।  

सह भर्त्रा विशालाक्षीं प्रीत्यानन्दमुपागमन्  ॥  १।११।२९  ॥   

अन्तरिति । भर्त्रा सहागताम् अनेन पूर्वं कन्यात्वदशायामपि कदाचिदागमनं
व्यज्यते  ॥  १।११।२९  ॥   

  

पूज्यमाना च ताभिः सा राज्ञा चैव विशेषतः ।  

उवास तत्र सुखिता कञ्चित्कालं सहर्त्विजा  ॥  १।११।३०  ॥   

इत्यार्षे श्रीरामायणे वाल्मीकीये आदिकाव्ये बालकाण्डे एकादशः सर्गः  ॥  ११
 ॥   

पूज्यमानेति । विशेषतः जनकत्वसम्बन्धात् ऋत्विजा ऋश्यशृङ्गेण पितृगृहत्वात्
शान्तायाः  

प्राधान्यम्  ॥  १।११।३०  ॥   

इति श्रीगोविन्दराजविरचिते श्रीरामायणभूषणे मणिमञ्जीराख्याने
बालकाण्डव्याख्याने एकादशः सर्गः  ॥  ११  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/02-putrakAmaH/011_RShyashRngAgamanam.md">
<details><summary><h2>शिरोमणी ...{Loading}...</h2></summary>



ऋष्यशृङ्गो भवद्भिरवश्यमानेतव्य इति बोधयितुं सुमन्त्रः स्वपूर्वश्रुतमाह
भूय इत्यादिभिः । हे राजेन्द्र देवप्रवरः देवश्रेष्ठः स सनत्कुमारः कथायां
नानेतिहासवर्णनावसरे एव हितं हितकारकं वचनं यथा येन प्रकारेणाब्रवीत् एवं
तेन प्रकारेणैव मे मत्तः शृणु  ॥  १।११।१  ॥   

  

वचनस्वरूपमाह इक्ष्वाकूणामिति । सुधार्मिकः परमधर्माचरणशीलः इक्ष्वाकूणां
कुले जातः प्रकटितश्रीमान्सर्वसम्पत्तिविशिष्टः सत्यप्रतिश्रवाः
सत्यप्रतिज्ञः राजा महाराजाधिराजो नाम्ना दशरथः दशरथनामा भविष्यति  ॥ 
१।११।२  ॥   

  

अङ्गेति । तस्य प्रसिद्धस्य राज्ञो दशरथस्य रोमपादेन साकं सख्यं भविष्यति ।
अङ्गं स्वपितरं राजयति तद्वत् राजते वा । तेन अङ्गराजेन अस्य राज्ञो
दशरथस्य शान्ता नाम कन्या भविष्यति । चकारेण कन्याद्वारा वंशप्ररोहणाय
दशरथदत्तशान्ता कन्यात्वेन रोमपादेन गृहीता इति तस्यापि कन्या शान्ता
भविष्यति । चकारान्तरं सहार्थे । यत्तु अस्येत्यनेनाङ्गराजपरामर्शः ।
तत्सर्वनाम्नामुत्सर्गतः प्रधानपरामर्शित्वमिति नियमविरोधात्
प्रत्यासत्तिन्यायविरोधाच्च ऽरोमपाद इति ख्यातस्तस्मै दशरथः सखा । शान्तां
स्वकन्यां प्रायच्छद् ऋष्यशृङ्ग उवाह ताम्ऽ इति भागवतविरोधाच्च हेयम्  ॥ 
१।११।३  ॥   

  

रोमपादः कस्य वंश इत्याकाङ्क्षायामाह पुत्र इति । अङ्गस्य अङ्गसञ्ज्ञस्य
राज्ञः पुत्रः रोमपाद इति श्रुतः ख्यातः । महायशाः दशरथः तम् अङ्गराजं
रोमपादं गमिष्यत्येव । तुना अङ्गराजेन पूजितश्च भविष्यति । एकस्तुशब्दः
एवार्थः  ॥  १।११।४  ॥   

  

तत्रागतदशरथोक्तिमाह अनपत्य इति । हे धर्मात्मन् अनपत्यः
अप्रादुर्भूतस्वनित्यपुत्रकः अहमस्मि । अतः कुलस्य मम वंशस्य सन्तानार्थं
प्रवृद्ध्यर्थं त्वया आज्ञप्तः त्वदाज्ञां प्राप्तः शान्ताभर्ता शान्तापतिः
ऋष्यशृङ्गः मम क्रतुं मदीप्सितयागमाहरेत् कारयेत् । चो हतौ  ॥  १।११।५  ॥   

  

श्रुत्वेति । राज्ञः दशरथस्य अथ मङ्गलस्वरूपं तत्प्रसिद्धं वाक्यं श्रुत्वा
मनसा विचिन्त्य युक्तमेव याचते इति विचार्य । चकारेण अतो दास्यामीति
निश्चित्य । पुत्रवन्तं जातपुत्रकम् । किञ्च पुत्रो दशरथनित्यसुतो रामः
तद्वन्तम् तत्परायणमित्यर्थः । शान्ताभर्तारमात्मवान् परमबुद्धिमान्
प्रदास्यते । पुत्रवन्तमित्यनेन ऽजातपुत्रः कृष्णकेशो ऽग्नीनादधीतऽ इति
विधिबोधिताधिकारवत्ता सूचिता । रामपरायणमित्यनेन
तत्प्राकट्यस्यावश्यम्भावित्वं ध्वनितम् । शान्ताभर्तारमित्यनेन दाने
तत्साहित्यं सूचितम्  ॥  १।११।६  ॥   

  

प्रतीति । तं रोमपादसमर्पितं विप्रं प्रतिगृह्यैव विगतज्वरः
एतद्गमनेनावश्यं पुत्रप्राकट्यं  

भवितेति निश्चयेन विगतो निवृत्तः ज्वरः पुत्रवियोगजनितसन्तापो यस्य स
प्रसिद्धो राजा दशरथः प्रहृष्टेन हर्षविशिष्टेन अन्तरात्मना मनसा तमीप्सितं
यज्ञमाहरिष्यति ऋषिणा साधयिष्यति । चशब्द एवार्थे  ॥  १।११।७  ॥   

  

तमिति । यशस्कामः ईश्वरो ऽस्य पुत्रो ऽस्ति इति इह लोके ऽपि
प्रख्यात्यभिलाषी अत एव कृताञ्जलिः बद्धयुगलकरः जनेश्वरः जननियन्ता
धर्मवित्सकलधर्मस्य वेदिता राजा दशरथः तं शान्तापतिं
द्विजश्रेष्ठमृष्यशृङ्गं यज्ञार्थं पुत्रेष्टिनिर्वृत्त्यर्थं
प्रसवार्थमिष्टिफलीभूतस्वनित्यपुत्रप्राकाट्यार्थं स्वर्गार्थं
रावणोपद्रुतस्वर्गादिस्वास्थ्यार्थं च वरयिष्यति ऋत्विक्त्वेन स्वीकरिष्यति
। तात्स्थ्यात्ताच्छद्ब्यम् । चशब्दो हेत्वर्थे । सार्द्धश्लोक एकान्वयी  ॥ 
१।११।८  ॥   

  

लभत इति । स प्रसिद्धः विशांपतिः राजा दशरथः विप्रमुख्याद् ऋष्यशृङ्गात्तं
स्वेप्सितं कामं लभते च प्राप्स्यत्येव । चशब्द एवार्थे  ॥  १।११।९  ॥   

  

ईप्सितं प्रकटयन्नाह पुत्रा इति । अस्य महाराजाधिराजदशरथस्य अमितविक्रमाः
अप्रमेयपराक्रमाः अत एव वंशप्रतिष्ठानकराः मनुवंशप्रतिष्ठासम्पादकाः अत एव
सर्वलोकेषु विश्रुताः ख्याताः चत्वारः पुत्रा भविष्यन्त्येव  ॥  १।११।१०
 ॥   

  

एवमिति । हे देव देवप्रवरः देवश्रेष्ठः भगवान् सकलविद्याविज्ञाता प्रभुः
तत्त्वबोधनसमर्थः सः प्रसिद्धः सनत्कुमारः पुरायुगे सत्ययुगे पूर्वं
युगप्रारम्भे एवमनेन प्रकारेण कथामुक्तवान्  ॥  १।११।११  ॥   

  

स त्वमिति । हे पुरुषशार्दूल पुरुषसिंह राजेन्द्र सबलवाहनः राजपरिकरसहितः
सः प्रसिद्धस्त्वं स्वयमेव गत्वा सुसत्कृतं तम् ऋष्यशृङ्गमानयैव । चशब्द
एवार्थे  ॥  १।११।१२  ॥   

  

अन्विति । सान्तःपुरः अन्तःपुरसहितः सहामात्यः अमात्यसहितः दशरथः सूतवाक्यं
निशम्य श्रुत्वा वसिष्ठमनुमान्य च वसिष्ठसम्मतिं लब्ध्वा चेत्यर्थः । यत्र
यस्मिन्पुरे स द्विजः ऋष्यशृङ्गः तत्रैव प्रययौ । एकश्चकार एवार्थे ।
सान्तःपुर इत्युक्त्या औत्सुक्याधिक्यं सूचितम् । वसिष्ठमनुमान्येत्यनेन
राज्ञो मर्यादापालकत्वं व्यक्तम् । वसिष्ठस्य सम्मतिदानेन त्रिकालज्ञत्वं
व्यक्तम्  ॥  १।११।१३  ॥   

  

वनानीति । वनानि सरितश्च शनैःशनैः व्यतिक्रम्य पारं प्राप्य यत्र
मुनिपुङ्गवः ऋष्यशृङ्गो ऽस्ति तं देशमभिचक्राम । वैशब्दः
यथायोग्यावान्तरदेशनिवाससूचकः  ॥  १।११।१४  ॥   

  

आसाद्येति । तं देशमासाद्य तमृषिपुत्रमादौ रोमपादसमीपगमनलमिव दीप्यमानं
द्विजश्रेष्ठमृषिपुत्रमादौ रोमपाददर्शनात्पूर्वं ददर्श । ददर्शाथो इति
भट्टसम्मतः पाठः । आदौ ऋषिपुत्रं ददर्शेत्यनेन तद्दर्शनानन्तरं रोमपादं
ददर्शेति ध्वनितम् । तेन तस्य तेजोधिकत्वं व्यक्तम्  ॥  १।११।१५  ॥   

  

तत इति । ततः तद्दर्शनानन्तरं राजा रोमपादः सखित्वात्सखित्वरूपहेतोः
प्रहृष्टेन अतिहर्षं प्राप्तेन अन्तरात्मना मनसा तस्य प्रसिद्धस्य राज्ञो
दशरथस्य । वैशब्देन तदन्तःपुरादिपरिकरस्य यथान्यायं यथाक्रमं विशेषतः पूजां
चक्रे  ॥  १।११।१६  ॥   

  

रोमपादेनेति । धीमते परमबुद्धिविशिष्टाय ऋषिपुत्राय ऋषिपुत्रं बोधयितुं
सख्यम् आत्मदशरथमैत्रीं सम्बन्धकं शान्ताजनकत्वेन तच्छ्वशुरत्वं च रोमपादेन
आख्यातम् वर्णितम् । चकारेण पुत्रीकरणार्थमनपत्याय याचते । मह्यं दशरथेन
स्वपुत्री शान्ता दत्तेत्यपि वर्णितम् । तदा तस्मिन्काले एव तं दशरथं
प्रत्यपूजयत् । ऋष्यशृङ्ग इति शेषः । ऋषिपुत्रायेत्यत्र चतुर्थी
"क्रियार्थोपपदस्य" इति सूत्रविहिता । ऽअनेन मे ऽनपत्याय दत्तेयं वरवर्णिनी
। याचते पुत्रतुल्यैषा शान्ता प्रियतरात्मजा । सो ऽयं ते श्वशुरो ब्रह्मन्
यथैवाहं तथा नृप  ॥ ऽ इति पौराणिकी गाथा  ॥   

१।११।१७  ॥   

एवमिति । एवमनेन प्रकारेण सुसत्कृतः सत्कारं प्राप्तः नरर्षभः राजा दशरथः
तेन रोमपादेन सह सप्ताष्टदिवसान् पञ्चदशदिनानि उषित्वा राजानं रोमपादमिदं
वक्ष्यमाणं वचः अब्रवीत् । सप्ताष्टदिवसानित्यत्र द्वितीया "काला ध्वनोः"
इति सूत्रविहिता  ॥  १।११।१८  ॥   

  

तद्वचनमेवाह शान्तेति । हे राजन् मद्विषयकानुरागविशिष्टविशाम्पते प्रजाधीश
भर्त्रा स्वामिना सह तव सुता शान्ता मदीयं नगरं यातु प्राप्नोतु । उद्यतम्
उत् उत्कृष्टः यतः प्रयत्नो यस्मिंस्तन्महत् उत्कृष्टं यागरूपं वस्तु
कार्यम् अनेन निष्पाद्यं हि अस्ति  ॥  १।११।१९  ॥   

  

तथेति । राजा रोमपादः धीमतः तस्य ऋष्यशृङ्गस्य गमनं तथेति संश्रुत्य
अयमवश्यं यास्यतीति प्रतिज्ञाय त्वं सह भार्यया गच्छेति वचनं विप्रमुवाच  ॥ 
१।११।२०  ॥   

  

ऋषीति । ऋषिपुत्रः ऋष्यशृङ्गः तदा तस्मिन्काले प्रतिश्रुत्य
रोमपादोक्तिमाकर्ण्य नृपं रोमपादं तथा इत्याह । अत एव नृपेणाभ्यनुज्ञातः स
ऋषिपुत्रः भार्यया सह प्रययौ  ॥  १।११।२१  ॥   

  

ताविति । वीर्यवान् दशरथो रोमपादश्च तौ प्रसिद्धौ द्वौ
स्नेहात्प्रेमाधिक्यात् अन्योन्याञ्जलिं कृत्वा परस्परं करेण करं गृहीत्वा
उरसा संश्लिष्य च ननन्दतुः परमानन्दं प्रापतुः  ॥  १।११।२२  ॥   

  

तत इति । ततः प्रमोदप्राप्त्यनन्तरं सुहृदं रोमपादमापृछ्य तदनुमतिं
सङ्गृह्य प्रस्थितः कृतगमनारम्भः रघुनन्दनो रघुवंशवर्द्धनो दशरथः
शीघ्रगामिन एव दूतान् पौरेभ्य अयोध्यापुरोद्भवान् बोधयितुं प्रेषयामास ।
वैशब्दः एवार्थे  ॥  १।११।२३  ॥   

  

दूतद्वारा यद्बोधितं तदाह क्रियतामिति । स्वलङ्कृतं शोभनालङ्कारविशिष्टं
धूपितं सिक्तसम्मृष्टं पूर्वं सिक्तं पश्चात्सम्मृष्टम् ।
पूर्वकालैकेत्यनेन समासः । पताकाभिः अलङ्कृतं क्षिप्रं शीघ्रमेव सर्वं नगरं
क्रियताम्  ॥  १।११।२४  ॥   

  

तत इति । ततः दूतोक्तिश्रवणानन्तरमागतमागतप्रायं राजानं श्रुत्वा प्रहृष्टा
अतिहर्षं प्राप्तास्ते पौरा यत् यदर्थं राज्ञा प्रेषितं तत्तथा तेन
प्रकारेण तदैव प्रतिचक्रुः । च शब्द एवार्थे  ॥  १।११।२५  ॥   

  

तत इति । ततः अयोध्यानिकटप्राप्त्यनन्तरं राजा दशरथः स्वलङ्कृतं नगरं
शङ्खादिघोषैः द्विजर्षभमृष्यशृङ्गं पुरस्कृत्य प्रविवेश । ह इति हर्षे  ॥ 
१।११।२६  ॥   

  

तत इति । ततः नगरप्रवेशानन्तरं सर्वे पौराः इन्द्रकर्मणा
इन्द्रसाहाय्यकर्त्रा नरेन्द्रेण राज्ञा दशरथेन सत्कृत्य अन्तःपुरं
प्रवेश्यमानं तं द्विजमृष्यशृङ्गं दृष्ट्वा प्रहृष्टाः । आसन्निति शेषः ।
अन्तःपुरमिति उत्तरश्लोकादपकृष्य सम्बध्यते । इन्द्रकर्मणा इत्यस्यानन्तरम्
ऽयथा दिवि सुरेन्द्रेण सहस्राक्षेण काश्यपम्ऽ इति श्लोकार्धं भट्टसम्मतम्
 ॥  १।११।२७  ॥   

  

अन्तरिति । तदा तस्मिन्काले एनमृष्यशृङ्गमन्तःपुरं प्रवेश्य विधानतः पूजां
कृत्वा तस्य ऋषेरुपवाहनात् स्वसमीपप्रापणादात्मानं कृतकृत्यं कृतार्थं मेने
। राजेति शेषः  ॥  १।११।२८  ॥   

  

अन्तरिति । विशालाक्षीमायतनेत्रां भर्त्रा सह तथा तेन प्रकारेण आगतां
शान्तां प्रीत्या दृष्ट्वा सर्वाणि अन्तःपुराणि आनन्दमुपागमन् प्रापुः  ॥ 
१।११।२९  ॥   

  

पूज्यमानेति । ताभिः राजपत्नीभिः राज्ञा च विशेषतः पूज्यमानैव सह द्विजा
पतिसहिता अतः सुखिता परमसुखं प्राप्ता सा शान्ता तत्रान्तःपुरे
कञ्चित्कालमुवास । सहद्विजा इत्यनेन पितृगृहे स्त्रियाः प्राधान्यं भवतीति
व्यवहारः सूचितः  ॥  १।११।३०  ॥   

  

इति श्रीमद्वाल्मीकीयरामायणव्याख्याने रामायणशिरामणौ बालकाण्डे एकादशः
सर्गः  ॥  ११  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/02-putrakAmaH/011_RShyashRngAgamanam.md">
<details><summary><h2>तिलकम् ...{Loading}...</h2></summary>



एवं सनत्कुमारोक्तकथां तत्प्रसङ्गे ऋष्यशृङ्गानयनकथां च
साम्प्रतिकीमुक्त्वा तदानयनार्थं महाराजेनैव गन्तव्यमिति
बोधयितुमनेकयुगवृद्धः सुमन्त्रः पुनरपि तदर्थगर्भां सनत्कुमारोक्तां कथामाह
भूय एवेति । देवप्रवरः सनत्कुमारः । यथेति यदित्यर्थे  ॥  १।११।१  ॥   

  

सत्यप्रतिश्रवः सत्यप्रतिज्ञः  ॥  १।११।२  ॥   

  

अङ्गेति । अङ्गराजो रोमपादः । तस्य दशरथस्य । अस्य रोमपादस्य  ॥  १।११।३
 ॥   

  

को ऽसावङ्गराज इत्यत्राह पुत्र इति । अङ्गस्याङ्गनामकस्य । तम् रोमपादं
गमिष्यति । ऋष्यशृङ्गानयनार्थमिति शेषः । तमित्यस्य प्रतीति शेषः  ॥  १।११।४
 ॥   

  

गमनप्रयोजनमाह अनपत्य इति । आहरेत निर्वहेत् । चकारेण धर्माद्यर्थं च  ॥ 
१।११।५  ॥   

श्रुत्वेति । अस्य राज्ञो दशरथस्यैतद्वाक्यं श्रुत्वा मनसा च
तस्यावश्यकर्तव्यतां विचिन्त्य निश्चित्य पुत्रवन्तं शान्ताभर्तारं
प्रदास्यत इत्यन्वयः । पुत्रवन्तमित्यनेन "जातपुत्रः कृष्णकेशो
ऽग्निनादधीत" इति विद्युक्तमग्न्याधानादिकारित्वं सुचितम् ।
तेनाहिताग्नित्वेनार्त्विज्याधिकारस्तस्योक्तः । शान्तासहितं
भर्तारमित्यर्थकेन शान्ताभर्तारमित्यनेन शान्तासाहित्यमपि सूचितम्  ॥ 
१।११।६  ॥   

  

तं यज्ञम् पुत्रकामेष्टिरूपम्  ॥  १।११।७  ॥   

  

वरयिष्यति वरणं करिष्यति । तत्करोति इति णिच्  ॥  १।११।८  ॥   

  

वरणविषयमाह यज्ञेति । यज्ञः प्रसवकारणम् । प्रसवः स्वर्गकारणमिति बोध्यम् ।
लभते लप्स्यते । तं कामम् प्रार्थितं काम्ययज्ञम्  ॥  १।११।९  ॥   

  

पुत्रा इति । वंशप्रतिष्ठानम् वंशाविच्छेदस्तत्कराः  ॥  १।११।१०  ॥   

  

एवमिति । पूर्वम् पूर्वस्मिन्काले । कस्मिन्पूर्वकाले तत्राह पुरा देवयुगे
। एतच्चतुर्युगी प्राक्तनचतुर्यग्याद्ये । सत्ययुग इत्यर्थः  ॥  १।११।११
 ॥   

  

एतत्कथाकथनस्य विवक्षितमर्थमाह स इति । स्वयमेवेति । न तु पुरोहितादिद्वारा
 ॥  १।११।१२  ॥   

  

अनुमान्य कृतानुमतिकं कृत्वा । अन्यथा मयि पुरोहिते स्थिते यज्ञार्थं
कथमन्यानयनमिति तस्य क्रोधः स्यात् । अनुमतौ हेतुः सूतवाक्यं निशाम्येति ।
श्रावयित्वेत्यर्थः  ॥  १।११।१३  ॥   

  

यत्र रोमपादराष्ट्रे  ॥  १।११।१४  ॥   

  

अभिचक्राम जगाम । तं देशमासाद्य प्राप्य । अथो अनन्तरम् । रोमपादसमीपे
द्विजश्रेष्ठं ऋषिपुत्रं ददर्श । ततस्तदागमनानन्तरं राजा रोमपादस्तस्य
राज्ञो दशरथस्य यथान्यायं यथाविधि विशेषतो़ ऽत्यादरेण पूजां चक्र इत्यन्वयः
। आदरे हेतुः सखित्वम्  ॥  १।११।१५१७  ॥   

  

सख्यमिति । सख्यम् स्वमैत्री । सम्बन्धकम् यौनादिसम्बन्धः । ऋषिपुत्राय
रोमपादेनाख्यातं कथितम् । तदा तच्छ्रवणानन्तरकाले तं दशरथं प्रत्यपूजयत् ।
ऋष्यशृङ्गः इति शेषः । तेन सह रोमपादेन सह । सम्बन्धश्चायं तादृशो येन
दशरथस्यापि जामातृत्वव्यवहारयोग्य ऋष्यशृङ्गः । एतदेवाभिप्रेत्योक्तं
प्राक्तव जामातेति । क्वचिच्चैवं पठ्यते ऽपि "अनेन मे ऽनपत्याय दत्तेयं
वरवर्णिनी । याचते पुत्रतुल्यैषा शान्ता प्रियतरात्मजा । सो ऽयं ते श्वशुरो
ब्रह्मन्यथैवाहं तथा नृपः  ॥ " इति। अत्र याचत इति चतुर्थ्यन्तम्। अत एव
प्राक्सान्तःपुरस्याङ्गदेशे गमनमुक्तम्। कन्यास्नेहाद्धि तासां गमनमिति
भाति  ॥   

१।११।१८,१९  ॥   

उद्यतमुपक्रान्तम् । संश्रुत्य प्रतिज्ञाय  ॥  १।११।२०  ॥   

  

प्रतिश्रुत्याकर्ण्य  ॥  १।११।२१  ॥   

  

स ऋष्यशृङ्गः । तौ रोमपाददशरथौ  ॥  १।११।२२  ॥   

  

सृहृदम् रोमपादम्  ॥  १।११।२३,२४  ॥   

  

स्वलङ्कृतत्वप्रकारमाह धूपितमित्यादि । आदौ सिक्तं तोयैः पश्चात्सम्मृष्टम्
 ॥  १।११।२५  ॥   

  

प्रेषितमित्यस्योक्त्वेत्यादिः  ॥  १।११।२६  ॥   

  

द्विजमृष्यशृङ्गम्  ॥  १।११।२७  ॥   

  

इन्द्रकर्मणेन्द्रसहायार्थं कर्म यस्य तादृशेन राज्ञा सत्कृत्य
प्रवेश्यमानं द्विजं दृष्ट्वा देवेन्द्रेण स्वनगरं प्रवेश्यमानं काश्यपं
वामनं दृष्ट्वा यथा स्वर्गवासिनो मुदितास्तथात्र नागरा मुदिता इति
पूर्वेणान्वयः । इन्द्रकर्मणेत्यनेन राज्ञः समग्रो महिमातिशयो ध्वनितः  ॥ 
१।११।२८  ॥   

  

उपवाहनात्स्वसमीपानयनात्  ॥  १।११।२९  ॥   

  

तथागमनमेव व्याचष्टे सह भर्त्रेति । प्रीत्या शान्तायां प्रीत्या ।
बहुकालविश्लेषोत्तरं मिलितत्वाच्चानन्दाप्तिरन्तःपुरस्य  ॥  १।११।३०  ॥   

  

सहद्विजा सपुत्रभर्तृकेति यावत्  ॥  १।११।३१  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये बालकाण्डे
एकादशः सर्गः  ॥  ११  ॥   

  



</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/02-putrakAmaH/011_RShyashRngAgamanam.md">
<details><summary><h2>द्राविडपाठः ...{Loading}...</h2></summary>


भूय एव च राजेन्द्र शृणु मे वचनं हितम्।  
यथा स देवप्रवरः कथायामेवमब्रवीत् ॥ 1.11.1 ॥   
इक्ष्वाकूणां कुले जातो भविष्यति सुधार्मिकः।  
राजा दशरथो नाम श्रीमान् सत्यप्रतिश्रवः ॥ 1.11.2 ॥   
अङ्गराजेन सख्यं च तस्य राज्ञो भविष्यति।  
कन्या चास्य महाभागा शान्ता नाम भविष्यति ॥ 1.11.3 ॥   
पुत्रस्त्वङ्गस्य राज्ञस्तु रोमपाद इति श्रुतः।  
अङ्गराजं दशरथो गमिष्यति महायशाः ॥ 1.11.4 ॥   
अनपत्योऽस्मि धर्मात्मन् शान्ताभर्ता मम क्रतुम्।  
आहरेत त्वयाज्ञप्तः सन्तानार्थं कुलस्य च ॥ 1.11.5 ॥   
श्रुत्वा राज्ञोऽथ तद्वाक्यं मनसा स विचिन्त्य च।  
प्रदास्यते पुत्रवन्तं शान्ताभर्तारमात्मवान् ॥ 1.11.6 ॥   
प्रतिगृह्य च त विप्रं स राजा विगतज्वरः।  
आहरिष्यति तं यज्ञं प्रहृष्टेनान्तरात्मना ॥ 1.11.7 ॥   
तं च राजा दशरथो यष्टुकामः कृताञ्जलिः।  
ऋश्यशृङ्गं द्विजश्रेष्ठं वरयिष्यति धर्मवित् ॥ 1.11.8 ॥   
यज्ञार्थं प्रसवार्थं च स्वर्गार्थं च जनेश्वरः।  
लभते च स तं कामं विप्रमुख्याद्विशाम्पतिः ॥ 1.11.9 ॥   
पुत्राश्चास्य भविष्यन्ति चत्वारोऽमितविक्रमाः।  
वंशप्रतिष्ठानकराः सर्वलोकेषु विश्रुताः ॥ 1.11.10 ॥   
एवं स देवप्रवरः पूर्वं कथितवान् कथाम्।  
सनत्कुमारो भगवान् पुरा देवयुगे प्रभुः ॥ 1.11.11 ॥   
स त्वं पुरुषशार्दूल तमानय सुसत्कृतम्।  
स्वयमेव च राजेन्द्र गत्वा सबलवाहनः ॥ 1.11.12 ॥   
[वसिष्ठेनाभ्यनुज्ञातो राजा सम्पूर्णमानसः।] सान्तःपुरः सहामात्यः प्रययौ यत्र स द्विजः ॥ 1.11.13 ॥   
वनानि सरितश्चैव व्यतिक्रम्य शनैः शनैः।  
अभिचक्राम तं देशं यत्र वै मुनिपुङ्गवः ॥ 1.11.14 ॥   
आसाद्य तं द्विजश्रेष्ठं रोमपादसमीपगम्।  
ऋषिपुत्रं ददर्शादौ दीप्यमानमिवानलम् ॥ 1.11.15 ॥   
ततो राजा यथान्यायं पूजां चक्रे विशेषतः।  
सखित्वात्तस्य वै राज्ञः प्रहृष्टेनान्तरात्मना ॥ 1.11.16 ॥   
रोमपादेन चाख्यातमृषिपुत्राय धीमते।  
सख्यं सम्बन्धकं चैव तदा तं प्रत्यपूजयत् ॥ 1.11.17 ॥   
एवं सुसत्कृतस्तेन सहोषित्वा नरर्षभः।  
सप्ताष्टदिवसान् राजा राजानमिदमब्रवीत् ॥ 1.11.18 ॥   
शान्ता तव सुता राजन् सह भर्त्रा विशाम्पते।  
मदीयं नगरं यातु कार्यं हि महदुद्यतम् ॥ 1.11.19 ॥   
तथेति राजा संश्रुत्य गमनं तस्य धीमतः।  
उवाच वचनं विप्रं गच्छ त्वं सह भार्यया ॥ 1.11.20 ॥   
ऋषिपुत्रः प्रतिश्रुत्य तथेत्याह नृपं तदा।  
स नृपेणाभ्यनुज्ञातः प्रययौ सह भार्यया ॥ 1.11.21 ॥   
तावन्योन्याञ्जलिं कृत्वा स्नेहात्संश्लिष्य चोरसा।  
ननन्दतुर्दशरथो रोमपादश्च वीर्यवान् ॥ 1.11.22 ॥   
ततः सुहृदमापृच्छ्य प्रस्थितो रघुनन्दनः।  
पौरेभ्यः प्रेषयामास दूतान् वै शीघ्रगामिनः ॥ 1.11.23 ॥   
क्रियतां नगरं सर्वं क्षिप्रमेव स्वलङ्कृतम्।  
धूपितं सिक्तसम्मृष्टं पताकाभिरलङ्कृतम् ॥ 1.11.24 ॥   
ततः प्रहृष्टाः पौरास्ते श्रुत्वा राजानमागतम्।  
तथा प्रचक्रुस्तत्सर्वं राज्ञा यत्प्रेषितं तदा ॥ 1.11.25 ॥   
ततः स्वलङ्कृतं राजा नगरं प्रविवेश ह।  
शङ्खदुन्दुभिर्निर्घोषैः पुरस्कृत्य द्विजर्षभम् ॥ 1.11.26 ॥   
ततः प्रमुदिताः सर्वे दृष्ट्वा तं नागरा द्विजम्।  
प्रवेश्यमानं सत्कृत्य नरेन्द्रेणेन्द्रकर्मणा ॥ 1.11.27 ॥   
अन्तःपुरं प्रवेश्यैनं पूजां कृत्वा विधानतः।  
कृतकृत्यं तदात्मानं मेने तस्योपवाहनात् ॥ 1.11.28 ॥   
अन्तःपुरस्त्रियः सर्वाः शान्तां दृष्ट्वा तथागताम्।  
सह भर्त्रा विशालाक्षीं प्रीत्यानन्दमुपागमन् ॥ 1.11.29 ॥   
पूज्यमाना च ताभिः सा राज्ञा चैव विशेषतः।  
उवास तत्र सुखिता कञ्चित्कालं सहर्त्विजा ॥ 1.11.30 ॥   

</details>
</div>
