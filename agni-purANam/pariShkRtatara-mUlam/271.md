---
title: २७१

---
पुष्कर उवाच  
सर्वानुग्राहका मन्त्राश्चतुर्वर्गप्रसाधकाः ।  
ऋगथर्व तथा साम यजुः सङ्ख्या तु लक्षकं ॥ २७१.१ ॥  
  
भेदः साङ्‌ख्यायनश्चैक आश्वलायनो द्वितीयकः ।  
शतानि दश मन्त्राणां ब्राह्मणा द्विसहस्रकं ॥ २७१.२ ॥  
  
ऋग्वेदो हि प्रमाणेन स्मृतो द्वैपायनादिभिः ।  
एकोनद्विसहस्रन्तु मन्त्राणआं यजुषस्तथा ॥ २७१.३ ॥  
  
शतानि दश विप्राणां षडशीतिश्च शारिबकाः ।  
काणअवमाध्यन्दिनी सञ्ज्ञा कठी माध्यकठीतथा ॥ २७१.४ ॥  
  
मैत्रायणी च सञ्ज्ञा च तैत्तिरीयाभिधानिका ।  
वैशम्पायनिकेत्याद्याः शाखा यजुषि संस्थिताः ॥ २७१.५ ॥  
  
साम्नः कौथुमसञ्ज्ञैका द्वितीयाथर्वणायनी ।  
गानान्यपि च तत्वारि वेद आरण्यकन्तथा ॥ २७१.६ ॥  
  
उक्‌था ऊहचतुर्थश्च मन्त्रा नवसहस्रकाः ।  
सचतुःशतकाश्चैव ब्ह्मसङ्घटकाः स्मृताः ॥ २७१.७ ॥  
  
पञ्चविंशतिरेवात्र साममान् प्रकीर्त्तितं ।  
सुमन्तुर्जाजलिश्चैव श्लोकायनिरथर्व्वके ॥ २७१.८ ॥  
  
शौनकः पिप्पलादश्च मुञ्जकेशादयोऽपरे ।  
मन्त्राणामयुतं षष्टशतञेचोपनिषच्छतं ॥ २७१.९ ॥  
  
व्यासरूपी स भगवान् शाखाभेदाद्यकारयत् ।  
शाखाबेदादयो विष्णुरितिहासः पुराणकं ॥ २७१.१० ॥  
  
प्राप्य व्यासात् पुराणादि सूतो वै लोमहर्षणः ।  
सुमतिश्चाग्निवर्च्चाश्च मित्रयुः शिंशपायनः ॥ २७१.११ ॥  
  
कृतव्रतोथ सावर्णिः षटशिष्यास्तस्य चाभवन्।  
शांशपायनादयश्चक्रुः१ पुराणानान्तु संहिताः ॥ २७१.१२ ॥  
  
ब्राह्मादीनि पुराणानि हरिविद्या दशाष्ट च ।  
महापुराणे ह्याग्नेये विद्यारूपो हरिः त्थितः ॥ २७१.१३ ॥  
  
सप्रपञ्चो निष्प्रपञ्चो मूर्त्तामुर्त्तस्वरूपधृक् ।  
तं ज्ञात्वाभ्यर्च्च्य संस्तूय भुक्तिमुक्तिमवाप्नुयात् ॥ २७१.१४ ॥  
  
विष्णुर्जिष्णुर्भविष्णुश्च अग्निसूर्य्यादिरूपवान् ।  
अग्निरूपेण देवादेर्मुखं विष्णुः परा गतिः ॥ २७१.१५ ॥  
  
वेदेषु सपुराणेषु यज्ञमूर्त्तिश्च गीयते ।  
आग्नेयाख्यं पुराणन्तु रूपं विष्णोर्महत्तरं ॥ २७१.१६ ॥  
  
आग्नेयाख्यपुराणस्य कर्त्ता श्रोता जनार्दनः ।  
तस्मात्पुराणमाग्नेयं सर्ववेदमयं महत् ॥ २७२.१७ ॥  
  
सर्वविद्यामयं पुण्यं सर्वज्ञानमयं वरम्२ ।  
सर्वात्म हरिरूपं हि पठतां श्रृण्वतां नृणां ॥ २७२.१८ ॥  
  
विद्यार्थिनाञअच विद्यादमर्थिनां श्रीधनप्रदम्३ ।  
राज्यर्थिनां राज्यदञ्च धर्म्मदं धर्मकामिनाम् ॥ २७२.१९ ॥  
  
स्वर्गार्थिना स्वर्गदञ्च पुत्रदं पुत्रकामिनां ।  
गवादिकामिनाङ्गोदं ग्रामदं ग्रामकामिनां ॥ २७२.२० ॥  
  
कामार्थिनां कामदञ्च सर्वसौभाग्यसम्पदम् ।  
गुणकीर्त्तिप्रदं नॄणां जयदञ्जयकामिनाम् ॥ २७२.२१ ॥  
  
सर्वेप्सूनां सर्वदन्तु मुक्तिदं मुक्तिकामिनां ।  
पापघ्नं पापाकर्तॄणामाग्नेयं हि पुराणकम् ॥ २७२.२२ ॥  
  
इत्यादिमहापुराणे आग्नेये वेदशाखादिकीर्त्तनं नाम एकसप्तत्यधिकद्विशततमोऽध्यायः ॥