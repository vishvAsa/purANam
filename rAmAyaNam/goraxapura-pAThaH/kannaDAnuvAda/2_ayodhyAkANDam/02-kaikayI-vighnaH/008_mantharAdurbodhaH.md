+++
title = "००८ मन्थरादुर्बोधः"
title_english = "008 Manthara s sinful words"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-008-Mandthara_Durbhodhaha.mp3"></div>
</details>



<details><summary>ಭಾಗಸೂಚನಾ</summary>

ಮಂಥರೆಯು ಪುನಃ ಶ್ರೀರಾಮನ ಪಟ್ಟಾಭಿಷೇಕವನ್ನು ಅನಿಷ್ಟಕಾರಿ ಎಂದು ತಿಳಿಸುವುದು, ಕೈಕೆಯು ಶ್ರೀರಾಮನ ಸದ್ಗುಣಗಳನ್ನು ತಿಳಿಸಿ ಅವನ ಪಟ್ಟಾಭಿಷೇಕವನ್ನು ಸಮರ್ಥಿಸಿದುದು, ಕುಬ್ಜೆಯು ಪುನಃ ಶ್ರೀರಾಮಪಟ್ಟಾಭಿಷೇಕವು ಭರತನಿಗೆ ಭಯಾವಹವೆಂದು ತಿಳಿಸಿ ಕೈಕೆಯನ್ನು ಜರೆದುದು
</details>

###### 1


<details><summary>ಮೂಲಮ್</summary>

ಮಂಥರಾ ತ್ವಭ್ಯಸೂಯ್ಯೈನಾಮುತ್ಸೃಜ್ಯಾಭರಣಂ ಹಿ ತತ್ ।  
ಉವಾಚೇದಂ ತತೋ ವಾಕ್ಯಂಕೋಪದುಃಖಸಮನ್ವಿತಾ ॥
</details>

<details><summary>ಅನುವಾದ</summary>

ಕೈಕೆಯಿಯು ಹೇಳಿದ ಮಾತನ್ನು ಕೇಳಿ ಮಂಥರೆಯು ಆಕೆಯನ್ನು ನಿಂದಿಸುತ್ತಾ ಅವಳು ಕೊಟ್ಟ ಒಡವೆಯನ್ನು ಕಿತ್ತೆಸೆದು, ಕೋಪ ಮತ್ತು ದುಃಖದಿಂದ ತುಂಬಿಕೊಂಡು ಈ ಪ್ರಕಾರ ನುಡಿದಳು .॥1॥
</details>

###### 2


<details><summary>ಮೂಲಮ್</summary>

ಹರ್ಷಂ ಕಿಮರ್ಥಮಸ್ಥಾನೇ ಕೃತವತ್ಯಸಿ ಬಾಲಿಶೇ ।  
ಶೋಕಸಾಗರಮಧ್ಯಸ್ಥಂ ನಾತ್ಮಾನಮವಬುಧ್ಯಸೇ ॥
</details>

<details><summary>ಅನುವಾದ</summary>

ರಾಣಿಯೇ! ನೀನು ಮೂರ್ಖಳಾಗಿರುವೆ. ನೋಡು, ನೀನು ವ್ಯರ್ಥವಾದ ಹರ್ಷವನ್ನು ಏಕೆ ಪಡುತ್ತಿರುವೆ? ಶೋಕಿಸುವ ಸಂದರ್ಭದಲ್ಲಿ ಸಂತೋಷಪಡುತ್ತಿರುವೆಯಲ್ಲ! ಎಲೆಗೇ! ನೀನು ಶೋಕಸಮುದ್ರದಲ್ಲಿ, ಮುಳುಗುತ್ತಿರುವೆ, ಹೀಗಿದ್ದರೂ ನಿನಗೆ ಈ ವಿಪನ್ನಾವಸ್ಥೆ ಏಕೆ ತಿಳಿಯುತ್ತಿಲ್ಲ.॥2॥
</details>

###### 3


<details><summary>ಮೂಲಮ್</summary>

ಮನಸಾ ಪ್ರಸಹಾಮಿ ತ್ವಾಂ ದೇವಿ ದುಃಖಾರ್ದಿತಾ ಸತೀ ।  
ಯಚ್ಛೋಚಿತವ್ಯೇ ಹೃಷ್ಟಾಸಿ ಪ್ರಾಪ್ಯ ತ್ವಂ ವ್ಯಸನಂ ಮಹತ್ ॥
</details>

<details><summary>ಅನುವಾದ</summary>

ದೇವಿ! ಮಹಾ ಸಂಕಟದಲ್ಲಿ ಬಿದ್ದು ಶೋಕಪಡುವ ಸ್ಥಾನದಲ್ಲಿ ಹರ್ಷಿತಳಾಗುತ್ತಿರುವೆ. ನಿನ್ನ ಈ ಸ್ಥಿತಿಯನ್ನು ನೋಡಿ ಮನಸ್ಸಿನಲ್ಲಿ ದುಃಖ ಸಹಿಸಬೇಕಾಗಿದೆ. ನಾನು ದುಃಖದಿಂದ ವ್ಯಾಕುಲಳಾಗುತ್ತಿದ್ದೇನೆ.॥3॥
</details>

###### 4


<details><summary>ಮೂಲಮ್</summary>

ಶೋಚಾಮಿ ದುರ್ಮತಿತ್ವಂ ತೇ ಕಾ ಹಿ ಪ್ರಾಜ್ಞಾ ಪ್ರಹರ್ಷಯೇತ್ ।  
ಅರೇಃ ಸಪತ್ನೀ ಪುತ್ರಸ್ಯ ವೃದ್ಧಿಂ ಮೃತ್ಯೋರಿವಾಗತಾಮ್ ॥
</details>

<details><summary>ಅನುವಾದ</summary>

ನನಗೆ ನಿನ್ನ ದುರ್ಬುದ್ಧಿಯ ಕುರಿತು ಹೆಚ್ಚು ಶೋಕವಾಗುತ್ತಿದೆ. ಎಲೆಗೆ! ಸವತಿಯ ಮಗನು ಶತ್ರು ಆಗಿರುತ್ತಾನೆ. ಅವನು ಮಲತಾಯಿಗೆ ಸಾಕ್ಷಾತ್ ಮೃತ್ಯುವಿನಂತೆಯೇ ಇರುವನು. ಅವನ ಅಭ್ಯುದಯದ ಸಂದರ್ಭವನ್ನು ನೋಡಿ ಯಾವ ಬುದ್ಧಿವಂತಳಾದ ಸ್ತ್ರೀಯು ತಾನೇ ಮನಸ್ಸಿನಲ್ಲಿ ಹರ್ಷಪಡುವಳು.॥4॥
</details>

###### 5


<details><summary>ಮೂಲಮ್</summary>

ಭರತಾದೇವ ರಾಮಸ್ಯ ರಾಜ್ಯಸಾಧಾರಣಾದ್ಭಯಮ್ ।  
ತದ್ವಿಚಿಂತ್ಯ ವಿಷಣ್ಣಾಸ್ಮಿ ಭಯಂ ಭೀತಾದ್ಧಿ ಜಾಯತೇ ॥
</details>

<details><summary>ಅನುವಾದ</summary>

ಈ ರಾಜ್ಯವು ಭರತ ಮತ್ತು ರಾಮ ಇಬ್ಬರಿಗೂ ಭೋಗ ವಸ್ತುವಾಗಿದೆ. ಇದರಲ್ಲಿ ಇಬ್ಬರಿಗೂ ಸಮಾನ ಅಧಿಕಾರವಿದೆ. ಅದಕ್ಕಾಗಿ ಶ್ರೀರಾಮನಿಗೆ ಭರತನ ಭಯವಿದೆ. ಇದನ್ನು ಯೋಚಿಸಿಯೇ ನಾನು ವಿಷಾದದಲ್ಲಿ ಮುಳುಗಿರುವೆನು; ಏಕೆಂದರೆ ಭಯಭೀತದಿಂದಲೇ ಭಯ ಪ್ರಾಪ್ತವಾಗುತ್ತದೆ. ಅರ್ಥಾತ್ ಇಂದು ಯಾರಿಗೆ ಭಯವಿದೆಯೋ ಅವನು ರಾಜ್ಯವನ್ನು ಪಡೆದು ಬಳಿಕ ಬಲಿಷ್ಠನಾದಾಗ ತನ್ನ ಭಯದ ಕಾರಣವನ್ನು ಕಿತ್ತುಬಿಸುಡುವನು.॥5॥
</details>

###### 6


<details><summary>ಮೂಲಮ್</summary>

ಲಕ್ಷ್ಮಣೋ ಹಿ ಮಹಾಬಾಹೂ ರಾಮಂ ಸರ್ವಾತ್ಮನಾ ಗತಃ ।  
ಶತ್ರುಘ್ನಶ್ಚಾಪಿ ಭರತಂ ಕಾಕುತ್ಸ್ಥಂ ಲಕ್ಷ್ಮಣೋ ಯಥಾ ॥
</details>

<details><summary>ಅನುವಾದ</summary>

ಮಹಾಬಾಹು ಲಕ್ಷ್ಮಣನು ಹೃತ್ಪೂರ್ವಕ ಶ್ರೀರಾಮಚಂದ್ರನ ಅನುಗತನಾಗಿದ್ದಾನೆ. ಲಕ್ಷ್ಮಣನು ಶ್ರೀರಾಮನ ಅನುಗತ ನಾಗಿರುವಂತೆ ಶತ್ರುಘ್ನನು ಭರತನನ್ನು ಅನುಸರಿಸುವನು.॥6॥
</details>

###### 7


<details><summary>ಮೂಲಮ್</summary>

ಪ್ರತ್ಯಾಸನ್ನಕ್ರಮೇಣಾಪಿ ಭರತಸ್ಯೈವ ಭಾಮಿನಿ ।  
ರಾಜ್ಯಕ್ರಮೋ ವಿಸೃಷ್ಟಸ್ತು ತಯೋಸ್ತಾವದ್ಯವೀಯಸೋಃ ॥
</details>

<details><summary>ಅನುವಾದ</summary>

ಭಾಮಿನಿ! ಹುಟ್ಟಿದ ಕ್ರಮದಲ್ಲಿ ಶ್ರೀರಾಮನ ಬಳಿಕ ಭರತನೇ ಮೊದಲು ರಾಜ್ಯಕ್ಕೆ ಅಧಿಕಾರಿಯಾಗಬಲ್ಲನು. (ಆದ್ದರಿಂದ ಭರತನಿಂದ ಭಯವಿರುವುದು ಸಹಜವೇ ಆಗಿದೆ.) ಲಕ್ಷ್ಣಣ-ಶತ್ರುಘ್ನರು ಸಣ್ಣವರಾಗಿದ್ದಾರೆ. ಆದ್ದರಿಂದ ಅವರಿಗೆ ರಾಜ್ಯಪ್ರಾಪ್ತಿಯ ಸಂಭವ ದೂರವೇ ಆಗಿದೆ.॥7॥
</details>

###### 8


<details><summary>ಮೂಲಮ್</summary>

ವಿದುಷಃ ಕ್ಷತ್ರಚಾರಿತ್ರೇ ಪ್ರಾಜ್ಞಸ್ಯ ಪ್ರಾಪ್ತಕಾರಿಣಃ ।  
ಭಯಾತ್ಪ್ರವೇಪೇ ರಾಮಸ್ಯ ಚಿಂತಯಂತೀ ತವಾತ್ಮಜಮ್ ॥
</details>

<details><summary>ಅನುವಾದ</summary>

ಶ್ರೀರಾಮನು ಸಮಸ್ತ ಶಾಸ್ತ್ರಗಳ ಜ್ಞಾನಿಯಾಗಿದ್ದಾನೆ. ವಿಶೇಷವಾಗಿ ರಾಜನೀತಿಯ ಪಂಡಿತನಾಗಿದ್ದಾನೆ ಹಾಗೂ ಸಮಯೋಚಿತ ಕರ್ತವ್ಯ ಪಾಲಿಸುವವನಾಗಿದ್ದಾನೆ. ಆದ್ದರಿಂದ ಅವನಿಂದ ನಿನ್ನ ಪುತ್ರನ ಮೇಲೆ ಆಗುವ ಕ್ರೂರ ವರ್ತನೆಯನ್ನು ನೆನೆದು ಭಯದಿಂದ ನಡುಗುತ್ತಿದ್ದೇನೆ.॥8॥
</details>

###### 9


<details><summary>ಮೂಲಮ್</summary>

ಸುಭಗಾ ಕಿಲ ಕೌಸಲ್ಯಾ ಯಸ್ಯಾಃ ಪುತ್ರೋಽಭಿಷೇಕ್ಷ್ಯತೇ ।  
ಯೌವರಾಜ್ಯೇನ ಮಹತಾ ಶ್ವಃ ಪುಷ್ಯೇಣ ದ್ವಿಜೋತ್ತಮೈಃ ॥
</details>

<details><summary>ಅನುವಾದ</summary>

ವಾಸ್ತವವಾಗಿ ಕೌಸಲ್ಯೆಯೇ ಸೌಭಾಗ್ಯವತಿಯಾಗಿದ್ದಾಳೆ. ಆಕೆಯ ಪುತ್ರನು ನಾಳೆ ಪುಷ್ಯ ನಕ್ಷತ್ರದ ಯೋಗದಲ್ಲಿ ಶ್ರೇಷ್ಠ ಬ್ರಾಹ್ಮಣರ ಮೂಲಕ ಯುವರಾಜನಾಗಿ ಪಟ್ಟಾಭಿಷಿಕ್ತನಾಗುವನು.॥9॥
</details>

###### 10


<details><summary>ಮೂಲಮ್</summary>

ಪ್ರಾಪ್ತಾಂ ವಸುಮತೀಂ ಪ್ರೀತಿಂ ಪ್ರತೀತಾಂ ಹತವಿದ್ವಿಷಮ್ ।  
ಉಪಸ್ಥಾಸ್ಯಸಿ ಕೌಸಲ್ಯಾಂ ದಾಸೀವತ್ ತ್ವಂ ಕೃತಾಂಜಲಿಃ ॥
</details>

<details><summary>ಅನುವಾದ</summary>

ಆಕೆಯು ಭೂಮಂಡಲದ ನಿಷ್ಕಂಟಕ ರಾಜ್ಯಪಡೆದು ಪ್ರಸನ್ನಳಾಗುವಳು. ಏಕೆಂದರೆ ಅವಳು ರಾಜನಿಗೆ ವಿಶ್ವಾಸ ಪಾತ್ರಳಾಗಿದ್ದಾಳೆ ಹಾಗೂ ನೀನು ದಾಸಿಯಂತೆ ಕೈಮುಗಿದು ಅವಳ ಸೇವೆಯಲ್ಲಿ ಇರುವೆ.॥10॥
</details>

###### 11


<details><summary>ಮೂಲಮ್</summary>

ಏವಂ ಚ ತ್ವಂ ಸಹಾಸ್ಮಾಭಿಸ್ತಸ್ಯಾಃ ಪ್ರೇಷ್ಯಾ ಭವಿಷ್ಯಸಿ ।  
ಪುತ್ರಶ್ಚ ತವ ರಾಮಸ್ಯ ಪ್ರೇಷ್ಯತ್ವಂ ಹಿ ಗಮಿಷ್ಯತಿ ॥
</details>

<details><summary>ಅನುವಾದ</summary>

ಹೀಗೆ ನಮ್ಮೊಂದಿಗೆ ನೀನೂ ಕೂಡ ಕೌಸಲ್ಯೆಯ ದಾಸಿಯಾಗುವೆ. ನಿನ್ನ ಪುತ್ರ ಭರತನೂ ಕೂಡ ಶ್ರೀರಾಮಚಂದ್ರನ ಗುಲಾಮನಾಗಬೇಕಾದೀತು.॥11॥
</details>

###### 12


<details><summary>ಮೂಲಮ್</summary>

ಹೃಷ್ಟಾಃ ಖಲು ಭವಿಷ್ಯಂತಿ ರಾಮಸ್ಯ ಪರಮಾಃ ಸ್ತ್ರಿಯಃ ।  
ಅಪ್ರಹೃಷ್ಟಾ ಭವಿಷ್ಯಂತಿ ಸ್ನುಷಾಸ್ತೇ ಭರತಕ್ಷಯೇ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನ ಅಂತಃಪುರದ ಪರಮ ಸುಂದರ ಸ್ತ್ರೀಯರು-ಸೀತಾದೇವೀ ಮತ್ತು ಆಕೆಯ ಸಖಿಯರು ನಿಶ್ಚಯವಾಗಿಯೂ ಬಹಳ ಪ್ರಸನ್ನರಾಗುವರು. ಭರತನ ಪ್ರಭುತ್ವ ನಾಶವಾದ್ದರಿಂದ ನಿನ್ನ ಸೊಸೆಯರು ಶೋಕಮಗ್ನರಾಗುವರು.॥12॥
</details>

###### 13


<details><summary>ಮೂಲಮ್</summary>

ತಾಂ ದೃಷ್ಟ್ವಾ ಪರಮಪ್ರೀತಾಂ ಬ್ರುವಂತೀಂ ಮಂಥರಾಂ ತತಃ ।  
ರಾಮಸ್ಯೈವ ಗುಣಾನ್ ದೇವೀ ಕೈಕೇಯೀ ಪ್ರಶಶಂಸ ಹ ॥
</details>

<details><summary>ಅನುವಾದ</summary>

ಮಂಥರೆಯು ಬೇಸರದಿಂದ ಈ ಪ್ರಕಾರ ಬಾಯಿಗೆ ಬಂದ ಹಾಗೆ ಮಾತನಾಡುವುದನ್ನು ನೋಡಿ ದೇವೀ ಕೈಕೆಯಿಯು ಶ್ರೀರಾಮನ ಗುಣಗಳನ್ನು ಪ್ರಶಂಸಿಸತೊಡಗಿದಳು.॥13॥
</details>

###### 14


<details><summary>ಮೂಲಮ್</summary>

ಧರ್ಮಜ್ಞೋ ಗುಣವಾನ್ ದಾಂತಃ ಕೃತಜ್ಞಃ ಸತ್ಯವಾನ್ ಫುಚಿಃ ।  
ರಾಮೋ ರಾಜಸುತೋ ಜ್ಯೇಷ್ಠೋ ಯೌವರಾಜ್ಯಮತೋರ್ಹತಿ ॥
</details>

<details><summary>ಅನುವಾದ</summary>

ಕುಬ್ಜೆ! ಶ್ರೀರಾಮನು ಧರ್ಮಜ್ಞನೂ, ಗುಣವಂತನೂ, ಜಿತೇಂದ್ರಿಯನೂ, ಕೃತಜ್ಞನೂ, ಸತ್ಯವಾದಿಯೂ, ಪವಿತ್ರನೂ ಆಗಿರುವನು. ಜೊತೆಗೆ ಮಹಾರಾಜರ ಜ್ಯೇಷ್ಠಪುತ್ರನಾಗಿರುವನು, ಆದ್ದರಿಂದ ಯುವರಾಜನಾಗಲು ಯೋಗ್ಯನಾಗಿದ್ದಾನೆ.॥14॥
</details>

###### 15


<details><summary>ಮೂಲಮ್</summary>

ಭ್ರಾತೄನ್ ಭೃತ್ಯಾಂಶ್ಚ ದೀರ್ಘಾಯುಃ ಪಿತೃವತ್ಪಾಲಯಿಷ್ಯತಿ ।  
ಸಂತಪ್ಯಸೇ ಕಥಂ ಕುಬ್ಜೇ ಶ್ರುತ್ವಾ ರಾಮಾಭಿಷೇಚನಮ್ ॥
</details>

<details><summary>ಅನುವಾದ</summary>

ಶ್ರೀರಾಮನು ದೀರ್ಘಾಯುಸ್ಸು ಉಳ್ಳವನಾಗಿ ಸಹೋದರರನ್ನು ಮತ್ತು ಸೇವಕರನ್ನು ತಂದೆಯಂತೆ ಪಾಲಿಸುವನು. ಕುಬ್ಜೆ! ಅವನ ಪಟ್ಟಾಭಿಷೇಕದ ಮಾತನ್ನು ಕೇಳಿ ನೀನು ಏಕೆ ಇಷ್ಟೊಂದು ಉರಿಯುತ್ತಿರುವೆ.॥15॥
</details>

###### 16


<details><summary>ಮೂಲಮ್</summary>

ಭರತಶ್ಚಾಪಿ ರಾಮಸ್ಯ ಧ್ರುವಂ ವರ್ಷಶತಾತ್ಪರಮ್ ।  
ಪಿತೃಪೈತಾಮಹಂ ರಾಜ್ಯಮವಾಪ್ಸ್ಯತಿ ನರರ್ಷಭಃ ॥
</details>

<details><summary>ಅನುವಾದ</summary>

ಶ್ರೀರಾಮನಿಗೆ ರಾಜ್ಯಪ್ರಾಪ್ತಿಯಾಗಿ ನೂರು ವರ್ಷಗಳ ಬಳಿಕ ನರಶ್ರೇಷ್ಠ ಭರತನಿಗೂ ಖಂಡಿತವಾಗಿ ತನ್ನ ತಂದೆ-ಅಜ್ಜಂದಿರ ರಾಜ್ಯ ಸಿಗಬಹುದು.॥16॥
</details>

###### 17


<details><summary>ಮೂಲಮ್</summary>

ಸಾ ತ್ವಮಭ್ಯುದಯೇ ಪ್ರಾಪ್ತೇ ದಹ್ಯಮಾನೇ ವ ಮಂಥರೇ ।  
ಭವಿಷ್ಯತಿ ಚ ಕಲ್ಯಾಣೇ ಕಿಮಿದಂ ಪರಿತಪ್ಯಸೇ ॥
</details>

<details><summary>ಅನುವಾದ</summary>

ಮಂಥರೇ! ಇಂತಹ ಅಭ್ಯುದಯದ ಪ್ರಾಪ್ತಿಯ ಸಮಯದಲ್ಲಿ ಭವಿಷ್ಯದಲ್ಲಿ ಶ್ರೇಯಸ್ಸೇ ಕಂಡುಬಂದಾಗ ನೀನು ಈ ಪ್ರಕಾರ ಏಕೆ ಉರಿದು ಸಂತಪ್ತಳಾಗುತ್ತಿರುವೆ.॥17॥
</details>

###### 18


<details><summary>ಮೂಲಮ್</summary>

ಯಥಾ ಮೈ ಭರತೋ ಮಾನ್ಯಸ್ತಥಾ ಭೂಯೋಽಪಿ ರಾಘವಃ ।  
ಕೌಸಲ್ಯಾತೋಽತಿರಿಕ್ತಂ ಚಮಮ ಶುಶ್ರೂಷತೇ ಬಹು ॥
</details>

<details><summary>ಅನುವಾದ</summary>

ನನಗೆ ಭರತನು ಆದರಕ್ಕೆ ಪಾತ್ರವಾಗಿರುವುದಕ್ಕಿಂತ ಹೆಚ್ಚು ಶ್ರೀರಾಮನು ಆದರಕ್ಕೆ ಪಾತ್ರನಾಗಿರುವನು; ಏಕೆಂದರೆ, ಅವನು ಕೌಸಲ್ಯೆಗಿಂತಲೂ ಹೆಚ್ಚಾಗಿಯೇ ನನ್ನ ಸೇವೆ ಮಾಡುತ್ತಾ ಇದ್ದಾನೆ.॥18॥
</details>

###### 19


<details><summary>ಮೂಲಮ್</summary>

ರಾಜ್ಯಂ ಯದಿ ಹಿ ರಾಮಸ್ಯ ಭರತಸ್ಯಾಪಿ ತತ್ತದಾ ।  
ಮನ್ಯತೇ ಹಿ ಯಥಾಽಽತ್ಮಾನಂ ಯಥಾ ಭ್ರಾತೄಂಸ್ತು ರಾಘವಃ ॥
</details>

<details><summary>ಅನುವಾದ</summary>

ಶ್ರೀರಾಮನಿಗೆ ರಾಜ್ಯ ದೊರೆತರೆ ಅದನ್ನು ಭರತನಿಗೇ ಸಿಕ್ಕಿದೆ ಎಂದು ತಿಳಿ; ಏಕೆಂದರೆ ಶ್ರೀರಾಮಚಂದ್ರನು ತನ್ನ ಸಹೋದರರನ್ನು ತನ್ನಂತೆಯೇ ತಿಳಿಯುತ್ತಾನೆ.॥19॥
</details>

###### 20


<details><summary>ಮೂಲಮ್</summary>

ಕೈಕೇಯ್ಯಾ ವಚನಂ ಶ್ರುತ್ವಾ ಮಂಥರಾ ಭೃಶದುಃಖಿತಾ ।  
ದೀರ್ಘಮುಷ್ಣಂ ವಿನಿಃಶ್ವಸ್ಯ ಕೈಕೇಯೀಮಿದಮಬ್ರವೀತ್ ॥
</details>

<details><summary>ಅನುವಾದ</summary>

ಕೈಕೆಯ ಈ ಮಾತನ್ನು ಕೇಳಿ ಮಂಥರೆಗೆ ಬಹಳ ದುಃಖವಾಯಿತು. ಅವಳು ದೀರ್ಘವಾಗಿ ನಿಟ್ಟುಸಿರು ಬಿಡುತ್ತಾ ಕೈಕೆಯ ಬಳಿ ಹೇಳಿದಳು .॥20॥
</details>

###### 21


<details><summary>ಮೂಲಮ್</summary>

ಅನರ್ಥದರ್ಶಿನೀ ಮೌರ್ಖ್ಯಾನ್ನಾತ್ಮಾನಮವಬುಧ್ಯಸೇ ।  
ಶೋಕವ್ಯಸನವಿಸ್ತೀರ್ಣೇ ಮಜ್ಜಂತೀ ದುಃಖಸಾಗರೇ ॥
</details>

<details><summary>ಅನುವಾದ</summary>

ರಾಣಿಯೇ! ನೀನು ಮೂರ್ಖತೆಯಿಂದ ಅನರ್ಥವನ್ನೇ ಅರ್ಥವೆಂದು ತಿಳಿಯುತ್ತಿರುವೆ. ನಿನಗೆ ನಿನ್ನ ಸ್ಥಿತಿಯ ಅರಿವು ಇಲ್ಲ. ನೀನು ಶೋಕ (ಇಷ್ಟದ ವಿಯೋಗದ ಚಿಂತೆ) ಮತ್ತು ವ್ಯಸನ (ಅನಿಷ್ಟದ ಪ್ರಾಪ್ತಿಯ ದುಃಖ) ಎಂಬ ದುಃಖದ ಮಹಾಸಾಗರದಲ್ಲಿ ಮುಳುಗುತ್ತಿರುವೆ.॥21॥
</details>

###### 22


<details><summary>ಮೂಲಮ್</summary>

ಭವಿತಾ ರಾಘವೋ ರಾಜಾ ರಾಘವಸ್ಯ ಚ ಯಃ ಸುತಃ ।  
ರಾಜವಂಶಾಸ್ತು ಭರತಃ ಕೈಕೇಯಿ ಪರಿಹಾಸ್ಯತೇ ॥
</details>

<details><summary>ಅನುವಾದ</summary>

ಕೇಕಯ ರಾಜಕುಮಾರಿಯೇ! ಶ್ರೀರಾಮಚಂದ್ರನು ರಾಜನಾದಾಗ, ಅವನ ಬಳಿಕ ಅವನಿಗೆ ಹುಟ್ಟುವ ಪುತ್ರನಿಗೇ ರಾಜ್ಯ ಸಿಗುವುದು. ಭರತನಾದರೋ ರಾಜ್ಯಪರಂಪರೆಯಿಂದ ಬೇರೆಯೇ ಆಗುವನು.॥22॥
</details>

###### 23


<details><summary>ಮೂಲಮ್</summary>

ನಹಿ ರಾಜ್ಞಃ ಸುತಾಃ ಸರ್ವೇ ರಾಜ್ಯೇ ತಿಷ್ಠಂತಿ ಭಾಮಿನಿ ।  
ಸ್ಥಾಪ್ಯಮಾನೇಷು ಸರ್ವೇಷು ಸುಮಹಾನನಯೋ ಭವೇತ್ ॥
</details>

<details><summary>ಅನುವಾದ</summary>

ಭಾಮಿನಿ! ರಾಜನ ಎಲ್ಲ ಮಕ್ಕಳು ರಾಜಸಿಂಹಾಸನದಲ್ಲಿ ಕುಳಿತುಕೊಳ್ಳುವುದಿಲ್ಲ. ಎಲ್ಲರನ್ನು ಕುಳ್ಳಿರಿಸಿದರೆ ದೊಡ್ಡ ಅನರ್ಥವಾದೀತು.॥23॥
</details>

###### 24


<details><summary>ಮೂಲಮ್</summary>

ತಸ್ಮಾಜ್ಜ್ಯೇಷ್ಠೇ ಹಿ ಕೈಕೇಯಿ ರಾಜ್ಯತಂತ್ರಾಣಿ ಪಾರ್ಥಿವಾಃ ।  
ಸ್ಥಾಪಯಂತ್ಯನವದ್ಯಾಂಗಿ ಗುಣವತ್ಸ್ವಿತರೇಷ್ವಪಿ ॥
</details>

<details><summary>ಅನುವಾದ</summary>

ಪರಮ ಸುಂದರೀ ಕೈಕೇ! ಅದಕ್ಕಾಗಿ ಮಹಾರಾಜರು ರಾಜಭಾರದ ಹೊರೆಯನ್ನು ಹಿರಿಯ ಪುತ್ರನಿಗೆ ಒಪ್ಪಿಸುವರು. ಜ್ಯೇಷ್ಠ ಪುತ್ರನು ಗುಣವಂತನಲ್ಲದಿದ್ದರೆ, ಬೇರೆ ಗುಣವಂತ ಪುತ್ರರಿಗೆ ವಹಿಸಿಕೊಡುವರು.॥24॥
</details>

###### 25


<details><summary>ಮೂಲಮ್</summary>

ಅಸಾವತ್ಯಂತ ನಿರ್ಭಗ್ನಸ್ತವ ಪುತ್ರೋ ಭವಿಷ್ಯತಿ ।  
ಅನಾಥವತ್ಸುಖೇಭ್ಯಶ್ಚ ರಾಜವಂಶಾಚ್ಚ ವತ್ಸಲೇ ॥
</details>

<details><summary>ಅನುವಾದ</summary>

ಪುತ್ರವತ್ಸಲೇ! ನಿನ್ನ ಪುತ್ರನು ರಾಜ್ಯಾಧಿಕಾರದಿಂದ ಬಹಳ ದೂರ ಸರಿಯುವನು. ಅವನು ಅನಾಥನಂತೆ ಸಮಸ್ತ ಸುಖಗಳಿಂದ ವಂಚಿತನಾಗುವನು.॥25॥
</details>

###### 26


<details><summary>ಮೂಲಮ್</summary>

ಸಾಹಂ ತ್ವದರ್ಥೇ ಸಂಪ್ರಾಪ್ತಾ ತ್ವಂ ತು ಮಾಂ ನಾವಬುಧ್ಯಸೇ ।  
ಸಪತ್ನಿ ವೃದ್ಧೌ ಯಾ ಮೇ ತ್ವಂ ಪ್ರದೇಯಂ ದಾತುಮರ್ಹಸಿ ॥
</details>

<details><summary>ಅನುವಾದ</summary>

ಅದಕ್ಕಾಗಿ ನಾನು ನಿನ್ನ ಹಿತದ ಮಾತನ್ನೇ ನೆನಪು ಮಾಡಿಕೊಡಲು ಇಲ್ಲಿಗೆ ಬಂದಿರುವೆನು. ಆದರೆ ನೀನು ನನ್ನ ಅಭಿಪ್ರಾಯವನ್ನು ತಿಳಿಯುವುದೇ ಇಲ್ಲವಲ್ಲ! ಬದಲಿಗೆ ಸವತಿಯ ಅಭ್ಯುದಯವನ್ನು ಕೇಳಿ ನನಗೆ ಉಡುಗೊರೆ ಕೊಡಲು ಹೊರಟಿರುವೆಯಲ್ಲ.॥26॥
</details>

###### 27


<details><summary>ಮೂಲಮ್</summary>

ಧ್ರುವಂ ತು ಭರತಂ ರಾಮಃ ಪ್ರಾಪ್ಯ ರಾಜ್ಯಮಕಂಟಕಮ್ ।  
ದೇಶಾಂತರಂ ನಾಯಯಿತಾ ಲೋಕಾಂತರಮಥಾಪಿ ವಾ ॥
</details>

<details><summary>ಅನುವಾದ</summary>

ಶ್ರೀರಾಮನಿಗೆ ನಿಷ್ಕಂಟಕ ರಾಜ್ಯ ದೊರಕಿದರೆ ಅವನು ಭರತನನ್ನು ಅವಶ್ಯವಾಗಿ ದೇಶಭ್ರಷ್ಟನಾಗಿಸುವನು ಇಲ್ಲವೇ ಅವನನ್ನು ಪರಲೋಕಕ್ಕೆ ಕಳಿಸಬಲ್ಲನು, ಎಂಬುದನ್ನು ನೆನಪಿಡು.॥27॥
</details>

###### 28


<details><summary>ಮೂಲಮ್</summary>

ಬಾಲ ಏವ ತು ಮಾತುಲ್ಯಂ ಭರತೋ ನಾಯಿತಸ್ತ್ವಯಾ ।  
ಸಂನಿಕರ್ಷಾಚ್ಚ ಸೌಹಾರ್ದಂ ಜಾಯತೇ ಸ್ಥಾವರೇಷ್ವಿವ ॥
</details>

<details><summary>ಅನುವಾದ</summary>

ಸಣ್ಣ ಪ್ರಾಯದಲ್ಲೇ ನೀನು ಭರತನನ್ನು ಸೋದರಮಾವನ ಮನೆಗೆ ಕಳಿಸಿಕೊಟ್ಟಿರುವೆ. ಹತ್ತಿರವಿದ್ದರೆ ಸೌಹಾರ್ದ ಉಂಟಾಗುತ್ತದೆ. ಈ ಮಾತು ಸ್ಥಾವರ ಯೋನಿಗಳಲ್ಲಿಯೂ ನೋಡಲಾಗುತ್ತದೆ. (ಲತೆ ಮತ್ತು ಮರ ಹತ್ತಿರ ಇರುವುದರಿಂದ ಪರಸ್ಪರ ಆಲಿಂಗಿಸಿ ಪಾಶಬದ್ಧವಾಗುತ್ತವೆ. ಭರತನು ಇಲ್ಲೇ ಇದ್ದಿದ್ದರೆ ರಾಜನಿಗೆ ಅವನಲ್ಲಿಯೂ ಸ್ನೇಹ ಬೆಳೆದು, ಅವನಿಗೂ ಅರ್ಧರಾಜ್ಯವನ್ನು ಕೊಡುತ್ತಿದ್ದನು..॥28॥
</details>

###### 29


<details><summary>ಮೂಲಮ್</summary>

ಭರತಾನುವಶಾತ್ ಸೋಽಪಿಶತ್ರುಘ್ನಸ್ತತ್ಸಮಂ ಗತಃ ।  
ಲಕ್ಷ್ಮಣೋ ಹಿ ಯಥಾ ರಾಮಂ ತಥಾಯಂ ಭರತಂ ಗತಃ ॥
</details>

<details><summary>ಅನುವಾದ</summary>

ಭರತನ ಒತ್ತಾಯದಿಂದ ಶತ್ರುಘ್ನನೂ ಅವನೊಂದಿಗೆ ಹೋಗಿರುವನು. (ಅವನು ಇಲ್ಲಿ ಇದ್ದಿದ್ದರೆ ಭರತನ ಕಾರ್ಯವು ಕೆಡುತ್ತಿರಲಿಲ್ಲ; ಏಕೆಂದರೆ-) ಲಕ್ಷ್ಮಣನು ರಾಮನ ಅನುಗಾಮಿಯಾಗಿರುವಂತೆಯೇ ಶತ್ರುಘ್ನನು ಭರತನ ಅನುಗಾಮಿಯಾಗಿದ್ದಾನೆ.॥29॥
</details>

###### 30


<details><summary>ಮೂಲಮ್</summary>

ಶ್ರೂಯತೇ ಹಿ ದ್ರುಮಃ ಕಶ್ಚಿಚ್ಛೇತ್ತವ್ಯೋ ವನಜೀವನೈಃ ।  
ಸಂನಿಕರ್ಷಾದಿಷೀಕಾಭಿರ್ಮೋಚಿತಃ ಪರಮಾದ್ಭಯಾತ್ ॥
</details>

<details><summary>ಅನುವಾದ</summary>

ಇದರಿಂದ ಒಂದು ಸನ್ನಿವೇಶ ನೆನಪಾಗುತ್ತದೆ - ಅರಣ್ಯವಾಸಿಗಳು ಸೌದೆಗಾಗಿ ಮರವೊಂದನ್ನು ಕಡಿಯಬೇಕಾಗಿತ್ತು. ಆದರೆ ಆ ಮರದ ಸುತ್ತಲೂ ಮುಳ್ಳುಗಿಡಗಳು ಇದ್ದುದರಿಂದ ಆ ವೃಕ್ಷವು ವಿನಾಶ ಭಯದಿಂದ ಮುಕ್ತವಾಯಿತು.॥30॥
</details>

###### 31


<details><summary>ಮೂಲಮ್</summary>

ಗೋಪ್ತಾ ಹಿ ರಾಮಂ ಸೌಮಿತ್ರಿರ್ಲಕ್ಷ್ಮಣಂ ಚಾಪಿ ರಾಘವಃ ।  
ಅಶ್ವಿನೋರಿವ ಸೌಭ್ರಾತ್ರಂ ತಯೋರ್ಲೋಕೇಷುವಿಶ್ರುತಮ್ ॥
</details>

<details><summary>ಅನುವಾದ</summary>

ಸುಮಿತ್ರಾ ಕುಮಾರ ಲಕ್ಷ್ಮಣನು ಶ್ರೀರಾಮನನ್ನು ರಕ್ಷಿಸುತ್ತಿರುವನು ಮತ್ತು ರಾಮನು ಅವನನ್ನು ರಕ್ಷಿಸುತ್ತಿರುವನು. ಅವರಿಬ್ಬರು ಸಹೋದರರ ಭ್ರಾತೃಪ್ರೇಮವು ಅಶ್ವಿನಿಕುಮಾರರಂತೆ ಲೋಕದಲ್ಲಿ ಪ್ರಸಿದ್ಧವಾಗಿದೆ.॥31॥
</details>

###### 32


<details><summary>ಮೂಲಮ್</summary>

ತಸ್ಮಾನ್ನ ಲಕ್ಷ್ಮಣೇ ರಾಮಃ ಪಾಪಂ ಕಿಂಚಿತ್ಕರಿಷ್ಯತಿ ।  
ರಾಮಸ್ತು ಭರತೇ ಪಾಪಂ ಕುರ್ಯಾದೇವ ನ ಸಂಶಯಃ ॥
</details>

<details><summary>ಅನುವಾದ</summary>

ಅದಕ್ಕಾಗಿ ಶ್ರೀರಾಮನು ಲಕ್ಷ್ಮಣನ ಅನಿಷ್ಟವನ್ನು ಕೊಂಚವೂ ಮಾಡಲಾರನು. ಆದರೆ ಭರತನ ಅನಿಷ್ಟವನ್ನು ಮಾಡದೇ ಇರಲಾರನು; ಇದರಲ್ಲಿ ಸಂಶಯವೇ ಇಲ್ಲ.॥32॥
</details>

###### 33


<details><summary>ಮೂಲಮ್</summary>

ತಸ್ಮಾದ್ರಾಜಗೃಹಾದೇವ ವನಂ ಗಚ್ಛತು ರಾಘವಃ ।  
ಏತದ್ಧಿ ರೋಚತೇ ಮಹ್ಯಂ ಭೃಶಂ ಚಾಪಿ ಹಿತಂ ತವ ॥
</details>

<details><summary>ಅನುವಾದ</summary>

ಆದ್ದರಿಂದ ಶ್ರೀರಾಮಚಂದ್ರನು ಅರಮನೆಯಿಂದ ನೇರವಾಗಿ ಕಾಡಿಗೆ ಹೋಗುವುದೇ ನನಗೆ ಒಳ್ಳೆಯದೆಂದು ತೋರುತ್ತದೆ ಹಾಗೂ ಇದರಲ್ಲೇ ನಿನ್ನ ಪರಮಹಿತವಿದೆ.॥33॥
</details>

###### 34


<details><summary>ಮೂಲಮ್</summary>

ಏವಂ ತೇ ಜ್ಞಾತಿಪಕ್ಷಸ್ಯ ಶ್ರೇಯಶ್ಚೈವ ಭವಿಷ್ಯತಿ ।  
ಯದಿ ಚೇದ್ಭರತೋ ಧರ್ಮಾತ್ ಪಿತ್ರ್ಯಂ ರಾಜ್ಯಮವಾಪ್ಸ್ಯತಿ ॥
</details>

<details><summary>ಅನುವಾದ</summary>

ಭರತನು ಧರ್ಮಾನುಸಾರ ತನ್ನ ತಂದೆಯ ರಾಜ್ಯ ಪಡೆದುಕೊಂಡರೆ ನಿನ್ನ ಮತ್ತು ನಿನ್ನ ಪಕ್ಷದ ಇತರ ಎಲ್ಲ ಜನರ ಶ್ರೇಯಸ್ಸು ಆಗುವುದು.॥34॥
</details>

###### 35


<details><summary>ಮೂಲಮ್</summary>

ಸ ತೇ ಸುಖೋಚಿತೋ ಬಾಲೋ ರಾಮಸ್ಯ ಸಹಜೋ ರಿಪುಃ ।  
ಸಮೃದ್ಧಾರ್ಥಸ್ಯ ನಷ್ಟಾರ್ಥೋ ಜೀವಿಷ್ಯತಿ ಕಥಂ ವಶೇ॥
</details>

<details><summary>ಅನುವಾದ</summary>

ಮಲ ಸಹೋದರನಾದ್ದರಿಂದ ಭರತನು ಶ್ರೀರಾಮನ ಸಹಜ ಶತ್ರು ಆಗಿದ್ದಾನೆ. ಸುಖಭೋಗಿಸಲು ಯೋಗ್ಯನಾದ ನಿನ್ನ ಬಾಲಕ ಭರತನು ರಾಜ್ಯ ಮತ್ತು ಧನದಿಂದ ವಂಚಿತನಾಗಿ ರಾಜ್ಯಪಡೆದು ಸಮೃದ್ಧಿಶಾಲಿಯಾದ ಶ್ರೀರಾಮನ ವಶದಲ್ಲಿ ಹೇಗೆ ಬದುಕಬಲ್ಲನು.॥35॥
</details>

###### 36


<details><summary>ಮೂಲಮ್</summary>

ಅಭಿದ್ರುತಮಿವಾರಣ್ಯೇ ಸಿಂಹೇನ ಗಜಯೂಥಪಮ್ ।  
ಪ್ರಚ್ಛಾದ್ಯಮಾನಂ ರಾಮೇಣಭರತಂ ತ್ರಾತುಮರ್ಹಸಿ ॥
</details>

<details><summary>ಅನುವಾದ</summary>

ಕಾಡಿನಲ್ಲಿ ಸಿಂಹವು ಆನೆಗಳ ಗುಂಪಿನ ಮೇಲೆ ಆಕ್ರಮಣ ಮಾಡಿದಾಗ ಅವು ದಿಕ್ಕೆಟ್ಟು ಓಡುವಂತೆಯೇ ರಾಜಾರಾಮನು ಭರತನನ್ನು ತಿರಸ್ಕರಿಸುವನು. ಆದ್ದರಿಂದ ಆ ತಿರಸ್ಕಾರದಿಂದ ನೀನು ಭರತನನ್ನು ರಕ್ಷಿಸು.॥36॥
</details>

###### 37


<details><summary>ಮೂಲಮ್</summary>

ದರ್ಪಾನ್ನಿರಾಕೃತಾ ಪೂರ್ವಂ ತ್ವಯಾ ಸೌಭಾಗ್ಯವತ್ತಯಾ ।  
ರಾಮಮಾತಾ ಸಪತ್ನೀ ತೇ ಕಥಂ ವೈರಂ ನ ಯಾಪಯೇತ್ ॥
</details>

<details><summary>ಅನುವಾದ</summary>

ನೀನು ಮೊದಲು ಪತಿಯ ಅತ್ಯಂತ ಪ್ರೇಮ ಪಡೆದು ಅಹಂಕಾರದಿಂದ ಯಾರನ್ನು ಅನಾದರಿಸುತ್ತಿದ್ದೆಯೋ, ಆ ನಿನ್ನ ಸವತಿ ಶ್ರೀರಾಮನ ಮಾತೆ ಕೌಸಲ್ಯೆಯು ಪುತ್ರನ ರಾಜ್ಯ ಪ್ರಾಪ್ತಿಯಿಂದ ಸೌಭಾಗ್ಯಶಾಲಿನಿಯಾಗುವಳು. ಆಗ ಆಕೆಯು ನಿನ್ನೊಡನೆ ವೈರದ ಪ್ರತೀಕಾರ ಮಾಡದೆ ಇರುವಳೇ.॥37॥
</details>

###### 38


<details><summary>ಮೂಲಮ್</summary>

ಯದಾ ಚ ರಾಮಃ ಪೃಥಿವೀಮವಾಪ್ಸ್ಯತೇ  
ಪ್ರಭೂತರತ್ನಾಕರಶೈಲ ಸಂಯುತಾಮ್ ।  
ತದಾ ಗಮಿಷ್ಯಸ್ಯ ಶುಭಂ ಪರಾಭವಂ  
ಸಹೈವ ದೀನಾ ಭರತೇನ ಭಾಮಿನಿ ॥
</details>

<details><summary>ಅನುವಾದ</summary>

ಭಾಮಿನಿ! ಶ್ರೀರಾಮನು ಸಮುದ್ರ-ಪರ್ವತಗಳಿಂದ ಆವೃತವಾದ ಅಖಂಡ ಭೂಮಂಡಲದ ರಾಜ್ಯವನ್ನು ಪಡೆದುಕೊಂಡಾಗ ನೀನು ತನ್ನ ಭರತಪುತ್ರನೊಂದಿಗೆ ದೀನ-ಹೀನಳಾಗಿ ಅಶುಭ ಪರಾಭವಕ್ಕೆ ಪಾತ್ರಳಾಗುವೆ.॥38॥
</details>

###### 39


<details><summary>ಮೂಲಮ್</summary>

ಯದಾ ಹಿ ರಾಮಃ ಪ್ರಥಿವೀಮವಾಪ್ಸ್ಯತೇ  
ಧ್ರುವಂ ಪ್ರಣಷ್ಟೋ ಭರತೋ ಭವಿಷ್ಯತಿ ।  
ಅತೋ ಹಿ ಸಂಚಿಂತಯ ರಾಜ್ಯಮಾತ್ಮಜೇ  
ಪರಸ್ಯ ಚೈವಾಸ್ಯ ವಿವಾಸಕಾರಣಮ್ ॥
</details>

<details><summary>ಅನುವಾದ</summary>

ನೆನಪಿಡು, ಶ್ರೀರಾಮನು ಪೃಥ್ವಿಯ ಅಧಿಕಾರ ಪಡೆದುಕೊಂಡಾಗ ನಿಶ್ಚಯವಾಗಿ ನಿನ್ನ ಮಗ ಭರತನು ನಾಶವಾಗಿ ಹೋಗುವನು. ಆದ್ದರಿಂದ ನಿನ್ನ ಪುತ್ರನಿಗೆ ರಾಜ್ಯ ಸಿಗಲಿ ಮತ್ತು ಶತ್ರುವಾದ ಶ್ರೀರಾಮನಿಗೆ ವನವಾಸ ಉಂಟಾಗುವಂತಹ ಏನಾದರೂ ಉಪಾಯ ಯೋಚಿಸು.॥39॥
</details>

<details><summary>ಅನುವಾದ (ಸಮಾಪ್ತಿಃ)</summary>

ವಾಲ್ಮೀಕಿ ವಿರಚಿತ ಆರ್ಷ ರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಎಂಟನೆಯ ಸರ್ಗ ಪೂರ್ಣವಾಯಿತು. ॥8॥
</details>
