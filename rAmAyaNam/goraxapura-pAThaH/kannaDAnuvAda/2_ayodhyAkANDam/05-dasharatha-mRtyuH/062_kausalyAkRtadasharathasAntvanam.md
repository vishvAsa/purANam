+++
title = "०६२ कौसल्याकृतदशरथसान्त्वनम्"
title_english = "062 King Dasaratha loses consciousness"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-062-Kousalya_Krutha_Dashratha_Santhvanam.mp3"></div>
</details>



<details><summary>ಭಾಗಸೂಚನಾ</summary>

ದುಃಖತಪ್ತನಾದ ದಶರಥನು ಕೌಸಲ್ಯೆಯ ಕ್ಷಮೆ ಕೇಳಿದುದು, ಕೌಸಲ್ಯೆಯು ರಾಜನ ಚರಣಗಳಲ್ಲಿ ಬಿದ್ದು ಕ್ಷಮೆ ಕೇಳಿದುದು
</details>

###### 1


<details><summary>ಮೂಲಮ್</summary>

ಏವಂ ತು ಕ್ರುದ್ಧಯಾ ರಾಜಾ ರಾಮಮಾತ್ರಾ ಸಶೋಕಯಾ ।  
ಶ್ರಾವಿತಃ ಪುರುಷಂ ವಾಕ್ಯಂ ಚಿಂತಯಾಮಾಸ ದುಃಖಿತಃ ॥
</details>

<details><summary>ಅನುವಾದ</summary>

ಶೋಕಮಗ್ನಳಾಗಿ ಕುಪಿತಳಾದ ಶ್ರೀರಾಮಮಾತೆ ಕೌಸಲ್ಯೆಯು ದಶರಥನಲ್ಲಿ ಹೀಗೆ ಕಠೋರ ಮಾತುಗಳನ್ನಾಡಿದಾಗ ರಾಜನು ದುಃಖಿತನಾಗಿ ಬಹಳ ಚಿಂತೆಗೊಳಗಾದನು.॥1॥
</details>

###### 2


<details><summary>ಮೂಲಮ್</summary>

ಚಿಂತಯಿತ್ವಾ ಸ ಚ ನೃಪೋ ಮೋಹವ್ಯಾಕುಲಿತೇಂದ್ರಿಯಃ ।  
ಅಥ ದೀರ್ಘೇಣ ಕಾಲೇನಸಂಜ್ಞಾಮಾಪ ಪರಂತಪಃ ॥
</details>

<details><summary>ಅನುವಾದ</summary>

ಚಿಂತಿತನಾದ್ದರಿಂದ ರಾಜನ ಎಲ್ಲ ಇಂದ್ರಿಯಗಳು ಮೋಹಗೊಂಡು ಎಚ್ಚರದಪ್ಪಿದನು. ಅನಂತರ ಬಹಳ ಹೊತ್ತಿನ ಬಳಿಕ ಪರಂತಪ ದಶರಥ ಮಹಾರಾಜನು ಎಚ್ಚರಗೊಂಡನು.॥2॥
</details>

###### 3


<details><summary>ಮೂಲಮ್</summary>

ಸ ಸಂಜ್ಞಾಮುಪಲಭ್ಯೈವ ದೀರ್ಘಮುಷ್ಣಂ ಚ ನಿಃಶ್ವಸನ್ ।  
ಕೌಸಲ್ಯಾಂ ಪಾರ್ಶ್ವತೋ ದೃಷ್ಟ್ವಾ ತತಶ್ಚಿಂತಾಮುಪಾಗಮತ್ ॥
</details>

<details><summary>ಅನುವಾದ</summary>

ಎಚ್ಚರಗೊಂಡು ದೀರ್ಘವಾಗಿ ನಿಟ್ಟಿಸುರು ಬಿಡುತ್ತಾ, ಕೌಸಲ್ಯೆಯು ಪಕ್ಕದಲ್ಲೇ ಕುಳಿತಿರುವುದನ್ನು ನೋಡಿ ಪುನಃ ಚಿಂತಾಮಗ್ನನಾದನು.॥3॥
</details>

###### 4


<details><summary>ಮೂಲಮ್</summary>

ತಸ್ಯ ಚಿಂತಯಮಾನಸ್ಯ ಪ್ರತ್ಯಭಾತ್ ಕರ್ಮ ದುಷ್ಕೃತಮ್ ।  
ಯದನೇನ ಕೃತಂ ಪೂರ್ವಮಜ್ಞಾನಾಚ್ಛಬ್ದವೇಧಿನಾ ॥
</details>

<details><summary>ಅನುವಾದ</summary>

ಚಿಂತಿತನಾಗಿದ್ದಾಗಲೇ ಅವನಿಗೆ ತನ್ನದೊಂದು ದುಷ್ಕರ್ಮವು ನೆನಪಾಯಿತು. ಅದು ಶಬ್ದವೇಧೀ ಬಾಣವನ್ನು ಪ್ರಯೋಗಿಸಿದ ಘಟನೆ ನರೇಶನಿಂದ ಮೊದಲು ತಿಳಿಯದೇ ಆಗಿಹೋಗಿತ್ತು.॥4॥
</details>

###### 5


<details><summary>ಮೂಲಮ್</summary>

ಅಮನಾಸ್ತೇವ ಶೋಕೇನ ರಾಮಶೋಕೇನ ಚ ಪ್ರಭುಃ ।  
ದ್ವಾಭ್ಯಾಮಪಿ ಮಹಾರಾಜಃ ಶೋಕಾಭ್ಯಾಮಭಿತಪ್ಯತೇ ॥
</details>

<details><summary>ಅನುವಾದ</summary>

ಆ ಶೋಕದಿಂದ ಮತ್ತು ಶ್ರೀರಾಮನ ಶೋಕದಿಂದ ರಾಜನ ಮನಸ್ಸಿಗೆ ಭಾರೀ ವೇದನೆಯಾಯಿತು. ಆ ಎರಡೂ ಶೋಕಗಳಿಂದ ಮಹಾರಾಜನು ಸಂತಪ್ತನಾದನು.॥5॥
</details>

###### 6


<details><summary>ಮೂಲಮ್</summary>

ದಹ್ಯಮಾನಸ್ತು ಶೋಕಾಭ್ಯಾಂ ಕೌಸಲ್ಯಾಮಾಹ ದುಃಖಿತಃ ।  
ವೇಪಮಾನೋಽಂಜಲಿಂ ಕೃತ್ವಾ ಪ್ರಸಾದಾರ್ಥಮವಾಙ್ಮುಖಃ ॥
</details>

<details><summary>ಅನುವಾದ</summary>

ಆ ಎರಡೂ ಶೋಕಗಳಿಂದ ದಗ್ಧನಾದ ದುಃಖೀ ದಶರಥನು ತಲೆತಗ್ಗಿಸಿ, ಗಡ-ಗಡನೆ ನಡುಗುತ್ತಾ ಕೌಸಲ್ಯೆಯನ್ನು ಒಲಿಸಲು ಕೈಮುಗಿದು ಹೇಳಿದನು.॥6॥
</details>

###### 7


<details><summary>ಮೂಲಮ್</summary>

ಪ್ರಸಾದಯೇ ತ್ವಾಂ ಕೌಸಲ್ಯೇ ರಚಿತೋಽಯಂ ಮಯಾಂಜಲಿಃ ।  
ವತ್ಸಲಾ ಚಾನೃಶಂಸಾ ಚ ತ್ವಂ ಹಿ ನಿತ್ಯಂ ಪರೇಷ್ವಪಿ ॥
</details>

<details><summary>ಅನುವಾದ</summary>

ಕೌಸಲ್ಯೆ! ನಾನು ನಿನ್ನಲ್ಲಿ ಬೇಡುತ್ತಿದ್ದೇನೆ, ನೀನು ಪ್ರಸನ್ನಳಾಗು. ನೋಡು, ನಾನು ಎರಡೂ ಕೈಗಳನ್ನು ಮುಗಿದಿರುವೆನು. ನೀನಾದರೋ ಬೇರೆಯವರ ಮೇಲೆಯೂ ಸಹ ವಾತ್ಸಲ್ಯದಿಂದ ದಯೆ ತೋರುವವಳು. (ಮತ್ತೆ ನನ್ನ ಕುರಿತು ಇಷ್ಟು ಕಠೋರವೇಕೆ?॥7॥
</details>

###### 8


<details><summary>ಮೂಲಮ್</summary>

ಭರ್ತಾ ತು ಖಲು ನಾರೀಣಾಂಗುಣವಾನ್ ನಿರ್ಗುಣೋಽಪಿ ವಾ ।  
ಧರ್ಮಂ ವಿಮೃಶಮಾನಾನಾಂಪ್ರತ್ಯಕ್ಷಂ ದೇವಿ ದೈವತಮ್ ॥
</details>

<details><summary>ಅನುವಾದ</summary>

ದೇವಿ! ಪತಿಯು ಗುಣವಂತನಿರಲೀ ಗುಣಹೀನನಾಗಿರಲಿ, ಧರ್ಮದೃಷ್ಟಿಯುಳ್ಳ ಸತೀ ನಾರಿಯರಿಗೆ ಅವನು ಪ್ರತ್ಯಕ್ಷ ದೇವತೆಯೇ ಆಗಿದ್ದಾನೆ.॥8॥
</details>

###### 9


<details><summary>ಮೂಲಮ್</summary>

ಸಾ ತ್ವಂ ಧರ್ಮಪರಾ ನಿತ್ಯಂ ದೃಷ್ಟಲೋಕಪರಾವರಾ ।  
ನಾರ್ಹಸೇ ವಿಪ್ರಯಂ ವಕ್ತುಂ ದುಃಖಿತಾಪಿ ಸುದುಃಖಿತಮ್ ॥
</details>

<details><summary>ಅನುವಾದ</summary>

ನೀನಾದರೋ ಸದಾ ಧರ್ಮತತ್ಪರಳಾಗಿ ಇರುವವಳು ಹಾಗೂ ಲೋಕದಲ್ಲಿ ಒಳಿತು-ಕೆಡುಕುಗಳನ್ನು ತಿಳಿಯುವವಳಾಗಿರುವೆ. ನೀನೂ ಕೂಡ ದುಃಖಿತಳಾಗಿದ್ದರೂ ನಾನೂ ದುಃಖದಲ್ಲಿ ಬಿದ್ದಿರುವೆನು. ಆದ್ದರಿಂದ ನನ್ನಲ್ಲಿ ಹೀಗೆ ಕಠೋರ ವಚನಗಳನ್ನು ಆಡಬಾರದು.॥9॥
</details>

###### 10


<details><summary>ಮೂಲಮ್</summary>

ತದ್ವಾಕ್ಯಂ ಕರುಣಂ ರಾಜ್ಞಃ ಶ್ರುತ್ವಾ ದೀನಸ್ಯ ಭಾಷಿತಮ್ ।  
ಕೌಸಲ್ಯಾವ್ಯಸೃಜದ್ ವಾಷ್ಪಂ ಪ್ರಣಾಲೀವ ನವೋದಕಮ್ ॥
</details>

<details><summary>ಅನುವಾದ</summary>

ದುಃಖಿತನಾದ ದಶರಥನು ಹೇಳಿದ ಆ ಕರುಣಾಜನಕ ಮಾತುಗಳನ್ನು ಕೇಳಿ ಕೌಸಲ್ಯೆಯು ತನ್ನ ಕಣ್ಣುಗಳಿಂದ ಛಾವಣಿಯಿಂದ ಹೊಸ ಮಳೆಯ ನೀರು ತೊಟ್ಟಿಕ್ಕುವಂತೆ ಕಣ್ಣೀರನ್ನು ಹರಿಸತೊಡಗಿದಳು.॥10॥
</details>

###### 11


<details><summary>ಮೂಲಮ್</summary>

ಸಾ ಮೂರ್ಧ್ನಿ ಬದ್ಧ್ವಾ ರುದತೀ ರಾಜ್ಞಃ ಪದ್ಮಮಿವಾಂಜಲಿಮ್ ।  
ಸಂಭ್ರಮಾದಬ್ರವೀತ್ ತ್ರಸ್ತಾ ತ್ವರಮಾಣಾಕ್ಷರಂ ವಚಃ ॥
</details>

<details><summary>ಅನುವಾದ</summary>

ಅವಳು ಅಧರ್ಮದ ಭಯದಿಂದ ಅಳುತ್ತಾ, ರಾಜನು ಜೋಡಿಸಿದ ಕಮಲಸದೃಶ ಕೈಗಳನ್ನು ತನ್ನ ತಲೆಯ ಮೇಲಿರಿಸಿಕೊಂಡು, ಗಾಬರಿಯಿಂದಾಗಿ ಅವಸರವಾಗಿ ಒಂದೊಂದೇ ಶಬ್ದವನ್ನು ಉಚ್ಚರಿಸುತ್ತಾ ನುಡಿದಳು.॥11॥
</details>

###### 12


<details><summary>ಮೂಲಮ್</summary>

ಪ್ರಸೀದ ಶಿರಸಾ ಯಾಚೇ ಭೂಮೌ ನಿಪತಿತಾಸ್ಮಿ ತೇ ।  
ಯಾಚಿತಾಸ್ಮಿ ಹತಾ ದೇವ ಹಂತವ್ಯಾಹಂ ನಹಿ ತ್ವಯಾ ॥
</details>

<details><summary>ಅನುವಾದ</summary>

ಸ್ವಾಮಿ! ನಾನು ನಿಮ್ಮ ಮುಂದೆ ನೆಲದಲ್ಲಿ ಬಿದ್ದಿರುವೆನು, ನಿಮ್ಮ ಪಾದಗಳಲ್ಲಿ ಶಿರವನ್ನಿಟ್ಟು ಯಾಚಿಸುತ್ತಿದ್ದೇನೆ, ನೀವು ಪ್ರಸನ್ನ ರಾಗಿರಿ. ನೀವೇ ನನ್ನಲ್ಲಿ ಯಾಚಿಸಿದರೆ ನಾನು ಸತ್ತೇ ಹೋಗುವೆನು. ನನ್ನಿಂದ ಅಪರಾಧವಾಗಿದ್ದರೂ ನಾನು ನಿಮ್ಮಿಂದ ಕ್ಷಮೆ ಪಡೆಯಲು ಯೋಗ್ಯಳಾಗಿದ್ದೇನೆ, ಪ್ರಹಾರಕ್ಕೆ ಯೋಗ್ಯಳಲ್ಲ.॥12॥
</details>

###### 13


<details><summary>ಮೂಲಮ್</summary>

ನೈಷಾ ಹಿ ಸಾ ಸ್ತ್ರೀ ಭವತಿಶ್ಲಾಘನೀಯೇನ ಧೀಮತಾ ।  
ಉಭಯೋರ್ಲೋಕಯೋರ್ಲೋಕೆ ಪತ್ಯಾ ಯಾ ಸಂಪ್ರಸಾದ್ಯತೇ ॥
</details>

<details><summary>ಅನುವಾದ</summary>

ಇಹ-ಪರಗಳೆರಡರಲ್ಲಿಯೂ ಧರ್ಮಾತ್ಮನೆಂದು ಕೀರ್ತಿಗಳಿಸಿದ ಧೀಮಂತ ಪತಿಯ ವಿಷಯದಲ್ಲಿ ವಿಧೇಯಳಾಗಿ ಇರುವುದಿಲ್ಲವೋ, ಗಂಡನು ಕ್ಷಮೆಬೇಡಬೇಕೆಂದು ಬಯಸುವ ಕುಲಸ್ತ್ರೀಯು ನಿಶ್ಚಯವಾಗಿ ಸಾಧ್ವಿಯೇ ಅಲ್ಲ.॥13॥
</details>

###### 14


<details><summary>ಮೂಲಮ್</summary>

ಜಾನಾಮಿ ಧರ್ಮಂ ಧರ್ಮಜ್ಞ ತ್ವಾಂ ಜಾನೇ ಸತ್ಯವಾದಿನಮ್ ।  
ಪುತ್ರಶೋಕಾರ್ತಯಾ ತತ್ತು ಮಯಾ ಕಿಮಪಿ ಭಾಷಿತಮ್ ॥
</details>

<details><summary>ಅನುವಾದ</summary>

ಧರ್ಮಜ್ಞ ಮಹಾರಾಜರೇ! ನಾನು ಸ್ತ್ರೀಧರ್ಮವನ್ನು ಅರಿತಿರುವೆನು ಹಾಗೂ ನೀವು ಸತ್ಯವಾದಿಗಳು ಎಂದೂ ತಿಳಿದಿದ್ದೇನೆ. ಈಗ ನಾನು ಹೇಳಬಾರದ ಮಾತನ್ನು ಆಡಿದುದು ಪುತ್ರಶೋಕದಿಂದ ಪೀಡಿತಳಾದ ಕಾರಣ ನನ್ನ ಬಾಯಿಯಿಂದ ಬಂತು.॥14॥
</details>

###### 15


<details><summary>ಮೂಲಮ್</summary>

ಶೋಕೋ ನಾಶಯತೇ ಧೈರ್ಯಂ ಶೋಕೋ ನಾಶಯತೇ ಶ್ರುತಮ್ ।  
ಶೋಕೋ ನಾಶಯತೇ ಸರ್ವಂ ನಾಸ್ತಿ ಶೋಕಸಮೋ ರಿಪುಃ ॥
</details>

<details><summary>ಅನುವಾದ</summary>

ಶೋಕವು ಧೈರ್ಯವನ್ನು ನಾಶಮಾಡಿಬಿಡುತ್ತದೆ. ಶೋಕವು ಶಾಸ್ತ್ರಜ್ಞಾನವನ್ನು ಲುಪ್ತಗೊಳಿಸುತ್ತದೆ, ಶೋಕವು ಎಲ್ಲವನ್ನು ಹಾಳುಮಾಡುವುದು; ಆದ್ದರಿಂದ ಶೋಕದಂತಹ ಶತ್ರು ಬೇರೊಂದಿಲ್ಲ.॥15॥
</details>

###### 16


<details><summary>ಮೂಲಮ್</summary>

ಶಕ್ಯಮಾಪತಿತಃ ಸೋಢುಂ ಪ್ರಹಾರೋ ರಿಪುಹಸ್ತತಃ ।  
ಸೋಢುಮಾಪತಿತಃ ಶೋಕಃ ಸುಸೂಕ್ಷ್ಮೋಽಪಿ ನ ಶಕ್ಯತೇ ॥
</details>

<details><summary>ಅನುವಾದ</summary>

ಶತ್ರುಗಳು ಪ್ರಹರಿಸುವ ಶಸ್ತ್ರಗಳ ಏಟುಗಳನ್ನು ಸಹಿಸಬಹುದು, ಆದರೆ ದೈವವಶ ಪ್ರಾಪ್ತವಾದ ಸ್ವಲ್ಪ ಶೋಕವನ್ನೂ ಸಹಿಸಲಾಗುವುದಿಲ್ಲ.॥16॥
</details>

###### 17


<details><summary>ಮೂಲಮ್</summary>

ವನವಾಸಾಯ ರಾಮಸ್ಯ ಪಂಚರಾತ್ರೋಽತ್ರ ಗಣ್ಯತೇ ।  
ಯಃ ಶೋಕಹತಹರ್ಷಾಯಾಃ ಪಂಚವರ್ಷೋಪಮೋ ಮಮ ॥
</details>

<details><summary>ಅನುವಾದ</summary>

ಶ್ರೀರಾಮನು ಕಾಡಿಗೆ ಹೋಗಿ ಇಂದಿಗೆ ಐದು ರಾತ್ರಿಗಳು ಕಳೆದವು. ನಾನು ಇದನ್ನೇ ಎಣಿಸುತ್ತಾ ಇದ್ದೆ. ಶೋಕವು ನನ್ನ ಹರ್ಷವನ್ನು ನಾಶಮಾಡಿಬಿಟ್ಟಿದೆ; ಆದ್ದರಿಂದ ಈ ಐದು ರಾತ್ರಿಗಳು ನನಗೆ ಐದು ವರ್ಷಗಳಂತೆ ಕಂಡುಬಂತು.॥17॥
</details>

###### 18


<details><summary>ಮೂಲಮ್</summary>

ತಂ ಹಿ ಚಿಂತಯಮಾನಾಯಾಃ ಶೋಕೋಽಯಂ ಹೃದಿ ವರ್ಧತೇ ।  
ನದೀನಾಮಿವ ವೇಗೇನ ಸಮುದ್ರಸಲಿಲಂ ಮಹತ್ ॥
</details>

<details><summary>ಅನುವಾದ</summary>

ಶ್ರೀರಾಮನನ್ನೇ ಚಿಂತಿಸುವುರಿಂದ ನನ್ನ ಹೃದಯದ ಈ ಶೋಕವು ನದಿಗಳ ವೇಗದಿಂದ ಸಮುದ್ರದ ಜಲ ಹೆಚ್ಚುವಂತೆಯೇ ಬೆಳೆಯುತ್ತಾ ಹೋಗುತ್ತದೆ.॥18॥
</details>

###### 19


<details><summary>ಮೂಲಮ್</summary>

ಏವಂ ಹಿ ಕಥಯಂತ್ಯಾಸ್ತು ಕೌಸಲ್ಯಾಯಾಃ ಶುಭಂ ವಚಃ ।  
ಮಂದರಶ್ಮಿರಭೂತ್ಸೂರ್ಯೋ ರಜನೀ ಚಾಭ್ಯವರ್ತತ ॥
</details>

###### 20


<details><summary>ಮೂಲಮ್</summary>

ಅಥ ಪ್ರಹ್ಲಾದಿತೋ ವಾಕ್ಯೈರ್ದೇವ್ಯಾ ಕೌಸಲ್ಯಯಾ ನೃಪಃ ।  
ಶೋಕೇನ ಚ ಸಮಾಕ್ರಾಂತೋ ನಿದ್ರಾಯಾ ವಶಮೇಯಿವಾನ್ ॥
</details>

<details><summary>ಅನುವಾದ</summary>

ಕೌಸಲ್ಯೆಯು ಹೀಗೆ ಸೂರ್ಯಕಿರಣಗಳು ಮಂದವಾಗಿ ರಾತ್ರಿಯು ಬರುವಂತೆ ಶುಭವಚನಗಳನ್ನು ಹೇಳುತ್ತಾ ಇದ್ದಳು. ಕೌಸಲ್ಯೆಯ ಈ ಮಾತುಗಳಿಂದ ರಾಜನಿಗೆ ಬಹಳ ಸಂತೋಷವಾಯಿತು, ಜೊತೆಗೆ ಅವನು ಶ್ರೀರಾಮನ ಶೋಕದಿಂದ ಪೀಡಿತನಾಗಿದ್ದನು. ಹೀಗೆ ಹರ್ಷ ಮತ್ತು ಶೋಕದ ಅವಸ್ಥೆಯಲ್ಲಿ ಅವನಿಗೆ ನಿದ್ದೆ ಬಂತು.॥19-20॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಅರವತ್ತೆರಡನೆಯ ಸರ್ಗ ಪೂರ್ಣವಾಯಿತು॥62॥
</details>
