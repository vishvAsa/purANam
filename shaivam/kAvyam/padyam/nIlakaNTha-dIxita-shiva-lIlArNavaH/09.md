+++
title = "०९"

+++

<details><summary>विश्वास-प्रस्तुतिः - १</summary>

अथ नवमः सर्गः ।  
तां गीतसंवलितमर्दृलवेणुवीणानादामृताधिगमितस्वपना सखीभिः ।  
वैतालिका इव सुशिक्षिततारवाचः प्राबोधयन् मृगदृशः कतिचित् प्रभाते ॥ १॥
</details>

<details><summary>मूलम् - १</summary>

अथ नवमः सर्गः ।  
तां गीतसंवलितमर्दृलवेणुवीणानादामृताधिगमितस्वपना सखीभिः ।  
वैतालिका इव सुशिक्षिततारवाचः प्राबोधयन् मृगदृशः कतिचित् प्रभाते ॥ १॥
</details>


<details><summary>विश्वास-प्रस्तुतिः - २</summary>

अम्ब ! त्वदभ्युदयतो निहतं पुरैव हन्तुं तमः पुनरसावरुणः समुद्यन् ।  
सुप्रातमावहति देवि! रथाङ्गनाम्नां साजात्यरक्तचरणायुधबोधितानाम् ॥ २॥
</details>

<details><summary>मूलम् - २</summary>

अम्ब ! त्वदभ्युदयतो निहतं पुरैव हन्तुं तमः पुनरसावरुणः समुद्यन् ।  
सुप्रातमावहति देवि! रथाङ्गनाम्नां साजात्यरक्तचरणायुधबोधितानाम् ॥ २॥
</details>


<details><summary>विश्वास-प्रस्तुतिः - ३</summary>

आयास्यतो दिनमणेरभिकस्य वार्तां प्राभातिकानिलमुखादवधारयन्ती ।  
उद्दण्डपङ्कजतया किल पद्मिनीयमुद्ग्रीविकां वहति वासकसज्जिकेव ॥ ३॥
</details>

<details><summary>मूलम् - ३</summary>

आयास्यतो दिनमणेरभिकस्य वार्तां प्राभातिकानिलमुखादवधारयन्ती ।  
उद्दण्डपङ्कजतया किल पद्मिनीयमुद्ग्रीविकां वहति वासकसज्जिकेव ॥ ३॥
</details>


<details><summary>विश्वास-प्रस्तुतिः - ४</summary>

पत्युस्त्विषां प्रथमनिर्गलितैर्मयूखैर्ध्वान्तेर्ष्यया मलिनदर्शमनुद्रवद्भिः ।  
उच्चाटिता मधुकृतोऽपि किमुत्पलेभ्यः पर्याकुलास्तत इतोऽपि परिभ्रमन्ति ॥ ४॥
</details>

<details><summary>मूलम् - ४</summary>

पत्युस्त्विषां प्रथमनिर्गलितैर्मयूखैर्ध्वान्तेर्ष्यया मलिनदर्शमनुद्रवद्भिः ।  
उच्चाटिता मधुकृतोऽपि किमुत्पलेभ्यः पर्याकुलास्तत इतोऽपि परिभ्रमन्ति ॥ ४॥
</details>


<details><summary>विश्वास-प्रस्तुतिः - ५</summary>

हंसेषु कञ्चुकिषु षट्चरणेषु कुब्जेष्वादेशहारिपु मरुत्सु च सङ्गतेषु ।  
उद्घाटयन्त्यधिकृता इव शार्ङ्गपाणेरन्तःपुरं घटितमंशुमतो मयूखाः ॥ ५॥
</details>

<details><summary>मूलम् - ५</summary>

हंसेषु कञ्चुकिषु षट्चरणेषु कुब्जेष्वादेशहारिपु मरुत्सु च सङ्गतेषु ।  
उद्घाटयन्त्यधिकृता इव शार्ङ्गपाणेरन्तःपुरं घटितमंशुमतो मयूखाः ॥ ५॥
</details>


<details><summary>विश्वास-प्रस्तुतिः - ६</summary>

उन्मुद्रिते सति मनागरविन्दकोशे भृङ्गैरहम्प्रथमिकाकलितप्रवेशैः ।  
आस्कन्धमानमपि सौरभमेकतस्तदादाय यान्त्यपरतो मरुतो यथेच्छम् ॥ ६॥
</details>

<details><summary>मूलम् - ६</summary>

उन्मुद्रिते सति मनागरविन्दकोशे भृङ्गैरहम्प्रथमिकाकलितप्रवेशैः ।  
आस्कन्धमानमपि सौरभमेकतस्तदादाय यान्त्यपरतो मरुतो यथेच्छम् ॥ ६॥
</details>


<details><summary>विश्वास-प्रस्तुतिः - ७</summary>

भूदेवमन्त्रितविमुक्तजलाञ्जलिभ्यो निर्गत्य दैत्यहननाय समन्ततोऽपि ।  
आसीदतामिव रविं महसा पवीनां पौरन्दरी हरिदियं परिपिञ्जरासीत् ॥ ७॥
</details>

<details><summary>मूलम् - ७</summary>

भूदेवमन्त्रितविमुक्तजलाञ्जलिभ्यो निर्गत्य दैत्यहननाय समन्ततोऽपि ।  
आसीदतामिव रविं महसा पवीनां पौरन्दरी हरिदियं परिपिञ्जरासीत् ॥ ७॥
</details>


<details><summary>विश्वास-प्रस्तुतिः - ८</summary>

अम्भोनिधेस्तपनवाजिभिरुज्जिहानैराधूतकन्धरसटैरसकृद्विकीर्णा ।  
सामुद्रविद्रुमलताशकलावलीयं प्राचीमुखे विजयते नतु सान्ध्यरागः ॥ ८॥
</details>

<details><summary>मूलम् - ८</summary>

अम्भोनिधेस्तपनवाजिभिरुज्जिहानैराधूतकन्धरसटैरसकृद्विकीर्णा ।  
सामुद्रविद्रुमलताशकलावलीयं प्राचीमुखे विजयते नतु सान्ध्यरागः ॥ ८॥
</details>


<details><summary>विश्वास-प्रस्तुतिः - ९</summary>

निर्जित्य विश्वमखिलं मकरध्वजेन निर्गच्छता शिबिरसीमनि दीपितम्य ।  
मन्यामहे हुतभुजः प्रथमप्रकाशो मारुत्वते जयति सम्प्रति दिग्विभागे ॥ ९॥
</details>

<details><summary>मूलम् - ९</summary>

निर्जित्य विश्वमखिलं मकरध्वजेन निर्गच्छता शिबिरसीमनि दीपितम्य ।  
मन्यामहे हुतभुजः प्रथमप्रकाशो मारुत्वते जयति सम्प्रति दिग्विभागे ॥ ९॥
</details>


<details><summary>विश्वास-प्रस्तुतिः - १०</summary>

जैत्रप्रयाणसमयं त्वयि वक्तुकामः प्रायः प्रबोधसमयं प्रतिपाल्य भानुः ।  
उन्मज्ज्य सागरजलादुदयाद्रिश‍ृङ्गे लीनः क्वचिन्न किल दर्शयतेऽधुनापि ॥ १०॥
</details>

<details><summary>मूलम् - १०</summary>

जैत्रप्रयाणसमयं त्वयि वक्तुकामः प्रायः प्रबोधसमयं प्रतिपाल्य भानुः ।  
उन्मज्ज्य सागरजलादुदयाद्रिश‍ृङ्गे लीनः क्वचिन्न किल दर्शयतेऽधुनापि ॥ १०॥
</details>


<details><summary>विश्वास-प्रस्तुतिः - ११</summary>

आमोदते बत कियत् कमलाकरोऽयमस्मिन्नपि प्रविकसत्यरविन्दकोशे ।  
उन्मुद्रय त्वमधुना नयनारविन्दमामोदतामग्विलमम्ब! जगत् त्वयेदम् ॥ ११॥
</details>

<details><summary>मूलम् - ११</summary>

आमोदते बत कियत् कमलाकरोऽयमस्मिन्नपि प्रविकसत्यरविन्दकोशे ।  
उन्मुद्रय त्वमधुना नयनारविन्दमामोदतामग्विलमम्ब! जगत् त्वयेदम् ॥ ११॥
</details>


<details><summary>विश्वास-प्रस्तुतिः - १२</summary>

सुप्रातमस्तु मलयध्वजकन्यकायाः मुप्रातमस्तु मधुरापुरवल्लभायाः ।  
सुप्रातमस्तु विधुवंशपताकिकायाः सुप्रातमस्तु हरितां जगतां त्रयाणाम् ॥ १२॥
</details>

<details><summary>मूलम् - १२</summary>

सुप्रातमस्तु मलयध्वजकन्यकायाः मुप्रातमस्तु मधुरापुरवल्लभायाः ।  
सुप्रातमस्तु विधुवंशपताकिकायाः सुप्रातमस्तु हरितां जगतां त्रयाणाम् ॥ १२॥
</details>


<details><summary>विश्वास-प्रस्तुतिः - १३</summary>

इत्युक्तिभिर्मुगदृशां प्रतिबोधिता सा निर्वर्त्य नैत्यिकविधि नृपतेः कुमारी ।  
सज्जीकृतं सुमतिना सकलं बलं तत् प्रम्थाप्य पार्थिवकुलानुगता प्रतस्थे ॥ १३॥
</details>

<details><summary>मूलम् - १३</summary>

इत्युक्तिभिर्मुगदृशां प्रतिबोधिता सा निर्वर्त्य नैत्यिकविधि नृपतेः कुमारी ।  
सज्जीकृतं सुमतिना सकलं बलं तत् प्रम्थाप्य पार्थिवकुलानुगता प्रतस्थे ॥ १३॥
</details>


<details><summary>विश्वास-प्रस्तुतिः - १४</summary>

अत्यद्भुतो विजयदुन्दुभिनादमन्त्रस्तस्या नृपालकुलकर्णपथावतीर्णः ।  
अस्तम्भयद्व्यधमदाचकृषे जघान निन्ये वशं व्यघटयच्च यथायथं तान् ॥ १४॥
</details>

<details><summary>मूलम् - १४</summary>

अत्यद्भुतो विजयदुन्दुभिनादमन्त्रस्तस्या नृपालकुलकर्णपथावतीर्णः ।  
अस्तम्भयद्व्यधमदाचकृषे जघान निन्ये वशं व्यघटयच्च यथायथं तान् ॥ १४॥
</details>


<details><summary>विश्वास-प्रस्तुतिः - १५</summary>

भेरीरवश्चलति योजनमेव यावत् तावत् ततो दशगुणं चलितः प्रतापः ।  
कीर्तिस्ततो दशगुणं व्यचलत् ततोऽपि चेलुस्ततो दशगुणं विमता विदूरे ॥ १५॥
</details>

<details><summary>मूलम् - १५</summary>

भेरीरवश्चलति योजनमेव यावत् तावत् ततो दशगुणं चलितः प्रतापः ।  
कीर्तिस्ततो दशगुणं व्यचलत् ततोऽपि चेलुस्ततो दशगुणं विमता विदूरे ॥ १५॥
</details>


<details><summary>विश्वास-प्रस्तुतिः - १६</summary>

वार्त्ताहरा दिशि दिशि प्रहिता हि यावदागत्य मन्त्रिणि न तं तमुदन्तमाहुः ।  
तावत् त एव धरणीपतयः सदाराः सोपायनाः शरणमीयुरिमां सवालाः ॥ १६॥
</details>

<details><summary>मूलम् - १६</summary>

वार्त्ताहरा दिशि दिशि प्रहिता हि यावदागत्य मन्त्रिणि न तं तमुदन्तमाहुः ।  
तावत् त एव धरणीपतयः सदाराः सोपायनाः शरणमीयुरिमां सवालाः ॥ १६॥
</details>


<details><summary>विश्वास-प्रस्तुतिः - १७</summary>

आगच्छतां प्रणमतां वदतां प्रियोक्तीरग्रे निधाय विविधानुपहारभेदान् ।  
राज्ञामनुग्रहकृते सुमहान् विलम्बो मार्गेऽभवत्प्रतिपदं मधुरेश्वरायाः ॥ १७॥
</details>

<details><summary>मूलम् - १७</summary>

आगच्छतां प्रणमतां वदतां प्रियोक्तीरग्रे निधाय विविधानुपहारभेदान् ।  
राज्ञामनुग्रहकृते सुमहान् विलम्बो मार्गेऽभवत्प्रतिपदं मधुरेश्वरायाः ॥ १७॥
</details>


<details><summary>विश्वास-प्रस्तुतिः - १८</summary>

राज्यं प्रशासति पुरा मलयध्वजे ये भूमीभुजः कतिपयेऽपरराधुरज्ञाः ।  
तानप्यनन्यशरणान् समुतान् सदारान् सा चक्षुषानुजगृहे शरणं प्रपन्नान् ॥ १८॥
</details>

<details><summary>मूलम् - १८</summary>

राज्यं प्रशासति पुरा मलयध्वजे ये भूमीभुजः कतिपयेऽपरराधुरज्ञाः ।  
तानप्यनन्यशरणान् समुतान् सदारान् सा चक्षुषानुजगृहे शरणं प्रपन्नान् ॥ १८॥
</details>


<details><summary>विश्वास-प्रस्तुतिः - १९</summary>

सा तत्र तत्र शरणागतराजलोकविश्राणितानि मणिहेमविभूषणानि ।  
मातुः समक्षमखिलान्युपहारयन्ती कीर्तिं परां वितरति स्म दिशां मुखेषु ॥ १९॥
</details>

<details><summary>मूलम् - १९</summary>

सा तत्र तत्र शरणागतराजलोकविश्राणितानि मणिहेमविभूषणानि ।  
मातुः समक्षमखिलान्युपहारयन्ती कीर्तिं परां वितरति स्म दिशां मुखेषु ॥ १९॥
</details>


<details><summary>विश्वास-प्रस्तुतिः - २०</summary>

दुर्गाटवीनगरराष्ट्रपदानि तैस्तैस्त्यक्तानि युद्धनिहतैश्च पलायितैश्च ।  
भृत्येषु सा कुलपरम्परयागतेषु न्यासीचकार सचिवानुमतेषु राज्ञी ॥ २०॥
</details>

<details><summary>मूलम् - २०</summary>

दुर्गाटवीनगरराष्ट्रपदानि तैस्तैस्त्यक्तानि युद्धनिहतैश्च पलायितैश्च ।  
भृत्येषु सा कुलपरम्परयागतेषु न्यासीचकार सचिवानुमतेषु राज्ञी ॥ २०॥
</details>


<details><summary>विश्वास-प्रस्तुतिः - २१</summary>

नासीरसीमपरिवर्तिभिरेव योधैर्विद्रावितान् विनिहतानपि वा गृहीतान् ।  
सा श‍ृण्वती नरपतीनपि नात्यहृप्यत् सङ्ग्रामदर्शनकुतूहलिनी कुमारी ॥ २१॥
</details>

<details><summary>मूलम् - २१</summary>

नासीरसीमपरिवर्तिभिरेव योधैर्विद्रावितान् विनिहतानपि वा गृहीतान् ।  
सा श‍ृण्वती नरपतीनपि नात्यहृप्यत् सङ्ग्रामदर्शनकुतूहलिनी कुमारी ॥ २१॥
</details>


<details><summary>विश्वास-प्रस्तुतिः - २२</summary>

त्यक्तान् भयात् प्रचलितैः पितृभिः स्वभेरीभाङ्कारनिर्लुठितगर्भपरिच्युतांश्च ।  
सा दर्शितान् पथि शनैरवलोकयन्ती स्वे स्वे पदे नृपशिशून् पुनरभ्यषिञ्चत् ॥ २२॥
</details>

<details><summary>मूलम् - २२</summary>

त्यक्तान् भयात् प्रचलितैः पितृभिः स्वभेरीभाङ्कारनिर्लुठितगर्भपरिच्युतांश्च ।  
सा दर्शितान् पथि शनैरवलोकयन्ती स्वे स्वे पदे नृपशिशून् पुनरभ्यषिञ्चत् ॥ २२॥
</details>


<details><summary>विश्वास-प्रस्तुतिः - २३</summary>

राज्यश्रियं प्रणिपतत्सु नरेश्वरेषु रत्नानि हेमनिवहानपि भूसुरेषु ।  
कीर्ति प्रतापमपि सा हरितां मुखेषु राजाधिराजतनया विकिरन्त्ययासीत् ॥ २३॥
</details>

<details><summary>मूलम् - २३</summary>

राज्यश्रियं प्रणिपतत्सु नरेश्वरेषु रत्नानि हेमनिवहानपि भूसुरेषु ।  
कीर्ति प्रतापमपि सा हरितां मुखेषु राजाधिराजतनया विकिरन्त्ययासीत् ॥ २३॥
</details>


<details><summary>विश्वास-प्रस्तुतिः - २४</summary>

सम्भ्रान्तनिष्पतिततत्तदरातिराजशुद्धान्तयौवतजनैः पतिपुत्रभिक्षाम् ।  
सा भिक्षितानुजगृहे करुणातरङ्गसम्पातशीतलसमुल्लसितैरपाङ्गैः ॥ २४॥
</details>

<details><summary>मूलम् - २४</summary>

सम्भ्रान्तनिष्पतिततत्तदरातिराजशुद्धान्तयौवतजनैः पतिपुत्रभिक्षाम् ।  
सा भिक्षितानुजगृहे करुणातरङ्गसम्पातशीतलसमुल्लसितैरपाङ्गैः ॥ २४॥
</details>


<details><summary>विश्वास-प्रस्तुतिः - २५</summary>

पाषण्डसागरनिमज्जदनादिसूक्तिनिस्तारणाय धृतमानुपविग्रहायाः ।  
मीनो महान् विरुरुचे विजयध्वजेऽस्या नासीरसीमनि नरेन्द्रकुमारिकायाः ॥ २५॥
</details>

<details><summary>मूलम् - २५</summary>

पाषण्डसागरनिमज्जदनादिसूक्तिनिस्तारणाय धृतमानुपविग्रहायाः ।  
मीनो महान् विरुरुचे विजयध्वजेऽस्या नासीरसीमनि नरेन्द्रकुमारिकायाः ॥ २५॥
</details>


<details><summary>विश्वास-प्रस्तुतिः - २६</summary>

बाहुप्रतापविजिताभिररातिराजराज्येन्दिराभिरिव राजमुता सखीभिः ।  
पर्यावृता पितृपितामहपालितोर्वीसीमापरिष्करणमाप तुषारशैलम् ॥ २६॥
</details>

<details><summary>मूलम् - २६</summary>

बाहुप्रतापविजिताभिररातिराजराज्येन्दिराभिरिव राजमुता सखीभिः ।  
पर्यावृता पितृपितामहपालितोर्वीसीमापरिष्करणमाप तुषारशैलम् ॥ २६॥
</details>


<details><summary>विश्वास-प्रस्तुतिः - २७</summary>

प्रालेयशैलशिखरादवनौ निपत्य भागीरथीं कनखलं परितो वहन्तीम् ।  
दृष्दैव सा स्वयमभूज्जननान्तरीयसोदर्यताप्रणयविद्रवदन्तरङ्गा ॥ २७॥
</details>

<details><summary>मूलम् - २७</summary>

प्रालेयशैलशिखरादवनौ निपत्य भागीरथीं कनखलं परितो वहन्तीम् ।  
दृष्दैव सा स्वयमभूज्जननान्तरीयसोदर्यताप्रणयविद्रवदन्तरङ्गा ॥ २७॥
</details>


<details><summary>विश्वास-प्रस्तुतिः - २८</summary>

स्रोतांसि तान्नि कबलीकृतदिङ्मुखानि यादांसि तत्र च महान्ति समुल्ललन्ति ।  
अप्रेक्षितश्रुतचराण्यवितर्कितानि चित्रार्पितेव चिरमैक्षत पाण्ड्यकन्या ॥ २८॥
</details>

<details><summary>मूलम् - २८</summary>

स्रोतांसि तान्नि कबलीकृतदिङ्मुखानि यादांसि तत्र च महान्ति समुल्ललन्ति ।  
अप्रेक्षितश्रुतचराण्यवितर्कितानि चित्रार्पितेव चिरमैक्षत पाण्ड्यकन्या ॥ २८॥
</details>


<details><summary>विश्वास-प्रस्तुतिः - २९</summary>

प्रागेव पाण्ड्यतनयाचरणारविन्दसेवानुभावचिरनिर्हृतकल्मषासु ।  
सेनासु तत्र जलमात्रकृतोपयोगा ह्रीणेव सा सरिदवापदवाङ्मुखत्वम् ॥ २९॥
</details>

<details><summary>मूलम् - २९</summary>

प्रागेव पाण्ड्यतनयाचरणारविन्दसेवानुभावचिरनिर्हृतकल्मषासु ।  
सेनासु तत्र जलमात्रकृतोपयोगा ह्रीणेव सा सरिदवापदवाङ्मुखत्वम् ॥ २९॥
</details>


<details><summary>विश्वास-प्रस्तुतिः - ३०</summary>

आलक्ष्य ताममरसिन्धुमपारपूरां स्रोतोदशां स्वयमपि प्रतिपद्य सद्यः ।  
अम्भोनिधिर्न्यविशतेव तटे तदीये सेनानिभेन मलयध्वजकन्यकायाः ॥ ३०॥
</details>

<details><summary>मूलम् - ३०</summary>

आलक्ष्य ताममरसिन्धुमपारपूरां स्रोतोदशां स्वयमपि प्रतिपद्य सद्यः ।  
अम्भोनिधिर्न्यविशतेव तटे तदीये सेनानिभेन मलयध्वजकन्यकायाः ॥ ३०॥
</details>


<details><summary>विश्वास-प्रस्तुतिः - ३१</summary>

सेनां पृथक् पृथगिमां विरलं निवेश्य मायापुरीपरिसरे सुमतिः समस्ताम् ।  
आसाद्य पाण्ड्यतनयामिदमाबभाषे गङ्गातरङ्गलतिकाहृतदृक्तरङ्गाम् ॥ ३१॥
</details>

<details><summary>मूलम् - ३१</summary>

सेनां पृथक् पृथगिमां विरलं निवेश्य मायापुरीपरिसरे सुमतिः समस्ताम् ।  
आसाद्य पाण्ड्यतनयामिदमाबभाषे गङ्गातरङ्गलतिकाहृतदृक्तरङ्गाम् ॥ ३१॥
</details>


<details><summary>विश्वास-प्रस्तुतिः - ३२</summary>

पश्याम्ब ! कीर्त्तिमिव ते भुवनं पुनानामेनां दयाभिव तवास्खलितप्रवाहाम् ।  
सूक्तिं तवेव च सुधामधुरां गभीरां भागीरथीं भवजटापटलात् प्रवृत्ताम् ॥ ३२॥
</details>

<details><summary>मूलम् - ३२</summary>

पश्याम्ब ! कीर्त्तिमिव ते भुवनं पुनानामेनां दयाभिव तवास्खलितप्रवाहाम् ।  
सूक्तिं तवेव च सुधामधुरां गभीरां भागीरथीं भवजटापटलात् प्रवृत्ताम् ॥ ३२॥
</details>


<details><summary>विश्वास-प्रस्तुतिः - ३३</summary>

निश्रेणिकेयमपवर्गपदाधिरोहे नौकेयमम्ब ! दुरितार्णवसम्प्रतारे ।  
एषा सुधा भवाविषज्वलनाभिषङ्गे ज्योत्स्नेयमान्तरतमोभिभवे जनानाम् ॥ ३३॥
</details>

<details><summary>मूलम् - ३३</summary>

निश्रेणिकेयमपवर्गपदाधिरोहे नौकेयमम्ब ! दुरितार्णवसम्प्रतारे ।  
एषा सुधा भवाविषज्वलनाभिषङ्गे ज्योत्स्नेयमान्तरतमोभिभवे जनानाम् ॥ ३३॥
</details>


<details><summary>विश्वास-प्रस्तुतिः - ३४</summary>

ब्रह्मर्षिशापनिहतान् भसितावशेषानेषा दिवं सगरराजसुताननैषीत् ।  
एषा च कर्मधरणीघटनानपेक्षा स्रोतस्त्रयेण भुवनत्रितयं पुनीते ॥ ३४॥
</details>

<details><summary>मूलम् - ३४</summary>

ब्रह्मर्षिशापनिहतान् भसितावशेषानेषा दिवं सगरराजसुताननैषीत् ।  
एषा च कर्मधरणीघटनानपेक्षा स्रोतस्त्रयेण भुवनत्रितयं पुनीते ॥ ३४॥
</details>


<details><summary>विश्वास-प्रस्तुतिः - ३५</summary>

कर्माणि पश्यत हरेरिति घोषयन्ति यत् सेतुबन्धनमुखानि गिरः पुराण्यः ।  
सोऽप्यर्णवो ननु रसातलमाविशन्त्याः पार्श्वाम्बुलेशपरिवर्त्तनपूरितोऽस्याः ॥ ३५॥
</details>

<details><summary>मूलम् - ३५</summary>

कर्माणि पश्यत हरेरिति घोषयन्ति यत् सेतुबन्धनमुखानि गिरः पुराण्यः ।  
सोऽप्यर्णवो ननु रसातलमाविशन्त्याः पार्श्वाम्बुलेशपरिवर्त्तनपूरितोऽस्याः ॥ ३५॥
</details>


<details><summary>विश्वास-प्रस्तुतिः - ३६</summary>

नीहारभूधराशिलावलयाभिघातनिर्गच्छदच्छजलशीकरनिर्विशेषैः ।  
अम्बावधेहि कनकध्वजमात्रलक्ष्यैरेतां वृतां दिविषदामभितो विमानैः ॥ ३६॥
</details>

<details><summary>मूलम् - ३६</summary>

नीहारभूधराशिलावलयाभिघातनिर्गच्छदच्छजलशीकरनिर्विशेषैः ।  
अम्बावधेहि कनकध्वजमात्रलक्ष्यैरेतां वृतां दिविषदामभितो विमानैः ॥ ३६॥
</details>


<details><summary>विश्वास-प्रस्तुतिः - ३७</summary>

आस्तामदृष्टमदसीयमिहानुभाव्यं दृष्टं च किं क्वचन दृष्टमथ श्रुतं वा ।  
या यादृशीयमथ यासि च यादृशी त्वं ते द्वे युवां परामिह व्यतिसंविदाथे ॥ ३७॥
</details>

<details><summary>मूलम् - ३७</summary>

आस्तामदृष्टमदसीयमिहानुभाव्यं दृष्टं च किं क्वचन दृष्टमथ श्रुतं वा ।  
या यादृशीयमथ यासि च यादृशी त्वं ते द्वे युवां परामिह व्यतिसंविदाथे ॥ ३७॥
</details>


<details><summary>विश्वास-प्रस्तुतिः - ३८</summary>

एतावती जननि! भारतवर्षभूमिरेषैव ते कुलपरम्परयागता भूः ।  
स्नानेन पावनजलामपि पावायत्वा भूयोऽप्यमूं प्रतिनिवर्तितुमौचिती वः ॥ ३८॥
</details>

<details><summary>मूलम् - ३८</summary>

एतावती जननि! भारतवर्षभूमिरेषैव ते कुलपरम्परयागता भूः ।  
स्नानेन पावनजलामपि पावायत्वा भूयोऽप्यमूं प्रतिनिवर्तितुमौचिती वः ॥ ३८॥
</details>


<details><summary>विश्वास-प्रस्तुतिः - ३९</summary>

इत्यालपन्तमियमाह तमेवमेतन्मन्दाकिनीं प्रति यथात्थ महामते! त्वम् ।  
लब्धस्थिरीकरणमात्रभवं यशस्तु सञ्चिन्त्यमानमयशःपरिहार एव ॥ ३९॥
</details>

<details><summary>मूलम् - ३९</summary>

इत्यालपन्तमियमाह तमेवमेतन्मन्दाकिनीं प्रति यथात्थ महामते! त्वम् ।  
लब्धस्थिरीकरणमात्रभवं यशस्तु सञ्चिन्त्यमानमयशःपरिहार एव ॥ ३९॥
</details>


<details><summary>विश्वास-प्रस्तुतिः - ४०</summary>

एनां विगाह्य तदशेषतमोपहन्त्रीमेतद्बलेन सुरसिद्धनिषेवितानि ।  
वर्षाणि तावदितराण्यपि साधयेयं सेनामिहैव विनिवेश्य भवत्सहाया ॥ ४०॥
</details>

<details><summary>मूलम् - ४०</summary>

एनां विगाह्य तदशेषतमोपहन्त्रीमेतद्बलेन सुरसिद्धनिषेवितानि ।  
वर्षाणि तावदितराण्यपि साधयेयं सेनामिहैव विनिवेश्य भवत्सहाया ॥ ४०॥
</details>


<details><summary>विश्वास-प्रस्तुतिः - ४१</summary>

त्वत्पादसेवनकृतां त्रिदिवे करस्थे का नाम भूमिवलयाक्रमणेऽपि शङ्का ।  
साह्याय किं तव चमूरनुयायिनीयं त्याज्या तु नेति समयोचितमाह सेनाम् ॥ ४१॥
</details>

<details><summary>मूलम् - ४१</summary>

त्वत्पादसेवनकृतां त्रिदिवे करस्थे का नाम भूमिवलयाक्रमणेऽपि शङ्का ।  
साह्याय किं तव चमूरनुयायिनीयं त्याज्या तु नेति समयोचितमाह सेनाम् ॥ ४१॥
</details>


<details><summary>विश्वास-प्रस्तुतिः - ४२</summary>

अम्बा तथेति गिरमभ्युपगम्यं तस्य सन्नह्यतामिति च सा पृतनां नियुज्य ।  
सस्नौ भवाङ्गपरिरम्भकृतार्थमम्भस्त्रैस्रोतसं किल पुनश्च कृतार्थयन्ती ॥ ४२॥
</details>

<details><summary>मूलम् - ४२</summary>

अम्बा तथेति गिरमभ्युपगम्यं तस्य सन्नह्यतामिति च सा पृतनां नियुज्य ।  
सस्नौ भवाङ्गपरिरम्भकृतार्थमम्भस्त्रैस्रोतसं किल पुनश्च कृतार्थयन्ती ॥ ४२॥
</details>


<details><summary>विश्वास-प्रस्तुतिः - ४३</summary>

यद् ब्रह्मणोऽभिभवनं सलिलात्मना प्राग् यश्चाथ शन्तनुभुवां सलिलापवेधः ।  
अंहो निरन्वयममृज्यत तत् समस्तं तस्यास्त्रिलोकजननीचरणार्पणेन ॥ ४३॥
</details>

<details><summary>मूलम् - ४३</summary>

यद् ब्रह्मणोऽभिभवनं सलिलात्मना प्राग् यश्चाथ शन्तनुभुवां सलिलापवेधः ।  
अंहो निरन्वयममृज्यत तत् समस्तं तस्यास्त्रिलोकजननीचरणार्पणेन ॥ ४३॥
</details>


<details><summary>विश्वास-प्रस्तुतिः - ४४</summary>

सा संवृता नृपसुता परितः सखीभिः स्नानाय गाङ्गसलिले कलितावतारा ।  
स्नान्तीभिरत्र सुरपन्नगकन्यकाभिः संयुज्य मज्जनकुतूहलिनी विजह्रे ॥ ४४॥
</details>

<details><summary>मूलम् - ४४</summary>

सा संवृता नृपसुता परितः सखीभिः स्नानाय गाङ्गसलिले कलितावतारा ।  
स्नान्तीभिरत्र सुरपन्नगकन्यकाभिः संयुज्य मज्जनकुतूहलिनी विजह्रे ॥ ४४॥
</details>


<details><summary>विश्वास-प्रस्तुतिः - ४५</summary>

सख्यो नृपालदुहितुर्विहृतिच्छलेन नेत्रे पिधाय बधिराः फणिराजकन्याः ।  
स्मेराननासु परितः सुरसुन्दरीषु स्वैरं किलापजहसुः श्रवणव्यपायात् ॥ ४५॥
</details>

<details><summary>मूलम् - ४५</summary>

सख्यो नृपालदुहितुर्विहृतिच्छलेन नेत्रे पिधाय बधिराः फणिराजकन्याः ।  
स्मेराननासु परितः सुरसुन्दरीषु स्वैरं किलापजहसुः श्रवणव्यपायात् ॥ ४५॥
</details>


<details><summary>विश्वास-प्रस्तुतिः - ४६</summary>

संसारासिन्धुतरणिस्तरणिं विनैव सा दूरमप्लवत तत्र समं सखीभिः ।  
प्रागार्जितं वितरणित्वकृतं यशो यत् तेनाधुना द्विगुणितं तदभूदमुष्याः ॥ ४६॥
</details>

<details><summary>मूलम् - ४६</summary>

संसारासिन्धुतरणिस्तरणिं विनैव सा दूरमप्लवत तत्र समं सखीभिः ।  
प्रागार्जितं वितरणित्वकृतं यशो यत् तेनाधुना द्विगुणितं तदभूदमुष्याः ॥ ४६॥
</details>


<details><summary>विश्वास-प्रस्तुतिः - ४७</summary>

उद्दामनिश्वसितसौरभसारलोभादुन्मज्जनावसरमेव चिरं प्रतीक्ष्य ।  
तं देशमप्रजहती भ्रमरावलीव स्नान्त्या बहिर्विरुरुचे कबरी श्लथास्याः ॥ ४७॥
</details>

<details><summary>मूलम् - ४७</summary>

उद्दामनिश्वसितसौरभसारलोभादुन्मज्जनावसरमेव चिरं प्रतीक्ष्य ।  
तं देशमप्रजहती भ्रमरावलीव स्नान्त्या बहिर्विरुरुचे कबरी श्लथास्याः ॥ ४७॥
</details>


<details><summary>विश्वास-प्रस्तुतिः - ४८</summary>

सा नन्दनोपवनचन्दनमङ्गरागमालिम्पती समुपदर्शितमप्सराभिः ।  
सस्नौ यदा सुरसरित्सालले तदैव चक्रे सुरद्रुमसमाहरणावसायम् ॥ ४८॥
</details>

<details><summary>मूलम् - ४८</summary>

सा नन्दनोपवनचन्दनमङ्गरागमालिम्पती समुपदर्शितमप्सराभिः ।  
सस्नौ यदा सुरसरित्सालले तदैव चक्रे सुरद्रुमसमाहरणावसायम् ॥ ४८॥
</details>


<details><summary>विश्वास-प्रस्तुतिः - ४९</summary>

इत्थं विहृत्य सलिले सुचिरं सखीभिरुन्मज्ज्य नेत्यिकविधेरनु पाण्ड्यकन्या ।  
तां सेतुना प्रथमतः सरितं ततार नौकासहस्रनिबिडाकलितेन राज्ञी ॥ ४९॥
</details>

<details><summary>मूलम् - ४९</summary>

इत्थं विहृत्य सलिले सुचिरं सखीभिरुन्मज्ज्य नेत्यिकविधेरनु पाण्ड्यकन्या ।  
तां सेतुना प्रथमतः सरितं ततार नौकासहस्रनिबिडाकलितेन राज्ञी ॥ ४९॥
</details>


<details><summary>विश्वास-प्रस्तुतिः - ५०</summary>

अनादपादपि चमूरधिगङ्गमस्या मेने कमप्यतिशयं न तु तावता सा ।  
राजीवबान्धवरथे वसतो जनस्य को नाम दीपसमवायकृतः प्रकाशः ॥ ५०॥
</details>

<details><summary>मूलम् - ५०</summary>

अनादपादपि चमूरधिगङ्गमस्या मेने कमप्यतिशयं न तु तावता सा ।  
राजीवबान्धवरथे वसतो जनस्य को नाम दीपसमवायकृतः प्रकाशः ॥ ५०॥
</details>


<details><summary>विश्वास-प्रस्तुतिः - ५१</summary>

आदाय पुष्करमुखैरभितो विकीर्य यावत् किल व्ययितमम्बु सुरस्रवन्त्याः ।  
तावत् ततो द्विगुणमप्यभिवर्षति स्म दानोदकैर्द्विपिगणः परितः स्रुतोस्यात् ॥ ५१॥
</details>

<details><summary>मूलम् - ५१</summary>

आदाय पुष्करमुखैरभितो विकीर्य यावत् किल व्ययितमम्बु सुरस्रवन्त्याः ।  
तावत् ततो द्विगुणमप्यभिवर्षति स्म दानोदकैर्द्विपिगणः परितः स्रुतोस्यात् ॥ ५१॥
</details>


<details><summary>विश्वास-प्रस्तुतिः - ५२</summary>

मातङ्गपुङ्गवतुरङ्गशताङ्गयोधपाणिन्धमे धरणिसेतुपथे चरन्ती ।  
नक्तन्दिवैस्त्रिभिरशिश्रयदभ्रसिन्धोः पारं परं निरवशेषमनीकिना सा ॥ ५२॥
</details>

<details><summary>मूलम् - ५२</summary>

मातङ्गपुङ्गवतुरङ्गशताङ्गयोधपाणिन्धमे धरणिसेतुपथे चरन्ती ।  
नक्तन्दिवैस्त्रिभिरशिश्रयदभ्रसिन्धोः पारं परं निरवशेषमनीकिना सा ॥ ५२॥
</details>


<details><summary>विश्वास-प्रस्तुतिः - ५३</summary>

सा सन्निपात्य सकलामपि वाहिनीं तामाज्ञां वितीर्य च गिरेरधिरोहणाय ।  
आळीजनाकलितसारथिकर्मसुस्थं कर्णीरथं कमपि तु स्वयमारुरोह ॥ ५३॥
</details>

<details><summary>मूलम् - ५३</summary>

सा सन्निपात्य सकलामपि वाहिनीं तामाज्ञां वितीर्य च गिरेरधिरोहणाय ।  
आळीजनाकलितसारथिकर्मसुस्थं कर्णीरथं कमपि तु स्वयमारुरोह ॥ ५३॥
</details>


<details><summary>विश्वास-प्रस्तुतिः - ५४</summary>

तां वाहिनीं सुमहतीमपदिश्य तस्या गङ्गैव तं गिरिवरं पुनरारुरोह ।  
प्रस्थानसम्भ्रमवशादनिवेदितं प्राग्वक्तव्यशेषमिव किञ्चन वक्तुमाशे ॥ ५४॥
</details>

<details><summary>मूलम् - ५४</summary>

तां वाहिनीं सुमहतीमपदिश्य तस्या गङ्गैव तं गिरिवरं पुनरारुरोह ।  
प्रस्थानसम्भ्रमवशादनिवेदितं प्राग्वक्तव्यशेषमिव किञ्चन वक्तुमाशे ॥ ५४॥
</details>


<details><summary>विश्वास-प्रस्तुतिः - ५५</summary>

नीहारशैलशिखरेषु समुत्पतन्तो निम्नोन्नतानि कियदप्यविचारयन्तः ।  
जग्मुः शताङ्गयुगसंयमितास्तुरङ्गा देव्याः सुखं नयनरश्मिभिरुद्गृहीताः ॥ ५५॥
</details>

<details><summary>मूलम् - ५५</summary>

नीहारशैलशिखरेषु समुत्पतन्तो निम्नोन्नतानि कियदप्यविचारयन्तः ।  
जग्मुः शताङ्गयुगसंयमितास्तुरङ्गा देव्याः सुखं नयनरश्मिभिरुद्गृहीताः ॥ ५५॥
</details>


<details><summary>विश्वास-प्रस्तुतिः - ५६</summary>

प्रस्निग्धकाशकुशकाननमेदुराणि भागीरथीसलिलपातपवित्रितानि ।  
स्थानानि संयमवतामतिसुन्दराणि सव्यानि सा विदधती शनकैरयासीत् ॥ ५६॥
</details>

<details><summary>मूलम् - ५६</summary>

प्रस्निग्धकाशकुशकाननमेदुराणि भागीरथीसलिलपातपवित्रितानि ।  
स्थानानि संयमवतामतिसुन्दराणि सव्यानि सा विदधती शनकैरयासीत् ॥ ५६॥
</details>


<details><summary>विश्वास-प्रस्तुतिः - ५७</summary>

रत्नानि तत्र वणिजो भिषजोऽग्रहीपुर्दिव्यापधीर्गजवरानपि राजकीयाः ।  
अस्मादृशाः क्षितिसुराः पुनराहरन्त भागीरथीतटरुहाणि कुशाङ्कुराणि ॥ ५७॥
</details>

<details><summary>मूलम् - ५७</summary>

रत्नानि तत्र वणिजो भिषजोऽग्रहीपुर्दिव्यापधीर्गजवरानपि राजकीयाः ।  
अस्मादृशाः क्षितिसुराः पुनराहरन्त भागीरथीतटरुहाणि कुशाङ्कुराणि ॥ ५७॥
</details>


<details><summary>विश्वास-प्रस्तुतिः - ५८</summary>

आमुक्तकञ्चुकमधिज्यशरासकाण्डमुन्नद्धकुन्तळनियन्त्रितवन्यपुप्पम् ।  
सेनारजोमसृणिताळकसुन्दरं तत् तत्त्वं परं वनचरैरपि तत्र दृष्टम् ॥ ५८॥
</details>

<details><summary>मूलम् - ५८</summary>

आमुक्तकञ्चुकमधिज्यशरासकाण्डमुन्नद्धकुन्तळनियन्त्रितवन्यपुप्पम् ।  
सेनारजोमसृणिताळकसुन्दरं तत् तत्त्वं परं वनचरैरपि तत्र दृष्टम् ॥ ५८॥
</details>


<details><summary>विश्वास-प्रस्तुतिः - ५९</summary>

दुर्लङ्घतत्पथविलङ्घनकौतुकिन्याः कोलाहलेन महता परितो ध्वजिन्याः ।  
यद्यद्विभिद्य पतितं शिखरं हिमाद्रेस्तत्तन्नवेन यशसा समपूरि तस्याः ॥ ५९॥
</details>

<details><summary>मूलम् - ५९</summary>

दुर्लङ्घतत्पथविलङ्घनकौतुकिन्याः कोलाहलेन महता परितो ध्वजिन्याः ।  
यद्यद्विभिद्य पतितं शिखरं हिमाद्रेस्तत्तन्नवेन यशसा समपूरि तस्याः ॥ ५९॥
</details>


<details><summary>विश्वास-प्रस्तुतिः - ६०</summary>

नासीरसङ्गतभटोद्भटसिंहनादविद्रावितान् गिरिगुहाशयितान् मृगेन्द्रान् ।  
वन्यद्विपाः समभिदुद्रुवुरात्मवैरनिर्यातनावसरलाभनितान्तहृष्टाः ॥ ६०॥
</details>

<details><summary>मूलम् - ६०</summary>

नासीरसङ्गतभटोद्भटसिंहनादविद्रावितान् गिरिगुहाशयितान् मृगेन्द्रान् ।  
वन्यद्विपाः समभिदुद्रुवुरात्मवैरनिर्यातनावसरलाभनितान्तहृष्टाः ॥ ६०॥
</details>


<details><summary>विश्वास-प्रस्तुतिः - ६१</summary>

माध्वीकमिश्रनववैणवसक्तुभक्तैः कस्तूरिकाहरिणमांसकृतोपदंशैः ।  
आतिथ्यमापुरुचितं शबरालयेषु सेनाभटाश्चमरवालाधिवीज्यमानाः ॥ ६१॥
</details>

<details><summary>मूलम् - ६१</summary>

माध्वीकमिश्रनववैणवसक्तुभक्तैः कस्तूरिकाहरिणमांसकृतोपदंशैः ।  
आतिथ्यमापुरुचितं शबरालयेषु सेनाभटाश्चमरवालाधिवीज्यमानाः ॥ ६१॥
</details>


<details><summary>विश्वास-प्रस्तुतिः - ६२</summary>

पारीन्द्रनिर्दलितकुञ्जरकुम्भमुक्तमुक्ताफलग्रथितहारकृतोपहाराः ।  
स्थानानि तत्र विविधान्युपदर्शयन्तो देवीमसेविषत हैमवताः किराताः ॥ ६२॥
</details>

<details><summary>मूलम् - ६२</summary>

पारीन्द्रनिर्दलितकुञ्जरकुम्भमुक्तमुक्ताफलग्रथितहारकृतोपहाराः ।  
स्थानानि तत्र विविधान्युपदर्शयन्तो देवीमसेविषत हैमवताः किराताः ॥ ६२॥
</details>


<details><summary>विश्वास-प्रस्तुतिः - ६३</summary>

अत्रैव नः कुलपतिं धनुषा जघान मर्त्त्यः स कश्चिदिति वृद्धजना वदन्ति ।  
दूरे सुवर्णकदलीवनमेतदम्ब ! जीर्णः कपिर्वसति यत्र चिराय कोऽपि ॥ ६३॥
</details>

<details><summary>मूलम् - ६३</summary>

अत्रैव नः कुलपतिं धनुषा जघान मर्त्त्यः स कश्चिदिति वृद्धजना वदन्ति ।  
दूरे सुवर्णकदलीवनमेतदम्ब ! जीर्णः कपिर्वसति यत्र चिराय कोऽपि ॥ ६३॥
</details>


<details><summary>विश्वास-प्रस्तुतिः - ६४</summary>

नाचक्षते न निमिषन्ति न निश्वसन्ति वल्मीकतः प्रसृमरा वपुषा तु मर्त्त्याः ।  
सन्ति द्रुमा इह शतं दलपुष्पहीनाश्छित्वा नयाम यदि देवि ! दिदृक्षसे तान् ॥ ६४॥
</details>

<details><summary>मूलम् - ६४</summary>

नाचक्षते न निमिषन्ति न निश्वसन्ति वल्मीकतः प्रसृमरा वपुषा तु मर्त्त्याः ।  
सन्ति द्रुमा इह शतं दलपुष्पहीनाश्छित्वा नयाम यदि देवि ! दिदृक्षसे तान् ॥ ६४॥
</details>


<details open><summary>विश्वास-प्रस्तुतिः</summary>

अस्त्यम्बिकेति ननु गोत्रपितामही नः कोदण्डदण्डकुशला गतभाव्यभिज्ञा ।  
कान्त्या गिरा करुणया च भुजोष्मणा च दृग्भ्यां शपेमहि महेश्वरि ! सैव नस्त्वम् ॥
</details>

<details><summary>मूलम्</summary>

अस्त्यम्बिकेति ननु गोत्रपितामही नः कोदण्डदण्डकुशला गतभाव्यभिज्ञा ।  
कान्त्या गिरा करुणया च भुजोष्मणा च दृग्भ्यां शपेमहि महेश्वरि ! सैव नस्त्वम् ॥
</details>


<details open><summary>विश्वास-प्रस्तुतिः</summary>

बाहुस्त्वयावममृशे प्रथमं पुरो नस्तद्बाहुसारविजितो भविता पतिस्ते ।  
सत्यानि विद्धि शबरीजनभाषितानि जात्वम्ब! चिन्तय न जानपदानिवास्मान् ॥
</details>

<details><summary>मूलम्</summary>

बाहुस्त्वयावममृशे प्रथमं पुरो नस्तद्बाहुसारविजितो भविता पतिस्ते ।  
सत्यानि विद्धि शबरीजनभाषितानि जात्वम्ब! चिन्तय न जानपदानिवास्मान् ॥
</details>


<details><summary>विश्वास-प्रस्तुतिः - ६७</summary>

इत्थं सदारशबरोक्तिकृतस्मितासु राज्ञी सखीषु कृतनर्मवचोविलासा ।  
मा जातु खण्डयत मानुषपादपानित्याज्ञाप्य तानति ययौ शनकैर्हिमाद्रिम् ॥ ६७॥
</details>

<details><summary>मूलम् - ६७</summary>

इत्थं सदारशबरोक्तिकृतस्मितासु राज्ञी सखीषु कृतनर्मवचोविलासा ।  
मा जातु खण्डयत मानुषपादपानित्याज्ञाप्य तानति ययौ शनकैर्हिमाद्रिम् ॥ ६७॥
</details>


<details><summary>विश्वास-प्रस्तुतिः - ६८</summary>

शार्दूलसिंहशरभद्विरदाच्छभल्लवाहद्विषद्वृकवराहपराहतेषु ।  
श‍ृङ्गेषु मार्गरहितेष्वपि सा हिमाद्रेः सेना जगाम सुरसिन्धुमनुद्रवन्ती ॥ ६८॥
</details>

<details><summary>मूलम् - ६८</summary>

शार्दूलसिंहशरभद्विरदाच्छभल्लवाहद्विषद्वृकवराहपराहतेषु ।  
श‍ृङ्गेषु मार्गरहितेष्वपि सा हिमाद्रेः सेना जगाम सुरसिन्धुमनुद्रवन्ती ॥ ६८॥
</details>


<details><summary>विश्वास-प्रस्तुतिः - ६९</summary>

इत्थं हिमाद्रिशिखरादवतीर्य मन्दं वर्षेऽथ किम्पुरुषनामनि सा विशन्ती ।  
नोदन्ययोपससृजे न बुभुक्षया वा नाध्वश्रमेण पृतना न च धर्मतोयैः ॥ ६९॥
</details>

<details><summary>मूलम् - ६९</summary>

इत्थं हिमाद्रिशिखरादवतीर्य मन्दं वर्षेऽथ किम्पुरुषनामनि सा विशन्ती ।  
नोदन्ययोपससृजे न बुभुक्षया वा नाध्वश्रमेण पृतना न च धर्मतोयैः ॥ ६९॥
</details>


<details><summary>विश्वास-प्रस्तुतिः - ७०</summary>

अज्ञातमेघजलमश्रुतसस्यभेदमर्थोपसङ्ग्रहणदानकथानभिज्ञम् ।  
देशं समीक्ष्य सुमति र्धृतविस्मयोऽपि कामं बभूव स करग्रहणे निराशः ॥ ७०॥
</details>

<details><summary>मूलम् - ७०</summary>

अज्ञातमेघजलमश्रुतसस्यभेदमर्थोपसङ्ग्रहणदानकथानभिज्ञम् ।  
देशं समीक्ष्य सुमति र्धृतविस्मयोऽपि कामं बभूव स करग्रहणे निराशः ॥ ७०॥
</details>

स्वच्छानि भौमसलिलानि सुधाधिकानि सौरभ्यवन्ति च फलानि महीरुहाणाम् ॥  

दृष्ट्वैव तृप्तिभरितेषु चमूचरेषु कौतूहलेन जगृहुः कतिचित्तु तानि ॥ ७१॥  


<details><summary>विश्वास-प्रस्तुतिः - ७२</summary>

सन्त्यद्भुता द्रुमलता मृगपक्षिभेदाः सन्ति स्त्रियोऽपि सुरयौवतनिर्विशेषाः ।  
किन्तु क्षितिं विमलसत्त्वमयीं गतास्ता न क्वापि लोभमलभन्त चमूचरास्ते ॥ ७२॥
</details>

<details><summary>मूलम् - ७२</summary>

सन्त्यद्भुता द्रुमलता मृगपक्षिभेदाः सन्ति स्त्रियोऽपि सुरयौवतनिर्विशेषाः ।  
किन्तु क्षितिं विमलसत्त्वमयीं गतास्ता न क्वापि लोभमलभन्त चमूचरास्ते ॥ ७२॥
</details>


<details><summary>विश्वास-प्रस्तुतिः - ७३</summary>

धन्यान् जटापटलनीडसुखप्रसुप्तनानाविहङ्गकुलनादविनीतखेदान् ।  
अध्यात्मयोगनिरताननुगृह्णती सा मन्दं जगाम जननी जगतां त्रयाणाम् ॥ ७३॥
</details>

<details><summary>मूलम् - ७३</summary>

धन्यान् जटापटलनीडसुखप्रसुप्तनानाविहङ्गकुलनादविनीतखेदान् ।  
अध्यात्मयोगनिरताननुगृह्णती सा मन्दं जगाम जननी जगतां त्रयाणाम् ॥ ७३॥
</details>


<details><summary>विश्वास-प्रस्तुतिः - ७४</summary>

कालाद् बहोर्मुनिकुलेन कथञ्चिदर्न्तीवारशूकवदलक्ष्यत केवलं यत् ।  
तद् दृश्यते स्म तरुणारुणकोटिदीप्रं कान्तामयं कलितकार्मुकमात्मतत्त्वम् ॥ ७४॥
</details>

<details><summary>मूलम् - ७४</summary>

कालाद् बहोर्मुनिकुलेन कथञ्चिदर्न्तीवारशूकवदलक्ष्यत केवलं यत् ।  
तद् दृश्यते स्म तरुणारुणकोटिदीप्रं कान्तामयं कलितकार्मुकमात्मतत्त्वम् ॥ ७४॥
</details>


<details><summary>विश्वास-प्रस्तुतिः - ७५</summary>

उच्चावचैः शमधनाः पृतनाचराणां कोलाहलैः श्रुतिगणैरिव बोध्यमानाः ।  
कन्दं फलं सलिलमप्युपजह्रिरे यत् तत् सम्प्रगृह्य बुभुजे स्वयमम्बिका सा ॥ ७५॥
</details>

<details><summary>मूलम् - ७५</summary>

उच्चावचैः शमधनाः पृतनाचराणां कोलाहलैः श्रुतिगणैरिव बोध्यमानाः ।  
कन्दं फलं सलिलमप्युपजह्रिरे यत् तत् सम्प्रगृह्य बुभुजे स्वयमम्बिका सा ॥ ७५॥
</details>


<details><summary>विश्वास-प्रस्तुतिः - ७६</summary>

सा तद्यतीत्य समुपत्य च हेमकूटं तेनाध्वना च हरिवर्षमनुप्रपन्ना ।  
तस्योत्तरं निषधभूधरमारुरोह प्राक्पश्चिमार्णवतरङ्गकृताभिषेकम् ॥ ७६॥
</details>

<details><summary>मूलम् - ७६</summary>

सा तद्यतीत्य समुपत्य च हेमकूटं तेनाध्वना च हरिवर्षमनुप्रपन्ना ।  
तस्योत्तरं निषधभूधरमारुरोह प्राक्पश्चिमार्णवतरङ्गकृताभिषेकम् ॥ ७६॥
</details>


<details><summary>विश्वास-प्रस्तुतिः - ७७</summary>

तस्मिन् गिरौ प्रचलिता पथि पश्चिमे सा मेरुं प्रदक्षिणतया परिवेष्टयन्ती ।  
वासं किटेः क्रतुमयस्य हि केतुमालं वर्षं निनाय बलमुच्छ्रितकेतुमालम् ॥ ७७॥
</details>

<details><summary>मूलम् - ७७</summary>

तस्मिन् गिरौ प्रचलिता पथि पश्चिमे सा मेरुं प्रदक्षिणतया परिवेष्टयन्ती ।  
वासं किटेः क्रतुमयस्य हि केतुमालं वर्षं निनाय बलमुच्छ्रितकेतुमालम् ॥ ७७॥
</details>


<details><summary>विश्वास-प्रस्तुतिः - ७८</summary>

भक्त्या प्रणम्य भगवन्तमभिष्टुता सा विज्ञेन तेन वसुधाभरणश्रमाणाम् ।  
तद्दर्शितेन च पथा समवाप नीलं शैलं निजेन यशसा विशदं समन्तात् ॥ ७८॥
</details>

<details><summary>मूलम् - ७८</summary>

भक्त्या प्रणम्य भगवन्तमभिष्टुता सा विज्ञेन तेन वसुधाभरणश्रमाणाम् ।  
तद्दर्शितेन च पथा समवाप नीलं शैलं निजेन यशसा विशदं समन्तात् ॥ ७८॥
</details>


<details><summary>विश्वास-प्रस्तुतिः - ७९</summary>

सा रम्यकं समतिलङ्घ्य हिरण्मयं च श्वेतं च श‍ृङ्गिणमतीत्य महीधरौ द्वौ ।  
प्राप्तोत्तरानथ कुरून् प्रयता ववन्दे पाण्ड्यात्मजा भगवतः प्रथमावतारम् ॥ ७९॥
</details>

<details><summary>मूलम् - ७९</summary>

सा रम्यकं समतिलङ्घ्य हिरण्मयं च श्वेतं च श‍ृङ्गिणमतीत्य महीधरौ द्वौ ।  
प्राप्तोत्तरानथ कुरून् प्रयता ववन्दे पाण्ड्यात्मजा भगवतः प्रथमावतारम् ॥ ७९॥
</details>


<details><summary>विश्वास-प्रस्तुतिः - ८०</summary>

ये नोदहारिषत वन्दिगणाः स्वकीया जैत्रध्वजो जयति यश्च निजे शताङ्गे ।  
तेनादृता तदुपदर्शितमालुलोके सा तत्र वारिनिधिमुत्तरमुत्तरङ्गम् ॥ ८०॥
</details>

<details><summary>मूलम् - ८०</summary>

ये नोदहारिषत वन्दिगणाः स्वकीया जैत्रध्वजो जयति यश्च निजे शताङ्गे ।  
तेनादृता तदुपदर्शितमालुलोके सा तत्र वारिनिधिमुत्तरमुत्तरङ्गम् ॥ ८०॥
</details>


<details><summary>विश्वास-प्रस्तुतिः - ८१</summary>

प्रागेव ये कृतपदा यशसां प्रपञ्चाः स्वोपार्जिताः पितृपितामहसम्भृताश्च ।  
स्वं द्रष्टुमप्युपगतानिव तानशेषान् सा तत्र तत्र समवैक्षत फेनकूटान् ॥ ८१॥
</details>

<details><summary>मूलम् - ८१</summary>

प्रागेव ये कृतपदा यशसां प्रपञ्चाः स्वोपार्जिताः पितृपितामहसम्भृताश्च ।  
स्वं द्रष्टुमप्युपगतानिव तानशेषान् सा तत्र तत्र समवैक्षत फेनकूटान् ॥ ८१॥
</details>


<details><summary>विश्वास-प्रस्तुतिः - ८२</summary>

पश्चात् समुद्यति रवौ कुरुषूत्तरेषु प्रागेव दक्षिणमिमं विदती पयोधिम् ।  
उन्मज्जतात्र तिमिना नलसेतुनेव निस्संशयं व्यवजहार वरूथिनी सा ॥ ८२॥
</details>

<details><summary>मूलम् - ८२</summary>

पश्चात् समुद्यति रवौ कुरुषूत्तरेषु प्रागेव दक्षिणमिमं विदती पयोधिम् ।  
उन्मज्जतात्र तिमिना नलसेतुनेव निस्संशयं व्यवजहार वरूथिनी सा ॥ ८२॥
</details>


<details><summary>विश्वास-प्रस्तुतिः - ८३</summary>

अभ्युद्यतैस्त्रिभुवनाक्रमणेच्छयेव प्राप्तैः प्रतीरमपि वारिनिधेस्तरङ्गैः ।  
लिल्ये समुल्लसदसङ्ख्यतुरङ्गमस्या वीक्ष्य ह्रियेव विपुलं बलमन्तिकस्थम् ॥ ८३॥
</details>

<details><summary>मूलम् - ८३</summary>

अभ्युद्यतैस्त्रिभुवनाक्रमणेच्छयेव प्राप्तैः प्रतीरमपि वारिनिधेस्तरङ्गैः ।  
लिल्ये समुल्लसदसङ्ख्यतुरङ्गमस्या वीक्ष्य ह्रियेव विपुलं बलमन्तिकस्थम् ॥ ८३॥
</details>


<details><summary>विश्वास-प्रस्तुतिः - ८४</summary>

अम्भोधरेषु सलिलग्रहणावतीर्णेष्वारात् प्रतिद्विपरुषा चलितान् निहन्तुम् ।  
आधोरणा जगृहुरङ्कुशसम्प्रहारैः सेनागजान् धुरि नरेन्द्रकुमारिकायाः ॥ ८४॥
</details>

<details><summary>मूलम् - ८४</summary>

अम्भोधरेषु सलिलग्रहणावतीर्णेष्वारात् प्रतिद्विपरुषा चलितान् निहन्तुम् ।  
आधोरणा जगृहुरङ्कुशसम्प्रहारैः सेनागजान् धुरि नरेन्द्रकुमारिकायाः ॥ ८४॥
</details>


<details><summary>विश्वास-प्रस्तुतिः - ८५</summary>

तस्मिन् दिशां विजयकर्मणि धाविता ये ये चाहवेष्वभिमुखं निहताः स्वयोधैः ।  
तानर्णवे च तटसीम्नि च तत्र राज्ञो लब्धास्पदान् युगपदक्षत पाण्ड्यकन्या ॥ ८५॥
</details>

<details><summary>मूलम् - ८५</summary>

तस्मिन् दिशां विजयकर्मणि धाविता ये ये चाहवेष्वभिमुखं निहताः स्वयोधैः ।  
तानर्णवे च तटसीम्नि च तत्र राज्ञो लब्धास्पदान् युगपदक्षत पाण्ड्यकन्या ॥ ८५॥
</details>


<details><summary>विश्वास-प्रस्तुतिः - ८६</summary>

पर्णाशनैः शमधनैः पनसाम्रजम्बूप्लक्षाशनैरपि च जानपदैर्वृतेषु ।  
वर्षेषु तेष्वनधिगत्य करं चरन्ती देवी चकाङ्क्ष जलधेरुपदां ग्रहीतुम् ॥ ८६॥
</details>

<details><summary>मूलम् - ८६</summary>

पर्णाशनैः शमधनैः पनसाम्रजम्बूप्लक्षाशनैरपि च जानपदैर्वृतेषु ।  
वर्षेषु तेष्वनधिगत्य करं चरन्ती देवी चकाङ्क्ष जलधेरुपदां ग्रहीतुम् ॥ ८६॥
</details>


<details><summary>विश्वास-प्रस्तुतिः - ८७</summary>

यावत् परामृशति सा न करेण मौर्वीं यावद् दधाति च निषङ्गमुखे न दृष्टिम् ।  
तावत् प्रगृह्य विविधानुपहारभेदांस्तामर्णवः शरणमेत्य वचो बभाषे ॥ ८७॥
</details>

<details><summary>मूलम् - ८७</summary>

यावत् परामृशति सा न करेण मौर्वीं यावद् दधाति च निषङ्गमुखे न दृष्टिम् ।  
तावत् प्रगृह्य विविधानुपहारभेदांस्तामर्णवः शरणमेत्य वचो बभाषे ॥ ८७॥
</details>


<details><summary>विश्वास-प्रस्तुतिः - ८८</summary>

मुक्तापगा विशति दक्षिणमम्बुराशिं जम्बूनदी विशति पूर्वमहं तु रिक्तः ।  
वेदान् विचेतुमुपशोधितगर्भसारः साक्ष्यत्र मे स भगवान् ननु मत्स्यराजः ॥ ८८॥
</details>

<details><summary>मूलम् - ८८</summary>

मुक्तापगा विशति दक्षिणमम्बुराशिं जम्बूनदी विशति पूर्वमहं तु रिक्तः ।  
वेदान् विचेतुमुपशोधितगर्भसारः साक्ष्यत्र मे स भगवान् ननु मत्स्यराजः ॥ ८८॥
</details>


<details><summary>विश्वास-प्रस्तुतिः - ८९</summary>

त्वबाहुसारविजितैर्जठरं गतैर्मे भूपालकैरवगता ह्यसि भूयसा त्वम् ।  
सत्यप्रियासि शरणागतवत्सलासीत्यानीतमेतदियमम्ब ! चिराभिगुप्तम् ॥ ८९॥
</details>

<details><summary>मूलम् - ८९</summary>

त्वबाहुसारविजितैर्जठरं गतैर्मे भूपालकैरवगता ह्यसि भूयसा त्वम् ।  
सत्यप्रियासि शरणागतवत्सलासीत्यानीतमेतदियमम्ब ! चिराभिगुप्तम् ॥ ८९॥
</details>


<details><summary>विश्वास-प्रस्तुतिः - ९०</summary>

मैनाकभूधरचरास्त इमे गजेन्द्रा द्वीपे गभस्तिमति रत्नगणोऽयमासीत् ।  
शङ्खा इमे जननि! पश्चिमसिन्धुनीता येषां प्रकाममवमः स हि पाञ्चजन्यः ॥ ९०॥
</details>

<details><summary>मूलम् - ९०</summary>

मैनाकभूधरचरास्त इमे गजेन्द्रा द्वीपे गभस्तिमति रत्नगणोऽयमासीत् ।  
शङ्खा इमे जननि! पश्चिमसिन्धुनीता येषां प्रकाममवमः स हि पाञ्चजन्यः ॥ ९०॥
</details>


<details><summary>विश्वास-प्रस्तुतिः - ९१</summary>

इक्षूदधेरुपहृताः कमठाश्च मत्स्याः पक्वा इमे गुडरसाः परिशोषिता वा ।  
हैयङ्गवीनमकरा इति सम्प्रतीता एते पुनर्जननि! योचितका घृताब्धेः ॥ ९१॥
</details>

<details><summary>मूलम् - ९१</summary>

इक्षूदधेरुपहृताः कमठाश्च मत्स्याः पक्वा इमे गुडरसाः परिशोषिता वा ।  
हैयङ्गवीनमकरा इति सम्प्रतीता एते पुनर्जननि! योचितका घृताब्धेः ॥ ९१॥
</details>


<details><summary>विश्वास-प्रस्तुतिः - ९२</summary>

एषा जरापलितरोगविषादहन्त्री दिव्या सुरोदधिहृता मदिरा सुगन्धिः ।  
दध्यर्णवादुपहृतं नवनीतमेतन्नाद्यापि वेद तदिदं नवनीतचोरः ॥ ९२॥
</details>

<details><summary>मूलम् - ९२</summary>

एषा जरापलितरोगविषादहन्त्री दिव्या सुरोदधिहृता मदिरा सुगन्धिः ।  
दध्यर्णवादुपहृतं नवनीतमेतन्नाद्यापि वेद तदिदं नवनीतचोरः ॥ ९२॥
</details>


<details><summary>विश्वास-प्रस्तुतिः - ९३</summary>

क्षीराब्धिनोपददिरे तुरगा गजाश्च क्षीराशिनः सुविमलानवधारयेमान् ।  
एकं तु तच्छकलमैन्दवमास्त दत्तं प्रागेव तद् भगवते प्रमथाधिपाय ॥ ९३॥
</details>

<details><summary>मूलम् - ९३</summary>

क्षीराब्धिनोपददिरे तुरगा गजाश्च क्षीराशिनः सुविमलानवधारयेमान् ।  
एकं तु तच्छकलमैन्दवमास्त दत्तं प्रागेव तद् भगवते प्रमथाधिपाय ॥ ९३॥
</details>


<details><summary>विश्वास-प्रस्तुतिः - ९४</summary>

सन्ति स्त्रियः कतिचिदत्र सखीरिमास्ते सम्पश्यता न तु मया समुपाहृतास्ताः ।  
त्वं कामधेनुरसि कल्पलतासि च त्वं नाहारि तद्द्वितयमम्ब! विडम्बनेति ॥ ९४॥
</details>

<details><summary>मूलम् - ९४</summary>

सन्ति स्त्रियः कतिचिदत्र सखीरिमास्ते सम्पश्यता न तु मया समुपाहृतास्ताः ।  
त्वं कामधेनुरसि कल्पलतासि च त्वं नाहारि तद्द्वितयमम्ब! विडम्बनेति ॥ ९४॥
</details>


<details><summary>विश्वास-प्रस्तुतिः - ९५</summary>

ताम्रापगासलिलपानसुनिर्वृतानां किं कार्यमस्ति सुधया मधुरोदतो वा ।  
मातस्तथाप्युपहृता मणिराशयोऽमी त्वच्छासनश्रमविनोदपदे नतेन ॥ ९५॥
</details>

<details><summary>मूलम् - ९५</summary>

ताम्रापगासलिलपानसुनिर्वृतानां किं कार्यमस्ति सुधया मधुरोदतो वा ।  
मातस्तथाप्युपहृता मणिराशयोऽमी त्वच्छासनश्रमविनोदपदे नतेन ॥ ९५॥
</details>


<details><summary>विश्वास-प्रस्तुतिः - ९६</summary>

सामुद्रदिव्यमणिजातिषु कौस्तुभश्च चिन्तामणिश्च भुवने विदिते मणी द्वे ।  
अन्यादृशी जननि! हारलतेयमेनां वैवाहिकोत्सवविधौ वह मद्विभूत्य ॥ ९६॥
</details>

<details><summary>मूलम् - ९६</summary>

सामुद्रदिव्यमणिजातिषु कौस्तुभश्च चिन्तामणिश्च भुवने विदिते मणी द्वे ।  
अन्यादृशी जननि! हारलतेयमेनां वैवाहिकोत्सवविधौ वह मद्विभूत्य ॥ ९६॥
</details>


<details><summary>विश्वास-प्रस्तुतिः - ९७</summary>

इत्थं निवेद्य निहितानुपहारभेदान् हारं वितीर्य च करे विनतं पुरस्तात् ।  
उत्थाप्य सा सुमतिना पतिमापगानामम्बा जगाद वचनैरमृतावसिक्तैः ॥ ९७॥
</details>

<details><summary>मूलम् - ९७</summary>

इत्थं निवेद्य निहितानुपहारभेदान् हारं वितीर्य च करे विनतं पुरस्तात् ।  
उत्थाप्य सा सुमतिना पतिमापगानामम्बा जगाद वचनैरमृतावसिक्तैः ॥ ९७॥
</details>


<details><summary>विश्वास-प्रस्तुतिः - ९८</summary>

सख्याः श्रियो मम यतो जनकोऽसि तावत् तद्धर्मतोऽसि जनको मम च त्वमेव ।  
दत्तं त्वया हरणमेतदिति ब्रुवाणा सा तं पुपोष नयनाञ्चलचन्द्रिकाभिः ॥ ९८॥
</details>

<details><summary>मूलम् - ९८</summary>

सख्याः श्रियो मम यतो जनकोऽसि तावत् तद्धर्मतोऽसि जनको मम च त्वमेव ।  
दत्तं त्वया हरणमेतदिति ब्रुवाणा सा तं पुपोष नयनाञ्चलचन्द्रिकाभिः ॥ ९८॥
</details>


<details><summary>विश्वास-प्रस्तुतिः - ९९</summary>

सा तं विसृज्य समुपेत्य च पूर्ववर्षं भद्राश्वमत्र च नदीमतिलङ्घय सीताम् ।  
तत्तीरसीमनि तपो विपुलं चरन्तमश्वाननं पुरुषमाद्यमसौ ववन्दे ॥ ९९॥
</details>

<details><summary>मूलम् - ९९</summary>

सा तं विसृज्य समुपेत्य च पूर्ववर्षं भद्राश्वमत्र च नदीमतिलङ्घय सीताम् ।  
तत्तीरसीमनि तपो विपुलं चरन्तमश्वाननं पुरुषमाद्यमसौ ववन्दे ॥ ९९॥
</details>


<details><summary>विश्वास-प्रस्तुतिः - १००</summary>

सा च स्वदर्शनकृतार्थतपःप्रबन्धादश्वाननाद् भगवतो वरमातिथेयात् ।  
आसेदुषी विजयमप्रतिघातमग्रे जम्बूनदीप्रभवमापदिलावृतस्थम् ॥ १००॥
</details>

<details><summary>मूलम् - १००</summary>

सा च स्वदर्शनकृतार्थतपःप्रबन्धादश्वाननाद् भगवतो वरमातिथेयात् ।  
आसेदुषी विजयमप्रतिघातमग्रे जम्बूनदीप्रभवमापदिलावृतस्थम् ॥ १००॥
</details>


<details><summary>विश्वास-प्रस्तुतिः - १०१</summary>

यान्युत्तरेषु कुरुषु प्रभवन्ति यानि जम्बूनदीपयसि यानि सुमेरुमूले ।  
स्वर्णानि तानि सुमतिः पृथगानिनाय वर्णोत्तराण्यननुभूततया न लोभात् ॥ १०१॥
</details>

<details><summary>मूलम् - १०१</summary>

यान्युत्तरेषु कुरुषु प्रभवन्ति यानि जम्बूनदीपयसि यानि सुमेरुमूले ।  
स्वर्णानि तानि सुमतिः पृथगानिनाय वर्णोत्तराण्यननुभूततया न लोभात् ॥ १०१॥
</details>


<details><summary>विश्वास-प्रस्तुतिः - १०२</summary>

जम्बूनदीपयसि सर्वसुवर्णभूते सेनाभटा अनवधारितवर्णभेदाः ।  
शैवालफेनकमलोत्पलशङ्खभृङ्गहंसान् पृथग् जगृहुराकृतिमात्रभेदात् ॥ १०२॥
</details>

<details><summary>मूलम् - १०२</summary>

जम्बूनदीपयसि सर्वसुवर्णभूते सेनाभटा अनवधारितवर्णभेदाः ।  
शैवालफेनकमलोत्पलशङ्खभृङ्गहंसान् पृथग् जगृहुराकृतिमात्रभेदात् ॥ १०२॥
</details>


<details><summary>विश्वास-प्रस्तुतिः - १०३</summary>

पङ्कानि केचिदपरे सिकताः परे तु पद्मोत्पलानि कतिचित् भ्रमरीमरालान् ।  
मण्डूककूर्ममकरानितरे तु तत्र हेमाशया जगृहिरे पृतनासु योधाः ॥ १०३॥
</details>

<details><summary>मूलम् - १०३</summary>

पङ्कानि केचिदपरे सिकताः परे तु पद्मोत्पलानि कतिचित् भ्रमरीमरालान् ।  
मण्डूककूर्ममकरानितरे तु तत्र हेमाशया जगृहिरे पृतनासु योधाः ॥ १०३॥
</details>


<details><summary>विश्वास-प्रस्तुतिः - १०४</summary>

प्रतिकरिपरिशङ्कितद्वाहिनीगन्धदन्तावल-  
प्रतिहतिशिथिलक्षरज्जम्बुसम्भूतभूरिद्रवा ।  
सरिदियमभितोऽपि सम्प्लावयन्ती वनं तीरयो-  
रकृत कृतनिवेशमस्मिन् बलं हैममेवाखिलम् ॥ १०४॥
</details>

<details><summary>मूलम् - १०४</summary>

प्रतिकरिपरिशङ्कितद्वाहिनीगन्धदन्तावल-  
प्रतिहतिशिथिलक्षरज्जम्बुसम्भूतभूरिद्रवा ।  
सरिदियमभितोऽपि सम्प्लावयन्ती वनं तीरयो-  
रकृत कृतनिवेशमस्मिन् बलं हैममेवाखिलम् ॥ १०४॥
</details>

इति महाकविधीनीलकण्ठदीक्षितप्रणीते शिवलीलार्णवे नवमः सर्गः ।  