+++
title = "०५२ वानरैः स्वगमनहेतुकथनम्"
title_english = "052 Vanaras deliverance from black hole"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-052-Vanaraihi_Swagamana_Hethu_Kathanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/4_kiShkindhAkANDam/05-daxiNAnveShaNam/052_vAnaraiH_svagamanahetukathanam.md">
<details><summary><h3>IITK ...{Loading}...</h3></summary>

Hanuman narrates to Svayamprabha the purpose of the monkey mission and
the reasons for entering the cave.



#### श्लोकः
##### मूलम्
अथ तानब्रवीत्सर्वान्विश्रान्तान्हरियूथपान्।  
इदं वचनमेकाग्रा तापसी धर्मचारिणी॥4.52.1॥

##### शब्दार्थः
अथ thereafter, धर्मचारिणी righteous woman, एकाग्रा with concentration, तापसी ascetic woman, विश्रान्तान्  had rested, तान् those, सर्वान् all, हरियूथपान् monkey leaders, इदं वचनम् these words, अब्रवीत् said.

##### आङ्ग्लानुवादः
After the monkey leaders had taken rest, the noble ascetic with undiverted attention said these wordsः



#### श्लोकः
##### मूलम्
वानरा यदि वः खेदः प्रनष्टः फलभक्षणात्।  
यदि चैतन्मया श्राव्यं श्रोतुमिच्छामि कथ्यताम्॥4.52.2॥

##### शब्दार्थः
वानराः O monkey, फलभक्षणात् by eating fruits, वः your, खेदः sorrow, प्रनष्टः यदि is relieved, एतत् thus, मया by me, श्राव्यं च यदि if it can be heard, कथ्यताम् it may be narrated, श्रोतुम् to hear, इच्छामि I wish.

##### आङ्ग्लानुवादः
'O monkeys if you have been relieved of your fatigue after eating fruits, now tell me about yourself, if you think it can be told. I want to hear.



#### श्लोकः
##### मूलम्
तस्यास्तद्वचनं श्रुत्वा हनूमान्मारुतात्मजः।  
आर्जवेन यथातत्त्वमाख्यातुमुपचक्रमे॥4.52.3॥

##### शब्दार्थः
मारुतात्मजः son of the Windgod, हनूमान् Hanuman, तस्याः her, तत् वचनम् those words, श्रुत्वा after hearing, आर्जवेन frankly, यथातत्त्वम् faithfully, आख्यातुम् to narrate, उपचक्रमे started.

##### आङ्ग्लानुवादः
When Hanuman, son of the Windgod, heard her, he started narrating frankly and truthfully.



#### श्लोकः
##### मूलम्
राजा सर्वस्य लोकस्य महेन्द्रवरुणोपमः।  
रामो दाशरथिश्शीमान्प्रविष्टो दण्डकावनम्॥4.52.4॥  
लक्ष्मणेन सह भ्रात्रा वैदेह्या चापि भार्यया।  
तस्य भार्या जनस्थानाद्रावणेन हृता बलात्॥4.52.5॥

##### शब्दार्थः
सर्वस्य for the entire, लोकस्य world's, राजा king, महेन्द्रवरुणोपमः comparable to Indra and Varuna, दाशरथिः Dasaratha's son, श्रीमान् prosperous, रामः Rama, भ्रात्रा with his brother, लक्ष्मणेन सह along with Lakshmana, भार्यया with his wife, वैदेह्या सह with Vaidehi, दण्डकावनम् Dandaka forest, प्रविष्टः entered, तस्य his, भार्या wife, रावणेन by Ravana, जनस्थानात् from Janasthana, बलात् forcibly, हृता she was abducted.

##### आङ्ग्लानुवादः
'Rama, son of Dasaratha, a prosperous king of all the worlds, comparable to Indra and Varuna came to the Dandaka forest along with his brother Laksmana and wife Vaidehi. Ravana abducted his wife from Janasthana.



#### श्लोकः
##### मूलम्
वीरस्तस्य सखा राज्ञस्सुग्रीवो नाम वानरः।  
राजा वानरमुख्यानां येन प्रस्थापिता वयम्॥4.52.6॥

##### शब्दार्थः
वीरः hero, वानरमुख्यानाम् lord of monkeys, राजा king, सुग्रीवो नाम called Sugriva, वानरः monkey, तस्य his, राज्ञः the king's, सखा friend, येन by whom, वयम् we, प्रस्थापिताः are sent.

##### आङ्ग्लानुवादः




#### श्लोकः
##### मूलम्
अगस्त्यचरितामाशां दक्षिणां यमरक्षिताम्।  
सहैभिर्वानरैर्घोरैरङ्गदप्रमुखैर्वयम्॥4.52.7॥  
रावणं सहितास्सर्वे राक्षसं कामरूपिणम्।  
सीतया सह वैदेह्या मार्गध्वमिति चोदिताः॥4.52.8॥

##### शब्दार्थः
सर्वे all, सहिताः together, वैदेह्या Videha, सीतया सह with Sita, कामरूपिणम् he who changes his form at his will, राक्षसम् demon, रावणम् Ravana, मार्गध्वम् direction, इति thus, वयम् we, अङ्गदप्रमुखैः with Angada as chief, एभिः these also, मुख्यैः with leaders, वानरैः सह along with the monkeys, अगस्त्यचरिताम् where sage Agasthya lived, यमरक्षिताम् protected by Yama, दक्षिणाम् southern direction, आशाम् intent on, चोदिताः to search.

##### आङ्ग्लानुवादः
'We along with the dreadful monkeys are sent with Angada as our chief to the southern direction, guarded by Yama and inhabited by sage Agasti. We are commanded to search Sita, princess of Videha and also the abode of the demon Ravana who assumes any form at his free will.



#### श्लोकः
##### मूलम्
विचित्य तु वयं सर्वे समग्रां दक्षिणां दिशम्।  
परित्रान्ता बुभुक्षिता वृक्षमूलमुपाश्रिताः॥4.52.9॥

##### शब्दार्थः
वयम् we, सर्वे all, सर्वम् all over, समग्रां entirely, वयं we, परिश्रान्ता exhausted, दक्षिणां दिशम् on the southern direction, विचित्य after searching, बुभुक्षिताः feeling hungry, वृक्षमूलम् under a tree, उपाश्रिताः  sheltered.

##### आङ्ग्लानुवादः




#### श्लोकः
##### मूलम्
विवर्णवदनास्सर्वे सर्वे ध्यानपरायणाः।  
नाधिगच्छामहे पारं मग्नाश्चिन्तामहार्णवे॥4.52.10॥

##### शब्दार्थः
सर्वे all of us, विवर्णवदनाः palefaced, सर्वे all, ध्यानपरायणाः lost in thought, चिन्तामहार्णवे in the deep ocean of worry, मग्नाः immersed, पारम् the shore, नाधिगच्छामहे we were unable to find.

##### आङ्ग्लानुवादः
'We were all exhausted, lost in thought and worried, unable to cross this deep ocean of sorrow. We did not know how to proceed.



#### श्लोकः
##### मूलम्
चारयन्तस्ततश्चक्षुर्दृष्टवन्तो वयं बिलम्।  
लतापादपसञ्च्छन्नं तिमिरेण समावृतम्॥4.52.11॥

##### शब्दार्थः
ततः then, चक्षुः eyes, चारयन्तः while we were looking around, लतापादपसञ्च्छन्नम् concealed by vines and trees, तिमिरेण with darkness, समावृतम् spread all over, वयम् we, बिलम् cave, दृष्टवन्तः we saw.

##### आङ्ग्लानुवादः
'Then while we were looking around we saw this cave concealed by trees and vines, with darkness spread all over.



#### श्लोकः
##### मूलम्
अस्माद्धंसा जलक्लिन्नाः पक्षैस्सलिलविस्रवैः।  
कुररास्सारसाश्चैव निष्पतन्ति पतत्रिणः॥4.52.12॥

##### शब्दार्थः
अस्मात् this, सलिलविस्रवैः by those with water dripping, पक्षैः with wings, जलक्लिन्नाः drenched in water, हंसाः swans, कुरराः kuraras, सारसाश्चैव sarasas also, पतत्रिणः birds, निष्पतन्ति flying out.

##### आङ्ग्लानुवादः
'Drenched in water the swans, kuraras, and sarasas were seen emerging with water dripping from thier wings.



#### श्लोकः
##### मूलम्
साध्वत्र प्रविशामेति मया तूक्ताः प्लवङ्गमाः।  
तेषामपि हि सर्वेषामनुमानमुपागतम्॥4.52.13॥

##### शब्दार्थः
अत्र here, साधु it is proper, प्रविशाम let us enter, इति thus, मया by me, प्लवङ्गमाः monkeys, उक्ताः have been told, तेषाम् for them, सर्वेषामपि for all of them, अनुमानम् inferring, उपागतम् came in.

##### आङ्ग्लानुवादः
'I suggested to the fellowmonkeys to enter this cave, inferring that there would be water and all of them came to the same conclusion.



#### श्लोकः
##### मूलम्
गच्छाम प्रविशामेति भर्तृकार्यत्वरान्विताः।  
ततो गाढं निपतिता गृह्य हस्तौ परस्परम्॥4.52.14॥

##### शब्दार्थः
भर्तृकार्यत्वरान्विताः in haste to carry out the orders of our king, प्रविशामः let us enter, गच्छाम let us go, निपतिताः we jumped in, ततः then, परस्परम् each one holding the other, हस्तौ by hands, गाढम् firmly, गृह्य holding.

##### आङ्ग्लानुवादः
'We said, 'let us enter', since we were in a hurry to carry out our king's orders.Then we jumped in, holding one another's hand.



#### श्लोकः
##### मूलम्
इदं प्रविष्टास्सहसा बिलं तिमिरसंवृतम्।  
एतन्नः कार्यमेतेन कृत्येन वयमागताः॥4.52.15॥  
त्वां चैवोपगतास्सर्वे परिद्यूना बुभुक्षिताः।

##### शब्दार्थः
तिमिरसंवृतम् shrouded in darkness, इदं बिलम् this grotto, सहसा at once, प्रविष्टाः we entered, एतत् this, नः our, कार्यम् task, एतेन by this, कृत्येन by the task, वयम् we, आगताः we came, बुभुक्षिताः hungry ones, परिद्यूनाः vexed, सर्वे all of us, त्वाम् your, उपगताश्चैव we reached.

##### आङ्ग्लानुवादः
'Vexed and starved, we entered this grotto shrouded in darkness.This is our task and we reached here (in the process).



#### श्लोकः
##### मूलम्
आतिथ्यधर्मदत्तानि मूलानि च फलानि च॥4.52.16॥  
अस्माभिरुपभुक्तानि बुभुक्षापरिपीडितैः।

##### शब्दार्थः
बुभुक्षापरिपीडितैः tormented by hunger and thirst, अस्माभिः us, आतिथ्यधर्मदत्तानि  given out of hospitality, मूलानि च roots and, फलानि च and fruits, उपभुक्तानि have eaten.

##### आङ्ग्लानुवादः
'You have given us roots and fruits out of hospitality and we have been taken them driven by hunger and thirst.



#### श्लोकः
##### मूलम्
यत्त्वया रक्षितास्सर्वे म्रियमाणा बुभुक्षया॥4.52.17॥  
ब्रूहि प्रत्युपकारार्थं किं ते कुर्वन्तु वानराः।

##### शब्दार्थः
बुभुक्षया by starvation, म्रियमाणाः dying, सर्वे all, यत् as such, त्वया by you, रक्षिताः saved, वानराः monkeys, ते to you, प्रत्युपकारार्थम् to repay you in turn, किं कुर्वन्तु what can they do, ब्रूहि  tell.

##### आङ्ग्लानुवादः
'We were dying from hunger when you saved us. Tell us what the monkeys can do to repay your debt?'.



#### श्लोकः
##### मूलम्
एवमुक्ता तु धर्मज्ञैर्वानरैस्तैस्स्वयंप्रभा॥4.52.18॥  
प्रत्युवाच ततस्सर्वानिदं वानरपुङ्गवान्।

##### शब्दार्थः
तैः वानरैः by the monkeys, एवम् thus, उक्ताः addressed, धर्मज्ञौः by the knowers of dharma, स्वयंप्रभा Svayamprapbha, ततः then, सर्वान् all, वानरपुङ्गवान् leaders among the monkeys, इदम्  this, प्रत्युवाच replied.

##### आङ्ग्लानुवादः
To the leaders among the monkeys, knowers of dharma, who said this Svayamprabha repliedः



#### श्लोकः
##### मूलम्
सर्वेषां परितुष्टाऽस्मि वानराणां तरस्विनाम्॥4.52.19॥  
चरन्त्या मम धर्मेण न कार्यमिह केनचित्।

##### शब्दार्थः
तरस्विनाम् of those quick and energetic ones, सर्वेषाम् about all of you, वानराणाम् of  monkeys, परितुष्टा pleased, अस्मि I am, धर्मेण in rghteousness, चरन्त्याः while practising, मम to me, इह now, केनचित् any, कार्यम् service,  न no need.

##### आङ्ग्लानुवादः
'I am very much pleased with all of you, smart monkeys. As I am engaged in the practice of righteousness, I do not need your services.  

#### समाप्तिः
 श्रीमद्रामायणे वाल्मीकीय आदिकाव्ये किष्किन्धाकाण्डे द्विपञ्चाशस्सर्गः॥  
Thus ends the fiftysecond sarga in Kishkindakanda of the first epic, the Holy Ramayana composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/4_kiShkindhAkANDam/05-daxiNAnveShaNam/052_vAnaraiH_svagamanahetukathanam.md">
<details><summary><h3>भूषणम् ...{Loading}...</h3></summary>



अथ तानब्रवीत्सर्वान् विक्रान्तात् हरिपुङ्गवान् ।  

इदं वचनमेकाग्रा तापसी धर्मचारिणी  ॥  ४।५२।१  ॥   

वानरा यदि वः खेदः प्रनष्टः फलभक्षणात् ।  

यदि चैतन्मया श्राव्यं श्रोतुमिच्छामि कथ्यताम्  ॥  ४।५२।२  ॥   

अथ हनुमता स्वागमनहेतुरुच्यते द्विपञ्चाशे अथेत्यादि  ॥  ४।५२।१,२  ॥   

  

तस्यास्तद्वचनं श्रुत्वा हनुमान् मारुतात्मजः ।  

आर्जवेन यथातत्त्वमाख्यातुमुपचक्रमे  ॥  ४।५२।३  ॥   

राजा सर्वस्य लोकस्य महेन्द्रवरुणोपमः ।  

रामो दाशरथिः श्रीमान् प्रविष्टो दण्डकावनम्  ॥  ४।५२।४  ॥   

लक्ष्मणेन सह भ्रात्रा वैदेह्या चापि भार्यया ।  

तस्य भार्या जनस्थानाद् रावणेन हृता बलात्  ॥  ४।५२।५  ॥   

आर्जवेन अकपटेन  ॥  ४।५२।३५  ॥   

  

वीरस्तस्य सखा राज्ञः सुग्रीवो नाम वानरः ।  

राजा वानरमुख्यानां येन प्रस्थापिता वयम्  ॥  ४।५२।६  ॥   

अगस्त्यचरितामाशां दक्षिणां यमरक्षिताम् ।  

सहैभिर्वानरैर्घोरैरङ्गदप्रमुखैर्वयम्  ॥  ४।५२।७  ॥   

रावणं सहिताः सर्वे राक्षसं कामरूपिणम् ।  

सीतया सह वैदेह्या मार्गध्वमिति चोदिताः  ॥  ४।५२।८  ॥   

विचित्य तु वयं सर्वे समग्रां दक्षिणां दिशम् ।  

बुभुक्षिताः परिश्रान्ता वृक्षमूलमुपाश्रिताः  ॥  ४।५२।९  ॥   

विवर्णवदनाः सर्वे सर्वे ध्यानपरायणाः ।  

नाधिगच्छामहे पारं मग्नाश्चिन्तामहार्णवे  ॥  ४।५२।१०  ॥   

चारयन्तस्ततश्चक्षुर्दृष्टवन्तो वयं बिलम् ।  

लतापादपसञ्छन्नं तिमिरेण समावृतम्  ॥  ४।५२।११  ॥   

अस्माद्धंसा जलक्लिन्नाः पक्षैः सलिलविस्रवैः ।  

कुरराः सारसाश्चैव निष्पतन्ति पतत्ित्रणः ।  

साध्वत्र प्रविशामेति मया तूक्ताः प्लवङ्गमाः  ॥  ४।५२।१२  ॥   

वीर इति । दक्षिणामाशां येन प्रस्थापिताः स राजा ऽस्तीति पूर्वेणान्वयः  ॥ 
४।५२।६१२  ॥   

  

तेषामपि हि सर्वेषामनुमानमुपागतम् ।  

गच्छाम प्रविशामेति भर्तृकार्यत्वरान्विताः  ॥  ४।५२।१३  ॥   

ततो गाढं निपतिता गृह्य हस्तौ परस्परम् ।  

इदं प्रविष्टाः सहसा बिलं तिमिरसंवृतम्  ॥  ४।५२।१४  ॥   

अनुमानमुपागतं जलचरसत्त्वदर्शनेन जलबुद्धिर्जातेत्यर्थः । यद्वा तेषामपीति
भर्तृकार्यत्वरान्विताः सन्तो गच्छामः, बिलद्वारमिति शेषः । बिलं प्रविशाम
इति अनुमानम् अङ्गीकरणम्  ॥  ४।५२।१३,१४  ॥   

  

एतन्नः कार्यमेतेन कृत्येन वयमागताः ।  

त्वां चैवोपगताः सर्वे परिद्यूना बुभुक्षिताः  ॥  ४।५२।१५  ॥   

आतिथ्यधर्मदत्तानि मूलानि च फलानि च ।  

अस्माभिरुपभुक्तानि बुभुक्षापरिपीडितैः  ॥  ४।५२।१६  ॥   

यत्त्वया रक्षिताः सर्वे म्रियमाणा बुभुक्षया ।  

ब्रूहि प्रत्युपकारार्थं किं ते कुर्वन्तु वानराः  ॥  ४।५२।१७  ॥   

एवमुक्ता तु सर्वज्ञा वानरैस्तैः स्वयम्प्रभा ।  

प्रत्युवाच ततः सर्वानिदं वानरयूथापान्  ॥  ४।५२।१८  ॥   

परिद्यूनाः परिक्षीणाः  ॥  ४।५२।१५१८  ॥   

  

सर्वेषां परितुष्टा ऽस्मि वानराणां तरस्विनाम् ।  

चरन्त्या मम धर्मेण न कार्यमिह केनचित्  ॥  ४।५२।१९  ॥   

इत्यार्षे श्रीरामायणे वाल्मीकीये आदिकाव्ये श्रीमत्किष्किन्धाकाण्डे
द्विपञ्चाशः सर्गः  ॥  ५२  ॥   

सर्वेषामिति । सम्बन्धसामान्ये षष्ठी  ॥  ४।५२।१९  ॥   

इति श्रीगोविन्दराजविरचिते श्रीरामायणभूषणे मुक्ताहाराख्याने
किष्किन्धाकाण्डव्याख्याने द्विपञ्चाशः सर्गः  ॥  ५२  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/4_kiShkindhAkANDam/05-daxiNAnveShaNam/052_vAnaraiH_svagamanahetukathanam.md">
<details><summary><h3>शिरोमणी ...{Loading}...</h3></summary>



वानरान् प्रति मेरुसावर्णितनयोक्तिमेवाह-- अथेति । अथ
वानरकर्तृकभोजनाद्यनन्तरं विश्रान्तान् हरियूथपान् एकाग्रा यतचित्ता तापसी
इदमब्रवीत्  ॥  ४।५२।१  ॥   

  

तद्वचनाकारमाह-- वानरा इति । हे वानराः फलभक्षणात् यदि वः खेदः प्रनष्टः
यदि च एतत् मत्पृष्टं मया श्राव्यं तर्हि श्रोतुमिच्छामि अतः कथ्यताम्  ॥ 
४।५२।२  ॥   

  

तस्या इति । तस्यास्तापस्यास्तद्वचनं श्रुत्वा मारुतात्मजो हनुमान् आर्जवेन
सरलतया यथातत्त्वं याथार्थ्यमनतिक्रम्य आख्यातुमुपचक्रमे  ॥  ४।५२।३  ॥   

  

तदाख्यानमेवाह राजेति । सर्वस्य लोकस्य भुवनस्व राजा महेन्द्रवरुणौ उपमा
यस्य स रामो लक्ष्मणेन भ्रात्रा वैदेह्या भार्यया च सह दण्डकावनं प्रविष्टः
। सार्धश्लोक एकान्वयी  ॥  ४।५२।४  ॥   

  

तस्येति । तस्य रामस्य भार्या बलात् स्वस्वरूपाच्छादनात्
संन्यासिवेषेणेत्यर्थः, रावणेन जनस्थानात् हृता । एतेन सीताया
आभरणप्रक्षेपसमये रावणस्य संन्यासिवेषो हनुमता ऽवलोकित इति सूचितम् । अर्धं
पृथक्  ॥  ४।५२।५  ॥   

  

वीर इति । येन अङ्गदप्रमुखैः सहिता वयं वयं वः रामसख्यरक्षणस्य अयः
प्राप्तिर्यस्मिन् तत् यथा भवति तथा दक्षिणां दिशं प्रस्थापिताः स
वानरमुख्यानां राजा सुग्रीवो नाम वानरः राज्ञो रामस्य सखा ।
श्लोकद्वयमेकान्वयि  ॥  ४।५२।६,७  ॥   

  

रावणमिति । सीतया सह कामरूपिणं रावणं सहिताः सर्वे यूयं मार्गध्वमिति
चोदिताः सुग्रीवेण प्रेरिता वयं समुद्रं विचेतुकामाः सन्त इति शेषः,
दक्षिणां दिशं विचित्य बुभुक्षिताः सन्तः वृक्षमूलमुपाश्रिताः प्राप्ताः ।
श्लोकद्वयमेकान्वयि  ॥  ४।५२।८,९  ॥   

  

विवर्णेति । ध्यानपरायणाः सुग्रीवाज्ञास्मरणनिरताः सर्वे वयं नाधिगच्छामहे
सीतावृत्तान्तं न जानीमः । अतः चिन्तामहार्णवे शोकसागरे इत्यर्थः, मग्ना अत
एव विवर्णवदनाः वयं पारं शोकसागरस्यान्तं नाधिगच्छामहे प्राप्नुमः ।
अधिगच्छामहे इति शब्दावृत्त्या उभयान्वयि  ॥  ४।५२।१०  ॥   

  

चारयन्त इति । ततस्तस्मिन् समये चक्षुश्चारयन्तो वयं लतापादसंपन्नं महत्
वनं दृष्टवन्तो ऽभवाम  ॥  ४।५२।११  ॥   

  

अस्मादिति । सलिलरेणुभिः पक्षैः उपलक्षिताः जलक्लिन्ना हंसादयः अस्मात्
बिलात् निष्पतन्ति अत्र ध्रुवं जलमस्तीति तात्पर्यम् । अत्र बिले साधु
प्रविशामेति प्लवङ्गमा मयोक्ताः । सार्धश्लोक एकान्वयी  ॥  ४।५२।१२  ॥   

  

तेषामिति । तेषां मयोक्तवानराणाम् अनुमानम् अनुमानेन जलसत्तानिश्चयः
उपागतम् । अथ अतः कार्यत्वरान्विताः जलपानविषयकत्वरायुक्ताः सर्वे अस्मिन्
बिले बिलसमीपे निपतिताः  ॥  ४।५२।१३  ॥   

  

तत इति । ततस्तदा निपतीता वानराः गाढं यथा भवति तथा हस्तैः परस्परं गृह्या
गृहीत्वा इदं बिलं प्रविष्टाः  ॥  ४।५२।१४  ॥   

  

एतदिति । एतत् पिपासादिशमनरूपं नो ऽस्माकं कार्यम् । एतेनैव कृत्येन
कार्येण वयमागताः बिलप्राप्ताः । अर्धं पृथक्  ॥  ४।५२।१५  ॥   

  

त्वामिति । बुभुक्षिता अत एव परिद्यूनाः क्षीणा ये सर्वे वानराः
त्वामुपागतास्तैरस्माभिः आतिथ्यधर्मदत्तानि फलानि उपभुक्तानि । सार्धश्लोक
एकान्वयी  ॥  ४।५२।१६  ॥   

  

यदिति । बुभुक्षया म्रियमाणाः सर्वे वानराः यद्यस्मात् त्वया रक्षिताः
तस्मात् प्रत्युपकारार्थं वानरास्ते किं कुर्वन्तु तद्ब्रूहि  ॥  ४।५२।१७
 ॥   

  

एवमिति । एवमुक्ता सर्वज्ञा स्वयंप्रभा वानरयूथपानिदं प्रत्युवाच  ॥ 
४।५२।१८  ॥   

  

तत्प्रतिवचनाकारमाह सर्वेषामिति । सर्वेषां वानराणां परितुष्टा ऽस्मि
प्रत्युपकारकरणमन्तरैवेति शेषः । ननु प्रत्युपकारः कार्य एवेत्यत आह धर्मेण
चरन्त्या मम कार्यं कर्तव्यं केनचित् न कार्यम् । एतेन स्वधर्माचरणमन्तरा
मे कार्यं नास्तीति सूचितम्  ॥  ४।५२।१९  ॥   

  

एवमिति । एवमुक्तो हनुमान् अनिन्दितचेष्टितां तामुवाच  ॥  ४।५२।२०  ॥   

  

तद्वचनाकारमाह शरणमिति । हे धर्मचारिणि शरणं रक्षिकां त्वां वयं प्रपन्नाः
प्राप्ताः स्मः । एतेन रक्षा कर्तव्येति सूचितम् । अर्धं पृथक्  ॥  ४।५२।२१
 ॥   

  

ननु युष्माकं रक्षा कथं भविष्यतीत्यत आह-- य इति द्वाभ्याम् । अस्मासु यः
समयः कालनियमः सुग्रीवेण कृतः स कालस्ते बिले परिवर्ततामस्माकं व्यतीतः  ॥ 
४।५२।२२  ॥   

  

सेति । सुग्रीववचनात् अतिक्रान्तान् अत एव गतायुषो ऽस्मान् अस्माद्बिलात्
उत्तारयितुं त्वमर्हसि  ॥  ४।५२।२३  ॥   

  

त्रातुमिति । उपसंहरन्नाह सुग्रीवभयशङ्कितान् अस्मान् त्रातुं त्वमर्हसि ।
ननु तत्कार्यसाधनायागतानां युष्माकं कथं भीतिरित्यत आह यत् महत्कार्यं
सीतान्वेषणमस्माभिः कर्तव्यं तदपि न कृतम् । सार्धश्लोक एकान्वयी  ॥ 
४।५२।२४  ॥   

  

एवमिति । हनुमता एवमुक्ता तापसी अब्रवीत् । अर्धं पृथक्  ॥  ४।५२।२५  ॥   

  

तद्वचनाकारमाह जीवतेति । प्रविष्टेन मदाज्ञामन्तरा इहागतेन जीवता
निवर्तितुं दुष्करं मन्ये । अर्धं पृथक् । ननु का गतिरस्माकमित्यत आह तपस
इति । नियमोपार्जितेन नियमयमादिना प्रकटितेन तपसो ज्ञानस्य प्रभावेण
सर्वान् वानरान् बिलात्तारयिष्याम्येव  ॥  ४।५२।२६  ॥   

  

निष्क्रमणोपायमाह निमीलयतेति । हे वानरपुङ्गवाः अनिमीलितलोचनैः निष्कमितुं
न शक्यम् अतः चक्षूंषि निमीलयत  ॥  ४।५२।२७  ॥   

  

तत इति । ततस्तस्मिन्समये निमीलितुमाज्ञप्ताः गमनकाङ्क्षया हृष्टाः सर्वे
वानराः सुकुमाराङ्गुलैः सुकुमाराङ्गुलविशिष्टैः करैः दृष्टिं चक्षुः सहसा
पिदधुः  ॥  ४।५२।२८  ॥   

  

वानरा इति । हस्तरुद्धमुखा एव वानराः निमेषान्तरमात्रेण तया स्वयंप्रभयैव
बिलात् उत्तारिताः । उवा एवार्थौ । च अनन्तरं धर्मचारिणी निःसृतान् वानरान्
समाश्वास्य इदमब्रवीत् । श्लोकद्वयमेकान्वयि  ॥  ४।५२।२९,३०  ॥   

  

तद्वचनाकारमाह एष इति । एषः भवद्भिरागन्तव्यः विन्ध्यो गिरिः एषः प्रस्रवणः
शैलः अयं महोदधिः सागरः भवद्भिः प्राप्त इति शेषः, अतः अहं भवनं गमिष्यामि
वो स्वस्त्यस्तु । इत्युक्त्वा स्वयम्प्रभा तद्बिलं प्रविवेश । अयं
प्रस्रवणः किष्किन्धासमीपवर्तिप्रस्रवणादन्य इति बोध्यम् ।
अर्धचतुष्टयमेकान्वयि  ॥  ४।५२।३१,३२ ॥   

  

इति श्रीमद्वाल्मीकीयरामायणव्याख्याने रामायणशिरोमणौ किष्किन्धाकाण्डे
द्विपञ्चाशत्तमः सर्गः  ॥  ४।५२  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/4_kiShkindhAkANDam/05-daxiNAnveShaNam/052_vAnaraiH_svagamanahetukathanam.md">
<details><summary><h3>तिलकम् ...{Loading}...</h3></summary>



इदं वचनं वक्ष्यमाणम्  ॥  ४।५२।१  ॥   

  

यदि चैतत्किं कार्यमित्यादि प्राक्पृष्टार्थतत्त्वम्  ॥  ४।५२।२,३  ॥   

  

सर्वलोकराजत्वेन तस्येश्वरत्वं सूचितम्  ॥  ४।५२।४  ॥   

  

बलाद्बलात्कारेण  ॥  ४।५२।५,६  ॥   

  

अङ्गदप्रमुखैर्वानरैः सह वयं प्रस्थापिताः  ॥  ४।५२।७  ॥   

  

सहिता मिलिताः सन्तो रावणं सीतया सह मार्गध्वमिति वयं चोदिताश्च स्मः  ॥ 
४।५२।८  ॥   

  

तदाह-- विचित्य त्विति । समुद्रं विचेतुकामा इति शेषः  ॥  ४।५२।९  ॥   

  

नाधिगच्छाम । हे इति स्वयंप्रभासंबोधनम् । नाध्यगच्छाम पारं
चिन्तामहार्णवस्येति शेषः  ॥  ४।५२।१०,११  ॥   

  

सलिलरेणुभिः सलिलपद्मरेणुयुक्तपक्षैरुपलक्षिता इत्यर्थः । निष्पतन्ति
निष्पतिताः  ॥  ४।५२।१२  ॥   

  

अनुमानं जलानुमापको हेतुरागतं मनःप्राप्तम्  ॥  ४।५२।१३  ॥   

  

अस्मिन्देशे ततो गच्छाम इत्युक्त्वा निबिडान्धकारत्वात्परस्परं हस्तैर्गाढं
गृहीत्वा निपतिताः गुहामिति शेषः । "हस्ते" इति पाठे ऽपि हस्तैरित्येवार्थः
। परिष्वज्येति पूर्वोक्तस्वरसात्  ॥  ४।५२।१४  ॥   

  

एतत्सीतान्वेषणरूपम्  ॥  ४।५२।१५  ॥   

  

यतो बुभुक्षिता अतः परिद्यूनाः क्षीणाः  ॥  ४।५२।१६,१७  ॥   

  

किं ते कुर्वन्तु प्रियमिति शेषः  ॥  ४।५२।१८  ॥   

  

परितुष्टास्मि प्रत्युपचिकीर्षावचनेनैवेति भावः । धर्मेण चरन्त्या
धर्मानुष्ठानेन वर्तमानायाः  ॥  ४।५२।१९  ॥   

  

अत्र कतकस्तु द्विपञ्चाशत्सर्गसमाप्तिमाह । एवमुक्त इति  ॥  ४।५२।२०,२१  ॥   

  

समयः कालावधिर्मासरूपः । बिले च बिले एव  ॥  ४।५२।२२  ॥   

  

तस्माद्धेतोरस्माद्बिलादस्मानित्यन्वयः । गतायुषो नष्टजीवितान् तत्र हेतुः
सुग्रीववचनादतिक्रान्तानिति सुग्रीवाज्ञप्तकालादतिक्रान्तकालानित्यर्थः  ॥ 
४।५२।२३२५ ॥   

  

प्रविष्टेनेदं बिलं प्रविष्टेन प्राणिना जीवता ऽस्मान्निवर्तितुं दुष्करं
मन्ये । तर्हि वयं किं कुर्मस्तत्राह तपस इति  ॥  ४।५२।२६,२७  ॥   

  

निमीलिताः सन्तो ऽकस्मादुन्मीलनभिया सुकुमाराङ्गुलैः करैः  ॥  ४।५२।२८  ॥   

  

सहसा दृष्टिं पिदधुः  ॥  ४।५२।२९,३०  ॥   

  

इदमब्रवीत् दिङ्मोहशान्त्यर्थमिति भावः  ॥  ४।५२।३१  ॥   

  

प्रस्रवणः किष्किन्धासमीपप्रस्रवणादन्यो ऽयमित्याहुः । अत्युच्चत्वात्ततो
ऽपि तस्य दर्शनमित्यन्ये । यत्रेच्छा तत्र गन्तव्यमिति तात्पर्यम्  ॥ 
४।५२।३२  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
किष्किन्धाकाण्डे द्विपञ्चाशः सर्गः  ॥  ४।५२  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/4_kiShkindhAkANDam/05-daxiNAnveShaNam/052_vAnaraiH_svagamanahetukathanam.md">
<details><summary><h3>द्राविडपाठः ...{Loading}...</h3></summary>



  
अथ तानब्रवीत्सर्वान् विक्रान्तात् हरिपुङ्गवान्।  
इदं वचनमेकाग्रा तापसी धर्मचारिणी ॥ 4.52.1 ॥   
वानरा यदि वः खेदः प्रनष्टः फलभक्षणात्।  
यदि चैतन्मया श्राव्यं श्रोतुमिच्छामि कथ्यताम् ॥ 4.52.2 ॥   
तस्यास्तद्वचनं श्रुत्वा हनुमान् मारुतात्मजः।  
आर्जवेन यथातत्त्वमाख्यातुमुपचक्रमे ॥ 4.52.3 ॥   
राजा सर्वस्य लोकस्य महेन्द्रवरुणोपमः।  
रामो दाशरथिः श्रीमान् प्रविष्टो दण्डकावनम् ॥ 4.52.4 ॥   
लक्ष्मणेन सह भ्रात्रा वैदेह्या चापि भार्यया।  
तस्य भार्या जनस्थानाद् रावणेन हृता बलात् ॥ 4.52.5 ॥   
वीरस्तस्य सखा राज्ञः सुग्रीवो नाम वानरः।  
राजा वानरमुख्यानां येन प्रस्थापिता वयम् ॥ 4.52.6 ॥   
अगस्त्यचरितामाशां दक्षिणां यमरक्षिताम्।  
सहैभिर्वानरैर्घोरैरङ्गदप्रमुखैर्वयम् ॥ 4.52.7 ॥   
रावणं सहिताः सर्वे राक्षसं कामरूपिणम्।  
सीतया सह वैदेह्या मार्गध्वमिति चोदिताः ॥ 4.52.8 ॥   
विचित्य तु वयं सर्वे समग्रां दक्षिणां दिशम्।  
बुभुक्षिताः परिश्रान्ता वृक्षमूलमुपाश्रिताः ॥ 4.52.9 ॥   
विवर्णवदनाः सर्वे सर्वे ध्यानपरायणाः।  
नाधिगच्छामहे पारं मग्नाश्चिन्तामहार्णवे ॥ 4.52.10 ॥   
चारयन्तस्ततश्चक्षुर्दृष्टवन्तो वयं बिलम्।  
लतापादपसञ्छन्नं तिमिरेण समावृतम् ॥ 4.52.11 ॥   
कुरराः सारसाश्चैव निष्पतन्ति पतत्ित्रणः।  
साध्वत्र प्रविशामेति मया तूक्ताः प्लवङ्गमाः ॥ 4.52.12 ॥   
तेषामपि हि सर्वेषामनुमानमुपागतम्।  
गच्छाम प्रविशामेति भर्तृकार्यत्वरान्विताः ॥ 4.52.13 ॥   
ततो गाढं निपतिता गृह्य हस्तौ परस्परम्।  
इदं प्रविष्टाः सहसा बिलं तिमिरसंवृतम् ॥ 4.52.14 ॥   
एतन्नः कार्यमेतेन कृत्येन वयमागताः।  
त्वां चैवोपगताः सर्वे परिद्यूना बुभुक्षिताः ॥ 4.52.15 ॥   
आतिथ्यधर्मदत्तानि मूलानि च फलानि च।  
अस्माभिरुपभुक्तानि बुभुक्षापरिपीडितैः ॥ 4.52.16 ॥   
यत्त्वया रक्षिताः सर्वे म्रियमाणा बुभुक्षया।  
ब्रूहि प्रत्युपकारार्थं किं ते कुर्वन्तु वानराः ॥ 4.52.17 ॥   
एवमुक्ता तु सर्वज्ञा वानरैस्तैः स्वयम्प्रभा।  
प्रत्युवाच ततः सर्वानिदं वानरयूथापान् ॥ 4.52.18 ॥   
सर्वेषां परितुष्टाऽस्मि वानराणां तरस्विनाम्।  
चरन्त्या मम धर्मेण न कार्यमिह केनचित् ॥ 4.52.19 ॥   

</details>
</div>
