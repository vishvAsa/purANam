---
title: ०४८

---
भगवानुवाच  
ओं रूपः केशवः पद्मशङ्खचक्रगदाधरः।  
नारायणः शङ्खपद्मगदाचक्री प्रदक्षिणम् ॥ १ ॥  
  
ततो गदी माधवोरिशङ्खपद्मी नमामि तम्।  
चक्रकौमोदकीपद्मशङ्खी गोविन्द ऊर्जितः ॥ २ ॥  
  
मोक्षदः श्रीगदी पद्मी शङ्खी विष्णुश्च चक्रधृक्।  
शङ्खचक्राब्जगदिनं मधुसूदनमानमे ॥ ३ ॥  
  
भक्त्या त्रिविक्रमः पद्मगदी चक्री च शङ्ख्यपि।  
शङ्खचक्रगदापद्मी वामनः पातु मां सदा ॥ ४ ॥  
  
गतिदः श्रीधरः पद्मी चक्रशार्ङ्गी च शङ्ख्यपि ॥  
हृपीकेशो गदा चक्री पद्मी शङ्खी च पातु नः ॥ ५ ॥  
  
वरदः पद्मनाभस्तु शङ्खाब्जारिगदाधरः।  
दामोदरः पद्मशङ्खगदाचक्री नमामि तम् ॥ ६ ॥  
  
तेने गदी शङ्खचक्री वासुदेवोब्जभृज्जगत्।  
सङ्कर्षणो गदी शङ्‌खी पद्मी चक्री च पातु वः ॥ ७ ॥  
  
गदी चक्री शङ्खगदी प्रद्युम्नः पद्मभृत् प्रभुः।  
अनिरुद्धस्चक्रगदी शङ्खी पद्मी च पातु नः ॥ ८ ॥  
सुरेशोर्यब्जशङ्खाढ्यः श्रीगदी पुरुपोत्तमः।  
अधोक्षजः पद्मगदी शङखी चक्री च पातु वः ॥ ९ ॥  
  
देवो नृसिंहश्चक्राब्जगदाशङ्खी नमामि तम्।  
अच्युतः श्रीगदी पद्मी चक्री शङ्खी च पातु वः ॥ १० ॥  
  
बालरूपी शङ्खगदी उपेन्द्रश्चक्रपद्म्यपि।  
जनार्द्दनः पद्म चक्री शङ्खधारी गदाधरः ॥ ११ ॥  
  
शङ्खीपद्मी च चक्री चहरिः कौमोदकीधरः।  
कृष्णः शङ्खी गदी पद्मी चक्री मे भुक्तिमुक्तिदः ॥ १२ ॥  
  
आदि मूर्त्तिर्वासुदेवस्तस्मात् सङ्कर्पणोभवत्।  
सङ्कर्पणाच्च प्रद्युम्नः प्रद्युम्नादनिरुद्धकः ॥ १३ ॥  
  
केशवादिप्रभेदेन एकैकस्य त्रिधा क्रमात्।  
द्वादशाक्षरकं स्तोत्रं चतुर्विंशातिमूर्त्तिमत् ॥ १४ ॥  
  
यः पठेच्छृणुयाद्वापि निर्मलः सर्वमाप्नुयात् ॥ १५ ॥  
  
इत्यादिमहापुराणे आग्नेये चतुर्विंशतिमूर्त्तिस्तोत्रं नाम अष्टाचत्वारिंशोऽध्यायः ॥