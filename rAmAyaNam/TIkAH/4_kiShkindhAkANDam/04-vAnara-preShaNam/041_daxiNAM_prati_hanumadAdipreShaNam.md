+++
title = "०४१ दक्षिणां प्रति हनुमदादिप्रेषणम्"
title_english = "041 Sugreeva sends Vanara s to Southward"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-041-Dakshina_Disham_Prathi_Hanumadadi_Preshanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/4_kiShkindhAkANDam/04-vAnara-preShaNam/041_daxiNAM_prati_hanumadAdipreShaNam.md">
<details><summary><h3>IITK ...{Loading}...</h3></summary>

Sugriva sends another troop including Hanuaman, Nila, Angada and
Jambavan in the southern direction



#### श्लोकः
##### मूलम्
ततः प्रस्थाप्य सुग्रीवस्तन्महद्वानरं बलम्।  
दक्षिणां प्रेषयामास वानरानभिलक्षितान्॥4.41.1॥

##### शब्दार्थः
सुग्रीवः Sugriva, महत् great, तत् that, वानरं बलम् monkey army, प्रस्थाप्य after despatching, ततः then, अभिलक्षितान् those recognised for excellence, वानरान् monkeys, दक्षिणाम् southern direction, प्रेषयामास sent forth.

##### आङ्ग्लानुवादः
Sugriva then sends in the southern direction another vanara army known for their excellence.



#### श्लोकः
##### मूलम्
नील मग्निसुतं चैव हनुमन्तं च वानरम्।  
पितामहसुतं चैव जाम्बवन्तं महाबलम्॥4.41.2॥  
सुहोत्रं च शरारिं च शरगुल्मं तथैव च।  
गजं गवाक्षं गवयं सुषेणमृषभं तथा॥4.41.3॥  
मैन्दं च द्विविदं चैव विजयं गन्धमादनम्।  
उल्कामुखमसङ्गं च हुताशनसुतावुभौ॥4.41.4॥  
अङ्गदप्रमुखान्वीरान्वीरः कपिगणेश्वरः।  
वेगविक्रमसम्पन्नान्सन्दिदेश विशेषवित्॥4.41.5॥

##### शब्दार्थः
वीरः hero, विशेषवित् extraordinary, कपिगणेश्वरः leader of the monkey army, अग्निसुतम् son of the firegod, नीलम् Nila, वानरम् monkey, हनुमन्तं च  and Hanumantha, पितामहसुतम् son of  
Brahma, महाबलम् of formidable strength, जाम्बवन्तं Jambavanta चैव also, सुहोत्रं च Suhotra and also, शरारिं च Sarari and, तथैव च so also, शरगुल्मम् Saragulma, गजम् Gaja, गवाक्षम् Gavaksha, गवयम् Gavaya, सुषेणम् Sushena, तथा so also, वृषभम् Vrisabha, मैन्दं च Mainda and, द्विविदं चैव Dvivida also, विजयम् Vijaya, गन्धमादनम् Gandhamadana, उल्कामुखम् Ulkamukha, असङ्गं च Asanga, हुताशनसुत son of firegod, उभौ both, अङ्गदप्रमुखान् Angada, वेगविक्रमसम्पन्नान् those endowed with speed and valour, वीरान् heroes, सन्दिदेश delivered the message.

##### आङ्ग्लानुवादः
The extraordinary Sugriva commanded Nila, son of the firegod, Hanuman, the formidable, Jambavan, son of Brahma, Suhotra, Sarari, Saragulma, Gaja, Gavaksha, Gavaya, Sushena, Vrishabam, Mainda, Dvivida, Vijaya, Gandhamadana, the two sons of Firegod, Ulkamuka and Asanga including Angada, leader of the group, to proceed. All of them were endowed with speed and valour.



#### श्लोकः
##### मूलम्
तेषामग्रेसरं चैव महाबलमथाङ्गदम्।  
विधाय हरिवीराणामादिशद्दक्षिणां दिशम्॥4.41.6॥

##### शब्दार्थः
अथ then, तेषाम् of them, हरिवीराणाम् of those monkeys, महाबलम् one of formidable strength, अङ्गदम् Angada, अग्रेसरम् leader, दक्षिणां दिशम् southern direction, आदिशत् ordered.

##### आङ्ग्लानुवादः
Then Sugriva ordered mighty Angada to lead the group of the heroic monkeys in the southern direction.



#### श्लोकः
##### मूलम्
ये केचन समुद्देशास्तस्यां दिशि सुदुर्गमाः।  
कपीशः कपिमुख्यानां स तेषां तानुदाहरत्॥4.41.7॥

##### शब्दार्थः
तस्यां दिशि in that quarter, दुर्गमाः inaccessible, ये केचन those, समुद्देशाः spots, सः कपीशः the monkey king, कपिमुख्यानाम् to the chieftains of monkeys, तानुदाहरत् he gave an account.

##### आङ्ग्लानुवादः
Sugriva, the monkey king, explained to the monkey chiefs about the inaccessible places in the southern direction.



#### श्लोकः
##### मूलम्
सहस्रशिरसं विन्ध्यं नानाद्रुमलतायुतम्।  
नर्मदां च नदीं रम्यां महोरगनिषेविताम्॥4.41.8॥  
ततो गोदावरीं रम्यां कृष्णवेणीं महानदीम्।  
वरदां च महाभागां महोरगनिषेविताम्॥4.41.9॥  
मेखलामुत्कलां चैव दशार्णनगराण्यपि।  
आश्ववन्तीमवन्तीं च सर्वामेवानुपश्यत॥4.41.10॥

##### शब्दार्थः
सहस्रशिरसम् of thousand peaks, नानाद्रुमलतायुतम् filled with several trees and creepers, विन्ध्यम् Vindhya, नर्मदां नदीं च and river Narmada, ततः then, रम्याम् delightful, गोदावरीम् Godavari, महानदीम् Mahanadi, कृष्णवेणीम् Krishnaveni, महाभागाम् Mahabhaga, महोरगनिषेविताम् inhabited by terrific serpents, वरदां च and Varada river, मेखलाम् river Mekhala, उत्कलां च एव Utkala also, दशार्णनगराण्यपि towns of Dasarna, आश्ववन्तीम् Asvavanti, अवन्तीम् Avanti, सर्वमेव all over, अनुपश्यत you may survey.

##### आङ्ग्लानुवादः
'Search for Sita all over Vindhya of a thousand peaks filled with several trees and creepers, and along the river Narmada. Then proceed to Godavari, lovely Krishnaveni, Mahanadi, Varada and Mahabhaga inhabited by terrific serpents.You may search Mekhala, Utkala and Dasarna cities, Asvavanti and Avanti countries also.



#### श्लोकः
##### मूलम्
विदर्भानृषिकांश्चैव रम्यान्माहिषकानपि।  
तथा वङ्गान्कलिङ्गांश्च कौशिकांश्च समन्ततः॥4.41.11॥  
अन्वीक्ष्य दण्डकारण्यं सपर्वतनदीगुहाम्।  
नदीं गोदावरीं चैव सर्वमेवानुपश्यत॥4.41.12॥  
तथैवान्ध्रांश्च पुण्ड्रांश्च चोलान्पाण्ड्यांत्स केरलान्।

##### शब्दार्थः
विदर्भान् in Vidarbha, ऋषिकांश्चैव and in Rishika, रम्यान् picturesque, माहिषकानपि country of  Mahishaka, तथा so also, वङ्गकलिङ्गांश्च Vanga and Kalinga, समन्ततः all over, कौशिकांश्च Kausika, सपर्वतनदीगुहाम् in the mountains, river banks and caves, दण्डकारण्यम् in Dandaka  
forest, अन्वीक्ष्य after searching for, गोदावरीं Godavari, नदीं river, चैव also, तथैव in the same way, आन्ध्रांश्च Andhra also, पुण्ड्रांश्च country Pundra even, चोलान् Chola, पाण्ड्यांत्स Pandya country, केरलान् Kerala, सर्वमेव all over, अनुपश्यत search.

##### आङ्ग्लानुवादः
'Look for Sita in the countries of Vidarbha and Rishika, in the picturesque country of Mashaka, Vanga and Kalinga and all over Kausika. Look for her in mountains caves and on river banks, in Dandaka forest, in Godavari, in Andhra also in Pundra, Chola and Pandya countries and all over Kerala.



#### श्लोकः
##### मूलम्
अयोमुखश्च गन्तव्यः पर्वतो धातुमण्डितः॥4.41.13॥  
विचित्रशिखर श्श्रीमांश्चित्रपुष्पितकाननः।  
सचन्दनवनोद्देशो मार्गितव्यो महागिरिः॥4.41.14॥

##### शब्दार्थः
धातुमण्डितः with ores, विचित्रशिखर wonderful peaks, श्रीमान् rich, चित्र पुष्पितकाननः a forest full of colourful flowers, अयोमुखः पर्वतः mount Ayomukha, गन्तव्यः should visit, सचन्दनवनोद्देशः of sandalwood forest, महागिरिः great mountain, मार्गितव्यः search.

##### आङ्ग्लानुवादः
'Look for Sita all over mount Ayomukha (known as Malaya), rich in ores. It has wonderful peaks. It looks colourful with the forest in bloom. This great mountain is full of sandalwood forest.



#### श्लोकः
##### मूलम्
ततस्तामापगां दिव्यां प्रसन्नसलिलां शिवाम्।  
तत्र द्रक्ष्यथ कावेरीं विहितामप्सरोगणैः॥4.41.15॥

##### शब्दार्थः
ततः then, दिव्याम् wonderful, प्रसन्नसलिलां शिवाम् river with pure and sacred waters, अप्सरोगणैः  celestial nymphs, विहिताम sport, ताम् that, कावेरीम् Cauvery, आपगाम् river, तत्र there, द्रक्ष्यथ you will see.

##### आङ्ग्लानुवादः
'Then you will see the sacred river Cauvery with pure and auspicious water, where celestial nymphs sport.



#### श्लोकः
##### मूलम्
तस्यासीनं नगस्याग्रे मलयस्य महौजसम्।  
द्रक्ष्यथाऽदित्यसङ्काशमगस्त्यमृषिसत्तमम्॥4.41.16॥

##### शब्दार्थः
महौजसम् a person shining brightly, तस्य its, नगस्य mountain's, अग्रे on the top, आसीनम्  seated, आदित्यसङ्काशम् like the Sun, ऋषिसत्तमम् a celebtated sage, अगस्त्यम् Agastya, द्रक्ष्यथ you find.

##### आङ्ग्लानुवादः
'Dwelling on the top of that Malaya mountain you will find celebrated sage Agastya, resplendent like the Sun.



#### श्लोकः
##### मूलम्
ततस्तेनाभ्यनुज्ञाताः प्रसन्नेन महात्मना।  
ताम्रपर्णीं ग्राहजुष्टां तरिष्यथ महानदीम्॥4.41.17॥

##### शब्दार्थः
ततः then, प्रसन्नेन by the pleasing one, महात्मना by the great soul, तेन by him, अनुज्ञाताः permitted, अथ then, ग्राहजुष्टाम् inhabited by alligators, ताम्रपर्णीम् Tamraparni, महानदीम् great river, तरिष्यथ cross.

##### आङ्ग्लानुवादः
'You will then come cross the great river Tamraparni infested with alligators. Cross it with the permission of the sage pleased (with you).



#### श्लोकः
##### मूलम्
सा चन्दनवनैर्दिव्यै प्रच्छन्ना द्वीपशालिनी।  
कान्तेव युवतिः कान्तां समुद्रमवगाहते॥4.41.18॥

##### शब्दार्थः
दिव्यैः lovely, चन्दनवनैः with sandalwood forests, प्रच्छन्ना covered, द्वीपशालिनी with wonderful islands, सा that, युवतिः young lady, कान्तां beloved, इव like, समुद्रम् ocean, अवगाहते reaches.

##### आङ्ग्लानुवादः
'With its wonderful islands covered with lovely sandalwood forests, the river mingles with the ocean just as a young beloved meets her lover.



#### श्लोकः
##### मूलम्
ततो हेममयं दिव्यं मुक्तामणिविभूषितम्।  
युक्तं कवाटं पाण्ड्यानां गता द्रक्ष्यथ वानराः॥4.41.19॥

##### शब्दार्थः
वानराः O monkeys, ततः then, युक्तम् fitted, हेममयम् full of gold, दिव्यम् endearing, मुक्तामणिविभूषितम् encrusted with pearls, पाण्ड्यानाम् Pandyas', कवाटम् gate, गताः you reach,  द्रक्ष्यथ you will find.

##### आङ्ग्लानुवादः
'O monkeys leaving that river, you will find encrusted with pearls the wonderful golden gate of the city of Pandyas (modern Madurai).



#### श्लोकः
##### मूलम्
ततस्समुद्रमासाद्य सम्प्रधार्यार्थनिश्चयम्।  
अगस्त्येनान्तरे तत्र सागरे विनिवेशितः॥4.41.20॥  
चित्रनानानगः श्रीमान्महेन्द्रः पर्वतोत्तमः।  
जातरूपमयः श्रीमानवगाढो महार्णवम्॥4.41.21॥

##### शब्दार्थः
ततः then, समुद्रम् ocean, आसाद्य after reaching, अर्थनिश्चयम् decision, सम्प्रधार्य after arriving at, अगस्त्येन by Agastya, तत्र there, सागरे in the sea, अन्तरे inside, विनिवेशितः set up, चित्रनानानगः filled with colourful trees, श्रीमान् rich, महेन्द्रः Mahendra, पर्वतोत्तमः best of mountains, जातरूपमयः full of gold, श्रीमान् rich, महार्णवम् great sea, अवगाढः immersed into.

##### आङ्ग्लानुवादः
'Then on reaching the sea shore, decide the course of action. Sage Agastya has set up (between the moat of the city and and the sea) a glorious golden mountain Mahendra. Filled with colourful trees, it stretches into the sea.



#### श्लोकः
##### मूलम्
नानाविधैर्नगैस् सर्वैलताभिश्चोपशोभितम्।  
देवर्षियक्षप्रवरैरप्सरोभिश्च सेवितम्॥4.41.22॥  
सिद्धचारणसङ्घैश्च प्रकीर्णं समनोरमम्।  
तमुपैति सहस्राक्षः सदा पर्वसु पर्वसु॥4.41.23॥

##### शब्दार्थः
नानाविधैः with different kinds of, सर्वैः by all, नगैः with trees, लताभिश्च even with vines, उपशोभितम् delightful, देवर्षियक्षप्रवरैः with gods, sages, yakshas, अप्सरोभिश्च and also with celestial nymphs, सेवितम् inhabited by, सिद्धचारणसङ्घैश्च with siddhas, charanas, प्रकीर्णम्  
scattered about, सुमनोरमम् very enchanting, तम् him, सहस्राक्षः thousandeyed Mahendra, पर्वसु पर्वसु on all full and new Moon days, सदा always, उपैति keeps coming.

##### आङ्ग्लानुवादः
'That mountain with several kinds of colourful trees and vines is frequented by gods, sages and prominent yakshas like siddhas and charanas. It is exceedingly delightful and even the thousandeyed Indra keeps visiting this place on full and new Moon days.



#### श्लोकः
##### मूलम्
द्वीपस्तस्यापरे पारे शतयोजनमायतः।  
अगम्यो मानुषैर्दीप्तस्तं मार्गध्वं समन्ततः॥4.41.24॥

##### शब्दार्थः
तस्य its, अपरे पारे on the other side, शतयोजनमायतः stretched over a distance of a hundred yojanas, मानुषैः for human beings, अगम्यः inaccessible, दीप्तः glittering, द्वीपः island, तम् that place, समन्ततः all over there, मार्गध्वम् explore.

##### आङ्ग्लानुवादः
'Beyond this, on the other side of the sea stretching over an area of a hundred yojanas is an island difficult to reach for humans. Which you may explore.



#### श्लोकः
##### मूलम्
तत्र सर्वात्मना सीता मार्गितव्या विशेषतः।  
स हि देशस्तु वध्यस्य रावणस्य दुरात्मनः॥4.41.25॥  
राक्षसाधिपतेर्वासस्सहस्राक्षसमद्युतेः।

##### शब्दार्थः
तत्र सीता there Sita, विशेषतः specially there, सर्वात्मना by all, मार्गितव्या search for, सः that, देशः region, वध्यस्य who deserves to be killed, दुरात्मनः of the evilminded, राक्षसाधिपतेः of the lord of demons, सहस्राक्षसमद्युतेः equal to thousandeyed Indra in radiance, रावणस्य Ravana's, वासः abode.

##### आङ्ग्लानुवादः




#### श्लोकः
##### मूलम्
दक्षिणस्य समुद्रस्य मध्ये तस्य तु राक्षसी॥4.41.26॥  
अङ्गारकेति विख्याता छायामाकृष्य भोजिनी।

##### शब्दार्थः
तस्य of that, समुद्रस्य of the sea, मध्ये in the midst, छायाम् shadow, आकृष्य after catching, भोजिनी she swallows, अङ्गारकेति Angaraka by name, विख्याता famous, राक्षसी ogress.

##### आङ्ग्लानुवादः
'In the midst of the southern sea is a famous ogress, Angaraka (also Simhika) by name who swallows humans by capturing them even by their shadows.



#### श्लोकः
##### मूलम्
एवं निस्संशयान्कृत्वा संशयान्नष्टसंशयाः॥4.41.27॥  
मृगयध्वं नरेन्द्रस्य पत्नीममिततेजसः।

##### शब्दार्थः
एवम् in that way, संशयान् doubts, निस्संशयान् making sure, कृत्वा after making, नष्टसंशयाः without any doubt, अमिततेजसः of the very effulgent, नरेन्द्रस्य king's, पत्नीम् wife, मृगयध्वम्  look for.

##### आङ्ग्लानुवादः
'In this way make sure wherever you have a doubt (of Sita's presence) and proceed to look for the consort of Rama, king of limitless lustre.



#### श्लोकः
##### मूलम्
तमतिक्रम्य लक्ष्मीवान्समुद्रे शतयोजने॥4.41.28॥  
गिरिः पुष्पितको नाम सिद्धचारणसेवितः।

##### शब्दार्थः
तम् that island, अतिक्रम्य after crossing, शतयोजने a hundred yojanas, समुद्रे in the sea, लक्ष्मीवान् prosperous island, सिद्धचरणसेवितः inhabited by siddhas and charanas, पुष्पितकोनाम named Pushpithaka, गिरिः mountain.

##### आङ्ग्लानुवादः




#### श्लोकः
##### मूलम्
चन्द्रसूर्यांशुसङ्काशस्सागराम्बुसमावृतः॥4.41.29॥  
भ्राजते विपुलैश्शृङ्गैरम्बरं विलिखन्निव।

##### शब्दार्थः
चन्द्रसूर्यांशुसङ्काशः bright like the radiance of Sun and Moon, सागराम्बुसमाश्रयः surrounded by seawater, अम्बरम् sky, विपुलैः with extended, शृङ्गैः with the peaks, विलिखन्निव as if scratching, भ्राजते shines.

##### आङ्ग्लानुवादः
'It looks bright, spreading its radiance like the Sun and Moon. It is surrounded by the sea. Its peaks appear as though scratching the sky.



#### श्लोकः
##### मूलम्
तस्यैकं काञ्चनं शृङ्गं सेवतेऽयं दिवाकरः॥4.41.30॥  
श्वेतं राजतमेकं च सेवतेऽयं निशाकरः।  
न तं कृतघ्नाः पश्यन्ति न नृशंसा न नास्तिकाः॥4.41.31॥

##### शब्दार्थः
तस्य its, एकम् one, शृङ्गम् peak, काञ्चनम् is golden, यम् which, दिवाकरः Sun, सेवते resorts to, एकम् one, श्वेतम् white one, राजतम् silver, अयं this, निशाकरः Moon, सेवते resorts, तम् him, कृतघ्नाः ungrateful, न पश्यन्ति cannot see, नृशंसाः the mean, न not, नास्तिकाः unbelievers, न not.

##### आङ्ग्लानुवादः
'The Sun resorts to its golden peak. The Moon rests over its silver peak. Neither the ungrateful, nor the mean nor the unbelievers can behold this (phenomenon).



#### श्लोकः
##### मूलम्
प्रणम्य शिरसा शैलं तं विमार्गत वानराः।  
तमतिक्रम्य दुर्धर्षस् सूर्यवान्नाम पर्वतः॥4.41.32॥  
अध्वना दुर्विगाहेन योजनानि चतुर्दश।

##### शब्दार्थः
वानराः O monkeys, तं शैलम् that mountain, शिरसा bowing down your head, विमार्गत  search, दुर्धर्षः unassailable, तम् that, अतिक्रम्य beyond this, दुर्विगाहेन by a difficult one, अध्वना travelling, चतुर्दश योजनानि fourteen yojanas, सूर्यवान्नाम called Suryavanam, पर्वतः mountain.

##### आङ्ग्लानुवादः
'O monkeys bowing down to that mountain, proceed in search of Sita. O unassailable vanaras, beyond this mountain is another called Suryavan. It is at a distance of fourteen yojanas and it is difficult to cover that distance.



#### श्लोकः
##### मूलम्
ततस्तमप्यतिक्रम्य वैद्युतो नाम पर्वतः॥4.41.33।  
सर्वकामफलैर्वृक्षैस् सर्वकालमनोहरैः।

##### शब्दार्थः
ततः then, तमपि even the mountain, अतिक्रम्य going beyond, सर्वकामफलैः with those yielding wishfulfilling fruits, सर्वकालमनोहरैः delightful in all seasons, वृक्षैः with trees, वैद्युतोनाम named Vaidyuta, पर्वतः mountain.

##### आङ्ग्लानुवादः
'Beyond that mountain lies Vaidyuta, a hill with trees yielding lovely fruits in all seasons which can satisfy all desires.



#### श्लोकः
##### मूलम्
तत्र भुक्त्वा वरार्हाणि मूलानि च फलानि च॥4.41.34॥  
मधूनि पीत्वा मुख्यानि परं गच्छत वानराः।

##### शब्दार्थः
वानराः O monkeys, तत्र there, वारार्हाणि choicest, मूलानि च roots and, फलानि च fruits, भूक्त्वा after eating, मुख्यानि best of, मधूनि honey, पीत्वा on drinking, परम् further, गच्छत go.

##### आङ्ग्लानुवादः
'O monkeys eat your cherlshed roots and fruits and drink the best of honey there and proceed further.



#### श्लोकः
##### मूलम्
तत्र नेत्रमनःकान्तः कुञ्जरो नाम पर्वतः॥4.41.35॥  
अगस्त्यभवनं यत्र निर्मितं विश्वकर्मणा।

##### शब्दार्थः
तत्र there, नेत्र मनःकान्तः pleasing to the eye and heart, कुञ्जरो नाम called Kunjara, पर्वतः mountain,यत्र there,विश्वकर्मणा by Visvakarma,अगस्त्यभवनम् home of Agastya, निर्मितम् is built.

##### आङ्ग्लानुवादः
'There you will find a mountain called Kunjara pleasing to the eye and pleasing to the heart. That is the hermitage of Agastya built by Visvakarma.



#### श्लोकः
##### मूलम्
तत्र योजनविस्तारमुच्छ्रितं दशयोजनम्॥4.41.36॥  
शरणं काञ्चनं दिव्यं नानारत्नविभूषितम्।

##### शब्दार्थः
तत्र there, योजनविस्तारम् a yojana in breadth, दशयोजनम् ten yojanas, उच्छ्रितम् tall, दिव्यम् wonderful, नानारत्नविभूषितम् adorned with many gems, काञ्चनम् gold, शरणम् dwelling.

##### आङ्ग्लानुवादः
'The hermitage of Agastya is one yojana in breadth and ten yojanas in height. It is wonderful, built of gold and adorned with many gems.



#### श्लोकः
##### मूलम्
तत्र भोगवती नाम सर्पाणामालयः पुरी॥4.41.37॥  
विशालकक्ष्या दुर्धर्षा सर्वतः परिरक्षिता।  
रक्षिता पन्नगैर्घोरैस्तीक्ष्णदष्ट्रैरैर्महाविषैः॥4.41.38॥  
सर्पराजो महाप्राज्ञो यस्यां वसति वासुकिः।

##### शब्दार्थः
तत्र there, विशालकक्ष्या a place with broad corridors, दुर्धर्षा an unassailable place, सर्वतः everywhere, परिरक्षिता protected, घोरैः by dreadful ones, तीक्ष्णं दष्ट्रै with sharp fangs, महाविषैः with highly poisonous ones, पन्नगैः with serpent, रक्षिता protected, सर्पाणाम् of serpents, आलयः abode, भोगवती नाम named Bhogavati, पुरी city, यस्याम् in it, सर्पराजः serpent king, महाप्राज्ञो very wise, वासुकिः Vasuki, वसति resides.

##### आङ्ग्लानुवादः
'There on that mountain (Kunjara) stands a city called Bhogavati, which is the abode of serpents. It has wide corridors. Guarded on all sides, it is unassailable since it is protected by venomous serpents with sharp fangs. The wise serpent king Vasuki resides there. (Bhogavati is the replica of the city of the same name in Patala, the sixth subterranean region)



#### श्लोकः
##### मूलम्
निर्याय मार्गितव्या च सा च भोगवती पुरी॥4.41.39॥  
तत्र चानन्तरा देशा ये केचन सुसम्वृताः।

##### शब्दार्थः
सा that, भोगवती पुरी city of Bhogavati, मार्गितव्या search, निर्याय after coming out, तत्र there, सुसम्वृताः well covered, ये केचन those as may be, अनन्तरा देशाः hidden locations

##### आङ्ग्लानुवादः
'Emerging from this city of Bhogavati, search all possible hidden places.



#### श्लोकः
##### मूलम्
तं च देशमतिक्रम्य महानृषभसंस्थितः॥4.41.40॥  
सर्वरत्नमयः श्रीमान् ऋषभो नाम पर्वतः।

##### शब्दार्थः
तं देशम्  that place, अतिक्रम्य after crossing, ऋषभसंस्थितः of the size of a bull, सर्वरत्नमयः filled with all gems, श्रीमान् rich, ऋषभोनाम named Rishaba, महान् huge, पर्वतःmountain

##### आङ्ग्लानुवादः
'With this place passed, you will see a huge mountain named Rishaba of the size of a bull  filled with all gems.



#### श्लोकः
##### मूलम्
गोशीर्षकं पद्मकं च हरिश्यामं च चन्दनम्॥4.41.41॥  
दिव्यमुत्पद्यते यत्र तच्चैवाग्निसमप्रभम्।

##### शब्दार्थः
यत्र in that place, गोशीर्षकम् gorochana, पद्मकं च padmaka, हरिश्यामं च greenish black, चन्दनम् sandal, अग्निसमप्रभम् bright red like fire, दिव्यम् amazing, तच्चैव that itself, उत्पद्यते grows

##### आङ्ग्लानुवादः
'There grow sandal trees of amazing colours like that of gorochana, padmaka (like lotus), greenish black and red as fire.



#### श्लोकः
##### मूलम्
न तु तच्चन्दनं दृष्टवा स्प्रष्टव्यं च कदाचन॥4.41.42॥  
रोहिता नाम गन्धर्वा घोरा रक्षन्ति तद्वनम्।

##### शब्दार्थः
तत् then, चन्दनम् sandal, दृष्टवा seeing, कदाचन ever, न स्प्रष्टव्यं तु do not touch, घोरां dreadful, तत् वनम् that forest, रोहिताः नाम named Rohita, गन्धर्वाः gandharva, रक्षन्ति protect.

##### आङ्ग्लानुवादः
'Never touch when you see the sandal trees, for they are guarded by dreadful gandharvas named Rohitas.



#### श्लोकः
##### मूलम्
तत्र गन्धर्वपतयः पञ्च सूर्यसमप्रभाः॥4.41.43॥  
शैलूषो ग्रामणी श्शिग्रु श्शुभ्रो बभ्रुस्तथैव च।  
रविसोमाग्निवपुषां निवासः पुण्यकर्मणाम्॥4.41.44॥

##### शब्दार्थः
तत्र there, शैलूषः Sailusha, ग्रामणीः Gramani, शिग्रु Sigru, शुभ्रः Subhra, तथैव so also, बभ्रुः Babhru, सूर्यसमप्रभाः with the Sun's radiance, पञ्च five, गन्धर्वपतयः Gandharva kings, रविसोमाग्निवपुषाम् with radiance like the Sun, Moon and Fire, पुण्यकर्मणाम् of those who have done meritorious deeds, निवासः dwelling.

##### आङ्ग्लानुवादः
'Five ghandharva kings named Sailusha, Gramani, Sigru, Subhra and Babhru who have the radiance like the Sun reside there. It is the abode of those who have done meritorious deeds.They glow like Sun, Moon and Fire.



#### श्लोकः
##### मूलम्
अन्ते पृथिव्या दुर्धर्षास्तत्र स्वर्गजितः स्थिताः।  
ततः परं न वस्सेव्यः पितृलोकस् सुदारुणः॥4.41.45॥

##### शब्दार्थः
ततः then, पृथिव्याः the earth, अन्ते at the end, दुर्धर्षाः unassailable, स्वर्गजितः those who had conquered heaven, स्थिताः stay in, ततःपरम् beyond that place, सुदारुणः dreadful, पितृलोकः world of the deceased ancestors, वः for you, सेव्यः possible to enter, नः not.

##### आङ्ग्लानुवादः
'The divine people who have earned a place in heaven stay there at the end of their life on earth. Beyond, lies the dreadful world of deceased ancestors. It is not possible for you to enter that place.



#### श्लोकः
##### मूलम्
राजधानी यमस्यैषा कष्टेन तमसा वृता।  
एतावदेव युष्माभिर्वीरा वानरपुङ्गवाः॥4.41.46॥  
शक्यं विचेतुं गन्तुं वा नातो गतिमतां गतिः।

##### शब्दार्थः
वीराः वानरपुङ्गवाः heroic monkeys, एषा that is, यमस्य राजधानी capital of Yama, कष्टेन with pitch, तमसा darkness, आवृता covered, युष्माभिः by you folks, एतावदेव till there only, विचेतुम् to search, गन्तुं वा or to go, शक्यम् possible, अतः beyond this place, गतिमताम् for those who advance, गतिः path, न not.

##### आङ्ग्लानुवादः
'O heroic monkeys that is the capital of Yama (god of death) covered with pitch darkness. You can go till that place. Beyond, there is no access for the earthlings.



#### श्लोकः
##### मूलम्
सर्वमेतत्समालोक्य यच्चान्यदपि दृश्यते॥4.41.47॥  
गतिं विदित्वा वैदेह्यास् सन्निवर्तितुमर्हथ।

##### शब्दार्थः
एतत् this, सर्वम् all over, अन्यत् other, यच्च whatever, दृश्यते you can see, समालोक्य after ransacking, वैदेह्याः Vaidehi's, गतिम् whereabouts, विदित्वा after knowing, सन्निवर्तितुम् to return, अर्हथ you will.

##### आङ्ग्लानुवादः
'Ransack this and all other places you can see. You should search for the whereabouts of Vaidehi before you return.



#### श्लोकः
##### मूलम्
यस्तु मासान्निवृत्तोऽग्रे दृष्टा सीतेति वक्ष्यति॥4.41.48॥  
मत्तुल्यविभवो भोगैस् सुखं स विहरिष्यति।

##### शब्दार्थः
यः whoever, मासात् by one month, अग्रे before, निवृत्तः returns, सीता Sita, दृष्टा is seen, इति thus, वक्ष्यति tells me, सः he, मत्तुल्यविभवः he will be as rich as I am, भोगैः in luxury, सुखम् happily, विहरिष्यति will enjoy.

##### आङ्ग्लानुवादः
'He who returns  in a month to announce Sita has been found will spend his life in luxury with as much prosperity as I do have.



#### श्लोकः
##### मूलम्
ततः प्रियतरो नास्ति मम प्राणाद्विशेषतः॥4.41.49॥  
कृतापराधो बहुशो मम बन्धुर्भविष्यति।

##### शब्दार्थः
ततः then, प्रियतरः dear, मम to me, प्राणात् more than life, विशेषतः specially, बहुशः by all means, कृतापराधः even if he has made a mistake, मम to me, बन्धुः dear and close, भविष्यति will be.

##### आङ्ग्लानुवादः
'None will be dearer to me than he. Even if he has made a mistake, he will be to me dear and near.



#### श्लोकः
##### मूलम्
अमितबलपराक्रमा भवन्तो  
विपुलगुणेषु कुलेषु च प्रसूताः।  
मनुजपतिसुतां यथा लभध्वं  
तदधिगुणं पुरुषार्थमारभध्वम्॥4.41.50॥

##### शब्दार्थः
भवन्तः all of you, अमितबलपराक्रमाः immeasurably mighty and powerful, विपुलगुणेषु with many virtues, कुलेषु in families, प्रसूताः you are born, मनुजपतिसुताम् daughter of the king, यथा in whatever way, लभध्वम् you find, तदधिगुणम् possesing meritorious quality, पुरुषार्थम् righteous pursuit, आरभध्वम् you may begin.

##### आङ्ग्लानुवादः
(NoteःThe Vindhya range and the several rivers mentioned here are not south of Kishkinda.The inconsistency is irreconcilable. Candidly speaking the geographical description is not at all factual. Some interpolator in the north (Kurukshetra as central region) has committed several anachronous inconsistencies betraying his ignorance of  geography.)  

#### समाप्तिः
 श्रीमद्रामायणे वाल्मीकीय आदिकाव्ये किष्किन्दाकाण्डे एकचत्वारिंशस्सर्गः॥  
Thus ends the fortyfirst sarga in Kishkindakanda of the first epic, the Holy Ramayana composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/4_kiShkindhAkANDam/04-vAnara-preShaNam/041_daxiNAM_prati_hanumadAdipreShaNam.md">
<details><summary><h3>भूषणम् ...{Loading}...</h3></summary>



ततः प्रस्थाप्य सुग्रीवस्तन्महद्वानरं बलम् ।  

दक्षिणां प्रेषयामास वानरानभिलक्षितान्  ॥  ४।४१।१  ॥   

अथ दक्षिणदिशि वानरप्रेषणमेकचत्वारिंशे ततः प्रस्थाप्येत्यादि ।
अभिलक्षितान् दृष्टापदानान्  ॥  ४।४१।१  ॥   

  

नीलमग्निसुतं चैव हनुमन्तं च वानरम् ।  

पितामहसुतं चैव जाम्बवन्तं महाबलम्  ॥  ४।४१।२  ॥   

सुहोत्रं च शरारिं च शरगुल्मं तथैव च ।  

गजं गवाक्षं गवयं सुषेणमृषभं तथा  ॥  ४।४१।३  ॥   

मैन्दं च द्विविदं चैव विजयं गन्धमादनम् ।  

उल्कामुखमसङ्गं च हुताशनसुतावुभौ  ॥  ४।४१।४  ॥   

नीलमित्यादि । अत्रोक्तः सुषेणस्तारापितुरन्यः  ॥  ४।४१।२४  ॥   

  

अङ्गदप्रमुखान्वीरान् वीरः कपिगणेश्वरः ।  

वेगविक्रमसम्पन्नान् सन्दिदेश विशेषवित्  ॥  ४।४१।५  ॥   

वेगविक्रमसम्पन्नप्रेषणे हेतुमाह विशेषविदिति  ॥  ४।४१।५  ॥   

  

तेषामग्रेसरं चैव महद्वलमसङ्गम् ।  

विधाय हरिवीराणामादिशद्दक्षिणां दिशम्  ॥  ४।४१।६  ॥   

तेषामिति । असङ्गम् अविलम्बगामि, वेगवदिति यावत् । बलं सैन्यम् । अग्रेसरम्
अग्रचरं विधाय  ॥  ४।४१।६  ॥   

  

ये केचन समुद्देशास्तस्यां दिशि सुदुर्गमाः ।  

कपीशः कपिमुख्यानां स तेषां तानुदाहरत्  ॥  ४।४१।७  ॥   

ये केचनेति । तान् समुद्देशान्  ॥  ४।४१।७  ॥   

  

सहस्रशिरसं विन्ध्यं नानाद्रुमलतायुतम् ।  

नर्मदां च नदीं दुर्गां महोरगनिषेविताम्  ॥  ४।४१।८  ॥   

ततो गोदावरीं रम्यां कृष्णवेणीं महानदीम् ।  

वरदां च महाभागां महोरगनिषेविताम्  ॥  ४।४१।९  ॥   

मेखलामुत्कलां चैव दशार्णनगराण्यपि ।  

अश्ववन्तीमवन्तीं च सर्वमेवानुपश्यत  ॥  ४।४१।१०  ॥   

सहस्रशिरसमित्यादि । पूर्ववन्मध्यदेशापेक्षया विन्ध्यस्य दक्षिणत्वव्यपदेशः
 ॥  ४।४१।८१०  ॥   

  

विदर्भानृषिकांश्चैव रम्यान्माहिषकानपि ।  

तथा वङ्गान् कलिङ्गांश्च कौशिकांश्च समन्ततः  ॥  ४।४१।११  ॥   

अन्वीक्ष्य दण्डकारण्यं सपर्वतनदीगुहम् ।  

नदीं गोदावरीं चैव सर्वमेवानुपश्यत ।  

तथैवान्ध्रांश्च पुण्ड्रांश्च चोलान् पाण्ड्यान् सकेरलान्  ॥  ४।४१।१२  ॥   

तत्र सर्वमेवानुपश्यतेत्यन्तेन विन्ध्यस्य
पश्चिमभागस्थांस्तद्दक्षिणपार्श्वस्थांश्च नदीनगरदेशानुपदिशति
विदर्भानित्यादिना । पूर्वभागस्थान् देशानुपदिशति नदीं गोदावरीमिति ।
दण्डकारण्यवर्तिगोदावरीखण्डमित्यर्थः  ॥  ४।४१।११,१२  ॥   

  

अयोमुखश्च गन्तव्यः पर्वतो धातुमण्डितः ।  

विचित्रशिखरः श्रीमांश्चित्रपुष्पितकाननः  ॥  ४।४१।१३  ॥   

सचन्दनवनोद्देशो मार्गितव्यो महागिरिः  ॥  ४।४१।१४  ॥   

अयोमुखः सह्यः  ॥  ४।४१।१३,१४  ॥   

  

ततस्तामापगां दिव्यां प्रसन्नसलिलां शिवाम् ।  

तत्र द्रक्ष्यथ कावेरीं विहितामप्सरोगणैः  ॥  ४।४१।१५  ॥   

तत इति । अप्सरोगणैः विहितां पूजितामित्यर्थः  ॥  ४।४१।१५  ॥   

  

तस्यासीनं नगस्याग्रे मलयस्य महौजसम् ।  

द्रक्ष्यथादित्यसङ्काशमगस्त्यमृषिसत्तमम्  ॥  ४।४१।१६  ॥   

ततस्तेनाभ्यनुज्ञाताः प्रसन्नेन महात्मना ।  

ताम्रपणीं ग्राहजुष्टां तरिष्यथ महानदीम्  ॥  ४।४१।१७  ॥   

सा चन्दनवनैर्दिव्यैः प्रच्छन्ना द्वीपशालिनी ।  

कान्तेव युवतिः कान्तं समुद्रमवगाहते  ॥  ४।४१।१८  ॥   

तस्येति । तस्य प्रसिद्धस्य  ॥  ४।४१।१६१८  ॥   

  

ततो हेममयं दिव्यं मुक्तामणिविभूषितम् ।  

युक्तं कवाटं पाण्ड्यानां गता द्रक्ष्यथ वानराः  ॥  ४।४१।१९  ॥   

तत इति । पाण्ड्यानां पाण्ड्यराजानाम् । युक्तं योग्यम् । कवाटम्, अनेन
नगरं लक्ष्यते । मुक्तारूपैर्मणिभिः रत्नैः भूषितम्, तदुत्पत्तिदेशत्वादिति
भावः  ॥  ४।४१।१९  ॥   

  

ततः समुद्रमासाद्य सम्प्रधार्यार्थनिश्चयम् ।  

अगस्त्येनान्तरे तत्र सागरे विनिवेशितः  ॥  ४।४१।२०  ॥   

चित्रनानानगः श्रीमान् महेन्द्रः पर्वतोत्तमः ।  

जातरूपमयः श्रीमानवगाढो महार्णवम्  ॥  ४।४१।२१  ॥   

नानाविधैर्नगैः सर्वैर्लताभिश्चोपशोभितम् ।  

देवर्षियक्षप्रवरैरप्सरोभिश्च सेवितम्  ॥  ४।४१।२२  ॥   

सिद्धचारणसङ्घैश्च प्रकीर्णं सुमनोहरम् ।  

तमुपैति सहस्राक्षः सदा पर्वसु पर्वसु  ॥  ४।४१।२३  ॥   

द्वीपस्तस्यापरे पारे शतयोजनमायतः ।  

अगम्यो मानुषैर्दीप्तस्तं मार्गध्व समन्ततः ।  

तत्र सर्वात्मना सीता मार्गितव्या विशेषतः  ॥  ४।४१।२४  ॥   

अथ महेन्द्रं वर्णयति तत इत्यादिना । मार्गितव्या विशेषत इत्यन्तमेकान्वयम्
। ततः पाण्ड्यनगरात् समुद्रमासाद्य अर्थनिश्चयं
कर्तव्यसमुद्रलङ्घनाद्यर्थनिश्चयं सम्प्रधार्य कृत्वा अगस्त्येन तत्र सागरे
अन्तरे अवकाशे निवेशितः । श्रीमान् पुष्पफलादिसमृद्धिमान्, श्रीमान्
कान्तिमान् महेन्द्रो ऽस्ति । तं पर्वतं पर्वसु पर्वसु
समुद्रस्नानायागच्छति । तस्यापरे पारे आन्तरालिकतीरे द्वीपो ऽस्ति तं
मार्गध्वम् । तत्र सर्वात्मना सर्वप्रयत्नेन विशेषतः सीता मार्गितव्या
इत्यर्थः  ॥  ४।४१।२०२४  ॥   

  

स हि देशस्तु वध्यस्य रावणस्य दुरात्मनः ।  

राक्षसाधिपतेर्वासः सहस्राक्षसमद्युतेः  ॥  ४।४१।२५  ॥   

दक्षिणस्य समुद्रस्य मध्ये तस्य तु राक्षसी ।  

अङ्गारकेति विख्याता छायामाकृष्य भोजनी  ॥  ४।४१।२६  ॥   

स हीति । एवं रावणालयावगमे ऽपि इतरदिक्षु वानरप्रेषणं स्थानान्तरे
सीतामादाय किं न गच्छेदिति शङ्क्येति बोध्यम्  ॥  ४।४१।२५,२६  ॥   

  

एवं निस्संशयान् कृत्वा संशयान्नष्टसंशयाः ।  

मृगयध्वं नरेन्द्रस्य पत्नीममिततेजसः  ॥  ४।४१।२७  ॥   

ननु पूर्वं "न जाने निलयं तस्य सर्वथा पापरक्षसः" इत्युक्तम्, सम्प्रति "स
हि देशस्तु वध्यस्य रावणस्य दुरात्मनः" इत्युच्यते, अतो
विरुद्धमिदमित्याशङ्क्य परिहरति एवमिति । एवं मदुक्तरीत्या संशयान्
संशयविषयभूतान् देशान् निःसंशयान् संशयाविषयीभूतान् निश्चितसदसद्भावान्
कृत्वा नष्टसंशयाः सन्तः अमिततेजसो नरेन्द्रस्य पत्नीं मृगयध्वम् ।
यदृच्छादर्शनापरिस्फुटज्ञातमर्थं कथं निश्चयेन कथयामीति न जान इति
पूर्वमुक्तम् । इदानीं तथाविधमप्यर्थमन्वेषणगौरवाय निश्चयेन ब्रवीमिति भावः
 ॥  ४।४१।२७  ॥   

  

तमतिक्रय्म लक्ष्मीवान् समुद्रे शतयोजने ।  

गिरिः पुष्पितको नाम सिद्धचारणसेवितः  ॥  ४।४१।२८  ॥   

चन्द्रसूर्यांशुसङ्काशः सागराम्बुसमावृतः ।  

भ्राजते विपुलैः शृङ्गैरम्बरं विलिखन्निव  ॥  ४।४१।२९  ॥   

तमतिक्रम्येति । "परावरयोगे च" इति क्त्वाप्रत्ययः । एवं पूर्वत्रापरत्र च
बोध्यम्  ॥  ४।४१।२८,२९  ॥   

  

तस्यैवं काञ्चनं शृङ्गं सेवते यं दिवाकरः ।  

श्वेतं राजतमेकं च सेवते यं निशाकरः  ॥  ४।४१।३०  ॥   

न तं कृतघ्नाः पश्यन्ति न नृशंसा न नास्तिकाः ।  

प्रणम्य शिरसा शैलं तं विमार्गत वानराः  ॥  ४।४१।३१  ॥   

तस्यैकमिति । दक्षिणायन इति शेषः  ॥  ४।४१।३०,३१  ॥   

  

तमतिक्रम्य दुर्धर्षाः सूर्यवान्नाम पर्वतः ।  

अध्वना दुर्विगाहेन योजनानि चतुर्दश  ॥  ४।४१।३२  ॥   

तमतिक्रम्यते । हे दुर्धर्षाः सूर्यवान् नाम पर्वतः, वर्तत इति शेषः ।
दुर्विगाहेनाध्वना उपलक्षितः । योजनानि चतुर्दश, पुष्पितकसूर्यवतोरन्तराल
इति शेषः  ॥  ४।४१।३२  ॥   

  

ततस्तमप्यतिक्रम्य वैद्युतो नामपर्वतः ।  

सर्वकामफलैर्वृक्षैः सर्वकालमनोहरैः  ॥  ४।४१।३३  ॥   

तत्र भुक्त्वा वरार्हाणि मूलानि च फलानि च ।  

मधूनि पीत्वा मुख्यानि परं गच्छत वानराः  ॥  ४।४१।३४  ॥   

तत्र नेत्रमनःकान्तः कुञ्जरो नाम पर्वतः ।  

अगस्त्यभवनं यत्र निर्मितं विश्वकर्मणा  ॥  ४।४१।३५  ॥   

वराणां श्रेष्ठानामर्हाणीति वरार्हाणि । परं ततः परं देशम्  ॥  ४।४१।३३३५
 ॥   

  

तत्र योजनविस्तारमुच्छ्रितं दशयोजनम् ।  

शरणं काञ्चनं दिव्यं नानारत्नविभूषितम्  ॥  ४।४१।३६  ॥   

अगस्त्यभवनं विशेषयति तत्र योजनेति । शरणं गृहम्  ॥  ४।४१।३६  ॥   

  

तत्र भोगवती नाम सर्पाणामालयः पुरी ।  

विशालकक्ष्या दुर्धर्षा सर्वतः परिरक्षिता  ॥  ४।४१।३७  ॥   

रक्षिता पन्नगैर्घोरैस्तीक्ष्णदंष्ट्रैर्महाविषैः ।  

सर्पराजो महाप्राज्ञो यस्यां वसति वासुकिः ।  

निर्याय मार्गितव्या च सा च भोगवती पुरी  ॥  ४।४१।३८  ॥   

नत्रेत्यादि । निर्याय अगस्त्यभवनान्निर्गत्य  ॥  ४।४१।३७,३८  ॥   

  

तत्र चानन्तरा देशा ये केचन सुसंवृताः  ॥  ४।४१।३९  ॥   

तत्रेति । ये अनन्तराः अव्यवहिता देशाः । ते मार्गितव्या इति शेषः  ॥ 
४।४१।३९  ॥   

  

तं च देशमतिक्रम्य महानृषभसंस्थितः ।  

सर्वरत्नमयः श्रीमानृषभो नाम पर्वतः  ॥  ४।४१।४०  ॥   

तं च देशमतिक्रम्य, तस्माद्देशात्परत इत्यर्थः । ऋषभसंस्थितः
ऋषभतुल्यसंस्थातः  ॥  ४।४१।४०  ॥   

  

तं च देशमतिक्रम्य महानृषभसंस्थितः ।  

सर्वरत्नमयः श्रीमानृषभो नाम पर्वतः  ॥  ४।४१।४१  ॥   

न तु तच्चन्दनं दृष्ट्वा स्प्रष्टव्यं च कदाचन ।  

रोहिता नाम गन्धर्वा घोरा रक्षन्ति तद्वनम्  ॥  ४।४१।४२  ॥   

तत्र गन्धर्वपतयः पञ्च सूर्यसमप्रभाः ।  

शैलूषो ग्रामणीः शिग्रुः शुभ्रो बभ्रुस्तथैव च  ॥  ४।४१।४३  ॥   

रविसोमाग्निवपुषां निवासः पुण्यकर्मणाम् ।  

अन्ते पृथिव्या दुर्धर्षास्तत्र स्वर्गजितः स्थिताः  ॥  ४।४१।४४  ॥   

ततः परं न वः सेव्यः पितृलोकः सुदारुणः ।  

राजधानी यमस्यैषां कष्टेन तमसा वृता  ॥  ४।४१।४५  ॥   

एतावदेव युष्माभिर्वीरा वानरपुङ्गवाः ।  

शक्यं विचेतुं गन्तुं वा नातो गतिमातां गतिः  ॥  ४।४१।४६  ॥   

सर्वमेतत्समालोक्य यच्चान्यदपि दृश्यते ।  

गतिं विदित्वा वैदेह्याः सन्निवर्तितुमर्हथ  ॥  ४।४१।४७  ॥   

यस्तु मासान्निवृत्तो ऽग्रे दृष्टा सीतेति वक्ष्यति ।  

मत्तुल्यविभवो भोगैः सुखं स विहरिष्यति  ॥  ४।४१।४८  ॥   

गोशीर्षंकं गोरोचनासदृशवर्णम् । पद्मकं पद्मदलसवर्णम् । हरिश्यामं
तमालदलवर्णम् । अग्निसमप्रभम् अग्निसदृशवर्णम् । एवंविधं दिव्यं चन्दनं
यत्रोत्पद्यते स ऋषभः पर्वतो वर्तत इति पूर्वेणान्वयः  ॥  ५।४१।४१४८  ॥   

  

ततः प्रियतरो नास्ति मम प्राणाद् विशेषतः ।  

कृतापराधो बहुशो मम बन्धुर्भविष्यति  ॥  ४।४१।४९  ॥   

ततः तस्मात् पुरुषात् प्रियतरो नास्ति । मम प्राणात् विशेषतः, सः प्रियतर
इति शेषः  ॥  ४।४१।४९  ॥   

  

अमितबलपराक्रमा भवन्तो विपुलगुणेषु कुलेषु च प्रसूताः ।  

मनुजपतिसुतां यथा लभध्वं तदधिगुणं पुरषार्थमारभध्वम्  ॥  ४।४१।५०  ॥   

इत्यार्षे श्रीरामायणे वाल्मीकीये आदिकाव्ये श्रीमत्किष्किन्धाकाण्डे
एकचत्वारिंशः सर्गः  ॥  ४१  ॥   

तदधिगुणं तदनुगुणम् । पुरुषार्थं पुरुषव्यापारम् । अत्र
संयमिनीपर्यन्तमभिधानात् सप्तद्वीपसागरगमनमर्थसिद्धम् । एवमुत्तरसर्गयोरपि
बोध्यम् । अत्र सार्धपञ्चाशत् श्लोकाः  ॥  ४।४१।५०  ॥   

इति श्रीगोविन्दराजविरचिते श्रीरामायणभूषणे मुक्ताहाराख्याने
किष्किन्धाकाण्डव्याख्याने एकचत्वारिंशः सर्गः  ॥  ४१  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/4_kiShkindhAkANDam/04-vAnara-preShaNam/041_daxiNAM_prati_hanumadAdipreShaNam.md">
<details><summary><h3>शिरोमणी ...{Loading}...</h3></summary>



दक्षिणस्यां दिशि वानरप्रेषणमुपक्रमते तत इति । ततः प्राचीप्रेषणानन्तरं
सुग्रीवो महत् वानरं बलम् अभिलक्षितान् कार्यसाधकत्वेन परीक्षितान् वानरान्
प्रस्थाप्य प्रस्थानविधिं कारयित्वेत्यर्थः, दक्षिणां दिशं प्रेषयामास  ॥ 
४।४१।१  ॥   

  

प्रेषणप्रकारमाह-- नीलमित्यादिभिः । देशविशेषवित् कपिगणेश्वरः सुग्रीवः
नीलप्रभृतीन् अङ्गदप्रमुखांश्च संदिदेश । द्वितीयः सुषेणः तारापितुरन्य इति
न पानरुक्त्यम् । श्लोकचतुष्टयमेकान्वयि  ॥  ४।४१।२५  ॥   

  

तेषामिति । तेषां प्रेष्याणां हरिवीराणामग्रेसरं मुख्यमङ्गदं विधाय
दक्षिणां दिशमादिशत् प्रेषयामास  ॥  ४।४१।६  ॥   

  

ये इति । तस्यां दक्षिणस्यां दिशि ये केचन समुद्देशाः प्रदेशाः सुदुर्गमाः
। तान् कपीशः सुग्रीवः कपिमुख्यानां कपिमुख्यान् समुदाहरत् अबोधयत ।
संबन्धसामान्याविवक्षया षष्ठी अग्रे इत्यस्याध्याहारो वा अत्र पक्षे
समुदाहरदित्यस्य अकथयदित्यर्थः  ॥  ४।४१।७  ॥   

  

तत्प्रकारमाह सहस्रेत्यादिभिः । विन्ध्यादीन् अनुपश्यत अन्वेषयत । अत्रापि
दिग्विभागः आर्यावर्ताद्बोध्यः । अतो विन्ध्यस्य तदुत्तरत्वे ऽपि न क्षतिः
। श्लोकपञ्चकमेकान्वयि  ॥  ४।४१।८१२  ॥   

  

अयोमुख इति । चित्रपुष्पितकाननः अयोमुखः पर्वतो गन्तव्यः  ॥  ४।४१।१३  ॥   

  

सुचन्दनेति । सुचन्दनवना उद्देशाः प्रदेशा यस्मिन् यस्य वा स महागिरिर्मलयो
मार्गितव्यः । अर्धं पृथक् । तत इति । ततो मार्गणसमये तत्र तस्मिन् मलये
अप्सरोगणैर्विहृतां कावेरीं द्रक्ष्यथ अर्धद्वयमेकान्वयि  ॥  ४।४१।१४  ॥   

  

तस्येति । तस्य नगस्य मलयस्याग्रे आसीनम् आदित्यसंकाशमगस्त्यं द्रक्ष्यथ
तत्राप्यगस्त्याश्रमस्य सत्वात् तन्नामकऋष्यन्तरकल्पनाद्वा न
पञ्चवटीप्रकरणाद्विरोधः  ॥  ४।४१।१५  ॥   

  

तत इति । तेनागस्त्येन अनुज्ञाता यूयं ग्राहजुष्टां बहुग्राहैः संवितां
ताम्रपाणीं महानदीं तरिष्यथ  ॥  ४।४१।१६  ॥   

  

सेति । चित्रैः चन्दनवनैः प्रच्छन्नद्वीपमालिनी आच्छन्नद्वीपसमूहवती सा
ताम्रपाणीं युवती कान्तेव कान्तं समुद्रमवगाहते प्रच्छन्नानि द्वीपानि
वारीणि च यस्या इति । भट्टव्याख्यया "द्वीपवारिणी" इति पाठः प्रतीयते ।
तत्र नुमागम आर्षो बोध्यः  ॥  ४।४१।१७  ॥   

  

तत इति । हे वानराः ततः ताम्रपर्ण्याः गताः यूयं हेममयं युक्तं पुरद्वारि
निविष्टं पाण्ड्यानां राजविशेषाणां कवाटं द्रक्ष्यथ  ॥  ४।४१।१८  ॥   

  

तत इति । समुद्रमासाद्य प्राप्य अर्थनिश्चयम् अर्थस्य अन्वेष्यसीताया
निश्चयं स्थितिनियमं संप्रधार्य तत्रत्यजन्तुभ्यः प्रश्नादिना निश्चित्य
चित्रसानुगतः विचित्रानेकसानुमान् तत्र सागरे अन्तरे तटे अगस्त्येन
विनिवेशितः अत एव फुल्लैः पुष्पितैर्नगैस्तरुभिर्लताभिश्चोपशोभितं
देवर्ष्यादिभिः शोभितं सिद्धादिभिः प्रकीर्णं व्याप्तं महार्णवमवगाढः
निमग्नैकपार्श्वः महेन्द्रः पर्वतो ऽन्वेषणीय इति शेषः ।
सार्धश्लोकत्रयमेकान्वयि  ॥  ४।४१।१९२२  ॥   

  

तमिति । तं निमग्नमहेन्द्राचलकं समुद्रं प्रवसु पर्वसु सहस्राक्षः सदा
उपैति तस्य समुद्रस्यापरे पारे शतयोजनविस्तृतः मानुषैरगम्यः दीप्तः
प्रकाशितो यो द्वीपस्तं समन्ततो मार्गध्वं परतटस्य द्वीपत्वं तु दक्षिणत
आगत्य समुद्रान्तरसंगमात् । सार्धश्लोक एकान्वयी  ॥  ४।४१।२३  ॥   

  

तत्रेति । सहस्राक्षसमद्युतेः वध्यस्य रावणस्य वासः वासाश्रयः स एव देशः
अतस्तत्र द्वीपे सर्वात्मना निखिलयत्नेन सीता विशेषतो मार्गितव्या ।
सार्धश्लोक एकान्वयी  ॥  ४।४१।२४,२५  ॥   

  

दक्षिणस्येति । दक्षिणस्य समुद्रस्य मध्ये छायामाक्षिप्य संगृह्य भोजिनी
छायावज्जन्तुभक्षणशीला अङ्गारेकेति विख्याता राक्षसी अस्तीति शेषः, एतेन
तदुल्लङ्घनं सावधानतया कर्तव्यमिति सूचितम्  ॥  ४।४१।२६  ॥   

  

एवमिति । नष्टसंशयाः सीताप्राप्तिविषयकसंशयरहिता यूयं संशयान्
तत्तदाकारविषयकसंशयसहितान् देशान् एवं मद्वचनेन निःसंशयान् कृत्वा
नरेन्द्रस्य रामस्य पत्नीं मृगयध्वम्  ॥  ४।४१।२७  ॥   

  

तमिति । तं लङ्काप्रदेशमतिक्रम्य विद्यमाने शतयोजनविस्तीर्णे समुद्रे
लक्ष्मीवान् सर्वसंपत्तिविशिष्टः सागराम्बुसमाश्रयः उत्तरावयवेन सागरजले
निमग्नः पुष्पितको नाम गिरिः विपुलैः शृङ्गैः अम्बरमाकाशं विलिखन्निव
भ्राजते । श्लोकद्वयमेकान्वयि  ॥  ४।४१।२८,२९  ॥   

  

तस्येति । तस्य पुष्पितकगिरेः एकं काञ्चनं शृङ्गमयं दिवाकरं सूर्यः सेवते
एकं राजतं शृङ्गमयं निशाकरः सेवते  ॥  ४।४१।३०  ॥   

  

नेति । तत् शृङ्गं कृतघ्नादयो न पश्यन्ति । तं तादृशशृङ्गवन्तं शैलं शिरसा
प्रणम्य विमार्गत  ॥  ४।४१।३१  ॥   

  

तमिति । तं शैलमतिक्रम्य विद्यमानः दुर्विगाहेन अध्वना उपलक्षितः
चतुर्दशयोजनानि सूर्यवान्नाम पर्वतो ऽस्तीति शेषः  ॥  ४।४१।३२  ॥   

  

तत इति । तं सूर्यवत् शैलमयमतिक्रम्य विद्यमानः सर्वाणि कामफलानि येषु तैः
सर्वकालमनोहरैः वृक्षैरुपलक्षितः वैद्युतो नाम पर्वतो ऽस्तीति शेषः  ॥ 
४।४१।३३  ॥   

  

तत्रेति । तत्र वैद्युतपर्वते वरार्हाणि अतिप्रशंसनीयानि मूलानि फलानि च
भुक्त्वा जुष्टानि सेवनीयानि मधूनि पीत्वा परमग्निमदेशं गच्छत  ॥  ४।४१।३४
 ॥   

  

तत्रेति । यत्र विश्वकर्मणा निर्मितमगस्त्यभवनं तत्र वैद्युतनामपर्वतसमीपे
नेत्रमनःकान्तः नेत्रमनसोरभिरामदाता कुञ्जरो नाम पर्वतो ऽस्तीति शेषः  ॥ 
४।४१।३५ ॥   

  

अगस्त्यभवनमेव वर्णयन्नाह तत्रेति । तत्र कुञ्जरनामपर्वते योजनं विस्तारो
यस्य तत् दशयोजनं दशयोजनपर्यन्तमुच्छ्रितं काञ्चनं स्वर्णमयं
नानारत्नविभूषितं शरणमगस्त्यगृहमस्तीति शेषः  ॥  ४।४१।३६  ॥   

  

तत्रेति । तत्र कुञ्जरनामपर्वते सर्पाणामालयः विशाला विस्तीर्णा रथ्या
मार्गा यस्यां सर्वतः परिरक्षिता दृढा घोरैः पन्नगैः रक्षिता भोगवती नाम
पुरी अस्तीति शेषः । सार्धश्लोक एकान्वयी  ॥  ४।४१।३७ ॥   

  

सर्पेति । सर्पराजो वासुकिः यस्यां वसति सा भोगवती पुरी निर्याय गत्वा
मार्गितव्या । तत्र पुरीसमीपे समावृताः अप्रकटाः अनन्तराः अव्यवहिताः ये
केचन देशाः ते च मार्गितव्याः । भोगवत्याः पाताले प्रसिद्धात्वे ऽपि अत्र
भोगवत्यन्तरकल्पनया न दोषः । सार्धश्लोक एकान्वयि  ॥  ४।४१।३८,३९  ॥   

  

तमिति । तं भोगवतीसमीपवर्तिनं देशमतिक्रम्य यत्र अग्निसमप्रभं दिव्यं
तत्प्रसिद्धं गोशीर्षकादिचन्दनविशेषजातिमत् उत्पद्यते सः ऋषभसंस्थितिः
वृषभाकृतिः ऋषभो नाम पर्वतः अस्तीति शेषः । श्लोकद्वयमेकान्वयि  ॥ 
४।४१।४०,४१  ॥   

  

नेति । तत् चन्दनं दृष्ट्वा कदाचन भविद्भिर्न स्प्रष्टव्यम् । तत्र हेतुः
रोहिता नाम गन्धर्वास्तद्वनं रक्षन्ति । तत्र हेतुः सूर्यसमप्रभाः
शैलूषादयः पञ्च गन्धर्वपतयः तत्र तस्मिन् वने निवसन्तीति शेषः ।
श्लोकद्वयमेकान्वयि  ॥  ४।४१।४२,४३  ॥   

  

रवीति । ततः ऋषभात्परतः पृथिव्याः अन्ते पुण्यकर्मणां रविसोमाग्निवपुषां
निवासः अत एव ततस्तत्र दुर्धर्षाः स्वर्गजित एव स्थिताः  ॥  ४।४१।४४  ॥   

  

तत इति । ततः परं परदेशवर्ती सुदारुणः पितृलोकः वो युष्माकं सेव्यो न ।
सुदारुणत्वे हेतुः कष्टेन दुःखेन तमसा आवृता एषा यमस्य राजधानी  ॥ 
४।४१।४५ ॥   

  

एतावदिति । एतावत् पितृलोकात् पूर्वमेव गन्तुं विचेतुं वा शक्यम् अतः परं
गतिमतां जीनन्मनुष्यादीनामित्यर्थः, गतिर्न  ॥  ४।४१।४६  ॥   

  

सर्वमिति । एतत् मद्बोधितं सर्वमन्यदपि यद्दृश्यते तदपि समालोक्य वैदेह्या
गतिं स्थितिं विदित्वा संनिवर्तितुमर्हथ  ॥  ४।४१।४७  ॥   

  

य इति । मासात् मासान्तदिनात् अग्रे पूर्वं निवृत्तो यो वानरः सीता मया
दृष्टेति वक्ष्यति स मत्तुल्यविभवः सन् भोगैः भोग्यपदार्थैः सुखं
विहरिष्यति । किंच यो मासादेव निवृत्तः सन् दृष्टेति अग्रे प्रथमं वक्ष्यति
सः अग्रे मत्संनिधौ वक्ष्यतीति वा मदग्रे विहरिष्यतीति वार्थः  ॥  ४।४१।४८
 ॥   

  

तत इति । ततः दृष्टा सीतेत्युक्तवतो ऽन्यो मम प्राणाद्विशेषतो विशेषः
प्रियतरो नास्ति स एव विशेषतः प्रियतर इत्यर्थः, अत एव सः कृतापराधो ऽपि मम
बन्धुः प्रीतिविषयीभूत एव भविष्यति तदपराधं न गणयिष्यामीत्यर्थः  ॥  ४।४१।४९
 ॥   

  

अमितेति । विपुलगुणेषु बहुगुणवत्सु कुलेषु प्रसूता अत एव अमितबलपराक्रमाः
अत एव भवन्तो दीप्तिमन्तो यूयं मनुजपतिसुतां जानकीं यथा येन प्रकारेण
लभध्वं तदनुगुणं तदनुसारिणं पुरुषार्थमारभध्वम्  ॥  ४।४१।५०  ॥   

  

इति श्रीमद्वाल्मीकीयरामायणव्याख्याने रामायणशिरोमणौ किष्किन्धाकाण्डे
एकचत्वारिंशः सर्गः  ॥  ४।४१  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/4_kiShkindhAkANDam/04-vAnara-preShaNam/041_daxiNAM_prati_hanumadAdipreShaNam.md">
<details><summary><h3>तिलकम् ...{Loading}...</h3></summary>



तत इति । अभिलक्षितान्कार्यसमर्थत्वेन निर्मितान्  ॥  ४।४१।१३  ॥   

  

अयं सुषेणस्तारापितुरन्यः । हुताशनसुताविति अग्नित्वव्याप्यं
हुताशनत्वमित्यग्निहुताशनयोर्भेदः  ॥  ४।४१।४  ॥   

  

विशेषविदन्वेष्टव्यदेशविशेषवित्  ॥  ४।४१।५  ॥   

  

अग्रेसरं मुख्यम् । "असङ्ग्रहम्" इति पाठे ऽसङ्कोचप्रभुमित्यर्थः ।
दक्षिणां दिशमादिशत् अन्वेष्टव्यत्वेनेति शेषः  ॥  ४।४१।६  ॥   

  

तस्यां दिशि ये दुर्गमास्तान्समुदाहरदुवाच  ॥  ४।४१।७  ॥   

  

अत्राप्यार्यावर्तापेक्षया दक्षिणत्वम् । तदाह सहस्रशिरसं सहस्रशिखरम्  ॥ 
४।४१।८  ॥   

  

गोदावरीं विन्ध्यपूर्वप्रदेशवर्तिगोदावरीं नदीम् । मेखलादयो देशभेदाः  ॥ 
४।४१।९ ॥   

  

"ऋष्टिकान्" इति पाठः  ॥  ४।४१।१०  ॥   

  

मत्स्याश्च कलिङ्गाश्च तान्  ॥  ४।४१।११  ॥   

  

नदीं गोदावरीं दण्डकारण्यवर्तिगोदावरीप्रदेशम्  ॥  ४।४१।१२  ॥   

  

अयोमुख इति मलयस्य नामान्तरम् सुचन्दनवनत्वलिङ्गात्  ॥  ४।४१।१३,१४  ॥   

  

तस्यायोमुखपर्यायस्य  ॥  ४।४१।१५  ॥   

  

अगस्त्यमिति यद्यपि पञ्चवटीत उदग्भागे ऽगस्त्याश्रमः
पूर्वमुक्तस्तथाप्यत्रापि बोध्यः । वाल्मीकेरनेकदेशेष्वाश्रमवत्समाननामान्य
एवायमित्यन्ये  ॥  ४।४१।१६  ॥   

  

ग्राहजुष्टामित्यादि ताम्रपर्णीविशेषणम् चन्दनैः प्रच्छन्नानि द्वीपानि
वारि च यस्याः सा प्रच्छन्नद्वीपवारिणी प्रच्छन्नशरीरेति यावत्  ॥  ४।४१।१७
 ॥   

  

अत एव युवती कान्तेव  ॥  ४।४१।१८  ॥   

  

युक्तं पुरप्राकारघटितम् । अर्थे समुद्रतरणरूपे निश्चयं रक्ताशक्तनिश्चयं
संप्रधार्यं कृत्वा  ॥  ४।४१।१९  ॥   

  

तत्र प्लवनसाधनभूतः पर्वत उपदिश्यते अगस्त्येनेति । सागरे ऽन्तरे
सागरखातसंबन्धिन्यन्तरे ऽवकाशे ऽगस्त्येन विनिवेशितः प्रतिष्ठापितो
महेन्द्रः पर्वतोत्तमो ऽस्ति । श्रीमान्सुन्दरः  ॥  ४।४१।२०  ॥   

  

अवगाढः प्रविष्टैकपार्श्वः  ॥  ४।४१।२१,२२  ॥   

  

तद्युक्तविशेषणविशिष्टम् । सहस्राक्ष उपैतीत्यनेन
महेन्द्राधिष्ठितत्वादन्वर्थनामकत्वं महेन्द्रस्य सूचितम् । अपरे पारे ऽपरे
परतीरे । अपरशब्दो विशेषवाची । परतीरविशेषे प्रतिष्ठित इति शेषः । द्वीप
इति । उत्तरभागे दक्षिणे लवणसमुद्र इति तस्य द्वीपत्वम् । सगरखातो
ऽप्येकदेशेनोदग्भागे च समुद्रसंबद्धः  ॥  ४।४१।२३  ॥   

  

दीप्तः स्वर्णभूयिष्ठत्वात्तत्र द्वीपे सर्वात्मना सर्वप्रकारेण । विशेषत
एकदेशमप्यनुपेक्ष्य  ॥  ४।४१।२४,२५  ॥   

  

समुद्रसंबद्धत्वात्सागरो ऽपि समुद्रत्वेन समुद्रश्च सागरत्वेन व्यवह्रियत
इत्यविरोधः । तस्य तु रावणस्य तु भोजनी भोक्तुशीला?  ॥  ४।४१।२६  ॥   

  

संशयान्संशयविषयान्देशान्निःसंशयान्सम्यगन्वेषणेन कृत्वा, ततो नष्टसंशया
आप्तसत्त्वासत्वनिश्चयास्तत्रासत्वे सति तं लङ्काद्वीपमतिक्रम्य मृगयध्वम्
 ॥  ४।४१।२७  ॥   

  

क्व मार्गणीया तत्राह-- लक्ष्मीवानिति  ॥  ४।४१।२८,२९  ॥   

  

तस्य काञ्चनं शृङ्गमस्ति । यं भगवान्सूर्यः सेवते नित्यं संनिहितो भवति ।
शृङ्गशब्दो ऽर्धर्चादिः । अतश्चन्द्रसूर्याधिष्टितत्वात्तं कृतघ्ना न
पश्यन्ति  ॥  ४।४१।३०,३१  ॥   

  

चतुर्दशेति तैरुपलक्षित इत्यर्थः  ॥  ४।४१।३२३४  ॥   

  

तत्र कुञ्जरपर्वते । अगस्त्यभवनवर्णनम्-- योजनेत्यादि । इदं
तृतीयमगस्त्यस्थानम्  ॥  ४।४१।३५  ॥   

  

शरणं गृहम् अगस्त्यस्येति शेषः । तत्र कुञ्जरपर्वत एव । आलयशब्दो नित्यं
पुल्लिङ्गः । यद्यपि भोगवती रसातले प्रसिद्धा, तथापि रावणस्य
जनस्थानवत्सर्पाणामपि भोगवत्याख्यपुरं भूमावप्यस्तीति वासुकेर्भुव उपर्यपि
योगवैभवात्स्थितिरिति चेत एवावगन्तव्यम् । यथा ऽगस्त्यस्य
कुञ्जरपर्वतावच्छिन्ने विश्वकर्मनिर्मितभवने नक्षत्रपदे मलये पञ्चवटी
दक्षिणभागे च वासस्तथेति ध्येयम्  ॥  ४।४१।३६,३७  ॥   

  

निर्याय विशेषतो गत्वा  ॥  ४।४१।३८  ॥   

  

समावृता गुप्तास्ते च मार्गितव्याः । ऋषभसंस्थितिर्ऋषभाकारसंस्थानवान्  ॥ 
४।४१।३९  ॥   

  

गोशीर्षकादयश्चन्दनभेदाः  ॥  ४।४१।४०,४१  ॥   

  

तच्चन्दनास्प्रष्टृत्वे हेतुः-- रोहिता इति  ॥  ४।४१।४२,४३  ॥   

  

ततः ऋषभात्परतः पृथिव्या अन्ते पुण्यकर्मणां निवासस्तत्र स्वर्गजित एव
स्थिता भवन्ति, अतो हतोस्ततः परं पितृलोको न सेव्यो ऽगम्यः  ॥  ४।४१।४४४७
 ॥   

  

बहुशः कृतापराधो ऽपीत्यर्थः  ॥  ४।४१।४८  ॥   

  

लभध्वं लप्स्यध्वम् । तथा तत्कार्यमुद्दिश्याधिगुणमधिकगुणोपेतं पुरुषार्थं
पुरुषयत्नमारभध्वम्  ॥  ४।४१।४९  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
किष्किन्धाकाण्डे एकचत्वारिंशः सर्गः  ॥  ४।४१  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/4_kiShkindhAkANDam/04-vAnara-preShaNam/041_daxiNAM_prati_hanumadAdipreShaNam.md">
<details><summary><h3>द्राविडपाठः ...{Loading}...</h3></summary>



  
ततः प्रस्थाप्य सुग्रीवस्तन्महद्वानरं बलम्।  
दक्षिणां प्रेषयामास वानरानभिलक्षितान् ॥ 4.41.1 ॥   
नीलमग्निसुतं चैव हनुमन्तं च वानरम्।  
पितामहसुतं चैव जाम्बवन्तं महाबलम् ॥ 4.41.2 ॥   
सुहोत्रं च शरारिं च शरगुल्मं तथैव च।  
गजं गवाक्षं गवयं सुषेणमृषभं तथा ॥ 4.41.3 ॥   
मैन्दं च द्विविदं चैव विजयं गन्धमादनम्।  
उल्कामुखमसङ्गं च हुताशनसुतावुभौ ॥ 4.41.4 ॥   
अङ्गदप्रमुखान्वीरान् वीरः कपिगणेश्वरः।  
वेगविक्रमसम्पन्नान् सन्दिदेश विशेषवित् ॥ 4.41.5 ॥   
तेषामग्रेसरं चैव महद्वलमसङ्गम्।  
विधाय हरिवीराणामादिशद्दक्षिणां दिशम् ॥ 4.41.6 ॥   
ये केचन समुद्देशास्तस्यां दिशि सुदुर्गमाः।  
कपीशः कपिमुख्यानां स तेषां तानुदाहरत् ॥ 4.41.7 ॥   
सहस्रशिरसं विन्ध्यं नानाद्रुमलतायुतम्।  
नर्मदां च नदीं दुर्गां महोरगनिषेविताम् ॥ 4.41.8 ॥   
ततो गोदावरीं रम्यां कृष्णवेणीं महानदीम्।  
वरदां च महाभागां महोरगनिषेविताम् ॥ 4.41.9 ॥   
मेखलामुत्कलां चैव दशार्णनगराण्यपि।  
अश्ववन्तीमवन्तीं च सर्वमेवानुपश्यत ॥ 4.41.10 ॥   
विदर्भानृषिकांश्चैव रम्यान्माहिषकानपि।  
तथा वङ्गान् कलिङ्गांश्च कौशिकांश्च समन्ततः ॥ 4.41.11 ॥   
नदीं गोदावरीं चैव सर्वमेवानुपश्यत।  
तथैवान्ध्रांश्च पुण्ड्रांश्च चोलान् पाण्ड्यान् सकेरलान् ॥ 4.41.12 ॥   
अयोमुखश्च गन्तव्यः पर्वतो धातुमण्डितः।  
विचित्रशिखरः श्रीमांश्चित्रपुष्पितकाननः ॥ 4.41.13 ॥   
सचन्दनवनोद्देशो मार्गितव्यो महागिरिः ॥ 4.41.14 ॥   
ततस्तामापगां दिव्यां प्रसन्नसलिलां शिवाम्।  
तत्र द्रक्ष्यथ कावेरीं विहितामप्सरोगणैः ॥ 4.41.15 ॥   
तस्यासीनं नगस्याग्रे मलयस्य महौजसम्।  
द्रक्ष्यथादित्यसङ्काशमगस्त्यमृषिसत्तमम् ॥ 4.41.16 ॥   
ततस्तेनाभ्यनुज्ञाताः प्रसन्नेन महात्मना।  
ताम्रपणीं ग्राहजुष्टां तरिष्यथ महानदीम् ॥ 4.41.17 ॥   
सा चन्दनवनैर्दिव्यैः प्रच्छन्ना द्वीपशालिनी।  
कान्तेव युवतिः कान्तं समुद्रमवगाहते ॥ 4.41.18 ॥   
ततो हेममयं दिव्यं मुक्तामणिविभूषितम्।  
युक्तं कवाटं पाण्ड्यानां गता द्रक्ष्यथ वानराः ॥ 4.41.19 ॥   
ततः समुद्रमासाद्य सम्प्रधार्यार्थनिश्चयम्।  
अगस्त्येनान्तरे तत्र सागरे विनिवेशितः ॥ 4.41.20 ॥   
चित्रनानानगः श्रीमान् महेन्द्रः पर्वतोत्तमः।  
जातरूपमयः श्रीमानवगाढो महार्णवम् ॥ 4.41.21 ॥   
नानाविधैर्नगैः सर्वैर्लताभिश्चोपशोभितम्।  
देवर्षियक्षप्रवरैरप्सरोभिश्च सेवितम् ॥ 4.41.22 ॥   
सिद्धचारणसङ्घैश्च प्रकीर्णं सुमनोहरम्।  
तमुपैति सहस्राक्षः सदा पर्वसु पर्वसु ॥ 4.41.23 ॥   
अगम्यो मानुषैर्दीप्तस्तं मार्गध्व समन्ततः।  
तत्र सर्वात्मना सीता मार्गितव्या विशेषतः ॥ 4.41.24 ॥   
स हि देशस्तु वध्यस्य रावणस्य दुरात्मनः।  
राक्षसाधिपतेर्वासः सहस्राक्षसमद्युतेः ॥ 4.41.25 ॥   
दक्षिणस्य समुद्रस्य मध्ये तस्य तु राक्षसी।  
अङ्गारकेति विख्याता छायामाकृष्य भोजनी ॥ 4.41.26 ॥   
एवं निस्संशयान् कृत्वा संशयान्नष्टसंशयाः।  
मृगयध्वं नरेन्द्रस्य पत्नीममिततेजसः ॥ 4.41.27 ॥   
तमतिक्रय्म लक्ष्मीवान् समुद्रे शतयोजने।  
गिरिः पुष्पितको नाम सिद्धचारणसेवितः ॥ 4.41.28 ॥   
चन्द्रसूर्यांशुसङ्काशः सागराम्बुसमावृतः।  
भ्राजते विपुलैः शृङ्गैरम्बरं विलिखन्निव ॥ 4.41.29 ॥   
तस्यैवं काञ्चनं शृङ्गं सेवते यं दिवाकरः।  
श्वेतं राजतमेकं च सेवते यं निशाकरः ॥ 4.41.30 ॥   
न तं कृतघ्नाः पश्यन्ति न नृशंसा न नास्तिकाः।  
प्रणम्य शिरसा शैलं तं विमार्गत वानराः ॥ 4.41.31 ॥   
तमतिक्रम्य दुर्धर्षाः सूर्यवान्नाम पर्वतः।  
अध्वना दुर्विगाहेन योजनानि चतुर्दश ॥ 4.41.32 ॥   
ततस्तमप्यतिक्रम्य वैद्युतो नामपर्वतः।  
सर्वकामफलैर्वृक्षैः सर्वकालमनोहरैः ॥ 4.41.33 ॥   
तत्र भुक्त्वा वरार्हाणि मूलानि च फलानि च।  
मधूनि पीत्वा मुख्यानि परं गच्छत वानराः ॥ 4.41.34 ॥   
तत्र नेत्रमनःकान्तः कुञ्जरो नाम पर्वतः।  
अगस्त्यभवनं यत्र निर्मितं विश्वकर्मणा ॥ 4.41.35 ॥   
तत्र योजनविस्तारमुच्छ्रितं दशयोजनम्।  
शरणं काञ्चनं दिव्यं नानारत्नविभूषितम् ॥ 4.41.36 ॥   
तत्र भोगवती नाम सर्पाणामालयः पुरी।  
विशालकक्ष्या दुर्धर्षा सर्वतः परिरक्षिता ॥ 4.41.37 ॥   
सर्पराजो महाप्राज्ञो यस्यां वसति वासुकिः।  
निर्याय मार्गितव्या च सा च भोगवती पुरी ॥ 4.41.38 ॥   
तत्र चानन्तरा देशा ये केचन सुसंवृताः ॥ 4.41.39 ॥   
तं च देशमतिक्रम्य महानृषभसंस्थितः।  
सर्वरत्नमयः श्रीमानृषभो नाम पर्वतः ॥ 4.41.40 ॥   
तं च देशमतिक्रम्य महानृषभसंस्थितः।  
सर्वरत्नमयः श्रीमानृषभो नाम पर्वतः ॥ 4.41.41 ॥   
न तु तच्चन्दनं दृष्ट्वा स्प्रष्टव्यं च कदाचन।  
रोहिता नाम गन्धर्वा घोरा रक्षन्ति तद्वनम् ॥ 4.41.42 ॥   
तत्र गन्धर्वपतयः पञ्च सूर्यसमप्रभाः।  
शैलूषो ग्रामणीः शिग्रुः शुभ्रो बभ्रुस्तथैव च ॥ 4.41.43 ॥   
रविसोमाग्निवपुषां निवासः पुण्यकर्मणाम्।  
अन्ते पृथिव्या दुर्धर्षास्तत्र स्वर्गजितः स्थिताः ॥ 4.41.44 ॥   
ततः परं न वः सेव्यः पितृलोकः सुदारुणः।  
राजधानी यमस्यैषां कष्टेन तमसा वृता ॥ 4.41.45 ॥   
एतावदेव युष्माभिर्वीरा वानरपुङ्गवाः।  
शक्यं विचेतुं गन्तुं वा नातो गतिमातां गतिः ॥ 4.41.46 ॥   
सर्वमेतत्समालोक्य यच्चान्यदपि दृश्यते।  
गतिं विदित्वा वैदेह्याः सन्निवर्तितुमर्हथ ॥ 4.41.47 ॥   
यस्तु मासान्निवृत्तोऽग्रे दृष्टा सीतेति वक्ष्यति।  
मत्तुल्यविभवो भोगैः सुखं स विहरिष्यति ॥ 4.41.48 ॥   
ततः प्रियतरो नास्ति मम प्राणाद् विशेषतः।  
कृतापराधो बहुशो मम बन्धुर्भविष्यति ॥ 4.41.49 ॥   
अमितबलपराक्रमा भवन्तो विपुलगुणेषु कुलेषु च प्रसूताः।  
मनुजपतिसुतां यथा लभध्वं तदधिगुणं पुरषार्थमारभध्वम् ॥ 4.41.50 ॥   

</details>
</div>
