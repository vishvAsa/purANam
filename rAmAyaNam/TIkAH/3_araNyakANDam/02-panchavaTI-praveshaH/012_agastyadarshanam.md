+++
title = "०१२ अगस्त्यदर्शनम्"
title_english = "012 Entering the hermitage of Sage Agastya"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-012-Agastya_Darshanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/3_araNyakANDam/02-panchavaTI-praveshaH/012_agastyadarshanam.md">
<details><summary><h3>IITK ...{Loading}...</h3></summary>

Agastya extends hospitality to Rama, Lakshmana and Sita -- Rama receives
the divine bow, many other weapons and missiles from Agastya.



#### श्लोकः
##### मूलम्
सप्रविश्याऽश्रमपदं लक्ष्मणो राघवानुजः।  
अगस्त्यशिष्यमासाद्य वाक्यमेतदुवाच ह॥3.12.1॥

##### शब्दार्थः
राघवानुजः brother of Rama, सः लक्ष्मणः  Lakshmana, आश्रमपदम् at the hermitage, प्रविश्य  entered, अगस्त्यशिष्यम् disciple of Agastya, आसाद्य  met, एतत् all this, वाक्यम् words, उवाच ह said.

##### आङ्ग्लानुवादः
Lakshmana, the younger brother of Rama,  entered the hermitage of Agastya and met one of his disciples and said to him these words ः



#### श्लोकः
##### मूलम्
राजा दशरथो नाम ज्येष्ठस्तस्य सुतो बली।  
रामः प्राप्तो मुनिं द्रष्टुं भार्यया सह सीतया॥3.12.2॥

##### शब्दार्थः
दशरथो नाम called Dasaratha, राजा king, तस्य his, ज्येष्ठः सुतः eldest son, बली strong, रामः Rama, भार्यया with wife, सीतया सह accompanied by Sita, मुनिम् to the sage, द्रष्टुम् to see, पाप्तः has come.

##### आङ्ग्लानुवादः
The valiant eldest son of  king Dasaratha has come along with his wife Sita to see the sage.



#### श्लोकः
##### मूलम्
लक्ष्मणो नाम तस्याहं भ्राता त्ववरजो हितः।  
अनुकूलश्च भक्तश्च यदि ते श्रोत्रमागतः॥3.12.3॥

##### शब्दार्थः
अहं तु I am, तस्य his, अवरजः younger to him, लक्ष्मणो नाम Lakshmana by name, भ्राता brother, हितः wellwisher, अनुकूलश्च faithful, भक्तश्च devotee, ते श्रोत्रम् आगतः has been heard by you, यदि if at all.

##### आङ्ग्लानुवादः
I am his younger brother Lakshmana, his wellwisher and faithful devotee if you have at all heard about me.



#### श्लोकः
##### मूलम्
ते वयं वनमत्युग्रं प्रविष्टाः पितृशासनात्।  
द्रष्टुमिच्छामहे सर्वे भगवन्तं निवेद्यताम्॥3.12.4॥

##### शब्दार्थः
ते वयम् we, पितृशासनात् by the command of our father, अत्युग्रम् very dense, वनम् forest, प्रविष्टाः have entered, सर्वे all of us, भगवन्तम् divine sire, द्रष्टुम् to see, इच्छामहे desire, निवेद्यताम् it may be reported to him.

##### आङ्ग्लानुवादः
By the command of our father, we have entered this dense forest and desire to see the   divine sire. Please report.



#### श्लोकः
##### मूलम्
तस्य तद् वचनं श्रुत्वा लक्ष्मणस्य तपोधनः।  
तथेत्युक्त्वाऽग्निशरणं प्रविवेश निवेदितुम्॥3.12.5॥

##### शब्दार्थः
तपोधनः the ascetic (endowed with wealth of penance), तस्य लक्ष्मणस्य Lakshmana's, तत् वचनम् his words, श्रुत्वा having heard, तथेति let it be so, उक्त्वा said, निवेदितुम् to report, अग्निशरणम् firesanctuary प्रविवेश entered.

##### आङ्ग्लानुवादः
The ascetic heard Lakshmana, and saying, 'let it be so', entered the firesanctuary to report.



#### श्लोकः
##### मूलम्
स प्रविश्य मुनिश्रेष्ठं तपसा दुष्प्रधर्षणम्।  
कृताञ्जलिरुवाचेदं रामागमनमञ्जसा॥3.12.6॥  
यथोक्तं लक्ष्मणेनैव शिष्योऽगस्त्यस्य सम्मतः।

##### शब्दार्थः
अगस्त्यस्य Agastya's, सम्मतः favourite, शिष्यः disciple, सः that, अञ्जसा promptly, प्रविश्य  entered, कृताञ्जलिः with folded palms, लक्ष्मणेन by Lakshmana, यथोक्तमेव as told by him, तपसा with penance, दुष्प्रधर्षणम्  who can not be violated , मुनिश्रेष्ठम् the best among the  
ascetics, रामागमनम् about Rama 's arrival, इदम् thus, उवाच said.

##### आङ्ग्लानुवादः
Having promptly entered, Agastya's favourite disciple with folded hands reported as he was told by Lakshmana about Rama's arrival to the great sage who was armed with the inviolable powers of penance ः



#### श्लोकः
##### मूलम्
पुत्रौ दशरथस्येमौ रामो लक्ष्मण एव च॥3.12.7॥  
प्रविष्टावाश्रमपदं सीतया सह भार्यया।

##### शब्दार्थः
रामः Rama, लक्ष्मण एव च Lakshmana also, दशरथस्य Dasaratha's, इमौ both, पुत्रौ sons, भार्यया with wife, सीतया सह accompanied by Sita, आश्रमपदम् to the hermitage, प्रविष्टौ entered.

##### आङ्ग्लानुवादः
Rama and Lakshmana, the two sons of Dasaratha along with Sita, wife of Rama, have arrived at the hermitage.



#### श्लोकः
##### मूलम्
द्रष्टुं भवन्तमायातौ शुश्रूषार्थमरिन्दमौ॥3.12.8॥  
यदत्रानन्तरं तत्त्वमाज्ञापयितुमर्हसि।

##### शब्दार्थः
अरिन्दमौ subduers of enemies (Rama and Lakshmana), भवन्तम् to your Holiness, द्रष्टुम् to see, शुश्रूषार्थम् to serve, अयातौ both have come, अत्र here, यत् whatever, अनन्तरम् nexl, तत् that, त्वम् you, आज्ञापयितुम् to order, अर्हसि you may be pleased to.

##### आङ्ग्लानुवादः
Both the subduers of enemies  have come here now to see and serve your Holiness. You may order what is to be done next.



#### श्लोकः
##### मूलम्
ततश्शिष्यादुपश्रुत्य प्राप्तं रामं सलक्ष्मणम्॥3.12.9॥  
वैदेहीं च महाभागामिदं वचनमब्रवीत्।

##### शब्दार्थः
ततः then, शिष्यात् from the disciple, सलक्ष्मणम् along with Lakshmana, रामम् Rama, प्राप्तम् arrived, उपश्रुत्य having heard, महाभागाम् great, वैदेहीं Sita, daughter of the king of Videha, च and, इदं वचनम् these words, अब्रवीत् said.

##### आङ्ग्लानुवादः
Having heard from the disciple about the arrival of Rama, Lakshmana and great daughter of the king of Videha the sage said ः



#### श्लोकः
##### मूलम्
दिष्ट्या रामश्चिरस्याद्य द्रष्टुं मां समुपागतः॥3.12.10॥  
मनसा काङ्क्षितं ह्यस्य मयाप्यागमनं प्रति।

##### शब्दार्थः
दिष्ट्या fortunately, रामः Rama, चिरस्य after a long time, माम् me, द्रष्टुम् to see, अद्य today, समुपागतः arrived here luckily, अस्य his, आगमनं प्रति coming here, मया by me, मनसा at heart, काङ्क्षितं हि was desired indeed.

##### आङ्ग्लानुवादः
It is good fortune that Rama has come here after a long time to see me. I was longing for his arrival.



#### श्लोकः
##### मूलम्
गम्यतां सत्कृतो रामस्सभार्यस्सहलक्ष्मणः॥3.12.11॥  
प्रवेश्यतां समीपं मे किं चासौ न प्रवेशितः।

##### शब्दार्थः
गम्यताम् go (quickly), सभार्यः along with his wife, सहलक्ष्मणः with Lakshmana, रामः Rama, सत्कृतः rendering due hospitality, मे my, समीपम् presence, प्रवेश्यताम् may be ushered in, असौ he, किम् why, न प्रवेशितः  not brought in so far ?

##### आङ्ग्लानुवादः
Go quickly and with due hospitality conduct Rama, his wife Sita and brother Lakshmana into my presence. Why was he not ushered in so long?



#### श्लोकः
##### मूलम्
एवमुक्तस्तु मुनिना धर्मज्ञेन महात्मना॥ 3.12.12॥  
अभिवाद्याब्रवीच्छिष्यस्तथेति नियताञ्जलिः।

##### शब्दार्थः
धर्मज्ञेन by the knower of rightousness, महात्मना  by the great soul, मुनिना by the sage, एवम् thus, उक्तः  asked, शिष्यः disciple, नियताञ्जलिः with folded palms, अभिवाद्य  respectfully, तथेति ,so be it, अब्रवीत् said.

##### आङ्ग्लानुवादः
'So be it ' said the disciple respectfully with folded palms in response to what the  
great sage, knower of dharma, commanded.



#### श्लोकः
##### मूलम्
ततो निष्क्रम्य सम्भ्रान्तश्शिष्यो लक्ष्मणमब्रवीत्॥3.12.13॥  
क्वासौ रामो मुनिं द्रष्टुमेतु प्रविशतु स्वयम्।

##### शब्दार्थः
ततः thereafter, शिष्यः the disciple, सम्भ्रान्तः exited, निष्क्रम्य after coming out, लक्ष्मणम् Lakshmana, अब्रवीत् said, असौ he, रामः Rama, क्व where is he?, मुनिम् sage, द्रष्टुम् to see, एतु he may come, स्वयम् himself, प्रविशतु let him come in.

##### आङ्ग्लानुवादः
Then the disciple in a state of excitement came out of the hermitage and said to Lakshmana, 'Where is Rama? Let him come himself to see the sage'.



#### श्लोकः
##### मूलम्
ततो गत्वाऽऽश्रमपदं शिष्येण सह लक्ष्मणः॥ 3.12.14॥  
दर्शयामास काकुत्स्थं सीतां च जनकात्मजाम्।

##### शब्दार्थः
ततः then, लक्ष्मणः Lakshmana, शिष्येण सह along with the disciple, आश्रमद्वारम् entrance of the hermitage, गत्वा after reaching, काकुत्स्थम् Rama of the Kakutstha family, जनकात्मजाम् daughter of Janaka, सीतां च Sita also, दर्शयामास showed.

##### आङ्ग्लानुवादः
Then Lakshmana reached the entrance of the hermitage with the disciple  and showed  Rama of the Kakutstha race and Sita, daughter of Janaka .



#### श्लोकः
##### मूलम्
तं शिष्यः प्रश्रितो वाक्यमगस्त्यवचनं ब्रुवन्॥3.12.15॥  
प्रावेशयद्यथान्यायं सत्कारार्हं सुसत्कृतम्।

##### शब्दार्थः
शिष्यः disciple, प्रश्रितः most obediently, अगस्त्यवचनम् Agastya's words, वाक्यम् utterance, ब्रुवन् while informing, सत्कारार्हम् one who deserved hospitality, सुसत्कृम् treating with respect, तम् him, यथान्याम् in an appropriate way, प्रावेशयत् ushered in.

##### आङ्ग्लानुवादः
The disciple humbly reported Agastya's words and ushered him in with befitting hospitality.



#### श्लोकः
##### मूलम्
प्रविवेश ततो रामस्सीतया सहलक्ष्मणः॥3.12.16॥  
प्रशान्तहरिणाकीर्णमाश्रमं ह्यवलोकयन्।

##### शब्दार्थः
ततः then, रामः Rama, सीतया with Sita, सहलक्ष्मणः and with Lakshmana, प्रशान्तहरिणाकीर्णम् full of quietly moving deer, आश्रमम् hermitage, अवलोकयन् observing, प्रविवेश entered.

##### आङ्ग्लानुवादः
Then Rama, Sita and Lakshmana entered the hermitage, watching herds of quietly moving deer (undisturbed by their entry).



#### श्लोकः
##### मूलम्
स तत्र ब्रह्मणः स्थानमग्नेः स्थानं तथैव च॥3.12.17॥  
विष्णोः स्थानं महेन्द्रस्य स्थानं चैव विवस्वतः।  
सोमस्थानं भगस्थानं स्थानं कौबेरमेव च॥3.12.18॥  
दातुर्विधातुः स्थानेच वायोः स्थानं तथैव च।  
नागराजस्य च स्थानमनन्तस्य महात्मनः॥3.12.19॥  
स्थानं तथैव गायत्र्या वसूनां स्थानमेव च।  
स्थानं च पाशहस्तस्य वरुणस्य महात्मनः॥3.12.20॥  
कार्तिकेयस्य च स्थानं धर्मस्थानं च पश्यति।

##### शब्दार्थः
सः he, तत्र there, ब्रह्मणः Brahma, स्थानम् place, तथैव च similarly, अग्नेः Fire's, स्थानम् place, विष्णोः Visnu's, स्थानम् place, तथा so also, इन्द्रस्य Indra's, विवस्वतः Sun's, स्थानं चैव place too, सोमस्थानम् Moon's place, भगस्थानम् place of Bhaga (one of the twelve forms of the Sun), कौबेरम् Kubera's, स्थानमेव च place too, धातुः Supreme Spirit, विधातुः the Creator's, स्थाने च place too, तथैव च ल like that, वायोः windgod's, स्थानम् place, नागराजस्य serpent king's, महात्मनः great soul's, अनन्तस्य Ananta's, स्थानम् place, तथैव like that, गायत्र्याः Gayatri's, स्थानम् place, वसूनाम् of Vasu's, स्थानमेव च place also, पाशहस्तस्य Pasahasta's(one who holds the noose in his hand to pull and punish the mortals), महात्मनः of the great soul, वरुणस्य water god Varuna's, स्थानं च place too, कार्तिकेयस्य  
Kartikeya's, स्थानं च place too, धर्मस्थानं च place of dharma, पश्यति he saw.

##### आङ्ग्लानुवादः
Rama saw at the hermitage, the places (altars) of Brahma, Visnu, Agni (firegod), Indra, Sun, Moon, Bhaga, Kubera, Dhata (supreme spirit), Vidhata (creator Brahman), Vayu (Windgod), Ananta (great serpentking),  Gayatri, Vasu Pasahasta, Varuna, Kartikeya and Dharma .



#### श्लोकः
##### मूलम्
स तत्र ब्रह्मणः स्थानमग्नेः स्थानं तथैव च॥3.12.17॥  
विष्णोः स्थानं महेन्द्रस्य स्थानं चैव विवस्वतः।  
सोमस्थानं भगस्थानं स्थानं कौबेरमेव च॥3.12.18॥  
धातुर्विधातुः स्थानं च वायोः स्थानं तथैव च।  
नागराजस्य च स्थानमनन्तस्य महात्मनः॥3.12.19॥  
स्थानं तथैव गायत्र्या वसूनां स्थानमेव च।  
स्थानं च पाशहस्तस्य वरुणस्य महात्मनः॥3.12.20॥  
कार्तिकेयस्य च स्थानं धर्मस्थानं च पश्यति।

##### शब्दार्थः
सः he, तत्र there, ब्रह्मणः Brahma, स्थानम् place, तथैव च similarly, अग्नेः Fire's, स्थानम् place, विष्णोः Visnu's, स्थानम् place, तथा so also, इन्द्रस्य Indra's, विवस्वतः Sun's, स्थानं चैव place too, सोमस्थानम् Moon's place, भगस्थानम् place of Bhaga (one of the twelve forms of the Sun), कौबेरम् Kubera's, स्थानमेव च place too, धातुः Supreme Spirit, विधातुः the Creator's, स्थाने च place too, तथैव च ल like that, वायोः windgod's, स्थानम् place, नागराजस्य serpent king's, महात्मनः great soul's, अनन्तस्य Ananta's, स्थानम् place, तथैव like that, गायत्र्याः Gayatri's, स्थानम् place, वसूनाम् of Vasu's, स्थानमेव च place also, पाशहस्तस्य Pasahasta's(one who holds the noose in his hand to pull and punish the mortals), महात्मनः of the great soul, वरुणस्य water god Varuna's, स्थानं च place too, कार्तिकेयस्य  
Kartikeya's, स्थानं च place too, धर्मस्थानं च place of dharma, पश्यति he saw.

##### आङ्ग्लानुवादः
Rama saw at the hermitage, the places (altars) of Brahma, Visnu, Agni (firegod), Indra, Sun, Moon, Bhaga, Kubera, Dhata (supreme spirit), Vidhata (creator Brahman), Vayu (Windgod), Ananta (great serpentking), Gayatri, Vasu Pasahasta, Varuna, Kartikeya and Dharma .



#### श्लोकः
##### मूलम्
स तत्र ब्रह्मणः स्थानमग्नेः स्थानं तथैव च॥3.12.17॥  
विष्णोः स्थानं महेन्द्रस्य स्थानं चैव विवस्वतः।  
सोमस्थानं भगस्थानं स्थानं कौबेरमेव च॥3.12.18॥  
दातुर्विधातुः स्थानेच वायोः स्थानं तथैव च।  
नागराजस्य च स्थानमनन्तस्य महात्मनः॥3.12.19॥  
स्थानं तथैव गायत्र्या वसूनां स्थानमेव च।  
स्थानं च पाशहस्तस्य वरुणस्य महात्मनः॥3.12.20॥  
कार्तिकेयस्य च स्थानं धर्मस्थानं च पश्यति।

##### शब्दार्थः
सः he, तत्र there, ब्रह्मणः Brahma, स्थानम् place, तथैव च similarly, अग्नेः Fire's, स्थानम् place, विष्णोः Visnu's, स्थानम् place, तथा so also, इन्द्रस्य Indra's, विवस्वतः Sun's, स्थानं चैव place too, सोमस्थानम् Moon's place, भगस्थानम् place of Bhaga (one of the twelve forms of the Sun), कौबेरम् Kubera's, स्थानमेव च place too, धातुः Supreme Spirit, विधातुः the Creator's, स्थाने च place too, तथैव च ल like that, वायोः windgod's, स्थानम् place, नागराजस्य serpent king's, महात्मनः great soul's, अनन्तस्य Ananta's, स्थानम् place, तथैव like that, गायत्र्याः Gayatri's, स्थानम् place, वसूनाम् of Vasu's, स्थानमेव च place also, पाशहस्तस्य Pasahasta's(one who holds the noose in his hand to pull and punish the mortals), महात्मनः of the great soul, वरुणस्य water god Varuna's, स्थानं च place too, कार्तिकेयस्य  
Kartikeya's, स्थानं च place too, धर्मस्थानं च place of dharma, पश्यति he saw.

##### आङ्ग्लानुवादः
Rama saw at the hermitage, the places (altars) of Brahma, Visnu, Agni (firegod), Indra, Sun, Moon, Bhaga, Kubera, Dhata (supreme spirit), Vidhata (creator Brahman), Vayu (Windgod), Ananta (great serpentking),  Gayatri, Vasu Pasahasta, Varuna, Kartikeya and Dharma .



#### श्लोकः
##### मूलम्
ततश्शिष्यैः परिवृतो मुनिरप्यभिनिष्पतत्॥3.12.21॥  
तं ददर्शाग्रतो रामो मुनीनां दीप्ततेजसाम्।

##### शब्दार्थः
ततः thereafter, शिष्यैः by disciples, परिवृतः surrounded by, मुनिरपि sage also, अभिनिष्पतत् approaching, रामः Rama, दीप्ततेजसाम् shinnig brightly among them, मुनीनाम् of the sages, अग्रतः in the forefront, तम् him, ददर्श saw.

##### आङ्ग्लानुवादः
Thereafter surrounded by the disciples the sage came out. Rama saw him coming in front of the effulgent sages.



#### श्लोकः
##### मूलम्
अब्रवीद्वचनं वीरो लक्ष्मणं लक्ष्मिवर्धनम्। 3.12.22॥  
एष लक्ष्मण निष्क्रामत्यगस्त्यो भगवानृषिः।  
औदार्येणावगच्छामि निधानं तपसामिमम्॥ 3.12.23॥

##### शब्दार्थः
वीरः  hero, लक्ष्मिवर्धनम् augmenter of prosperity, लक्ष्मणम् to Lakshmana, वचनम् words, अब्रवीत् said, लक्ष्मण O Lakshmana, भगवान् glorious, एषः this person, अगस्त्यः Agastya, ऋषिः sage, निष्क्रामति is coming here, औदार्येण by nobility, इमम् him, तपसाम् of penance, निधानम् a treasuretrove, अवगच्छामि I understand.

##### आङ्ग्लानुवादः
The valiant Rama said to Lakshmana, the enhancer of prosperity, O Lakshmana, sage Agastya is coming out. By virtue of his noble appearance, I know this sage to be a great treasuretrove of penances.



#### श्लोकः
##### मूलम्
एवमुक्त्वा महाबाहुरगस्त्यं सूर्यवर्चसम्।  
जग्राह परमप्रीतस्तस्य पादौ परन्तपः॥3.12.24॥

##### शब्दार्थः
महाबाहुः one with mighty arms, परन्तपः scorcher of enemies, सूर्यवर्चसम् shining like the Sun, अगस्त्यस्य Agastya's, एवम् in that way, उक्त्वा having said, परमप्रीतः with great pleasure, तस्य his, पादौ feet, जग्राह grasped.

##### आङ्ग्लानुवादः
Having said so, the mightyarmed Rama, the scorcher of enemies, grasped the feet of Agastya who was shining like the Sun.



#### श्लोकः
##### मूलम्
अभिवाद्य तु धर्मात्मा तस्थौ रामः कृताञ्जलिः।  
सीतया सह वैदेह्या तदा रामः सलक्ष्मणः॥3.12.25॥

##### शब्दार्थः
तदा then, धर्मात्मा righteous self, रामः Rama, वैदेह्या with princess of Videha, सीतया with Sita, सलक्ष्मणः and with Lakshmana, अभिवाद्य having offered respects, कृताज्ञलिः with folded palms, तस्थौ stood.

##### आङ्ग्लानुवादः
Then righteous Rama with Sita, the princess of Videha, and Lakshmana offered respects with folded palmsstanding.



#### श्लोकः
##### मूलम्
प्रतिजग्राह काकुत्स्थमर्चयित्वासनोदकैः।  
कुशलप्रश्नमुक्त्वा च आस्यतामिति चाब्रवीत्॥ 3.12.26॥

##### शब्दार्थः
आसनोदकैः seat and water, अर्चयित्वा honouring, काकुत्स्थम् to Rama (Kakutstha), प्रतिजग्राह received, कुशलप्रश्नम् made enquiries of his welfare, उक्त्वा said, आस्यताम् be seated, इति च these words, अब्रवीत् said.

##### आङ्ग्लानुवादः
Agastya received Rama by offering him seat and water, enquired about his wellbeing  and saidः Please be seated,



#### श्लोकः
##### मूलम्
अग्निं हुत्वा प्रदायार्घ्यमतिथीन् प्रतिपूज्य च।  
वानप्रस्थ्येन धर्मेण स तेषां भोजनं ददौ॥ 3.12.27॥

##### शब्दार्थः
सः he, अग्निम् fire, हुत्वा after offering oblations, अर्घ्यम् water etc, प्रदाय after providing, अतिथीन् guests, प्रतिपूज्य च after worshipping, वानप्रस्थेन according to hermit's, धर्मेण tradition, तेषाम् to them, भोजनम् food, ददौ gave.

##### आङ्ग्लानुवादः
After giving oblations to the fire, and  providing respectful offerings, the sage worshipped the guests according to the tradition of hermits and served them food.



#### श्लोकः
##### मूलम्
प्रथमं चोपविश्याथ धर्मज्ञो मुनिपुङ्गवः।  
उवाच राममासीनं प्राञ्जलिं धर्मकोविदम्॥3.12.28॥

##### शब्दार्थः
अथ and then, धर्मज्ञः the knower of dharma, मुनिपुङ्गवः great among the sages, प्रथमम् first, उपविश्य after sitting, आसीनम् seated, प्राञ्जलिम् one with folded palms, धर्मकोविदम् knower of dharma, रामम् to Rama, उवाच said.

##### आङ्ग्लानुवादः
And then the great sage Agastya, knower of dharma  first took his seat and addressed Rama, an export in the knowledge of dharma, seated with folded palms.



#### श्लोकः
##### मूलम्
अग्निं हुत्वा प्रदायार्घ्यमतिथिं प्रतिपूजयेत्।  
अन्यथा खलु काकुत्स्थ तपस्वी समुदाचरन्॥3.12.29॥  
दुःसाक्षीव परे लोके स्वानि मांसानि भक्षयेत्।

##### शब्दार्थः
अग्निम् fire, हुत्वा after making an offering, अर्घ्यम् water, प्रदाय after providing, अतिथिम् guest, प्रतिपूजयेत् should worship, काकुत्स्थ O Rama, अन्यथा otherwise, समुदाचरन् by adopting, तपस्वी the sage, दुःसाक्षीव like a false witness, परे लोके in other world, स्वानि his own, मांसानि flesh, भक्षयेत् will have to eat.

##### आङ्ग्लानुवादः
O scion of the Kakutstha dynasty, only  after offering oblations to the Firegod, a guest should be worshipped with water etc. Otherwise the host will have to eat his own flesh in the other world like a false witness.



#### श्लोकः
##### मूलम्
राजा सर्वस्य लोकस्य धर्मचारी महारथः॥3.12.30॥  
पूजनीयश्च मान्यश्च भवान् प्राप्तः प्रियातिथिः।

##### शब्दार्थः
सर्वस्य लोकस्य in all the worlds, राजा king, धर्मचारी follower of dharma, महारथः great warrior, पूजनीयश्च one worthy of worship, मान्यश्च esteemed self, भवान् you, प्रियातिथिः a dear guest, प्राप्तः have come to me.

##### आङ्ग्लानुवादः
You are king of all the worlds, a follower of dharma, a great warrior worthy of worship and an esteemed self. O Rama you are such a dear guest come to me.



#### श्लोकः
##### मूलम्
एवमुक्त्वा फलैर्मूलैः पुष्पैरन्यैश्च राघवम्॥ 3.12.31॥  
पूजयित्वा यथाकामं पुनरेव ततोऽब्रवीत्।

##### शब्दार्थः
एवम् like this, उक्त्वा having said, राघवम् to Rama, फलैः with fruits, मूलैः with roots, पुष्पैः with flowers, अन्यैश्च with other things, यथाकामम् as he desired, पूजयित्वा after worshipping, ततः thereafter, पुनरेव again, अब्रवीत् said.

##### आङ्ग्लानुवादः
Having said this to Rama, (the sage) honoured him by offering fruits, roots, flowers and other things as desired. He then said to Rama once againः



#### श्लोकः
##### मूलम्
इदं दिव्यं महच्चापं हेमरत्नविभूषितम्॥3.12.32॥  
वैष्णवं पुरुषव्याघ्र निर्मितं विश्वकर्मणा।  
अमोघस्सूर्यसङ्काशो ब्रह्मदत्तश्शरोत्तमः॥3.12.33॥

##### शब्दार्थः
पुरुषव्याघ्र O tiger among men, हेमरत्नविभूषितम् adorned with gold and gems, दिव्यम् divine, महत् great, इदं चापम् this bow, वैष्णवम् belongs to Visnu, विश्वकर्मणा by Visvakarma, निर्मितम् designed, सूर्यसङ्काशः glittering like the Sun, अमोघः unfailing, शरोत्तमः best of arrows, ब्रह्मदत्तः given by Brahma.

##### आङ्ग्लानुवादः
O best among men  this divine bow studded with gold and gems  belongs to Visnu and designed by Visvakarma. This excellent, unfailing arrow, bright like the Sun, was given to me by Brahma.



#### श्लोकः
##### मूलम्
दत्तौ मम महेन्द्रेण तूणी चाक्षयसायकौ।  
सम्पूर्णौ निशितैर्बाणैर्ज्वलद्भिरिव पावकैः॥3.12.34॥  
महारजतकोशोऽयमसिर्हेमविभूषितः।

##### शब्दार्थः
अक्षयसायकौ  with inexhaustible arrows, निशितैः  sharp ones, ज्वलद्भिः burning, पावकैरिव like fire, बाणैः with arrows, सम्पूर्णौ  filled, तूणी quiver, मम to me, महेन्द्रेण by Indra, दत्तौ were given, महारजतकोशः a big silver sheath, अयम् this, हेमविभूषितः adorned with gold.

##### आङ्ग्लानुवादः
These two quivers filled fully with sharp inexhaustible arrows, shining like flames of fire and this sword adorned with gold and this big silver sheath were given to me by Indra.



#### श्लोकः
##### मूलम्
अनेन धनुषा राम हत्वा संख्ये महासुरान्॥3.12.35॥  
आजहार श्रियं दीप्तां पुरा विष्णुर्दिवौकसाम्।

##### शब्दार्थः
राम O Rama, पुरा in the past, विष्णुः Visnu, सङ्ख्ये in the battle, अनेन धनुषा with this bow, महासुरान् great demons, हत्वा killing, दिवौकसाम् for the gods, दीप्ताम् shining, श्रियम् prosperity, आजहार earned.

##### आङ्ग्लानुवादः
In ancient times Visnu killed the demons in a battle with this bow and brought back the glittering prosperity for the gods.



#### श्लोकः
##### मूलम्
तद्धनुस्तौ च तूणीरौ शरं खङ्गं च मानद॥ 3.12.36॥  
जयाय प्रतिगृह्णीष्व वज्रं वज्रधरो यथा।

##### शब्दार्थः
मानद O Rama, bestower of honour, तत् that, धनुः bow, तौ both, तूणीरौ quivers, शरम् arrow, खङ्गं च sword, वज्रधरः Indra the wielder of the thunderbolt, वज्रं यथा as his thunderbolt, जयाय to win, प्रतिगृह्णीष्व you may please accept.

##### आङ्ग्लानुवादः
O bestower of honour, receive this bow, the two quivers, the sword and the arrow for your victory just like Indra accepts the thunderbolt.



#### श्लोकः
##### मूलम्
एवमुक्त्वा महातेजाः समस्तं तद्वरायुधम्।  
दत्वा रामाय भगवानगस्त्यः पुनरब्रवीत्॥3.12.37॥

##### शब्दार्थः
महातेजाः luminous , भगवान् lord, अगस्त्यः Agastya, एवम् in that way, उक्त्वा having said, समस्तम् everything, तत् that, वरायुधम् excellent weapons, रामाय to Rama, दत्वा having given, पुनः again, अब्रवीत् said.

##### आङ्ग्लानुवादः
The luminous lord Agastya, having said this, gave all the excellent weapons to Rama. And continued ः  

#### समाप्तिः
 श्रीमद्रामायणे वाल्मीकीय आदिकाव्ये अरण्यकाण्डे द्वादशस्सर्गः॥  
Thus ends the twelfth sarga of Aranyakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/3_araNyakANDam/02-panchavaTI-praveshaH/012_agastyadarshanam.md">
<details><summary><h3>भूषणम् ...{Loading}...</h3></summary>



स प्रविश्याश्रमपदं लक्ष्मणो राघवानुजः ।  

अगस्त्यशिष्यमासाद्य वाक्यमेतदुवाच ह  ॥  ३।१२।१  ॥   

राजा दशरथो नाम ज्येष्ठस्तस्य सुतो बली ।  

रामः प्राप्तो मुनिं द्रष्टुं भार्यया सह सीतया  ॥  ३।१२।२  ॥   

रुद्रस्यापूज्यत्वमाह स प्रविश्येत्यादि  ॥  ३।१२।१,२  ॥   

  

लक्ष्मणो नाम तस्याहं भ्राता त्ववरजो हितः ।  

अनुकूलश्च भक्तश्च यदि ते श्रोत्रमागतः  ॥  ३।१२।३  ॥   

हितः हितकारी । अनुकूलः प्रियकरः । प्रियहितकरत्वे हेतुः भक्त इति । भक्तः
प्रीतिमान् । यदीति सम्भावनायाम् । अहं रामश्च ते श्रुतौ भवेवेत्यर्थः ।
अग्रजत्वादिविशेषणानि रामेण तुल्यप्रतिपत्तिवारणाय  ॥  ३।१२।३  ॥   

  

ते वयं वनमत्युग्रं प्रविष्टाः पितृशासनात् ।  

द्रष्टुमिच्छामहे सर्वे भगवन्तं निवेद्यताम्  ॥  ३।१२।४  ॥   

निवेद्यताम् अस्मद्दर्शनेच्छेति शेषः । एतद्वाक्यमुवाचेति पूर्वेणान्वयः ।
ते वयमित्यस्मिन् श्लोके यमिति गायत्र्या अष्टमाक्षरम् ।
सप्तसहस्रसङ्ख्याकाः श्लोका गताः  ॥  ३।१२।४  ॥   

  

तस्य तद्वचनं श्रुत्वा लक्ष्मणस्य तपोधनः ।  

तथेत्युक्त्वाग्निशरणं प्रविवेश निवेदितुम्  ॥  ३।१२।५  ॥   

तस्येति । अग्निशरणम् अग्निगृहम्  ॥  ३।१२।५  ॥   

  

स प्रविश्य मुनिश्रेष्ठं तपसा दुष्प्रधर्षणम् ।  

कृताञ्जलिरुवाचेदं रामागमनमञ्जसा ।  

यथोक्तं लक्ष्मणेनैव शिष्यो ऽगस्त्यस्य सम्मतः  ॥  ३।१२।६  ॥   

अञ्जसा आशु । यथेष्टमित्यस्य उवाचेत्यनेनान्वयः । सम्मतः शिष्येषु
मान्यत्वेन सम्मतः  ॥  ३।१२।६  ॥   

  

पुत्रौ दशरथस्येमौ रामो लक्ष्मण एव च ।  

प्रविष्टावाश्रमपदं सीतया सह भार्यया  ॥  ३।१२।७  ॥   

द्रष्टुं भवन्तमायातौ शुश्रूषार्थमरिन्दमौ ।  

यदत्रानन्तरं तत्त्वमाज्ञापयितुमर्हसि  ॥  ३।१२।८  ॥   

ततः शिष्यादुपश्रुत्य प्राप्तं रामं सलक्ष्मणम् ।  

वैदेहीं च महाभागामिदं वचनमब्रवीत्  ॥  ३।१२।९  ॥   

शुश्रूषार्थं सेवार्थं चेत्यर्थः । अत्र अस्मिन् रामे विषये । अनन्तरं
तदागमनानन्तरम् । यद्वक्तव्यं तत्त्वं तस्य भावं प्रकारम् आज्ञापयितुमर्हसि
 ॥  ३।१२।७९  ॥   

  

दिष्ट्या रामश्चिरस्याद्य द्ष्टुं मां समुपागतः ।  

मनसा काङ्क्षितं ह्यस्य मयाप्यागमनं प्रति  ॥  ३।१२।१०  ॥   

गम्यतां सत्कृतो रामः सभार्यः सहलक्ष्मणः ।  

प्रवेश्यतां समीपं मे किञ्चासौ न प्रवेशितः  ॥  ३।१२।११  ॥   

दिष्ट्या यदृच्छया । चिरस्य चिरात् प्रतिकाङ्क्षितमित्यन्वयः ।
प्रतिर्वीप्सायाम् । सत्कृतः सत्कारार्हः । किञ्चासौ न प्रवेशितः कुतो
विलम्बित इत्यर्थः  ॥  ३।१२।१०,११  ॥   

  

एवमुक्तस्तु मुनिना धर्मज्ञेन महात्मना ।  

अभिवाद्याब्रवीच्छिष्यस्तथेति नियताञ्जलिः  ॥  ३।१२।१२  ॥   

ततो निष्क्रम्य सम्भ्रान्तः शिष्यो लक्ष्मणमब्रवीत् ।  

क्वासौ रामो मुनिं द्रष्टुमेतु प्रविशतु स्वयम्  ॥  ३।१२।१३  ॥   

ततो गत्वाश्रमद्वारं शिष्येण सहलक्ष्मणः ।  

दर्शयामास काकुत्स्थं सीतां च जनकात्मजाम्  ॥  ३।१२।१४  ॥   

अभिवाद्येति विलम्बकरणापचारनिवृत्त्यर्थे वन्दनम् अत एव सम्भ्रान्त इति
वक्ष्यति  ॥  ३।१२।१२१४  ॥   

  

तं शिष्यः प्रश्रितो वाक्यमगस्त्यवचनं ब्रुवन् ।  

प्रावेशयद्यथान्यायं सत्कारार्हं सुसत्कृतम्  ॥  ३।१२।१५  ॥   

अगस्त्येनोच्यत इत्यगस्त्यवचनम्, अगस्त्योक्तमित्यर्थः सुसत्कृतं
सविनयवाक्येन बहुमतम्  ॥  ३।१२।१५  ॥   

  

प्रविवेश ततो रामः सीतया सह लक्ष्मणः ।  

प्रशान्तहरिणाकीर्णमाश्रमं ह्यवलोकयन्  ॥  ३।१२।१६  ॥   

आश्रमं मुनिगृहम्  ॥  ३।१२।१६  ॥   

  

स तत्र ब्रह्मणः स्थानमग्नेः स्थानं तथैव च ।  

विष्णोः स्थानं महेन्द्रस्य स्थानं चैव विवस्वतः  ॥  ३।१२।१७  ॥   

अयं तत्र देवपूजागृहाण्यपश्यदित्याह स तत्रेत्यादि । तत्र अगस्त्यगृहे ।
ब्रह्मणः चतुर्मुखस्य । अग्नेः पावकस्य । तथैव चेति निपातसमुदायस्समुच्चये
 ॥  ३।१२।१७  ॥   

  

सोमस्थानं भगस्थानं स्थानं कौबेरमेव च ।  

धातुर्विधातुः स्थाने च वायोः स्थानं तथैव च  ॥  ३।१२।१८  ॥   

नागराजस्य च स्थानमनन्तस्य महात्मनः ।  

स्थानं तथैव गायत्र्या वसूनां स्थानमेव च  ॥  ३।१२।१९  ॥   

भगो देवताविशेषः  ॥  ३।१२।१८,१९  ॥   

  

स्थानं च पाशहस्तस्य वरुणस्य महात्मनः ।  

कार्तिकेयस्य च स्थानं धर्मस्थानं च पश्यति  ॥  ३।१२।२०  ॥   

पाशहस्तस्येत्यादिविशेषणानि तत्र मुनेरगस्त्यस्य भक्तिविशेषद्योतनार्थम् ।
इमे ब्रह्मादयः पूर्वसर्गे फलप्रदत्वेनोक्ताः । अन्ये
अगस्त्योपासकत्वेनोक्ताः । एते ब्रह्माग्निविष्णुमहेन्द्र
विवस्वत्सोमभगकुबेरधातृविधातृवाय्वनन्तगायत्रीवसुवरुणकार्तिकेयधर्माख्याः
सप्तदशः देवाः । "यो वै सप्तदशम्" इत्यनुवाकोक्तसप्तदशाक्षरदेवताः यायजूकेन
मुनिना पूजार्थे प्रतिष्ठिता इति बोध्यम् । अत्र पूज्यदैवतेषु
रुद्रस्यानुपादानादपूज्यत्वमुक्तम् । अधुना जनैः कैश्चित् पूज्यमानता तु
तामसशास्त्रानुरोधेनेति बोध्यम् । ननु विष्णोः स्थानं महेशस्येति पाठात्
स्थानानुक्त्यसम्भव इति चेत्, तदा पूर्वं रामेण "अगस्त्यं नियताहारं सततं
पर्युपासते" इत्युक्तावपि स्थाननिर्देशे उपास्योपासकयोरुभयोरपि निर्देशो न
विरुध्यते । यद्वा उपासनं समीपावस्थानं नत्वाराधनम्, धर्ममाराधयिष्णव
इत्युक्तेः । धर्मस्याराधनं परिपालनमेव  ॥  ३।१२।२०  ॥   

  

ततः शिष्यैः परिवृतो मुनिरप्यभिनिष्पतत् ।  

तं ददर्शाग्रतो रामो मुनीनां दीप्ततेजसाम्  ॥  ३।१२।२१  ॥   

अब्रवीद्वचनं वीरो लक्ष्मणं लक्ष्मिवर्धनम् ।  

एष लक्ष्मण निष्क्रामत्यगस्त्यो भगवानृषिः  ॥  ३।१२।२२  ॥   

अभिनिष्पतत् अभ्युत्थानं कृतवान् । अडभावः आर्षः । मुनीनामग्रतः स्थितमिति
शेषः  ॥  ३।१२।२१,२२  ॥   

  

औदार्येणावगच्छामि निधानं तपसामिमम्  ॥  ३।१२।२३  ॥   

औदार्येण तेजोविशेषरूपौन्नत्येन । इममवगच्छामि अगस्त्यत्वेनेति शेषः । इति
वचनमब्रवीदित्यन्वयः  ॥  ३।१२।२३  ॥   

  

एवमुक्त्वा महाबाहुरगस्त्यं सूर्यवर्चसम् ।  

जग्राह परमप्रीतस्तस्य पादौ परन्तपः  ॥  ३।१२।२४  ॥   

अगस्त्यम् उद्दिश्येति शेषः  ॥  ३।१२।२४  ॥   

  

अभिवाद्य तु धर्मात्मा तस्थौ रामः कृताञ्जलिः ।  

सीतया सह वैदेह्या तदा रामः सलक्ष्मणः  ॥  ३।१२।२५  ॥   

रामः अभिवाद्य रामस्तस्थावित्यन्वयः  ॥  ३।१२।२५  ॥   

  

प्रतिजग्राह काकुत्स्थमर्चयित्वासनोदकैः ।  

कुशलवप्रश्नमुक्त्वा च ह्यास्यतामिति चाब्रवीत्  ॥  ३।१२।२६  ॥   

प्रतिजग्राह अतिथित्वेनेति शेषः । उदकानि पाद्यानि  ॥  ३।१२।२६  ॥   

  

अग्निं हुत्वा प्रदायार्ध्यमतिथीन् प्रतिपूज्य च ।  

वानप्रस्थेन धर्मेण स तेषां भोजनं ददौ  ॥  ३।१२।२७  ॥   

तस्मिन्नासीने अग्निं हुत्वा वैश्वदेवं कृत्वा । तेभ्यः अर्घ्यं दत्त्वा
अतिथीन् प्रतिपूज्य आचमनीयपुष्पादिभिः पूजयित्वा । वानप्रस्थेन धर्मेण
सिद्धं भोजनकन्दमूलादिकं ददौ  ॥  ३।१२।२७  ॥   

  

प्रथमं चोपविश्याथ धर्मज्ञो मुनिपुङ्गवः ।  

उवाच राममासीनं प्राञ्जलिं धर्मकोविदम्  ॥  ३।१२।२८  ॥   

स्वयं प्रथममुपविश्य आसीनं राममुवाच  ॥  ३।१२।२८  ॥   

  

अग्निं हुत्वा प्रदायार्ध्यमतिथिं प्रतिपूजयेत् ।  

अन्यथा खलु काकुत्स्थ तपस्वी समुदाचरन् ।  

दुःसाक्षीव परे लोके स्वानि मांसानि भक्षयेत्  ॥  ३।१२।२९  ॥   

अयं रामव्याजेन सीतां प्रत्युपदेशः । धर्मकोविदमित्युक्तस्य रामस्य हि नेदं
वक्तव्यम् । अत एव सीता रावणं सत्करिष्यति । अन्यथा समुदाचरन्
होममतिथिसत्कारञ्चाकुर्वन्नित्यर्थः । दुःसाक्षी कूटसाक्षी  ॥  ३।१२।२९  ॥   

  

राजा सर्वस्य लोकस्य धर्मचारी महारथः ।  

पूजनीयश्च मान्यश्च भवान् प्राप्तः प्रियातिथिः  ॥  ३।१२।३०  ॥   

भवांस्तु विशिष्टातिथिरित्याह राजेति । राजपक्षे स्पष्टो ऽर्थः ।
तत्त्वार्थस्तु सर्वस्य लोकस्य भुवनत्रयस्य । राजा स्वामी । "पतिं
विश्वस्य" इति श्रुतेः । अत एव लोकस्य पूजनीयः कर्मभिराराध्यः ।
"इष्टापूर्तं बहुधा जातं जायमानं विश्वं बिभर्ति भुवनस्य नाभिः" इति
श्रुतेः । मान्यः मुक्तये योगिभिश्चिन्त्यः । प्रियातिथिः लौकिकातिथिभ्यो
विलक्षणः । एवमुवाचेति पूर्वेणान्वयः  ॥  ३।१२।३०  ॥   

  

एवमुक्त्वा फलैर्मूलैः पुष्पैरन्येश्च राघवम् ।  

पूजयित्वा यथाकामं पुनरेव ततो ऽब्रवीत्  ॥  ३।१२।३१  ॥   

एवमिति । पुनः फलादिदानं सीतायाः  ॥  ३।१२।३१  ॥   

  

इदं दिव्यं महच्चापं हेमरत्नविभूषितम्  ॥  ३।१२।३२  ॥   

वैष्णवं पुरुषव्याघ्र निर्मितं विश्वकर्मणा  ॥  ३।१२।३३  ॥   

इदमिति परशुरामात् गृहीत्वा वरुणहस्ते दत्तं रामेण । तदेव वरुणः
खरादिवधसन्निहित इति अगस्त्यहस्ते निक्षिप्तवानित्यवगम्यते,
वैष्णवशब्दप्रत्यभिज्ञानात्  ॥  ३।१२।३२,३३  ॥   

  

अमोघः सूर्यसङ्काशो ब्रह्मदत्तः शरोत्तमः ।  

दत्तौ मम महेन्द्रेण तूणी चाक्षयसायकौ  ॥  ३।१२।३४  ॥   

ब्रह्मदत्तः ब्रह्मणा दत्तः अयमितिशेषः । तूणी इमाविति शेषः  ॥  ३।१२।३४
 ॥   

  

सम्पूर्णौ निशितैर्बाणैर्ज्वलद्भिरिव पावकैः ।  

महारजत कोशो ऽयमसिर्हेमविभूषितः  ॥  ३।१२।३५  ॥   

महारजतं सुवर्णं तन्मयः कोशः खङ्गपिधानं यस्य सः महारजतकोशः । बालरामाणे
ऐन्द्रं शरासनमिति इन्द्रदत्तत्वोक्तिश्छत्रिन्यायात्  ॥  ३।१२।३५  ॥   

  

अनेन धनुषा राम हत्वा सङ्ख्ये महासुरान् ।  

आजहार श्रियं दीप्तां पुरा विष्णुर्दिवौकसाम्  ॥  ३।१२।३६  ॥   

धनुषा धनुरादिना  ॥  ३।१२।३६  ॥   

  

तद्धनुस्तौ च तूणीरौ शरं खङ्गं च मानद ।  

जयाय प्रतिगृह्णीष्व वज्रं वज्रधरो यथा  ॥  ३।१२।३७  ॥   

शरं खङ्गं च वैष्णवाविति शेषः । वज्रं वज्रधरो यथेत्यनेन तावकं त्वमेव
गृहाणेत्युक्तम्  ॥  ३।१२।३७  ॥   

  

एवमुक्त्वा महातेजाः समस्तं तद्वरायुधम् ।  

दत्त्वा रामाय भगवानगस्त्यः पुनरब्रवीत्  ॥  ३।१२।३८  ॥   

इत्यार्षे श्रीरामायणे वाल्मीकीये आदिकाव्ये श्रीमदारण्यकाण्डे द्वादशः
सर्गः  ॥  १२  ॥   

एवमुक्त्वा ततः पुनरेव इत्यब्रवीदित्यन्वयः  ॥  ३।१२।३८  ॥   

इति श्रीगोविन्दराजविरचिते श्रीरामायणभूषणे रत्नमेखलाख्याने
आरण्यकाण्डव्याख्याने द्वादशः सर्गः  ॥  १२  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/3_araNyakANDam/02-panchavaTI-praveshaH/012_agastyadarshanam.md">
<details><summary><h3>शिरोमणी ...{Loading}...</h3></summary>



लक्ष्मणाज्ञापनानन्तरकालिकं वृत्तान्तमाह--स इत्यादिभिः । स लक्ष्मणः
अश्रमपदं श्रमनिवर्तकं स्थानं प्रविश्य अगस्त्यशिष्यमासाद्य प्राप्य
एतद्वाक्यमुवाच  ॥  ३।१२।१  ॥   

  

तद्वचनाकारमाह--राजेति । दशरथो नाम यो राजा तस्य ज्येष्ठः सुतो बली रामः
सीतया भार्यया सह मुनिं द्रष्टुं प्राप्तः  ॥  ३।१२।२  ॥   

  

ननु त्वं को ऽसीत्यत्र आह--लक्ष्मणो नाम तस्य रामस्य अवरजो भ्राता अहं यदि
कदाचित् श्रोत्रं रामकथाप्रसङ्गेन श्रवणपथमागतः प्राप्तः स्यामिति शेषः  ॥ 
३।१२।३  ॥   

  

ते इति । ते रामादयो वयं पितृशासनादत्युग्रं वनं प्रविष्टास्ते वयं भगवन्तं
द्रष्टुमिच्छामहे अतः निवेद्यतामुदं वृत्तमुच्यतां गुरुसन्निधाविति शेषः  ॥ 
३।१२।४  ॥   

  

तस्येति । तपोधनो ऽगस्त्यशिष्यस्तस्य लक्ष्मणस्य तद्वचनं श्रुत्वा
तथेत्युक्त्वा अग्निशरणमग्निगृहं यागशालामित्यर्थः, प्रविवेश  ॥  ३।१२।५
 ॥   

  

स इति । सो ऽगस्त्यशिष्यः प्रविश्य यागशालां गत्वा दुष्प्रधर्षणं
मुनिश्रेष्ठमगस्त्यस्य संमतः शिष्यः इदं रामागमनं लक्ष्मणेन यथोक्तमञ्जसा
शीघ्रमुवाच । सार्धश्लोक एकान्वयी  ॥  ३।१२।६  ॥   

  

तद्वचनाकरमाह--पुत्राविति । भवन्तं द्रष्टुं शुश्रूषार्थं च तौ आयातौ रामो
लक्ष्मणश्च दशरथस्य पुत्रौ आश्रमपदं प्रविष्टौ  ॥  ३।१२।७८  ॥   

  

यदिति । अत्र रामादिविषये यत्तत्त्वं निर्णीतमित्यर्थः । तदनन्तरं
शीघ्रमाज्ञापयितुमर्हसि । अर्धं पृथक्-- तत इति । रामं प्राप्तं वैदेहीं च
प्राप्तां शिष्यान् उपश्रुत्य इदं वचनमब्रवीत्  ॥  ३।१२।९  ॥   

  

तद्वचनाकारमाह--दिष्ट्येति । चिरस्य बहुकालान्मां द्रष्टुम़द्य समुपागतः
दिष्ट्या भाग्यमेतत् । तत्र हेतुः-- यतः अस्य आगमनं प्रति मया ऽपि मनसा
आकाङ्क्षितम्  ॥  ३।१२।१०  ॥   

  

गम्यतामिति । गम्यतां रामः प्रवेश्यतां मम समीपमयं किं किमर्थं न प्रवेशितः
मामपृष्ट्वैवेति शेषः  ॥  ३।१२।११  ॥   

  

एवमिति । मुनिना एवमुक्तः शिष्यः अभिवाद्य प्रणम्य तथेति अब्रवीत्  ॥ 
३।१२।१२  ॥   

  

तदेति । तदा गुर्वाज्ञापनकाले निष्क्रम्य यागशालायाः निःसृत्य संभ्रान्तः
आदृतः शिष्य असौ रामः कः मुनिं द्रष्टुमेतु आगच्छतु प्रविशतु इति
लक्ष्मणमब्रवीत्  ॥  ३।१२।१३  ॥   

  

तत इति । शिष्येण सह लक्ष्मणः आश्रमः पदमाश्रमप्रान्तदेशं गत्वा काकुत्स्थं
दर्शयामास । शिष्यमिति प्रयोज्यमाक्षिप्यते  ॥  ३।१२।१४  ॥   

  

तमिति । अगस्त्यस्य वचनं संदेशो यस्मिन् तत् प्रश्रितं नम्रीभूतं वाक्यं
ब्रुवन् सन् सत्कारार्हं तं रामं सुसत्कृतं यथा स्यात्तथा यथान्यायं
प्रावेशयत्  ॥  ३।१२।१५  ॥   

  

प्रविवेशेति । प्रशान्तहरिणैः आकीर्णं व्याप्तमाश्रममवलोकयन् सन् सीतया सह
रामः प्रविवेश  ॥  ३।१२।१६  ॥   

  

स इति । तत्र अगस्त्याश्रमे ब्रह्मादीनां स्थानानि स रामः पश्यति अपश्यत् ।
तत्राग्निशब्देन शंभुरुच्यते । अत एव ब्रह्मविष्णुवाचकशब्दयोरन्तरा पाठः ।
धाताविधातारौ प्रजापतिविशेषौ । गायत्रीशब्देनोपलक्षणविधया
सावित्रीसरस्वत्योरपि ग्रहणमिति भट्टसंमतिः । श्लोकचतुष्टयमेकान्वयि  ॥ 
३।१२।१७२०  ॥   

  

तत इति । ततः रामालिङ्गनहेतोः मुनिरपि अभिनिष्पतत्
आगमशास्त्रस्यानित्यत्वादडभावः । मुनीनां मध्ये दीप्ततेजसं तमगस्त्यं रामो
ददर्श  ॥  ३।१२।२१  ॥   

अब्रवीदिति । वीरो रामः लक्ष्मणमब्रवीत् । अर्धं पृथक् ।
तद्वचनाकारमाह--बहिरिति । हे लक्ष्मण अगस्त्यऋषिः औदार्येण
तपोजनिततेजोविशेषोत्कर्षेण बहिर्निष्क्रामति अतः तपसां निदानं
कारणमवगच्छामि जानामि ऋषिमिति शेषः  ॥  ३।१२।२२  ॥   

  

एवमिति । महाबाहू रघुनन्दनो रामः अगस्त्यमवमुक्त्वा आपततः आगच्छतः तस्य
पादौ जग्राह  ॥  ३।१२।२३  ॥   

  

अभिवाद्येति । तदा मुनिसङ्गमकाले धर्मात्मा आरामः सर्वाभिरामदाता रामः
अभिवाद्य तस्थौ  ॥  ३।१२।२४  ॥   

  

प्रतीति । काकुत्स्थं रामं प्रतिगृह्य हस्तेन गृहीत्वा आसनोदकैः अर्चयित्वा
कुशलप्रश्नं तद्बोधकवाक्यं चोक्त्वा सो ऽगस्त्यः आस्यतामित्यब्रवीत्  ॥ 
३।१२।२५  ॥   

  

अर्चनप्रकारमाह--अग्निमिति । अग्निं वैश्वदेवविधिप्राप्तवह्निं हुत्वा
अर्घ्यम् अर्धजलं प्रदाय अतिथीन् प्रतिपूज्य वानप्रस्थेन वानप्रस्थोचितेन
धर्मेण विधिना भोजनं ददौ  ॥  ३।१२।२६  ॥   

  

भोजनानन्तरकालिकवृत्तान्तमाह--प्रथममिति । प्रथमं रामोपवेशनात्पूर्वं
धर्मजो मुनिपुङ्गवः उपविश्य आसीनं पश्चात् स्थितिमन्तं राममुवाच  ॥  ३।१२।२७
 ॥   

  

तद्वचनाकारमाह--अन्यथेति । हे काकुत्स्थ अन्यथा सत्कृतिविधिविपरीतं
समुदाचरन् कुर्वन् तपस्वी परे लोके दुःसाक्षी अन्यथा वस्तुनिर्णेतेव परे
लोके स्वानि मांसानि भक्षयेत्  ॥  ३।१२।२८  ॥   

  

राजेति । यतः सर्वस्य लोकस्य राजा अत एव पूजनीयो मान्यश्च
प्रियातिथिर्भवान् प्राप्तः  ॥  ३।१२।२९  ॥   

  

एवमिति । एवमुक्त्वा फलादिभिः पूजयित्वा च ततः तस्मिन् समये अगस्त्यस्तं
राममब्रवीत्  ॥  ३।१२।३०  ॥   

  

तद्वचनाकारमाह--इदमिति । हेमवज्रविभूषितं हेमभिर्वज्रैश्च विभूषितं
विश्वकर्मणा निर्मितमिदं महच्चापं धनुरस्तीति शेषः  ॥  ३।१२।३१  ॥   

  

अमोघ इति । अमोघः फलरहितप्रहारशून्यः सूर्यसंकाशः ब्रह्मदत्तः शरोत्तम
उत्तमबाणः महेन्द्रेण दत्तौ अक्षयसायकौ ज्वलद्भिः पावकैरिव निशितैः
तीक्ष्णैर्बाणैः संपूर्णौ तूणी च सन्तीति शेषः । सार्धश्लोक एकान्वयी  ॥ 
३।१२।३२३३  ॥   

  

महारजतेति । महारजतेन सुवर्णनिर्मितमुष्टिविशेषेण युक्तः कोशो यस्य स
हेमविभूषितोपमश्चा ऽस्तीति शेषः । अर्धं पृथक् । धनुषः प्रभावमाह--अनेनेति
। संख्ये संग्रामे अनेन धनुषा महासुरान् हत्वा पुरा पूर्वं दिवौकसां
देवानां श्रियं विष्णुराजहार  ॥  ३।१२।३४  ॥   

  

तदिति । जयाय जयं लब्धुं वज्रं वज्रधर इन्द्र इव धनुरादीनि प्रतिगृह्णीष्व
 ॥  ३।१२।३५  ॥   

  

एवमिति । महातेजा अगस्त्यः समस्तं तद्वरायुधं रामाय दत्त्वा पुनरब्रवीत्  ॥ 
३।१२।३६  ॥   

  

इति श्रीमद्वाल्मीकीयरामायणव्याख्याने रामायणशिरोमणावारण्यकाण्डे द्वादश
सर्गः  ॥  ३।१२  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/3_araNyakANDam/02-panchavaTI-praveshaH/012_agastyadarshanam.md">
<details><summary><h3>तिलकम् ...{Loading}...</h3></summary>



हितः शुभकारी अनुकूलस्तदिच्छावशवर्ती पूज्यविषयानुरागो भक्तिस्तद्वान्भक्तः
। यदीति संभावनायाम् । बहुदिनं वने वासादस्मच्छ्रवणं तवापि
संभावितमित्यर्थः  ॥  ३।१२।१३  ॥   

  

भगवन्तं द्रष्टुमिच्छामहे, अतो दर्शनार्थमागता इति निवेद्यतामित्यर्थः  ॥ 
३।१२।४ ॥   

  

अग्निशरणमग्निहोत्रगृहं निवेदितुं निवेदयितुम्  ॥  ३।१२।५  ॥   

  

अञ्जसा शीघ्रम्  ॥  ३।१२।६  ॥   

  

संमत इष्टः  ॥  ३।१२।७  ॥   

  

द्रष्टुं तदनन्तरं कियत्कालं शुश्रूषार्थं सेवार्थं चागतौ  ॥  ३।१२।८  ॥   

  

अनन्तरं तत्त्वं वक्तव्यतत्त्वमुपश्रुत्य भगवदागमनश्रवणानन्दमनुभूयेत्यर्थ
इति तीर्थः  ॥  ३।१२।९  ॥   

  

मां द्रष्टुं समागत इति यत्तद्दिष्ठ्या मम भाग्येन किं चान्तर्भावितण्यर्थो
दृशिः मामात्मानं दर्शयितुं यद्वने वसतश्चिरस्य चिरकालस्य गमने
ऽप्यागतस्तद्दिष्ट्या मद्भाग्येन उद्बुद्धेनेत्यर्थः  ॥  ३।१२।१०  ॥   

  

तदेवाह मनसेति । एतदागमनमुद्दिश्य काङ्क्षितम् इच्छा कृतेति यावत् ।
सत्कृतः आचारोपचारव्यवहारैरित्यर्थः  ॥  ३।१२।११  ॥   

  

किमसौ न प्रवेशितः कस्माद्धेतोर्विलम्बः कृत इत्यर्थः  ॥  ३।१२।१२  ॥   

  

अभिवाद्यागमननियोगप्रयुक्तं पुनरभिवादनं कृत्वा तथेत्यानयामीत्येवम्  ॥ 
३।१२।१३  ॥   

  

स्वयं प्रविशतु भगवता ऽवगतवृत्तान्तत्वान्नास्य शिष्यमुखापेक्षेति भावः ।
आश्रमपदमाश्रमप्रान्तदेशम्  ॥  ३।१२।१४  ॥   

  

लक्ष्मणः काकुत्स्थं रामं प्रदर्शयामास शिष्यमिति शेषः । तं दृष्टं रामं
शिष्यो ऽगस्त्यवचनमुच्यत इति वचनमगस्त्योक्तं वाक्यं प्रश्रितं
प्रीतियुक्तं ब्रुवन्प्रावेशयदित्यन्वयः  ॥  ३।१२।१५  ॥   

  

सुसत्कृतं पाद्यार्घ्यादिभिरग्रे गत्या मार्गप्रदर्शनेन च सत्कृतम्  ॥ 
३।१२।१६  ॥   

  

अगस्त्याश्रमस्थदेवतास्थानदर्शनमाह स तत्रेति । तत्राश्रमे स रामः ब्रह्मणो
हिरण्यगर्भस्य कल्पितं स्थानम् । अग्निरत्र रुद्रः  ॥  ३।१२।१७  ॥   

  

भगः स्थूलमण्डलाभिमानी  ॥  ३।१२।१८  ॥   

  

धाता कार्यप्रजापतिः विधाता विश्वकर्मेति कतकः  ॥  ३।१२।१९  ॥   

  

गायत्रीति सरस्वतीसावित्र्योरप्युपलक्षणम्  ॥  ३।१२।२०  ॥   

  

एषां स्थानानि पश्यतीत्यन्वयः । एतेन पूजास्थाने एतावतां देवानां
पूजावश्यकीति सूचितम् । अभिनिष्पतम् अडभाव आर्षः, अभ्युत्थानं
कृतवानित्यर्थः  ॥  ३।१२।२१  ॥   

  

मुनीनामग्रतः स्थितमिति शेषः । ईदृशं तमगस्त्यं ददर्शेत्यन्वयः  ॥  ३।१२।२२
 ॥   

  

औदार्येण तेजोविशेषजनितौन्नत्येन  ॥  ३।१२।२३  ॥   

  

एवमगस्त्यमुक्त्वा लक्ष्मणं प्रति बोधयित्वा आपतत आश्रमादागच्छतस्तस्य ऋषेः
पादौ स्पृष्ट्वा नमश्चकारेत्यर्थः  ॥  ३।१२।२४  ॥   

  

योगरूढिभ्यां रामशब्दद्वयापौनरुक्त्यम्  ॥  ३।१२।२५  ॥   

  

प्रतिगृह्य उत्थापनपूर्वकमालिङ्ग्येत्यर्थः  ॥  ३।१२।२६  ॥   

  

अर्चनस्यैव विस्तरापदेशः अग्निमिति । वैश्वदेवहोमं कृत्वेत्यर्थः ।
अतिथीन्रामादीन्  ॥  ३।१२।२७  ॥   

  

आसीनं पश्चादासीनमित्यर्थ इति प्राञ्चः । मम तु भाति प्रथममिति भोजनं
ददावित्यनेनान्वेति । अथोपविश्य अतिथिपूजाव्यग्रतया
तावत्पर्यन्तमनुपवेशनमिति  ॥  ३।१२।२८  ॥   

  

एवं क्षत्रियपूजानुचितेत्याशङ्कां समाधित्सुः प्रकृतं धर्ममुवाचेत्याह
अन्यथेति । अन्यथा समुदाचरन् एवमतिथिपूजनमकुर्वन्नित्यर्थः । दुःसाक्षी
कूटसाक्षी एवं च प्रत्यवायपरिहारायैवमतिथिपूजा ऽ ऽवश्यकीत्याशयः  ॥  ३।१२।२९
 ॥   

  

त्वदधिको ऽतिथिश्च नास्तीत्याह राजेति । सर्वलोकराजा
सर्वलोकनियन्तृत्वेनेश्वरत्वं गर्भितम् । धर्मचारी धर्माचरणेन तत्प्रवर्तकः
ईदृशस्त्वं प्रियातिथिः सन्प्राप्तः, अतः पूजनीयो मान्यश्च मान्यत्वेनेतः
परं त्वमेवास्माकमाराधनीय इति सूचितम्  ॥  ३।१२।३०,३१  ॥   

  

हेम्ना वज्रेण च भूषितम् । वैष्णवमिति । परशुरामाद्गृहीत्वा वरुणहस्ते
दत्तं यद्रामेण तदेव वरुणादादाय महेन्द्रो ऽगस्त्ये निक्षिप्तवानिति कतकः ।
योगेन महेन्द्रपदेनात्र वरुण एवेत्यन्ये  ॥  ३।१२।३२  ॥   

  

ब्रह्मणा दत्तो ब्रह्मदत्तस्तदाख्याश्च तूणी चेति चेन्न
धनुःशरयोरुभयोरिन्द्रदत्तत्वं गम्यते  ॥  ३।१२।३३  ॥   

  

महारजतं सुवर्णम् हेमविभूषितो मुष्टिदेशे  ॥  ३।१२।३४,३५  ॥   

  

वज्रं वज्रधरो यथेत्यनेन त्वदीयमेव त्वया स्वीक्रियत इति ध्वनितम्  ॥ 
३।१२।३६ ॥   

  

वरायुधं वरस्य विष्णोरायुधं च  ॥  ३।१२।३७  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽरण्यकाण्डे द्वादशः सर्गः  ॥  ३।१२  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/3_araNyakANDam/02-panchavaTI-praveshaH/012_agastyadarshanam.md">
<details><summary><h3>द्राविडपाठः ...{Loading}...</h3></summary>


स प्रविश्याश्रमपदं लक्ष्मणो राघवानुजः।  
अगस्त्यशिष्यमासाद्य वाक्यमेतदुवाच ह ॥ 3.12.1 ॥   
राजा दशरथो नाम ज्येष्ठस्तस्य सुतो बली।  
रामः प्राप्तो मुनिं द्रष्टुं भार्यया सह सीतया ॥ 3.12.2 ॥   
लक्ष्मणो नाम तस्याहं भ्राता त्ववरजो हितः।  
अनुकूलश्च भक्तश्च यदि ते श्रोत्रमागतः ॥ 3.12.3 ॥   
ते वयं वनमत्युग्रं प्रविष्टाः पितृशासनात्।  
द्रष्टुमिच्छामहे सर्वे भगवन्तं निवेद्यताम् ॥ 3.12.4 ॥   
तस्य तद्वचनं श्रुत्वा लक्ष्मणस्य तपोधनः।  
तथेत्युक्त्वाग्निशरणं प्रविवेश निवेदितुम् ॥ 3.12.5 ॥   
कृताञ्जलिरुवाचेदं रामागमनमञ्जसा।  
यथोक्तं लक्ष्मणेनैव शिष्योऽगस्त्यस्य सम्मतः ॥ 3.12.6 ॥   
पुत्रौ दशरथस्येमौ रामो लक्ष्मण एव च।  
प्रविष्टावाश्रमपदं सीतया सह भार्यया ॥ 3.12.7 ॥   
द्रष्टुं भवन्तमायातौ शुश्रूषार्थमरिन्दमौ।  
यदत्रानन्तरं तत्त्वमाज्ञापयितुमर्हसि ॥ 3.12.8 ॥   
ततः शिष्यादुपश्रुत्य प्राप्तं रामं सलक्ष्मणम्।  
वैदेहीं च महाभागामिदं वचनमब्रवीत् ॥ 3.12.9 ॥   
दिष्ट्या रामश्चिरस्याद्य द्ष्टुं मां समुपागतः।  
मनसा काङ्क्षितं ह्यस्य मयाप्यागमनं प्रति ॥ 3.12.10 ॥   
गम्यतां सत्कृतो रामः सभार्यः सहलक्ष्मणः।  
प्रवेश्यतां समीपं मे किञ्चासौ न प्रवेशितः ॥ 3.12.11 ॥   
एवमुक्तस्तु मुनिना धर्मज्ञेन महात्मना।  
अभिवाद्याब्रवीच्छिष्यस्तथेति नियताञ्जलिः ॥ 3.12.12 ॥   
ततो निष्क्रम्य सम्भ्रान्तः शिष्यो लक्ष्मणमब्रवीत्।  
क्वासौ रामो मुनिं द्रष्टुमेतु प्रविशतु स्वयम् ॥ 3.12.13 ॥   
ततो गत्वाश्रमद्वारं शिष्येण सहलक्ष्मणः।  
दर्शयामास काकुत्स्थं सीतां च जनकात्मजाम् ॥ 3.12.14 ॥   
तं शिष्यः प्रश्रितो वाक्यमगस्त्यवचनं ब्रुवन्।  
प्रावेशयद्यथान्यायं सत्कारार्हं सुसत्कृतम् ॥ 3.12.15 ॥   
प्रविवेश ततो रामः सीतया सह लक्ष्मणः।  
प्रशान्तहरिणाकीर्णमाश्रमं ह्यवलोकयन् ॥ 3.12.16 ॥   
स तत्र ब्रह्मणः स्थानमग्नेः स्थानं तथैव च।  
विष्णोः स्थानं महेन्द्रस्य स्थानं चैव विवस्वतः ॥ 3.12.17 ॥   
सोमस्थानं भगस्थानं स्थानं कौबेरमेव च।  
धातुर्विधातुः स्थाने च वायोः स्थानं तथैव च ॥ 3.12.18 ॥   
नागराजस्य च स्थानमनन्तस्य महात्मनः।  
स्थानं तथैव गायत्र्या वसूनां स्थानमेव च ॥ 3.12.19 ॥   
स्थानं च पाशहस्तस्य वरुणस्य महात्मनः।  
कार्तिकेयस्य च स्थानं धर्मस्थानं च पश्यति ॥ 3.12.20 ॥   
ततः शिष्यैः परिवृतो मुनिरप्यभिनिष्पतत्।  
तं ददर्शाग्रतो रामो मुनीनां दीप्ततेजसाम् ॥ 3.12.21 ॥   
अब्रवीद्वचनं वीरो लक्ष्मणं लक्ष्मिवर्धनम्।  
एष लक्ष्मण निष्क्रामत्यगस्त्यो भगवानृषिः ॥ 3.12.22 ॥   
औदार्येणावगच्छामि निधानं तपसामिमम् ॥ 3.12.23 ॥   
एवमुक्त्वा महाबाहुरगस्त्यं सूर्यवर्चसम्।  
जग्राह परमप्रीतस्तस्य पादौ परन्तपः ॥ 3.12.24 ॥   
अभिवाद्य तु धर्मात्मा तस्थौ रामः कृताञ्जलिः।  
सीतया सह वैदेह्या तदा रामः सलक्ष्मणः ॥ 3.12.25 ॥   
प्रतिजग्राह काकुत्स्थमर्चयित्वासनोदकैः।  
कुशलवप्रश्नमुक्त्वा च ह्यास्यतामिति चाब्रवीत् ॥ 3.12.26 ॥   
अग्निं हुत्वा प्रदायार्ध्यमतिथीन् प्रतिपूज्य च।  
वानप्रस्थेन धर्मेण स तेषां भोजनं ददौ ॥ 3.12.27 ॥   
प्रथमं चोपविश्याथ धर्मज्ञो मुनिपुङ्गवः।  
उवाच राममासीनं प्राञ्जलिं धर्मकोविदम् ॥ 3.12.28 ॥   
अन्यथा खलु काकुत्स्थ तपस्वी समुदाचरन्।  
दुःसाक्षीव परे लोके स्वानि मांसानि भक्षयेत् ॥ 3.12.29 ॥   
राजा सर्वस्य लोकस्य धर्मचारी महारथः।  
पूजनीयश्च मान्यश्च भवान् प्राप्तः प्रियातिथिः ॥ 3.12.30 ॥   
एवमुक्त्वा फलैर्मूलैः पुष्पैरन्येश्च राघवम्।  
पूजयित्वा यथाकामं पुनरेव ततोऽब्रवीत् ॥ 3.12.31 ॥   
इदं दिव्यं महच्चापं हेमरत्नविभूषितम् ॥ 3.12.32 ॥   
वैष्णवं पुरुषव्याघ्र निर्मितं विश्वकर्मणा ॥ 3.12.33 ॥   
अमोघः सूर्यसङ्काशो ब्रह्मदत्तः शरोत्तमः।  
दत्तौ मम महेन्द्रेण तूणी चाक्षयसायकौ ॥ 3.12.34 ॥   
सम्पूर्णौ निशितैर्बाणैर्ज्वलद्भिरिव पावकैः।  
महारजत कोशोऽयमसिर्हेमविभूषितः ॥ 3.12.35 ॥   
अनेन धनुषा राम हत्वा सङ्ख्ये महासुरान्।  
आजहार श्रियं दीप्तां पुरा विष्णुर्दिवौकसाम् ॥ 3.12.36 ॥   
तद्धनुस्तौ च तूणीरौ शरं खङ्गं च मानद।  
जयाय प्रतिगृह्णीष्व वज्रं वज्रधरो यथा ॥ 3.12.37 ॥   
एवमुक्त्वा महातेजाः समस्तं तद्वरायुधम्।  
दत्त्वा रामाय भगवानगस्त्यः पुनरब्रवीत् ॥ 3.12.38 ॥   

</details>
</div>
