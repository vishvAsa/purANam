+++
title = "आश्रयाष्टकम्"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2871"
source_url = "https://www.ebharatisampat.in/readbook3.php?bookid=MjY1Mzk5MTEyNTA2NTcy&pageno=MjI0MjQyNjk5NTk="

+++
[[आश्रयाष्टकम्	Source: [EB](https://www.ebharatisampat.in/readbook3.php?bookid=MjY1Mzk5MTEyNTA2NTcy&pageno=MjI0MjQyNjk5NTk=)]]

\[




आश्रयाष्टकम्



गिरिचरं करुणामृत सागरं

परिचरं परमं मृगयापरम् ।

सुरुचिरं सुचराचरगोचरं

हरिहरात्मजमीश्वरमाश्रये ॥ १ ॥

प्रणतसञ्चयचिन्तित कल्पकं

प्रणतमादिगुरुं सुरशिल्पकम् ।

प्रणवरञ्जित मञ्जुलतल्पकं  
हरिहरात्मजमीश्वरमाश्रये ॥ २ ॥

अरिसरोरुहशङ्खगदाधरं

परिघमुद्गरबाणधनुर्धरम् ।

क्षुरिक तोमर शक्तिलसत्करं

हरिहरात्मजमीश्वरमाश्रये ॥ ३ ॥

विमलमानस सारसभास्करं

विपुलवेत्रधरं प्रयशस्करम् ।

विमतखण्डन चण्डधनुष्करं

हरिहरात्मजमीश्वरमाश्रये ॥ ४ ॥

सकललोक नमस्कृत पादुकं

सकृदुपासक सज्जनमोदकम् ।

सुकृतभक्तजनावन दीक्षकं

हरिहरात्मजमीश्वरमाश्रये ॥ ५ ॥

शरणकीर्तन भक्तपरायणं

चरणवारिधरात्मरसायनम् ।

वरकरात्तविभूति विभूषणं

हरिहरात्मजमीश्वरमाश्रये ॥ ६ ॥

मृगमदाङ्गित सत्तिलकोज्वलं

मृगगणाकलितं मृगयाकुलम् ।

मृगवरासनमद्भुत दर्शनं

हरिहरात्मजमीश्वरमाश्रये ॥ ७ ॥

गुरुवरं करुणामृत लोचनं

निरुपमं निखिलामयमोचनम् ।

पुरुसुखप्रदमात्मनिदर्शनं

हरिहरात्मजमीश्वरमाश्रये ॥ ८ ॥  
॥  
आश्रयाष्टकं सम्पूर्णम् ॥






\]
