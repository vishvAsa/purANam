+++
title = "०२५ रामसान्त्वनम्"
title_english = "025 Vali s funeral ritual"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-025-Rama_Santvanam.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮನು ಸುಗ್ರೀವನನ್ನು, ತಾರೆಯನ್ನೂ, ಅಂಗದನನ್ನೂ ಸಮಾಧಾನಗೊಳಿಸುತ್ತಾ ವಾಲಿಯ ದಹನ ಸಂಸ್ಕಾರ ಮಾಡಲು ಆಜ್ಞಾಪಿಸಿದುದು, ಅಂಗದನಿಂದ ವಾಲಿಯ ದೇಹಸಂಸ್ಕಾರ
</details>

###### 1


<details><summary>ಮೂಲಮ್</summary>

ಸ ಸುಗ್ರೀವಂ ಚ ತಾರಾಂ ಚ ಸಾಂಗದಾಂ ಸಹಲಕ್ಷ್ಮಣಃ ।  
ಸಮಾನಶೋಕಃ ಕಾಕುತ್ಸ್ಥಃ ಸಾಂತ್ವಯನ್ನಿದಮಬ್ರವೀತ್ ॥
</details>

<details><summary>ಅನುವಾದ</summary>

ಲಕ್ಷ್ಮಣಸಹಿತ ಶ್ರೀರಾಮಚಂದ್ರನು ಸುಗ್ರೀವಾದಿಗಳಂತೆ ಶೋಕದಿಂದ ದುಃಖಿಯಾಗಿದ್ದನು. ಅವನು ಸುಗ್ರೀವ, ಅಂಗದ ಮತ್ತು ತಾರೆಯನ್ನು ಸಾಂತ್ವನಪಡಿಸುತ್ತಾ ಹೀಗೆ ಹೇಳಿದನು.॥1॥
</details>

###### 2


<details><summary>ಮೂಲಮ್</summary>

ನ ಶೋಕಪರಿತಾಪೇನ ಶ್ರೇಯಸಾ ಯುಜ್ಯತೇ ಮೃತಃ ।  
ಯದತ್ರಾನಂತರಂ ಕಾರ್ಯಂ ತತ್ಸಮಾಧಾತುಮರ್ಹಥ ॥
</details>

<details><summary>ಅನುವಾದ</summary>

ಶೋಕ-ಸಂತಾಪ ಮಾಡುವುದರಿಂದ ಸತ್ತಿರುವ ಜೀವಿಗೆ ಯಾವುದೇ ಒಳ್ಳೆಯದಾಗುವುದಿಲ್ಲ. ಆದ್ದರಿಂದ ಈಗ ಮುಂದಿರುವ ಕರ್ತವ್ಯವನ್ನು ನೀವು ವಿಧಿವತ್ತಾಗಿ ನಡೆಸಬೇಕು.॥2॥
</details>

###### 3


<details><summary>ಮೂಲಮ್</summary>

ಲೋಕವೃತ್ತಮನುಷ್ಠೇಯಂ ಕೃತಂ ವೋ ಭಾಷ್ಪಮೋಕ್ಷಣಮ್ ।  
ನ ಕಾಲಾದುತ್ತರಂ ಕಿಂಚಿತ್ಕರ್ಮಶಕ್ಯಮುಪಾಸಿತುಮ್ ॥
</details>

<details><summary>ಅನುವಾದ</summary>

ನೀವೆಲ್ಲರೂ ತುಂಬಾ ಕಣ್ಣೀರು ಹರಿಸುವಿರಿ. ಇನ್ನು ಅದರ ಅವಶ್ಯಕತೆ ಇಲ್ಲ. ಲೋಕಾಚಾರವನ್ನು ಪಾಲಿಸಬೇಕಾಗಿದೆ. ಸಮಯ ಕಳೆದು ಯಾವುದೇ ವಿಹಿತ ಕರ್ಮಮಾಡಲಾಗುವುದಿಲ್ಲ. (ಏಕೆಂದರೆ ಉಚಿತ ಸಮಯದಲ್ಲಿ ಆ ಕರ್ಮವನ್ನು ಮಾಡದಿದ್ದರೆ ಅದರ ಯಾವುದೇ ಫಲ ಸಿಗುವುದಿಲ್ಲ.॥3॥
</details>

###### 4


<details><summary>ಮೂಲಮ್</summary>

ನಿಯತಿಃ ಕಾರಣಂ ಲೋಕೇ ನಿಯತಿಃ ಕರ್ಮಸಾಧನಮ್ ।  
ನಿಯತಿಃ ಸರ್ವಭೂತಾನಾಂ ನಿಯೋಗೇಷ್ವಿಹ ಕಾರಣಮ್ ॥
</details>

<details><summary>ಅನುವಾದ</summary>

ಜಗತ್ತಿನಲ್ಲಿ ಕಾಲವೇ ಎಲ್ಲರ ಕಾರಣವಾಗಿದೆ. ಅದೇ ಸಮಸ್ತ ಕರ್ಮಗಳ ಸಾಧನವಾಗಿದೆ, ಕಾಲವೇ ಸಮಸ್ತ ಪ್ರಾಣಿಗಳನ್ನು ಬೇರೆ ಬೇರೆ ಕರ್ಮಗಳಲ್ಲಿ ನಿಯುಕ್ತಗೊಳಿಸುವ ಕಾರಣವಾಗಿದೆ. (ಏಕೆಂದರೆ ಅದೇ ಎಲ್ಲರ ಪ್ರವರ್ತಕವಾಗಿದೆ..॥4॥
</details>

###### 5


<details><summary>ಮೂಲಮ್</summary>

ನ ಕರ್ತಾ ಕಸ್ಯಚಿತ್ಕಶ್ಚಿನ್ನಯೋಗೇ ನಾಪಿ ಚೇಶ್ವರಃ ।  
ಸ್ವಭಾವೇ ವರ್ತತೇ ಲೋಕಸ್ತಸ್ಯ ಕಾಲಃ ಪರಾಯಣಮ್ ॥
</details>

<details><summary>ಅನುವಾದ</summary>

ಯಾವನೇ ಪುರುಷನು ಸ್ವತಂತ್ರವಾಗಿ ಯಾವುದೇ ಕೆಲಸವನ್ನು ಮಾಡಲಾರನು ಮತ್ತು ಯಾರೇ ಬೇರೆಯವರನ್ನು ಅದರಲ್ಲಿ ತೊಡಗಿಸಲು ಶಕ್ತವಲ್ಲ. ಇಡೀ ಜಗತ್ತು ಸ್ವಭಾವಕ್ಕೆ ಅಧೀನವಾಗಿದೆ ಹಾಗೂ ಸ್ವಭಾವದ ಆಧಾರ ಕಾಲವಾಗಿದೆ.॥5॥
</details>

###### 6


<details><summary>ಮೂಲಮ್</summary>

ನ ಕಾಲಃ ಕಾಲಮತ್ಯೇತಿ ನ ಕಾಲಃ ಪರಿಹೀಯತೇ ।  
ಸ್ವಭಾವಂ ಚ ಸಮಾಸಾದ್ಯ ನ ಕಶ್ಚಿದತಿವರ್ತತೇ ॥
</details>

<details><summary>ಅನುವಾದ</summary>

ಕಾಲನೂ ಕೂಡ ಕಾಲವನ್ನು (ತಾನೇ ಮಾಡಿದ ವ್ಯವಸ್ಥೆಯನ್ನು) ಉಲ್ಲಂಘಿಸಲಾರನು. ಆ ಕಾಲವು ಎಂದೂ ಕ್ಷೀಣವಾಗುವುದಿಲ್ಲ. ಸ್ವಭಾವ (ಪ್ರಾರಬ್ಧ)ವನ್ನು ಪಡೆದು ಯಾರೂ ಅದನ್ನು ಉಲ್ಲಂಘಿಸಲಾರರು.॥6॥
</details>

###### 7


<details><summary>ಮೂಲಮ್</summary>

ನ ಕಾಲಸ್ಯಾಸ್ತಿ ಬಂಧುತ್ವಂ ನ ಹೇತುರ್ನ ಪರಾಕ್ರಮಃ ।  
ನ ಮಿತ್ರಜ್ಞಾನಿಸಂಬಂಧಃ ಕಾರಣಂ ನಾತ್ಮನೋ ವಶಃ ॥
</details>

<details><summary>ಅನುವಾದ</summary>

ಯಾರ ಜೊತೆಗೂ ಕಾಲಕ್ಕೆ ನೆಂಟತನ, ಮಿತ್ರತ್ವ ಅಥವಾ ಜ್ಞಾತಿ ಸಂಬಂಧವೂ ಇಲ್ಲ. ಅದನ್ನು ವಶಪಡಿಸಿಕೊಳ್ಳುವ ಯಾವ ಉಪಾಯವೂ ಇಲ್ಲ. ಅದರ ಮೇಲೆ ಯಾರ ಪರಾಕ್ರಮವೂ ನಡೆಯುವುದಿಲ್ಲ. ಕಾರಣಸ್ವರೂಪ ಭಗವಾನ್ ಕಾಲನು ಜೀವಿಯ ವಶದಲ್ಲಿ ಇಲ್ಲ.॥7॥
</details>

###### 8


<details><summary>ಮೂಲಮ್</summary>

ಕಿಂ ತು ಕಾಲಪರೀಣಾಮೋ ದ್ರಷ್ಟವ್ಯಃ ಸಾಧು ಪಶ್ಯತಾ ।  
ಧರ್ಮಶ್ಚಾರ್ಥಶ್ಚ ಕಾಮಶ್ಚ ಕಾಲಕ್ರಮಸಮಾಹಿತಾಃ ॥
</details>

<details><summary>ಅನುವಾದ</summary>

ಆದ್ದರಿಂದ ಸಾಧುದರ್ಶಿ ವಿವೇಕಿ ಪುರುಷನು ಎಲ್ಲವೂ ಕಾಲದ ಪರಿಣಾಮವೆಂದೇ ತಿಳಿಯಬೇಕು. ಧರ್ಮ, ಅರ್ಥ, ಕಾಮ ಇವುಗಳೂ ಕಾಲಕ್ರಮದಿಂದಲೇ ಪ್ರಾಪ್ತವಾಗುತ್ತವೆ.॥8॥
</details>

###### 9


<details><summary>ಮೂಲಮ್</summary>

ಇತಃ ಸ್ವಾಂ ಪ್ರಕೃತಿಂ ವಾಲೀ ಗತಃ ಪ್ರಾಪ್ತಃ ಕ್ರಿಯಾಫಲಮ್ ।  
ಸಾಮದಾನಾರ್ಥಸಂಯೋಗೈಃ ಪವಿತ್ರಂ ಪ್ಲವಗೇಶ್ವರಃ ॥
</details>

<details><summary>ಅನುವಾದ</summary>

(ನನ್ನಿಂದ ಹತನಾದ ಕಾರಣ) ವಾನರರಾಜ ವಾಲಿಯು ಶರೀರದಿಂದ ಮುಕ್ತನಾಗಿ ತನ್ನ ಶುದ್ಧ ಸ್ವರೂಪವನ್ನು ಹೊಂದಿರುವನು. ನೀತಿಶಾಸ್ತ್ರಕ್ಕನುಕೂಲ ಸಾಮ, ದಾನ ಮತ್ತು ಅರ್ಥದ ಸರಿಯಾದ ಪ್ರಯೋಗದಿಂದ ಸಿಗುವ ಪವಿತ್ರ ಕರ್ಮವೆಲ್ಲವೂ ಅವನಿಗೆ ಪ್ರಾಪ್ತವಾಯಿತು.॥9॥
</details>

###### 10


<details><summary>ಮೂಲಮ್</summary>

ಸ್ವಧರ್ಮಸ್ಯ ಚ ಸಂಯೋಗಾಜ್ಜಿತಸ್ತೇನ ಮಹಾತ್ಮನಾ ।  
ಸ್ವರ್ಗಃ  ಪರಿಗೃಹೀತಶ್ಚ ಪ್ರಾಣಾನಪರಿರಕ್ಷತಾ ॥
</details>

<details><summary>ಅನುವಾದ</summary>

ಮಹಾತ್ಮಾ ವಾಲಿಯು ಮೊದಲು ತನ್ನ ಧರ್ಮದ ಸಂಯೋಗದಿಂದ ವಿಜಯ ಪಡೆದಿದ್ದ ಸ್ವರ್ಗವನ್ನೇ ಈಗ ಯುದ್ಧದಲ್ಲಿ ಪ್ರಾಣಗಳನ್ನು ರಕ್ಷಿಸಿಕೊಳ್ಳಲಾರದೆ ಅವನು ಅದನ್ನು ಕೈವಶಪಡಿಸಿಕೊಂಡಿರುವನು.॥10॥
</details>

###### 11


<details><summary>ಮೂಲಮ್</summary>

ಏಷಾ ವೈ ನಿಯತಿಃ ಶ್ರೇಷ್ಠಾ ಯಾಂ ಗತೋ ಹರಿಯೂಥಪಃ ।  
ತದಲಂ ಪರಿತಾಪೇನ ಪ್ರಾಪ್ತಕಾಲಮುಪಾಸ್ಯತಾಮ್ ॥
</details>

<details><summary>ಅನುವಾದ</summary>

ಸರ್ವಶ್ರೇಷ್ಠ ಗತಿಯನ್ನೇ ವಾನರರ ಯೂಥಪತಿ ವಾಲಿಯು ಪಡೆದುಕೊಂಡಿರುವನು. ಆದ್ದರಿಂದ ಈಗ ಅವನಿಗಾಗಿ ಶೋಕ ಮಾಡುವುದು ವ್ಯರ್ಥವಾಗಿದೆ. ಈಗ ನಿನ್ನ ಎದುರಿಗೆ ಉಪಸ್ಥಿತವಾದ ಕರ್ತವ್ಯವನ್ನು ಪೂರ್ಣಗೊಳಿಸು.॥11॥
</details>

###### 12


<details><summary>ಮೂಲಮ್</summary>

ವಚನಾಂತೇ ತು ರಾಮಸ್ಯ ಲಕ್ಷ್ಮಣಃ ಪರವೀರಹಾ ।  
ಅವದತ್ಪ್ರಶ್ರಿತಂ ವಾಕ್ಯಂ ಸುಗ್ರೀವಂ ಗತಚೇತಸಮ್ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನು ಮಾತನ್ನು ಮುಗಿಸಿದಾಗ ಶತ್ರುವೀರರ ಸಂಹಾರ ಮಾಡುವ ಲಕ್ಷ್ಮಣನು ವಿವೇಕಶಕ್ತಿ ನಾಶವಾಗಿದ್ದ ಸುಗ್ರೀವನಲ್ಲಿ ನಮ್ರತೆಯಿಂದ ಈ ಪ್ರಕಾರ ಹೇಳಿದನು.॥12॥
</details>

###### 13


<details><summary>ಮೂಲಮ್</summary>

ಕುರು ತ್ವಮಸ್ಯ ಸುಗ್ರೀವ ಪ್ರೇತಕಾರ್ಯಮನಂತರಮ್ ।  
ತಾರಾಂಗದಾಭ್ಯಾಂ ಸಹಿತೋ ವಾಲಿನೋ ದಹನಂ ಪ್ರತಿ ॥
</details>

<details><summary>ಅನುವಾದ</summary>

ಸುಗ್ರೀವನೇ! ಈಗ ನೀನು ಅಂಗದ ಮತ್ತು ತಾರೆಯೊಂದಿಗೆ ಇದ್ದು ವಾಲಿಯ ದಹನ ಸಂಸ್ಕಾರ ಸಂಬಂಧೀ ಪ್ರೇತಕರ್ಮವನ್ನು ಮಾಡು.॥13॥
</details>

###### 14


<details><summary>ಮೂಲಮ್</summary>

ಸಮಾಜ್ಞಾಪಯ ಕಾಷ್ಠಾನಿ ಶುಷ್ಕಾಣಿ ಚ ಬಹೂನಿ ಚ ।  
ಚಂದನಾನಿ ಚ ದಿವ್ಯಾನಿ ವಾಲಿಸಂಸ್ಕಾರ ಕಾರಣಾತ್ ॥
</details>

<details><summary>ಅನುವಾದ</summary>

ಸೇವಕರು ವಾಲಿಯ ದಹನ ಸಂಸ್ಕಾರಕ್ಕಾಗಿ ಸಾಕಷ್ಟು ಒಣಗಿದ ಕಟ್ಟಿಗೆಗಳನ್ನು ಮತ್ತು ದಿವ್ಯ ಚಂದನವನ್ನು ತರಲು ಅವರಿಗೆ ಆಜ್ಞಾಪಿಸು.॥14॥
</details>

###### 15


<details><summary>ಮೂಲಮ್</summary>

ಸಮಾಶ್ವಾಸಯ ದೀನಂ ತ್ವಮಂಗದಂ ದೀನಚೇತಸಮ್ ।  
ಮಾ ಭೂರ್ಬಾಲಿಶಬುದ್ಧಿಸ್ತ್ವಂ ತ್ವದಧೀನಮಿದಂ ಪುರಮ್ ॥
</details>

<details><summary>ಅನುವಾದ</summary>

ಅಂಗದನ ಚಿತ್ತ ಬಹಳ ದುಃಖಿತವಾಗಿದೆ. ಅವನಿಗೆ ಧೈರ್ಯ ತುಂಬು. ನೀನು ಮನಸ್ಸಿನಲ್ಲಿ ಮೂಢತೆಯಿಂದ ಕಿಂಕರ್ತವ್ಯ ಮೂಢನಾಗಬೇಡ; ಏಕೆಂದರೆ ಈ ನಗರವೆಲ್ಲ ನಿನ್ನ ಅಧೀನದಲ್ಲೇ ಇದೆ.॥15॥
</details>

###### 16


<details><summary>ಮೂಲಮ್</summary>

ಅಂಗದಸ್ತ್ವಾನಯೇನ್ಮಾಲ್ಯಂ ವಸ್ತ್ರಾಣಿ ವಿವಿಧಾನಿ ಚ ।  
ಘೃತಂ ತೈಲಮಥೋ ಗಂಧಾನ್ ಯಚ್ಚಾತ್ರ ಸಮನಂತರಮ್ ॥
</details>

<details><summary>ಅನುವಾದ</summary>

ಈಗ ಆವಶ್ಯಕತೆ ಇರುವ ಪುಷ್ಪಮಾಲೆ, ನಾನಾ ಪ್ರಕಾರದ ವಸ್ತ್ರಗಳು, ತುಪ್ಪ, ಎಣ್ಣೆ, ಸುಗಂಧಿತ ಪದಾರ್ಥಗಳು ಹಾಗೂ ಇತರ ಸಾಮಾನುಗಳು ಅಂಗದನು ಸ್ವತಃ ತರಲಿ.॥16॥
</details>

###### 17


<details><summary>ಮೂಲಮ್</summary>

ತ್ವಂ ತಾರ ಶಿಬಿಕಾಂ ಶೀಘ್ರಮಾದಾಯಾಗಚ್ಛ ಸಂಭ್ರಮಾತ್ ।  
ತ್ವರಾ ಗುಣವತೀ ಯುಕ್ತಾ ಹ್ಯಸ್ಮಿನ್ಕಾಲೇ ವಿಶೇಷತಃ ॥
</details>

<details><summary>ಅನುವಾದ</summary>

ತಾರನೇ! ನೀನು ಬೇಗನೇ ಹೋಗಿ ಕೂಡಲೇ ಒಂದು ಪಲ್ಲಕ್ಕಿಯನ್ನು ತೆಗೆದುಕೊಂಡು ಬಾ; ಏಕೆಂದರೆ ಈಗ ಹೆಚ್ಚು ಸ್ಫೂರ್ತಿ ತೋರಿಸಬೇಕು, ಇಂತಹ ಸಂದರ್ಭದಲ್ಲಿ ಅದೇ ಲಾಭದಾಯಕವಾಗುತ್ತದೆ.॥17॥
</details>

###### 18


<details><summary>ಮೂಲಮ್</summary>

ಸಜ್ಜೀಭವಂತು ಪ್ಲವಗಾಃ ಶಿಬಿಕಾವಹನೋಚಿತಾಃ ।  
ಸಮರ್ಥಾ ಬಲಿನಶ್ಚೈವ ನಿರ್ಹರಿಷ್ಯಂತಿ ವಾಲಿನಮ್ ॥
</details>

<details><summary>ಅನುವಾದ</summary>

ಪಲ್ಲಕ್ಕಿಯನ್ನು ಹೊರಲು ಯೋಗ್ಯವಾದ ಬಲಿಷ್ಠ, ಸಮರ್ಥ ವಾನರರನ್ನು ಸಿದ್ಧಗೊಳಿಸು. ಅವರೇ ಇಲ್ಲಿಂದ ವಾಲಿಯನ್ನು ಶ್ಮಶಾನಭೂಮಿಗೆ ಕೊಂಡು ಹೋಗಲಿ.॥18॥
</details>

###### 19


<details><summary>ಮೂಲಮ್</summary>

ಏವಮುಕ್ತ್ವಾತು ಸುಗ್ರೀವಂ ಸುಮಿತ್ರಾನಂದವರ್ಧನಃ ।  
ತಸ್ಥೌ ಭ್ರಾತೃಸಮೀಪಸ್ಥೋ ಲಕ್ಷ್ಮಣಃ ಪರವೀರಹಾ ॥
</details>

<details><summary>ಅನುವಾದ</summary>

ಸುಗ್ರೀವನಲ್ಲಿ ಹೀಗೆ ಹೇಳಿ ಶತ್ರುವೀರರನ್ನು ಸಂಹರಿಸುವ ಸುಮಿತ್ರಾನಂದನ ಲಕ್ಷ್ಮಣನು ತನ್ನ ಅಣ್ಣನ ಬಳಿಗೆ ಹೋಗಿ ನಿಂತನು.॥19॥
</details>

###### 20


<details><summary>ಮೂಲಮ್</summary>

ಲಕ್ಷ್ಮಣಸ್ಯ ವಚಃ ಶೃತ್ವಾ ತಾರಃ ಸಂಭ್ರಾಂತಮಾನಸಃ ।  
ಪ್ರವಿವೇಶ ಗುಹಾಂ ಶೀಘ್ರಂ ಶಿಬಿಕಾಸಕ್ತಮಾನಸಃ ॥
</details>

<details><summary>ಅನುವಾದ</summary>

ಲಕ್ಷ್ಮಣನ ಮಾತನ್ನು ಕೇಳಿ ತಾರನು ಮನಸ್ಸಿನಲ್ಲಿ ಗಲಿಬಿಲಿಗೊಂಡು, ಅವನು ಪಲ್ಲಕ್ಕಿಯನ್ನು ತರಲು ಶೀಘ್ರವಾಗಿ ಕಿಷ್ಕಿಂಧೆ ಎಂಬ ಗುಹೆಗೆ ಹೋದನು.॥20॥
</details>

###### 21


<details><summary>ಮೂಲಮ್</summary>

ಆದಾಯ ಶಿಬಿಕಾಂ ತಾರಃ ಸ ತು ಪರ್ಯಾಪತತ್ ಪುನಃ ।  
ವಾನರೈರುಹ್ಯಮಾನಾಂ ತಾಂ ಶೂರೈರುದ್ವಹನೋಚಿತೈಃ ॥
</details>

<details><summary>ಅನುವಾದ</summary>

ಅಲ್ಲಿಂದ ಪಲ್ಲಕ್ಕಿಯನ್ನು ಹೊರುವ ಯೋಗ್ಯ ಶೂರ ವಾನರರ ಹೆಗಲಿಲ್ಲಿ ಪಲ್ಲಕ್ಕಿಯನ್ನು ಹೊರಿಸಿಕೊಂಡು ತಾರನು ಕೂಡಲೇ ಹಿಂದಿರುಗಿ ಬಂದನು.॥21॥
</details>

###### 22


<details><summary>ಮೂಲಮ್</summary>

ದಿವ್ಯಾಂ ಭದ್ರಾಸನಯುತಾಂ ಶಿಬಿಕಾಂ ಸ್ಯಂದನೋಪಮಾಮ್ ।  
ಪಕ್ಷಿಕರ್ಮಭಿರಾಚಿತ್ರಾಂ ದ್ರುಮಕರ್ಮ ವಿಭೂಷಿತಾಮ್ ॥
</details>

<details><summary>ಅನುವಾದ</summary>

ಆ ದಿವ್ಯ ಪಲ್ಲಕ್ಕಿಯು ರಥದಂತೆ ನಿರ್ಮಿಸಲಾಗಿತ್ತು. ಅದರಲ್ಲಿ ರಾಜನು ಕುಳಿತುಕೊಳ್ಳುವ ಯೋಗ್ಯ ಉತ್ತಮ ಆಸನವಿತ್ತು. ಅದರಲ್ಲಿ ಶಿಲ್ಪಿಗಳು ಕೃತ್ರಿಮ ಪಕ್ಷಿಗಳು, ಮರಗಳನ್ನು ಕೆತ್ತಿದ್ದರು. ಅವರು ಆ ಪಲ್ಲಕ್ಕಿಯನ್ನು ವಿಚಿತ್ರ ಶೋಭೆಯಿಂದ ಸಂಪನ್ನಗೊಳಿಸಿದ್ದರು.॥22॥
</details>

###### 23


<details><summary>ಮೂಲಮ್</summary>

ಆಚಿತಾಂ ಚಿತ್ರಪತ್ತೀಭಿಃ ಸುನಿವಿಷ್ಟಾಂ ಸಮಂತತಃ ।  
ವಿಮಾನಮಿವ ಸಿದ್ಧಾನಾಂ ಜಾಲವಾತಾಯನಾಯುತಾಮ್ ॥
</details>

<details><summary>ಅನುವಾದ</summary>

ಆ ಶಿಬಿಕೆಯು ಚಿತ್ರಿತವಾದ ಕಾಲಾಳು ಸೈನಿಕರಿಂದ ತುಂಬಿರುವಂತೆ ಕಂಡುಬರುತ್ತಿತ್ತು. ನೋಡಲು ಅದು ಸಿದ್ಧರ ವಿಮಾನದಂತೆ ಅನಿಸುತ್ತಿತ್ತು. ಅದರಲ್ಲಿ ಅನೇಕ ಕಿಟಕಿಗಳಿದ್ದು, ಪರದೆಗಳನ್ನು ಇಳಿ ಬಿಟ್ಟಿದ್ದರು.॥23॥
</details>

###### 24


<details><summary>ಮೂಲಮ್</summary>

ಸುನಿಯುಕ್ತಾಂ ವಿಶಾಲಾಂ ಚ ಸುಕೃತಾಂ ಶಿಲ್ಪಿಭಿಃ ಕೃತಾಮ್ ।  
ದಾರುಪರ್ವತಕೋಪೇತಾಂ ಚಾರುಕರ್ಮಪರಿಷ್ಕೃತಾಮ್ ॥
</details>

<details><summary>ಅನುವಾದ</summary>

ಶಿಲ್ಪಿಗಳು ಆ ಪಲ್ಲಕ್ಕಿಯನ್ನು ಬಹಳ ಸುಂದರವಾಗಿಸಲು ಪ್ರಯತ್ನಿಸಿದ್ದರು. ಅದರ ಪ್ರತಿಯೊಂದು ಭಾಗವನ್ನು ಅಂದವಾಗಿ ನಿರ್ಮಿಸಿದ್ದರು. ಬಹಳ ದೊಡ್ಡ ಆಕಾರವುಳ್ಳ ಅದರಲ್ಲಿ ಕಟ್ಟಿಗೆಯ ಕ್ರೀಡಾಪರ್ವತಗಳನ್ನು ರಚಿಸಿದ್ದರು. ಅದು ಮನೋಹರ ಶಿಲ್ಪದಿಂದ ಸುಶೋಭಿತವಾಗಿತ್ತು.॥24॥
</details>

###### 25


<details><summary>ಮೂಲಮ್</summary>

ವಾರಾಭರಣಹಾರೈಶ್ಚ ಚಿತ್ರಮಾಲ್ಯೋಪಶೋಭಿತಾಮ್ ।  
ಗುಹಾಗಹನಸಂಛನ್ನಾಂ  ರಕ್ತಚಂದನಭೂಷಿತಾಮ್ ॥
</details>

<details><summary>ಅನುವಾದ</summary>

ಸುಂದರ ಒಡವೆಗಳಿಂದ, ಹಾರಗಳಿಂದ ಅದನ್ನು ಅಲಂಕರಿಸಲಾಗಿತ್ತು. ವಿಚಿತ್ರ ಹೂವುಗಳಿಂದ ಅದರ ಶೋಭೆಯನ್ನು ಹೆಚ್ಚಿಸಲಾಗಿತ್ತು. ಅದರಲ್ಲಿ ಶಿಲ್ಪಿಗಳು ಗುಹೆ, ವನಗಳನ್ನು ಕೆತ್ತಿದ್ದರು ಹಾಗೂ ಕೆಂಪು ಚಂದನದಿಂದ ಅದನ್ನು ಅಲಂಕರಿಸಲಾಗಿತ್ತು.॥25॥
</details>

###### 26


<details><summary>ಮೂಲಮ್</summary>

ಪುಷ್ಪೋಘೈಃ ಸಮಭಿಚ್ಛನ್ನಾಂ ಪದ್ಮಮಾಲಾಭಿರೇವ ಚ ।  
ತರುಣಾದಿತ್ಯವರ್ಣಾಭಿರ್ಭ್ರಾಜಮಾನಾಭಿರಾವೃತಾಮ್ ॥
</details>

<details><summary>ಅನುವಾದ</summary>

ನಾನಾ ವಿಧದ ಪುಷ್ಪ ಸಮೂಹಗಳಿಂದ ಅದನ್ನು ಮುಚ್ಚಿಬಿಟ್ಟಿದ್ದರು. ಪ್ರಾತಃಕಾಲದ ಸೂರ್ಯನಂತೆ ಅರುಣಕಾಂತಿಯುಳ್ಳ ದೀಪ್ತಿಮಂತಿ ತಾವರೆ ಮಾಲೆಗಳಿಂದ ಅಲಂಕೃತವಾಗಿತ್ತು.॥26॥
</details>

###### 27


<details><summary>ಮೂಲಮ್</summary>

ಈದೃಶೀಂ ಶಿಬಿಕಾಂ ದೃಷ್ಟ್ವಾ ರಾಮೋ ಲಕ್ಷ್ಮಣಮಬ್ರವೀತ್ ।  
ಕ್ಷಿಪ್ರಂ ವಿನೀಯತಾಂ ವಾಲೀ ಪ್ರೇತಕಾರ್ಯಂ ವಿಧೀಯತಾಮ್ ॥
</details>

<details><summary>ಅನುವಾದ</summary>

ಇಂತಹ ಪಲ್ಲಕ್ಕಿಯನ್ನು ನೋಡಿ ಶ್ರೀರಾಮಚಂದ್ರನು ಲಕ್ಷ್ಮಣನ ಕಡೆಗೆ ನೋಡುತ್ತಾ, ಈಗ ವಾಲಿಯನ್ನು ಶೀಘ್ರವಾಗಿ ಇಲ್ಲಿಂದ ಶ್ಮಶಾನ ಭೂಮಿಗೆ ಕೊಂಡುಹೋಗಿ, ಅವನ ಪ್ರೇತ ಕಾರ್ಯ ಮಾಡಲಾಗುವುದು ಎಂದು ಹೇಳಿದನು.॥27॥
</details>

###### 28


<details><summary>ಮೂಲಮ್</summary>

ತತೋ ವಾಲಿನಮುದ್ಯಮ್ಯ ಸುಗ್ರೀವಃ ಶಿಬಿಕಾಂ ತದಾ ।  
ಆರೋಪಯತ ವಿಕ್ರೋಶನ್ನಂಗದೇನ ಸಹೈವ ತು ॥
</details>

<details><summary>ಅನುವಾದ</summary>

ಆಗ ಅಂಗದನೊಂದಿಗೆ ಕರುಣಾಕ್ರಂದನ ಮಾಡುತ್ತಾ ಸುಗ್ರೀವನು ವಾಲಿಯ ಶವವನ್ನು ಎತ್ತಿ ಆ ಪಲ್ಲಕ್ಕಿಯಲ್ಲಿ ಇರಿಸಿದನು.॥28॥
</details>

###### 29


<details><summary>ಮೂಲಮ್</summary>

ಆರೋಪ್ಯ ಶಿಬಿಕಾಂ ಚೈವ ವಾಲಿನಂ ಗತಜೀವಿತಮ್ ।  
ಅಲಂಕಾರೈಶ್ಚ ವಿವಿಧೈರ್ಮಾಲ್ಯೈರ್ವಸ್ತ್ರೈಶ್ಚ ಭೂಷಿತಮ್ ॥
</details>

<details><summary>ಅನುವಾದ</summary>

ಮೃತ ವಾಲಿಯನ್ನು ಪಲ್ಲಕಿಯಲ್ಲಿ ಕುಳ್ಳಿರಿಸಿ, ಅವನನ್ನು ನಾನಾ ಪ್ರಕಾರದ ಅಲಂಕಾರಗಳಿಂದ, ಪುಷ್ಫಗುಚ್ಛಗಳಿಂದ ಬಗೆ-ಬಗೆಯ ವಸ್ತ್ರಗಳಿಂದ ಅಲಂಕರಿಸಿದರು.॥29॥
</details>

###### 30


<details><summary>ಮೂಲಮ್</summary>

ಆಜ್ಞಾಪಯತ್ತದಾ ರಾಜಾ ಸುಗ್ರೀವಃ ಪ್ಲವಗೇಶ್ವರಃ ।  
ಔರ್ಧ್ವದೈಹಿಕಮಾರ್ಯಸ್ಯ ಕ್ರಿಯತಾಮನುಕೂಲತಃ ॥
</details>

<details><summary>ಅನುವಾದ</summary>

ಅನಂತರ ವಾನರರ ಸ್ವಾಮಿ ರಾಜಾ ಸುಗ್ರೀವನು - ‘‘ನನ್ನ ಅಣ್ಣನ ಔರ್ಧ್ವದೇಹಿಕ ಸಂಸ್ಕಾರವು ಶಾಸ್ತ್ರಾನುಕೂಲ ವಿಧಿಯಿಂದ ನೆರವೇರಿಸಲಾಗುವುದು’’ ಎಂದು ಆಜ್ಞಾಪಿಸಿದನು.॥30॥
</details>

###### 31


<details><summary>ಮೂಲಮ್</summary>

ವಿಶ್ರಾಣಯಂತೋ ರತ್ನಾನಿ ವಿವಿಧಾನಿ ಬಹೂನಿ ಚ ।  
ಆಗ್ರತಃ ಪ್ಲವಗಾ ಯಾಂತು ಶಿಬಿಕಾ ತದನಂತರಮ್ ॥
</details>

<details><summary>ಅನುವಾದ</summary>

ಮುಂದೆ-ಮುಂದೆ ಅನೇಕ ವಾನರರು ನಾನಾ ಪ್ರಕಾರದ ಅಸಂಖ್ಯ ರತ್ನಗಳನ್ನು ಚೆಲ್ಲುತ್ತಾ ನಡೆಯಲಿ. ಅವರ ಹಿಂದೆ ಪಲ್ಲಕಿ ಹೊರಡಲಿ.॥31॥
</details>

###### 32


<details><summary>ಮೂಲಮ್</summary>

ರಾಜ್ಞಾಮೃದ್ಧಿವಿಶೇಷಾ ಹಿ ದೃಶ್ಯಂತೇ ಭುವಿ ಯಾದೃಶಾಃ ।  
ತಾದೃಶೈರಿಹ ಕುರ್ವಂತು ವಾನರಾ ಭರ್ತೃಸತ್ಕ್ರಿಯಾಮ್ ॥
</details>

<details><summary>ಅನುವಾದ</summary>

ಈ ಭೂಮಂಡಲದಲ್ಲಿ ರಾಜರ ಔರ್ಧ್ವದೇಹಿಕ ಸಂಸ್ಕಾರವು ಅವರ ಸಮೃದ್ಧಿಗನುಸಾರ ವೈಭವದಿಂದ ಆಗುವುದನ್ನು ನೋಡಲಾಗುತ್ತದೆ. ಅದೇ ರೀತಿ ಹೆಚ್ಚಾದ ಧನವನ್ನು ವಿನಿಯೋಗಿಸಿ ವಾನರರೆಲ್ಲ ತಮ್ಮ ಸ್ವಾಮಿ ಮಹಾರಾಜ ವಾಲಿಯ ಅಂತ್ಯೇಷ್ಟಿ ಸಂಸ್ಕಾರ ನಡೆಸಲಿ.॥32॥
</details>

## (ಶ್ಲೋಕ - 33½)


<details><summary>ಮೂಲಮ್</summary>

ತಾದೃಶಂ ವಾಲಿನಃ ಕ್ಷಿಪ್ರಂ ಪ್ರಾಕುರ್ವನ್ನೌರ್ಧ್ವದೈಹಿಕಮ್ ।  
ಅಂಗದಂ ಪರಿರಭ್ಯಾಶು ತಾರಪ್ರಭೃತಯಸ್ತಥಾ ॥  
ಕ್ರೋಶಂತಃ ಪ್ರಯಯುಃ ಸರ್ವೇ ವಾನರಾ ಹತಬಾಂಧವಾಃ ।
</details>

<details><summary>ಅನುವಾದ</summary>

ಆಗ ತಾರನೇ ಆದಿ ವಾನರರು ವಾಲಿಯ ಔರ್ಧ್ವದೇಹಿಕ ಸಂಸ್ಕಾರವನ್ನು ಹಾಗೆಯೇ ಆಯೋಜಿಸಿದರು. ಮೃತನಾದ ವಾಲಿಯ ಬಂಧುಗಳೆಲ್ಲರೂ ಅಂಗದನನ್ನು ಅಪ್ಪಿಕೊಂಡು, ಶೀಘ್ರವಾಗಿ ಅಲ್ಲಿಂದ ಅಳುತ್ತಾ ಶವದೊಂದಿಗೆ ಹೊರಟರು.॥33½॥
</details>

## (ಶ್ಲೋಕ - 34½)


<details><summary>ಮೂಲಮ್</summary>

ತತಃ ಪ್ರಣಿಹಿತಾಃ ಸರ್ವಾ ವಾನರ್ಯೋಽಸ್ಯ ವಶಾನುಗಾಃ ॥  
ಚುಕ್ರುಶುರ್ವೀರವೀರೇತಿ  ಭೂಯಃ ಕ್ರೋಶಂತಿ ತಾಃ ಪ್ರಿಯಮ್ ।
</details>

<details><summary>ಅನುವಾದ</summary>

ಅವರ ಹಿಂದೆ ವಾಲಿಯ ಅಧೀನವಾಗಿದ್ದ ಎಲ್ಲ ವಾನರ ಪತ್ನಿಯರು ಹತ್ತಿರ ಬಂದು ‘ಹಾ ವೀರನೇ! ಹಾ ವೀರನೇ!’ ಎಂದು ಗೋಳಿಡುತ್ತಾ ತಮ್ಮ ಪ್ರಿಯತಮನನ್ನು ಕರೆಯುತ್ತಾ ಪದೆ-ಪದೇ ಕೂಗತೊಡಗಿದರು.॥34½॥
</details>

## (ಶ್ಲೋಕ - 35½)


<details><summary>ಮೂಲಮ್</summary>

ತಾರಾಪ್ರಭೃತಯಃ ಸರ್ವಾ ವಾನರ್ಯೋ ಹತಬಾಂಧವಾಃ ॥  
ಅನುಜಗ್ಮುಶ್ಚ ಭರ್ತಾರಂ ಕ್ರೋಶಂತ್ಯಃ ಕರುಣಸ್ವನಾಃ ।
</details>

<details><summary>ಅನುವಾದ</summary>

ತಮ್ಮ ಜೀವನಧನವನ್ನೇ ವಧಿಸಲ್ಪಟ್ಟ ಆ ತಾರೆಯೇ ಮೊದಲಾದ ಎಲ್ಲ ವಾನರ ಸ್ತ್ರೀಯರು ಕರುಣಸ್ವರದಿಂದ ವಿಲಾಪಿಸುತ್ತಾ ತಮ್ಮ ಸ್ವಾಮಿಯ ಹಿಂದೆ-ಹಿಂದೆ ನಡೆಯತೊಡಗಿದರು.॥35½॥
</details>

## (ಶ್ಲೋಕ - 36½)


<details><summary>ಮೂಲಮ್</summary>

ತಾಸಾಂ ರುದಿತಶಬ್ದೇನ ವಾನರೀಣಾಂ ವನಾಂತರೇ ॥  
ವನಾನಿ ಗಿರಯಶ್ಚೈವ ವಿಕ್ರೋಶಂತೀವ ಸರ್ವತಃ ।
</details>

<details><summary>ಅನುವಾದ</summary>

ವನದೊಳಗೆ ಅಳುತ್ತಿರುವ ಆ ವಾನರ ವಧುಗಳ ಅಳುವ ಶಬ್ದದಿಂದ ಪ್ರತಿಧ್ವನಿತವಾದ ವನ, ಪರ್ವತಗಳೆಲ್ಲ ಅಳುತ್ತಿರುವಂತೆ ಅನಿಸುತ್ತಿತ್ತು.॥36½॥
</details>

## (ಶ್ಲೋಕ - 37½)


<details><summary>ಮೂಲಮ್</summary>

ಪುಲಿನೇ ಗಿರಿನದ್ಯಾಸ್ತು  ವಿವಿಕ್ತೇ ಜಲಸಂವೃತೇ ॥  
ಚಿತಾಂ ಚಕ್ರುಃ ಸುಬಹವೋ ವಾನರಾ ವನಚಾರಿಣಃ ।
</details>

<details><summary>ಅನುವಾದ</summary>

ಬೆಟ್ಟದ ನದಿಯಾದ* ತುಂಗ ಭದ್ರೆಯ ನೀರಿನಿಂದ ಆವರಿಸಿದ ಏಕಾಂತ ತೀರಕ್ಕೆ ತಲುಪಿ ಅನೇಕ ವನಚರ ವಾನರರು ಒಂದು ಚಿತೆಯನ್ನು ನಿರ್ಮಿಸಿದರು.॥37½॥
</details>

<details><summary>ಟಿಪ್ಪನೀ</summary>

* ಈ ನದಿಯು ಸಹ್ಯಾದ್ರಿಯಿಂದ ಹೊರಟು ಕಿಷ್ಕಿಂಧೆಯ ಪರ್ವತಪಂಕ್ತಿಗಳ ನಡುವಿನಿಂದ ಹರಿದು ಕೃಷ್ಣಾನದಿಗೆ ಹೋಗಿ ಸೇರುತ್ತದೆ.
</details>

## (ಶ್ಲೋಕ - 38½)


<details><summary>ಮೂಲಮ್</summary>

ಅವರೋಪ್ಯ ತತಃ ಸ್ಕಂಧಾಚ್ಛಿಬಿಕಾಂ ವಾನರೋತ್ತಮಾಃ ॥  
ತಸ್ಥುರೇಕಾಂತಮಾಶ್ರಿತ್ಯ ಸರ್ವೇ ಶೋಕಪರಾಯಣಾಃ ।
</details>

<details><summary>ಅನುವಾದ</summary>

ಅನಂತರ ಪಲ್ಲಕಿಯನ್ನು ಹೊರುವ ಶ್ರೇಷ್ಠ ವಾನರರು ತಮ್ಮ ಹೆಗಲಿನಿಂದ ಶವವನ್ನು ಇಳಿಸಿ, ಅವರೆಲ್ಲರೂ ಶೋಕಮಗ್ನರಾಗಿ ಏಕಾಂತ ಸ್ಥಳಕ್ಕೆ ಹೋಗಿ ಕುಳಿತುಕೊಂಡರು.॥38½॥
</details>

## (ಶ್ಲೋಕ - 39½)


<details><summary>ಮೂಲಮ್</summary>

ತತಸ್ತಾರಾ ಪತಿಂ ದೃಷ್ಟ್ವಾಶಿಬಿಕಾತಲಶಾಯಿನಮ್ ॥  
ಆರೋಪ್ಯಾಂಕೇ ಶಿರಸ್ತಸ್ಯ ವಿಲಲಾಪ ಸುದುಃಖಿತಾ ।
</details>

<details><summary>ಅನುವಾದ</summary>

ಬಳಿಕ ತಾರೆಯು ಪಲ್ಲಕಿಯಲ್ಲಿದ್ದ ತನ್ನ ಪತಿಯ ಶವವನ್ನು ನೋಡಿ ಅವನ ತಲೆಯನ್ನು ತನ್ನ ತೊಡೆಯಲ್ಲಿಟ್ಟುಕೊಂಡು, ಅತ್ಯಂತ ದುಃಖಿತಳಾಗಿ ಅವಳು ವಿಲಾಪಿಸತೊಡಗಿದಳು.॥39॥
</details>

###### 40


<details><summary>ಮೂಲಮ್</summary>

ಹಾ ವಾನರ ಮಹಾರಾಜ ಹಾ ನಾಥ ಮಮ ವತ್ಸಲ ॥
</details>

###### 41


<details><summary>ಮೂಲಮ್</summary>

ಹಾ ಮಹಾರ್ಹ ಮಹಾಬಾಹೋ ಹಾ ಮಮ ಪ್ರಿಯ ಪಶ್ಯ ಮಾಮ್ ।  
ಜನಂ ನ ಪಶ್ಯಸೀಮಂ ತ್ವಂ ಕಸ್ಮಾಚ್ಛೋಕಾಭಿಪೀಡಿತಮ್ ॥
</details>

<details><summary>ಅನುವಾದ</summary>

ಹಾ ವಾನರ ರಾಜನೇ! ಹಾ ನನ್ನ ದಯಾಳು ಪ್ರಾಣನಾಥ! ಹಾ ಪರಮ ಪೂಜನೀಯ ಮಹಾಬಾಹು ವೀರನೇ! ಹಾ ನನ್ನ ಪ್ರಿಯತಮನೇ! ಒಮ್ಮೆಯಾದರೂ ನನ್ನ ಕಡೆಗೆ ನೋಡಲ್ಲ. ಈ ಶೋಕಪೀಡಿತ ದಾಸಿಯ ಕಡೆಗೆ ಏಕೆ ನೋಡುತ್ತಿಲ್ಲ.॥40-41॥
</details>

###### 42


<details><summary>ಮೂಲಮ್</summary>

ಪ್ರಹೃಷ್ಟಮಿಹ ತೇ ವಕ್ತ್ರಂ ಗತಾಸೋರಪಿ ಮಾನದ ।  
ಅಸ್ತಾರ್ಕಸಮವರ್ಣಂ ಚ ದೃಶ್ಯತೇ ಜೀವತೋ ಯಥಾ ॥
</details>

<details><summary>ಅನುವಾದ</summary>

ಬೇರೆಯವರಿಗೆ ಮಾನವನ್ನು ಕೊಡುವ ಪ್ರಾಣವಲ್ಲಭನೇ! ಪ್ರಾಣಗಳು ಹೊರಟು ಹೋದರೂ ನಿಮ್ಮ ಮುಖವು ಬದುಕಿರುವಾಗ ಇದ್ದಂತೆ ಅಸ್ತಾಚಲಕ್ಕೆ ಹೋದ ಸೂರ್ಯನಂತೆ ಅರುಣ ಪ್ರಭೆಯಿಂದ ಕೂಡಿಕೊಂಡಿರುವಂತೆ ಕಾಣುತ್ತದೆ.॥42॥
</details>

###### 43


<details><summary>ಮೂಲಮ್</summary>

ಏಷ ತ್ವಾಂ ರಾಮರೂಪೇಣ ಕಾಲಃ ಕರ್ಷತಿ ವಾನರ ।  
ಯೇನ ಸ್ಮ ವಿಧವಾಃ ಸರ್ವಾಃ ಕೃತಾ ಏಕೇಷುಣಾ ರಣೇ ॥
</details>

<details><summary>ಅನುವಾದ</summary>

ವಾನರರಾಜನೇ! ಶ್ರೀರಾಮರೂಪೀ ಈ ಕಾಲನೇ ನಿಮ್ಮನ್ನು ಸೆಳೆದುಕೊಂಡು ಹೋಗುತ್ತಿದೆ. ಅವನು ಯುದ್ಧದಲ್ಲಿ ಒಂದೇ ಬಾಣವನ್ನು ಹೂಡಿ ನಮ್ಮೆಲ್ಲರನ್ನು ವಿಧವೆಯರನ್ನಾಗಿಸಿತು.॥43॥
</details>

###### 44


<details><summary>ಮೂಲಮ್</summary>

ಇಮಾಸ್ತಾಸ್ತವ ರಾಜೇಂದ್ರ ವಾನರ್ಯೋಽಪ್ಲವಗಾಸ್ತವ ।  
ಪಾದೈರ್ವಿಕೃಷ್ಟ ಮಧ್ವಾನಮಾಗತಾಃ ಕಿಂ ನ ಬುಧ್ಯಸೇ ॥
</details>

<details><summary>ಅನುವಾದ</summary>

ಮಹಾರಾಜ! ನಿನ್ನ ಪ್ರಿಯ ವಾನರಿಯರು ವಾನರರಂತೆ ನೆಗೆದು ನಡೆಯಲು ತಿಳಿದಿಲ್ಲ, ನಿನ್ನ ಹಿಂದೆ-ಹಿಂದೆ ಬಹಳ ದೂರ ಕಾಲುನಡಿಗೆಯಿಂದಲೇ ಬಂದಿರುವರು. ಇದನ್ನು ನೀನು ಏಕೆ ತಿಳಿಯುತ್ತಿಲ್ಲ.॥44॥
</details>

###### 45


<details><summary>ಮೂಲಮ್</summary>

ತವೇಷ್ಟಾ ನನು ಚೈವೇಮಾ ಭಾರ್ಯಾಶ್ಚಂದ್ರನಿಭಾನನಾಃ ।  
ಇದಾನೀಂ ನೇಕ್ಷಸೇ ಕಸ್ಮಾತ್ಸುಗ್ರೀವಂ ಪ್ಲವಗೇಶ್ವರ ॥
</details>

<details><summary>ಅನುವಾದ</summary>

ವಾನರರಾಜ! ನಿಮ್ಮ ಎಲ್ಲ ಪರಮಪ್ರಿಯ ಚಂದ್ರಮುಖಿಯರಾದ ಭಾರ್ಯೆಯರು ಇಲ್ಲಿ ಉಪಸ್ಥಿತರಾಗಿರುವರು. ನೀವು ಇವರೆಲ್ಲರನ್ನು ಹಾಗೂ ನಿಮ್ಮ ತಮ್ಮ ಸುಗ್ರೀವನನ್ನು ಈಗ ಏಕೆ ನೋಡುತ್ತಿಲ್ಲ.॥45॥
</details>

###### 46


<details><summary>ಮೂಲಮ್</summary>

ಏತೇ ಹಿ ಸಚಿವಾ ರಾಜಂಸ್ತಾರಪ್ರಭೃತಯಸ್ತವ ।  
ಪುರವಾಸೀ ಜನಶ್ಚಾಯಂ ಪರಿವಾರ್ಯ ವಿಷೀದತಿ ॥
</details>

<details><summary>ಅನುವಾದ</summary>

ರಾಜನೇ! ಈ ತಾರನೇ ಆದಿ ನಿಮ್ಮ ಸಚಿವರು ಹಾಗೂ ಈ ಪುರವಾಸಿಗಳೆಲ್ಲ ನಿಮ್ಮ ಸುತ್ತಲೂ ಸೇರಿ ದುಃಖಿತರಾಗಿದ್ದಾರೆ.॥46॥
</details>

###### 47


<details><summary>ಮೂಲಮ್</summary>

ವಿಸರ್ಜಯೈನಾನ್ ಸಚಿವಾನ್ ಯಥಾಪುರಮರಿಂದಮ ।  
ತತಃ ಕ್ರೀಡಾಮಹೇ ಸರ್ವಾ ವನೇಷು ಮದನೋತ್ಕಟಾಃ ॥
</details>

<details><summary>ಅನುವಾದ</summary>

ಶತ್ರುದಮನ! ನೀವು ಮೊದಲಿನಂತೆ ಈ ಮಂತ್ರಿಗಳನ್ನು ಬೀಳ್ಕೊಡಿರಿ. ಮತ್ತೆ ನಾವೆಲ್ಲರೂ ಪ್ರೇಮೋನ್ಮತ್ತರಾಗಿ ಈ ವನದಲ್ಲಿ ನಿಮ್ಮೊಂದಿಗೆ ಕ್ರೀಡಿಸುವೆವು.॥47॥
</details>

###### 48


<details><summary>ಮೂಲಮ್</summary>

ಏವಂ ವಿಲಪತೀಂ ತಾರಾಂ ಪತಿಶೋಕ ಪರಿಪ್ಲುತಾಮ್ ।  
ಉತ್ಥಾಪಯಂತಿ ಸ್ಮ ತದಾ ವಾನರ್ಯಃ ಶೋಕಕರ್ಶಿತಾಃ ॥
</details>

<details><summary>ಅನುವಾದ</summary>

ಪತಿಯ ಶೋಕದಲ್ಲಿ ಮುಳುಗಿ ಈ ಪ್ರಕಾರ ವಿಲಪಿಸುತ್ತಿರುವ ತಾರೆಯನ್ನು ನೋಡಿ ಆಗ ಶೋಕದಿಂದ ದುರ್ಬಲರಾದ ಇತರ ವಾನರ ಪತ್ನಿಯರು ಆಕೆಯನ್ನು ಎಬ್ಬಿಸಿದರು.॥48॥
</details>

###### 49


<details><summary>ಮೂಲಮ್</summary>

ಸುಗ್ರೀವೇಣ ತತಃ ಸಾರ್ಧಂಸೋಂಽಗದಃ ಪಿತರಂ ರುದನ್ ।  
ಚಿತಾಮಾರೋಪಯಾಮಾಸ ಶೋಕೇನಾಭಿಪ್ಲುತೇಂದ್ರಿಯಃ ॥
</details>

<details><summary>ಅನುವಾದ</summary>

ಅನಂತರ ಶೋಕಪೀಡಿತನಾದ ಅಂಗದನು ಅಳುತ್ತಳುತ್ತಾ ಸುಗ್ರೀವನ ಸಹಾಯದಿಂದ ಪಿತನ ಶವವನ್ನು ಚಿತೆಯ ಮೇಲೆ ಇರಿಸಿದನು.॥49॥
</details>

###### 50


<details><summary>ಮೂಲಮ್</summary>

ತತೋಽಗ್ನಿಂ ವಿಧಿವದ್ದತ್ತ್ವಾ ಸೋಽಪಸವ್ಯಂ ಚಕಾರ ಹ ।  
ಪಿತರಂ ದೀರ್ಘಮಧ್ವಾನಂ ಪ್ರಸ್ಥಿತಂ ವ್ಯಾಕುಲೇಂದ್ರಿಯಃ ॥
</details>

<details><summary>ಅನುವಾದ</summary>

ಮತ್ತೆ ಶಾಸ್ತ್ರವಿಧಿಯಂತೆ ಅದಕ್ಕೆ ಬೆಂಕಿಹಚ್ಚಿ ಅವನು ಅದರ ಪ್ರದಕ್ಷಿಣೆ ಮಾಡಿದನು. ‘ನನ್ನ ತಂದೆ ದೀರ್ಘ ಯಾತ್ರೆಗಾಗಿ ತೆರಳಿದರು’ ಎಂದು ಯೋಚಿಸುತ್ತಾ ಅಂಗದನ ಇಂದ್ರಿಯಗಳೆಲ್ಲ ಶೋಕದಿಂದ ವ್ಯಾಕುಲವಾದುವು.॥50॥
</details>

###### 51


<details><summary>ಮೂಲಮ್</summary>

ಸಂಸ್ಕೃತ್ಯ ವಾಲಿನಂ ತಂ ತು ವಿಧಿವತ್ ಪ್ಲವಗರ್ಷಭಾಃ ।  
ಆಜಗ್ಮುರುದಕಂ ಕರ್ತುಂ ನದೀಂ ಶುಭಜಲಾಂ ಶಿವಾಮ್ ॥
</details>

<details><summary>ಅನುವಾದ</summary>

ಈ ಪ್ರಕಾರ ವಿಧಿವತ್ತಾಗಿ ವಾಲಿಯ ದಹನಸಂಸ್ಕಾರ ಮಾಡಿ ಎಲ್ಲ ವಾನರರು ಜಲಾಂಜಲಿಯನ್ನು ಕೊಡಲು ಪವಿತ್ರ ಜಲದಿಂದ ತುಂಬಿರುವ ಕಲ್ಯಾಣ ಮಯಿ ತುಂಗಭದ್ರಾನದಿಯ ತೀರಕ್ಕೆ ಹೋದರು.॥51॥
</details>

###### 52


<details><summary>ಮೂಲಮ್</summary>

ತತಸ್ತೇ ಸಹಿತಾಸ್ತತ್ರ ಹ್ಯಂಗದಂ ಸ್ಥಾಪ್ಯ ಚಾಗ್ರತಃ ।  
ಸುಗ್ರೀವತಾರಾ ಸಹಿತಾಃ ಸಿಷಿಚುರ್ವಾನರಾ ಜಲಮ್ ॥
</details>

<details><summary>ಅನುವಾದ</summary>

ಅಲ್ಲಿ ಅಂಗದನನ್ನು ಮುಂದಿರಿಸಿಕೊಂಡು ಸುಗ್ರೀವ ಮತ್ತು ತಾರೆಯ ಸಹಿತ ಎಲ್ಲ ವಾನರರು ವಾಲಿಗೆ ಒಟ್ಟಿಗೆ ಜಲಾಂಜಲಿಯನ್ನು ಕೊಟ್ಟರು.॥52॥
</details>

###### 53


<details><summary>ಮೂಲಮ್</summary>

ಸುಗ್ರೀವೇಣೇವ ದೀನೇನ ದೀನೋ ಭೂತ್ವಾ ಮಹಾಬಲಃ ।  
ಸಮಾನಶೋಕಃ ಕಾಕುತ್ಸ್ಥಃ ಪ್ರೇತಕಾರ್ಯಾಣ್ಯಕಾರಯತ್ ॥
</details>

<details><summary>ಅನುವಾದ</summary>

ದುಃಖಿಯಾದ ಸುಗ್ರೀವನೊಂದಿಗೆ ಅವನಂತೆ ಶೋಕಗ್ರಸ್ತ ಹಾಗೂ ದುಃಖಿಯಾದ ಮಹಾಬಲಿ ಶ್ರೀರಾಮನು ವಾಲಿಯ ಸಮಸ್ತ ಪ್ರೇತ ಕಾರ್ಯವನ್ನು ಮಾಡಿಸಿದನು.॥53॥
</details>

###### 54


<details><summary>ಮೂಲಮ್</summary>

ತತೋಥ ತಂ ವಾಲೀನಮಗ್ರ್ಯಪೌರುಷಂ  
ಪ್ರಕಾಶಮಿಕ್ಷ್ವಾಕುವರೇಷುಣಾ  ಹತಮ್ ।  
ಪ್ರದೀಪ್ಯ ದೀಪ್ತಾಗ್ನಿಸಮೌಜಸಂ ತದಾ  
ಸಲಕ್ಷ್ಮಣಂ ರಾಮಮುಪೇಯಿವಾನ್ಹರಿಃ ॥
</details>

<details><summary>ಅನುವಾದ</summary>

ಈ ಪ್ರಕಾರ ಇಕ್ಷ್ವಾಕುವಂಶ ಶಿರೋಮಣಿ ಶ್ರೀರಾಮನ ಬಾಣದಿಂದ ಗತಿಸಿ ಹೋದ ಶ್ರೇಷ್ಠ ಪರಾಕ್ರಮಿ ಮತ್ತು ಪ್ರಜ್ವಲಿತ ಅಗ್ನಿಯಂತೆ ತೇಜಸ್ವೀ, ಸುವಿಖ್ಯಾತ ವಾಲಿಯ ದಹನ ಸಂಸ್ಕಾರ ಮಾಡಿ ಸುಗ್ರೀವನು ಲಕ್ಷ್ಮಣ ಸಹಿತ ಶ್ರೀರಾಮನ ಬಳಿಗೆ ಬಂದನು.॥54॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀ ವಾಲ್ಮೀಕಿವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಕಿಷ್ಕಿಂಧಾಕಾಂಡದ ಇಪ್ಪತ್ತೈದನೆಯ ಸರ್ಗ ಸಂಪೂರ್ಣವಾಯಿತು. ॥25॥
</details>
