+++
title = "०३० यज्ञरक्षणम्"
title_english = "030 rAma safeguards vishvAmitra s vedic ritual"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-030-Yagna_Samrakshnam.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/03-vishvAmitra-sevA/030_yajnaraxaNam.md">
<details><summary><h2>IITK ...{Loading}...</h2></summary>

Sri Rama slays rakshasas and protects the sacrifice of Viswamitra



### श्लोकः
#### मूलम्
अथ तौ देशकालज्ञौ राजापुत्रावरिन्दमौ।  
देशे काले च वाक्यज्ञावब्रूतां कौशिकं वचः॥1.30.1॥

#### शब्दार्थः
अथ then, देशकालज्ञौ two knowledgeable persons with regard to time and place, अरिन्दमौ subduers of enemies, देशे in a particular place, काले च and time, वाक्यज्ञौ knowers of  speech, तौ both, राजपुत्रौ two princes, कौशिकम् addressing Visvamitra, वचः words, अब्रूताम् they spoke.

#### आङ्ग्लानुवादः
Thus spoke the two princes to Viswamitra. They were conscious of place and time to speak and capable of conquering enemies.



### श्लोकः
#### मूलम्
भगवन् श्रोतुमिच्छावो यस्मिन् काले निशाचरौ।  
संरक्षणीयौ तौ ब्रह्मन्नातिवर्तेत तत्क्षणम्॥1.30.2॥

#### शब्दार्थः
भगवन् O Adorable one, ब्रह्मन् O Brahmarshi, तौ निशाचरौ those two rakshasas, यस्मिन् काले in whatever time, संरक्षणीयौ to be protectd, श्रोतुम् to listen, इच्छावः we are both desirous, तत् क्षणम् that moment, नातिवर्तेत shall not pass away.

#### आङ्ग्लानुवादः
"O adorable Brahmarshi, we want to know around what time the rakshasas will make their appearance so that the sacrifice can be protected. Let  not that moment pass".



### श्लोकः
#### मूलम्
एवं ब्रुवाणौ काकुत्स्थौ त्वरमाणौ युयुत्सया।  
सर्वे ते मुनयः प्रीताः प्रशशंसुर्नृपात्मजौ॥1.30.3॥

#### शब्दार्थः
काकुत्स्थौ Rama and Lakshmana, एवम् in this manner, ब्रुवाणौ speaking thus, युयुत्सया with a desire to fight rakshasas, त्वरमाणौ with eagerness, नृपात्मजौ two princes, ते मुनयः those sages, सर्वे all, प्रीताः pleased, प्रशशंसुः extolled them.

#### आङ्ग्लानुवादः
The sages (of the asrama) were very pleased. They extolled the princes of Kakustha dynasty, who were eager to fight the rakshasas.



### श्लोकः
#### मूलम्
अद्यप्रभृति षड्रात्रं रक्षतं राघवौ युवाम्।  
दीक्षां गतो ह्येष मुनिर्मौनित्वं च गमिष्यति॥1.30.4॥

#### शब्दार्थः
राघवौ Rama and Lakshmana, युवाम् both of you, अद्यप्रभृति from today onwards, षड्रात्रम् six nights, रक्षतम् you may protect, एषः मुनिः this sage Visvamitra, दीक्षाम् initiation ceremony, गतः has entered, मौनित्वं च strict silence also, गमिष्यति will attain.

#### आङ्ग्लानुवादः
"O sons of Raghu's lineage protect the sacrifice for six nights from today. With the ceremoney initiated, the sage would  observe silence said the inmates".



### श्लोकः
#### मूलम्
तौ तु तद्वचनं श्रुत्वा राजपुत्रौ यशस्विनौ।  
अनिद्रौ षडहोरात्रं तपोवनमरक्षताम्॥1.30.5॥

#### शब्दार्थः
यशस्विनौ the two illustrious, तौ राजपुत्रौ the two princes, तत् वचनम् those words, श्रुत्वा having heard, षडहोरात्रम् six days and six nights, अनिद्रौ without sleep, तपोवनम् Tapovana,  अरक्षताम् protected.

#### आङ्ग्लानुवादः
At these words of the sages the illustrious princes got ready to protect the tapovana for six days and six nights without sleep.



### श्लोकः
#### मूलम्
उपासाञ्चक्रतुर्वीरौ यत्तौ परमधन्विनौ।  
ररक्षतुर्मुनिवरं विश्वामित्रमरिन्दमौ॥1.30.6॥

#### शब्दार्थः
परमधन्विनौ two mighty archers, वीरौ two heroes, यत्तौ fully equipped, उपासाञ्चक्रतुः attended upon the sacrifice, अरिन्दमौ two destroyers of enemies, विश्वामित्रम् मुनिवरम् Visvamitra maharshi, ररक्षतुः protected.

#### आङ्ग्लानुवादः
The two mighty, heroic archers (Rama and Lakshmana), destroyers of enemies  
attended upon the sacrifice in order to protect sage Viswamitra.



### श्लोकः
#### मूलम्
अथ काले गते तस्मिन् षष्ठेऽहनि समागते।  
सौमित्रिमब्रवीद्रामो यत्तो भव समाहितः॥1.30.7॥

#### शब्दार्थः
अथ then, तस्मिन् काले when that period, गते had lapsed, षष्ठे when the sixth, अहनि day, समागते had approached, रामः Rama, सौमित्रिम् addressing Lakshmana, यत्तः be ready,  समाहितः भव be vigilant, अब्रनवीत् spoke.

#### आङ्ग्लानुवादः
Time passed. When the sixth day arrived Rama cautioned Lakshmana to be vigilant.



### श्लोकः
#### मूलम्
रामस्यैवं ब्रुवाणस्य त्वरितस्य युयुत्सया।  
प्रजज्वाल ततो वेदिस्सोपाध्यायपुरोहिता॥1.30.8॥

#### शब्दार्थः
युयुत्सया with a keen desire to fight, त्वरितस्य eagerly awaiting, रामस्य Rama, एवम् in this manner, ब्रुवाणस्य while speaking, ततः thereafter, सोपाध्यायपुरोहिता surrounded by officiating priests and spiritual guides(reciters of the sacred hymns), वेदिः sacrificial  altar, प्रजज्वाल inflammed.

#### आङ्ग्लानुवादः
While he was fracing up for a fight, the fire on the sacrificial altar with the officiating priests and spiritual guides suddenly brightened.



### श्लोकः
#### मूलम्
सदर्भचमसस्रुक्का ससमित्कुसुमोच्चया।  
विश्वामित्रेण सहिता वेदिर्जज्वाल सर्त्विजा॥1.30.9॥

#### शब्दार्थः
सदर्भचमसस्रुक्का along with kusa grass,the ladles and square vessels(used in the sacrifice out of which all the worshippers at a sacrifice drink the juice), ससमित्कुसुमोच्चया along with bundles of sticks used in the sacrificial fire and collection of flowers, विश्वामित्रेण सहिता along with Visvamitra, सर्त्विजा along with officiating priests, वेदिः altar, जज्वाल got inflammed.

#### आङ्ग्लानुवादः
The altar with Viswamitra and the officiating priests, kusa grass, ladles and square  
vessels, bundles of sticks and  flowers, (used in the sacrificfial fire) got brightened up.



### श्लोकः
#### मूलम्
मन्त्रवच्च यथान्यायं यज्ञोऽसौ सम्प्रवर्तते।  
आकाशे च महान् शब्दः प्रादुरासीद्भयानकः॥1.30.10॥

#### शब्दार्थः
असौ यज्ञः this sacrifice, मन्त्रवत् in accordance with mantras, यथान्यायम् properly, सम्प्रवर्तते was being performed, आकाशे in the sky, भयानकः causing fear, महान् शब्दः great sound, प्रादुरासीत् emerged.

#### आङ्ग्लानुवादः
While the sacrifice was being performed in accordance with mantras, a great sound causing fear emerged from the sky.



### श्लोकः
#### मूलम्
आवार्य गगनं मेघो यथा प्रावृषि निर्गतः।  
तथामायां विकुर्वाणौ राक्षसावभ्यधावताम्॥1.30.11॥

#### शब्दार्थः
प्रावृषि in the rainy season, निर्गतः originated, मेघः clouds, यथा like, तथा similarly, गगनम् sky, आवार्य having covered, राक्षसौ two rakshasas, मायाम् illusion, विकुर्वाणौ displaying, अभ्यधावताम् came running.

#### आङ्ग्लानुवादः
Like the clouds in the rainy season, the two rakshasas (Maricha and Subahu), covering the sky through their power of illusion, came running (to the sacrificial place).



### श्लोकः
#### मूलम्
मारीचश्च सुबाहुश्च तयोरनुचराश्च ये।  
आगम्य भीमसङ्काशा रुधिरौघमवासृजन्॥1.30.12॥

#### शब्दार्थः
भीमसङ्काशा fearful appearance, मारीचश्च Maricha, सुबाहश्च Subahu, तयोः their, ये अनुचराः those of the followers, आगम्य having arrived, रुधिरौघम् streams of blood, अवासृजन् rained.

#### आङ्ग्लानुवादः
Maricha and Subahu of fearful appearance arrived with their followers and rained streams of blood (on the sacrificial altar).



### श्लोकः
#### मूलम्
सा तेन रुधिरौघेण वेदिर्जज्वाल मण्डिता।  
सहसाऽभिद्रुतो रामस्तानपश्य त्ततो दिवि॥1.30.13॥

#### शब्दार्थः
तेन रुधिरौघेण by that stream of blood, मण्डिता drenched, सा वेदिः that sacrificial altar, जज्वाल inflammed, ततः then, सहसा immediately, अभिद्रुतः rushed forward, रामः Rama, दिवि in the sky, तान् them, अपश्यत् beheld.

#### आङ्ग्लानुवादः
Flames rose on the sacrificial altar drenched by the stream of blood. Immediately Rama rushed forward and beheld them in the sky.



### श्लोकः
#### मूलम्
तावापतन्तौ सहसा दृष्ट्वा राजीवलोचनः।  
लक्ष्मणं त्वभिसम्प्रेक्ष्य रामो वचनमब्रवीत्॥1.30.14॥

#### शब्दार्थः
राजीवलोचनः the lotuseyed, रामः Rama, सहसा suddenly, आपतन्तौ advancing towards, तौ them, दृष्ट्वा having seen, लक्ष्मणम् addressing Lakshmana, अभिसम्प्रेक्ष्य fixing his sight at him, वचनम् these words, अब्रवीत् spoke.

#### आङ्ग्लानुवादः
Having seen them (Maricha and Subahu) suddenly advancing the lotuseyed Rama gazed at Lakshmana and saidः



### श्लोकः
#### मूलम्
पश्य लक्ष्मण दुर्वृत्तान् राक्षसान् पिशिताशनान्।  
मानवास्त्रसमाधूताननिलेन यथा घनान्॥1.30.15॥

#### शब्दार्थः
लक्ष्मण O Lakshmana, दुर्वृत्तान् wicked behavioured, पिशिताशनान् human flesh eaters, राक्षसान् rakshasas, अनिलेन by wind, घनान् यथा like clouds, मानवास्त्रसमाधूतान् scattered away by Manava astra, पश्य behold.

#### आङ्ग्लानुवादः
"O Lakshmana, behold, by manavaastra I shall chase, like clouds scattered by winds those wicked rakshasas who eat human flesh".



### श्लोकः
#### मूलम्
मानवं परमोदारमस्त्रं परमभास्वरम्।  
चिक्षेप परमक्रुद्धो मारीचोरसि राघवः॥1.30.16॥

#### शब्दार्थः
राघवः Rama, परमोदारम् greatly powerful, परमभास्वरम् highly effulgent, मानवम् Manava,  अस्त्रम् astra, परमक्रुद्धः exceedingly furious, मारीचोरसि in the chest of Maricha, चिक्षेप hurled.

#### आङ्ग्लानुवादः
The inflamed Rama hurled the highly powerful and effulgent Manavaastra on the chest of Maricha.



### श्लोकः
#### मूलम्
स तेन परमास्त्रेण मानवेन समाहितः।  
संपूर्णं योजनशतं क्षिप्तस्सागरसम्प्लवे॥1.30.17॥

#### शब्दार्थः
तेन by that, मानवेन Manava, परमास्त्रेण powerful astra, समाहितः smitten, सः he, Maricha, सम्पूर्णम् completely at a distance of, योजनशतम् hundred yojanas, सागरसम्प्लवे in the  surging high seas, क्षिप्तः was cast away.

#### आङ्ग्लानुवादः
Smitten by that powerful Manavaastra, Maricha was thrown to a full distance of hundred yojanas into the surging high seas.



### श्लोकः
#### मूलम्
विचेतनं विघूर्णन्तं शीतेषु बलताडितम्।  
निरस्तं दृश्य मारीचं रामो लक्ष्मणमब्रवीत्॥1.30.18॥

#### शब्दार्थः
शीतेषु बलताडितम् beaten by the power of that cool astra, विचेतनम् without senses, विघूर्णन्त  म् reeling, निरस्तम् thrown at a distance, मारीचम् Maricha, दृश्य having seen, रामः Rama, लक्ष्मणम् addressing Lakshmana, अब्रवीत् spoke.

#### आङ्ग्लानुवादः
Having seen Maricha beaten by the power of that coolarrowed astra, thrown to a distance, reeling and lying unconscious, Rama spoke to Lakshmanaः



### श्लोकः
#### मूलम्
पश्य लक्ष्मण शीतेषुं मानवं धर्मसंहितम्।  
मोहयित्वा नयत्येनं न च प्राणैर्व्ययुज्यत॥1.30.19॥

#### शब्दार्थः
लक्ष्मण O Lakshmana, धर्मसंहितम् associated with righteousness, मानवं शीतेषुम् Manava astra employing cool arrow, पश्य behold, एनं मोहयित्वा making him unconscious, नयति is carrying away, प्राणैः with his life, न व्ययुज्यत he is not separated.

#### आङ्ग्लानुवादः
"O Lakshmana behold this Manavaastra associated with righteousness employing a cool arrow, which carries him away by making him unconscious and yet not taking his life.



### श्लोकः
#### मूलम्
इमानपि वधिष्यामि निर्घृणान् दुष्टचारिणः।  
राक्षसान् पापकर्मस्थान् यज्ञघ्नान् रुधिराशनान्॥1.30.20॥

#### शब्दार्थः
निर्घृणान् merciless, दुष्टचारिणः of wicked behaviour, पापकर्मस्थान् doers of sinful acts, यज्ञघ्नान् destroyers of sacrifices, रुधिराशनान् blood-thirsty, इमान् राक्षसानपि these  
also, वधिष्यामि I will slay them.

#### आङ्ग्लानुवादः
"I shall slay these merciless, wicked, doers of sinful acts, destroyers of sacrifices and blood-thirsty  
".



### श्लोकः
#### मूलम्
सङ्गृह्यास्त्रं ततो रामो दिव्यमाग्नेयमद्भुतम्।  
सुबाहूरसि चिक्षेप सविद्धः प्रापतद्भुवि॥1.30.21॥

#### शब्दार्थः
ततः then, रामः Rama, दिव्यम् celestial, अद्भुतम् marvellous, आग्नेयास्त्रम् Agneya weapon, सङ्गृह्य having taken, सुबाहूरसि in the chest of Subahu, चिक्षेप hurled, सः he, विद्धः having been struck down, भुवि on the ground, प्रापतत् fell down.

#### आङ्ग्लानुवादः
Then Rama took hold of the celestial, marvellous Agneya weapon and hurled it into the chest of Subahu. Struck, Subahuhe fell down on the ground.



### श्लोकः
#### मूलम्
शेषान् वायव्यमादाय निजघान महायशाः।  
राघवः परमोदारो मुनीनां मुदमावहन्॥1.30.22॥

#### शब्दार्थः
महायशाः illustrious, परमोदारः highly generous, राघवः Rama, मुनीनाम् for Ascetics, मुदम् delight, आवहन् causing, वायव्यम् Vayavya weapon, आदाय seizing, शेषान् remaining, निजघान killed.

#### आङ्ग्लानुवादः
Illustrious and highly generous Rama killed the  remaining rakshasas  with the Vayavya weapon to the delight of the ascetics.



### श्लोकः
#### मूलम्
स हत्वा राक्षसान् सर्वान् यज्ञघ्नान् रघुनन्दनः।  
ऋषिभिः पूजितस्तत्र यथेन्द्रो विजये पुरा॥1.30.23॥

#### शब्दार्थः
रघुनन्दनः Rama, यज्ञघ्नान् obstructors of sacrifice, राक्षसान् rakshasas, सर्वान् all, हत्वा having killed, पुरा formerly, विजये when victorious, इन्द्रः यथा like Indra, तत्र there, ऋषिभिः by saints, पूजितः was worshipped.

#### आङ्ग्लानुवादः
Having killed the rakshasas, obstructors of sacrifices, Rama was worshipped by the hermits like Indra was honoured in the past when he was victorious.



### श्लोकः
#### मूलम्
अथ यज्ञे समाप्ते तु विश्वामित्रो महामुनिः।  
निरीतिका दिशो दृष्टवा काकुत्स्थमिदमब्रवीत्॥1.30.24॥

#### शब्दार्थः
अथ thereafter, यज्ञे when the sacrifice, समाप्ते was  completed, विश्वामित्रः महामुनिः maharshi Visvamitra, निरीतिकाःदिशः all the directions bereft of evils, दृष्टवा after beholding, काकुत्स्थम् addressing Rama, इदम् these words, अब्रवीत् uttered.

#### आङ्ग्लानुवादः
Thereafter, when the sacrifice was completed, maharshi Viswamitra beholding all the directions  bereft of evils, said to Ramaः



### श्लोकः
#### मूलम्
कृतार्थोऽस्मि महाबाहो कृतं गुरुवचस्त्वया।  
सिद्धाश्रममिदं सत्यं कृतं राम महायशः॥1.30.25॥

#### शब्दार्थः
महाबाहो O Mighty armed one, कृतार्थःअस्मि  I have achieved my spiritual desire, त्वया by you, गुरुवचः father's commands, कृतम् has been performed, महायशः OIllustrious one, राम Rama, इदम् this, सिद्धाश्रमम् Siddha ashrama, सत्यं कृतम्  has been proved to be true to its name.

#### आङ्ग्लानुवादः
"O mightyarmed Rama I am fulfilled. Your father's commands have been executed. O  
Illustrious one, Siddhaashrama has proved true to its name".  

### समाप्तिः
 श्रीमद्रामायणे वाल्मीकीय आदिकाव्ये बालकाण्डे त्रिंशस्सर्गः॥02  
Thus ends the thirtieth sarga of Balakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/03-vishvAmitra-sevA/030_yajnaraxaNam.md">
<details><summary><h2>भूषणम् ...{Loading}...</h2></summary>



अथ तौ देशकालज्ञौ राजपुत्रावरिन्दमौ ।  

देशे काले च वाक्यज्ञावब्रूतां कौशिकं वचः  ॥  १।३०।१  ॥   

सुबाहुमारीचप्रभृतिदुष्टनिग्रहस्त्रिंशे अथ तावित्यादि । देशकालज्ञाविति
हेतुगर्भम् । देशकालज्ञत्वादुचिते देशे उचिते काले चाब्रूताम्  ॥  १।३०।१
 ॥   

  

भगवन् श्रोतुमिच्छावो यस्मिन् काले निशाचरौ ।  

संरक्षणीयौ तौ ब्रह्मन्नातिवर्तेत तत्क्षणम्  ॥  १।३०।२  ॥   

भगवन्निति । संरक्षणीयौ निवारणीयौ । धातूनामनेकार्थत्वात् विपरीतलक्षणा वा
। यद्वा इष्टप्राप्तिरनिष्टनिवृत्तिश्च रक्षणम् । अत्र अनिष्टनिवृत्तिः
तत्क्षणं स कालः । नातिवर्तेत अज्ञातो नातिक्रामेत्  ॥  १।३०।२  ॥   

  

एवं ब्रुवाणौ काकुत्स्थौ त्वरमाणौ युयुत्सया ।  

सर्वे ते मुनयः प्रीताः प्रशशंसुर्नृपात्मजौ  ॥  १।३०।३  ॥   

एवमिति । युयुत्सया योद्धुमिच्छया । प्रशशंसुः प्रोचुः  ॥  १।३०।३  ॥   

  

अद्यप्रभृति षड्रात्रं रक्षतं राघवौ युवाम् ।  

दीक्षां गतो ह्येष मुनिर्मौनित्वं च गमिष्यति  ॥  १।३०।४  ॥   

अद्येति । रक्षतमिति लोण्मध्यमपुरुषद्विवचनम् । एतद्दिनमारभ्य
षड्रात्रपर्यन्तं मुनिर्मौनित्वं गमिष्यति, अतो वयं वदाम इत्यर्थः  ॥ 
१।३०।४  ॥   

  

तौ च तद्वचनं श्रुत्वा राजपुत्रौ यशस्विनौ ।  

अनिद्रौ षडहोरात्रं तपोवनमरक्षताम्  ॥  १।३०।५  ॥   

ताविति । षडहोरात्रं षण्णामहोरात्राणां समाहारः षडहोरात्रम् तत्  ॥  १।३०।५
 ॥   

  

उपासाञ्चक्रतुर्वीरौ यत्तौ परमधन्विनौ ।  

ररक्षतुर्मुनिवरं विश्वामित्रमरिन्दमौ  ॥  १।३०।६  ॥   

उपासाञ्चक्रतुरिति । उपासाञ्चक्रतुः ऊषतुः । यत्तौ सन्नद्धौ । परमं
धनुर्ययोस्तौ परमधन्विनौ । व्रीह्यादित्वादिनिः  ॥  १।३०।६  ॥   

  

अथ काले गते तस्मिन् षष्ठे ऽहनि समागते ।  

सौमित्रिमब्रवीद्रामो यत्तो भव समाहितः  ॥  १।३०।७  ॥   

अथेति । काले पञ्चदिनात्मके गते । तस्मिन् प्रधाने अहनि सुत्यादिने ।
समाहितः एकाग्रचित्तः । अत्राद्यप्रभृति षड्रात्रमित्युक्त्या पूर्वसर्गे
तत्पूर्वदिने दीक्षाप्रवेशोक्त्या च सप्तरात्रनिर्वर्त्यः सत्रविशेषो
ऽयमिति गम्यते  ॥  १।३०।७  ॥   

  

रामस्यैवं ब्रुवाणस्य त्वरितस्य युयुत्सया ।  

प्रजज्वाल ततो वेदिस्सोपाध्यायपुरोहिता  ॥  १।३०।८  ॥   

रामस्येति । वेदिप्रज्वलनमुत्पातो राक्षसागमसूचकः । उपाध्यायः विश्वामित्रः
। पुरोहिता ऋत्विजः  ॥  १।३०।८  ॥   

  

सदर्भचमसस्रुक्का ससमित्कुसुमोच्चया ।  

विश्वामित्रेण सहिता वेदिर्जज्वाल सर्त्विजा  ॥  १।३०।९  ॥   

एतद्विवृणोति सदर्भेति । चमसं नाम पानपात्रम् । स्रुक् होमपात्रम् । उच्चयः
समूहः । कुसुमोच्चयो ऽलङ्कारार्थः  ॥  १।३०।९  ॥   

  

मन्त्रवच्च यथान्यायं यज्ञो ऽसौ सम्प्रवर्तते ।  

आकाशे च महान् शब्दः प्रादुरासीद्भयानकः  ॥  १।३०।१०  ॥   

मन्त्रवदिति । ननु रक्षोघ्नमन्त्रजपे क्रियमाणे कथं राक्षसागमनप्रसक्तिः ?
न कथञ्चित्, किन्तु दूरत एवाकाशे मेघवद्रुधिरं ववर्षुः । तदिदमाह आकाश इति
। भयानकः भयङ्करः  ॥  १।३०।१०  ॥   

  

आवार्य गगनं मेघो यथा प्रावृषि निर्गतः ।  

तथा मायां विकुर्वाणौ राक्षसावभ्यधावताम्  ॥  १।३०।११  ॥   

आवार्येति । प्रावृषि वर्षाकाले निर्गतो मेघो यथातथाभ्यधावताम्  ॥  १।३०।११
 ॥   

  

मारीचश्च सुबाहुश्च तयोरनुचराश्च ये ।  

आगम्य भीमसङ्काशा रुधिरौघमवासृजन्  ॥  १।३०।१२  ॥   

मारीच इति । भीमसङ्काशाः भयङ्कराः  ॥  १।३०।१२  ॥   

  

सा तेन रुधिरौघेण वेदिर्जज्वाल मण्डिता ।  

सहसा ऽभिद्रुतो रामस्तानपश्यत्ततो दिवि  ॥  १।३०।१३  ॥   

सेति । अभिद्रुतः अभिमुखं धावन्  ॥  १।३०।१३  ॥   

  

तावापतन्तौ सहसा दृष्ट्वा राजीवलोचनः ।  

लक्ष्मणं त्वभिसम्प्रेक्ष्य रामो वचनमब्रवीत्  ॥  १।३०।१४  ॥   

ताविति स्वष्टम्  ॥  १।३०।१४  ॥   

  

पश्य लक्ष्मण दुर्वृत्तान् राक्षसान् पिशिताशनान् ।  

मानवास्त्रसमाधूताननिलेन यथा घनान्  ॥  १।३०।१५  ॥   

पश्येति । पिशिताशनान् मांसभक्षकान् । एतद्विधूननार्थं मानवास्रं
प्रयोक्ष्य इति भावः  ॥  १।३०।१५  ॥   

  

मानवं परमोदारमस्त्रं परमभास्वरम् ।  

चिक्षेप परमक्रुद्धो मारीचोरसि राघवः  ॥  १।३०।१६  ॥   

मानवमिति । अत्रादावित्युक्त्वेत्युपस्कार्यम् । ननु
सर्वराक्षसेष्वस्त्रप्रयोगं प्रतिज्ञाय मारीचोरसि तत्प्रयोगः कथमिति चेन्न
पूर्वश्लोके राक्षसशब्दस्य मारीचमात्रपरत्वात्  ॥  १।३०।१६  ॥   

  

स तेन परमास्त्रेण मानवेन समाहतः ।  

सम्पूर्णं योजनशतं क्षिप्तः सागरसम्प्लवे  ॥  १।३०।१७  ॥   

स इति । सागरसम्प्लवे समुद्रपूरे । अत्र गायत्रीद्वितीयाक्षरं सः  ॥ 
१।३०।१७  ॥   

  

विचेतनं विघूर्णन्तं शीतेषु बलताडितम् ।  

निरस्तं दृश्य मारीचं रामो लक्ष्मणमब्रवीत्  ॥  १।३०।१८  ॥   

विचेतनमिति । शीतेषु शब्दो ऽवयववृत्त्या मानवास्त्रे वर्तते । दृश्य
दृष्ट्वा । मारीचस्य प्राणरक्षणं भाविकार्यान्तरसाधनाय  ॥  १।३०।१८  ॥   

  

इमानपि वधिष्यामि निर्घृणान् दुष्टचारिणः ।  

राक्षसान् पापकर्मस्थान् यज्ञघ्नान् रुधिराशनान्  ॥  १।३०।१९  ॥   

इमानिति । वधप्रयोजकानि निर्घृणत्वादीनि  ॥  १।३०।१९  ॥   

  

सङ्गृह्यास्त्रं ततो रामो दिव्यमाग्नेयमद्भुतम् ।  

सुबाहूरसि चिक्षेप स विद्धः प्रापतद्भुवि  ॥  १।३०।२०  ॥   

सङ्गृह्येति । अद्भुतं यथातथा चिक्षेप  ॥  १।३०।२०  ॥   

  

शेषान् वायव्यमादाय निजघान महायशाः ।  

राघवः परमोदारो मुनीनां मुदमावहन्  ॥  १।३०।२१  ॥   

शेषानिति । निजघान हिंसितवान्  ॥  १।३०।२१  ॥   

  

स हत्वा राक्षसान् सर्वान् यज्ञघ्नान् रघुनन्दनः ।  

ऋषिभिः पूजितस्तत्र यथेन्द्रो विजये पुरा  ॥  १।३०।२२  ॥   

स इति । पुरा विजये असुरविजये  ॥  १।३०।२२  ॥   

  

अथ यज्ञे समाप्ते तु विश्वामित्रो महामुनिः ।  

निरीतिका दिशो दृष्ट्वा काकुत्स्थमिदमब्रवीत्  ॥  १।३०।२३  ॥   

अथेति । निरीतिकाः निर्बाधाः  ॥  १।३०।२३  ॥   

  

कृतार्थो ऽस्मि महाबाहो कृतं गुरुवचस्त्वया ।  

सिद्धाश्रममिदं सत्यं कृतं राम महायशः  ॥  १।३०।२४  ॥   

इत्यार्षे श्रीरामायणे वाल्मीकीये आदिकाव्ये बालकाण्डे त्रिंशः सर्गः  ॥  ३०
 ॥   

कृतार्थ इति । गुरुवचः पितृवचः  ॥  १।३०।२४  ॥   

इति श्रीगोविन्दराजविरचिते श्रीरामायणभूषणे मणिमञ्जीराख्याने
बालकाण्डव्याख्याने त्रिंशः सर्गः  ॥  ३०  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/03-vishvAmitra-sevA/030_yajnaraxaNam.md">
<details><summary><h2>शिरोमणी ...{Loading}...</h2></summary>



रामकर्तृकविश्वामित्रकर्मकवन्दनोत्तरकालिकरामोक्तिमाह अथेत्यादि
श्लोकद्वयेन । अथ प्रणामानन्तरं देशकालज्ञौ देशकालोचितकर्तव्यताया वेदितारौ
अरिन्दमौ स्वाश्रितारिनिवर्तकौ देशकालेषु वाक्यज्ञौ देशेषु कालेषु च
यद्वाक्यं वक्तव्यं तस्य ज्ञातारौ राजपुत्रौ रामलक्ष्मणौ कौशिकं
विश्वामित्रमब्रूताम्  ॥  १।३०।१  ॥   

  

तद्वचनमेवाह भगवन्निति । हे भगवन् हे ब्रह्मन् यस्मिन्काले तौ प्रसिद्धौ
निशाचरौ सुबाहुमारीचौ संरक्षणीयौ संरक्ष्यते याग आभ्यामिति अपादाने अनीयर्
। किञ्च संरक्षणीयौ दुष्टकर्महेतुकनरकपातादितो निवर्तनीयौ तं कालं
श्रोतुमिच्छावः यतः तत्क्षणो नातिवर्तेत नाति क्रमेत्  ॥  १।३०।२  ॥   

  

एवमिति । एवमुक्तप्रकारेण ब्रुवाणौ कथयन्तौ युयुत्सया त्वरमाणौ वेगवन्तौ
नृपात्मजौ दशरथसूनू काकुत्स्थौ रामलक्ष्मणौ प्रीतास्ते सर्वे मुनयः
प्रशशंसुः  ॥  १।३०।३  ॥   

  

अद्येति । हे राघवौ अद्यप्रभृति एतद्दिवसमारभ्य षड्रात्रं
रात्रिषट्कपर्यन्तं युवां रक्षताम् । तत्र हेतुः यतः दीक्षां गतः प्राप्तः
एषः मुनिर्विश्वामित्रः अद्यप्रभृति षड्रात्रं मौनत्वं गमिष्यति
प्राप्स्यति अद्यप्रभृति षड्रात्रमित्यावृत्या उभयत्रान्वेति । चशब्दो
हेत्वर्थे  ॥  १।३०।४  ॥   

  

ताविति । तन्मुनिभिरुक्तं वचनं श्रुत्वैव यशस्विनौ अतियशोविशिष्टौ तौ
मुनिप्रार्थितौ राजपुत्रौ रामलक्ष्मणौ अनिद्रौ निद्रारहितौ सन्तौ
षडहोरात्रमहोरात्रषट्कपर्यन्तं तपोवनमरक्षताम् । चशब्द एवार्थे  ॥  १।३०।५
 ॥   

  

रक्षणमेव विशदयन्नाह उपेति । वीरौ वीर्यविशिष्टौ अत एव यत्तौ धृतकवचौ
परमधन्विनौ समातिशयरहितधनुर्विशिष्टौ अरिन्दमौ स्वाश्रितारिनिवर्तकौ
रामलक्ष्मणौ उपासां मुनिसमीपस्थितिं चक्रतुः । मुनिवरं विश्वामित्रं
ररक्षतुश्च । विनापि चं समुच्चयः । परमधन्विनावित्यत्र व्रीह्यादित्वादिनिः
 ॥  १।३०।६  ॥   

  

अथेति । काले पञ्चदिनात्मके गते व्यतीते सति तस्मिन्सुत्यादिनत्वेन
प्रसिद्धे षष्ठे अहनि समागते प्राप्ते सति रामः सौमित्रिं लक्ष्मणमथ
मङ्गलमब्रवीत् । तद्वचनमेवाह यत्तः प्रयत्नवान् त्वं समाहितो भव  ॥  १।३०।७
 ॥   

  

रामस्येति । ततः रामोक्त्यनन्तरं युयुत्सया युद्धेच्छया त्वरितस्य
प्रकटीकृतवेगस्य एवमनेन प्रकारेण ब्रुवाणस्य रामस्य समीपे
सोपाध्यायपुरोहिता उपाध्यायो विश्वामित्रः पुरोहिता ऋत्विजः तत्सहिता वेदिः
प्रजज्वाल । राक्षसागमसूचकोत्पातविशेषप्रज्वलनविशिष्टा बभूव  ॥  १।३०।८  ॥   

  

तदेव विशदयन्नाह सदर्भेति । सदर्भचमसस्रुक्का दर्भचमसस्रुक्सहिता
ससमित्कुसुमोच्चया समित्कुसुमोच्चयसहिता विश्वामित्रेण सहिता सर्त्विजा
ऋत्विक्सहिता वेदिः जज्वाल । हलन्ताट्टाप्  ॥  १।३०।९  ॥   

  

मन्त्रवदिति । मन्त्र उद्यते अस्मिन्निति । किञ्च मन्त्रेण वन्यते रच्यते
इति मन्त्रवत् अयं षष्ठदिनसाध्यो यज्ञः यथान्यायमेव सम्प्रवर्तते
सम्प्रावर्तत । तदा भयानको भयावहः आकाशे महान् शब्दः प्रादुरासीत् । चशब्द
एवार्थे द्वितीयस्तदार्थे  ॥  १।३०।१०  ॥   

  

आवार्येति । प्रावृषि वर्षायां गगनमावार्य प्राव़ृत्य मेघो यथा निर्गतः तथा
मायां विकुर्वाणौ राक्षसौ  

मारीचसुबाहू अभ्यधावताम् । ऽप्रावृषि दृश्यतेऽ इति भट्टसम्मतः पाठः  ॥ 
१।३०।११  ॥   

  

मारीच इति । मारीचः सुबाहुश्च मेघसङ्काशाः तयोरनुचराश्च आगम्य समीपं
प्राप्य रुधिरौघान् रुधिरसमूहान् अवासृजन् ववृषुः । तथाशब्दो
मांसपूयादिसङ्ग्राहकः  ॥  १।३०।१२  ॥   

  

सेति । तेन मारीचसुबाहुवर्षितेन रुधिरौघेण मण्डिता वेदिः जज्वाल ततो
ऽनन्तरं सहसा अभिद्रुतः रुधिरवर्षकान् द्रष्टुं सम्प्रचलितो रामः तान्
रुधिरवर्षकान् दिवि आकाशे अपश्यत्  ॥  १।३०।१३  ॥   

  

ताविति । सहसा आपतन्तौ तौ मारीचसुबाहू दृष्ट्वैव राजीवलोचनो रामः
लक्ष्मणमभिसम्प्रेक्ष्य वचनमब्रवीत् । तुशब्द एवार्थे  ॥  १।३०।१४  ॥   

  

तद्वचनमेवाह पश्येति । हे लक्ष्मण दुर्वृत्तान् दुष्टाचारान् पिशिताशनान्
मांसभक्षणशीलान्राक्षसान् अनिलेन घनानिव मानवास्त्रसमाधूतान्
मनुवंशप्रादुर्भूतमदस्त्र प्रक्षिप्तान् करिष्यामि । अत्र सन्देहो न इति
त्वं पश्य । मानवेति तं बोधनं वा ननु हन्तव्या एव ते इत्यत आह ईदृशान्
उपद्रवकर्तृ़न् हन्तुं नोत्सहे  ॥  १।३०।१५  ॥   

  

इतीति । वेगवान् प्रशस्तहस्तलाघवी विशिष्टो ऽनुक्रुद्धः राघवो रामः इति
उक्तप्रकारेण परं लक्ष्मणतोषकं वचनमुक्त्वा परमोदारमतिश्रेष्ठं किञ्च परम
एव उत् परमात्मा रामः तमासमन्ताद्भावेन राति ददातीति तत् स्वहतेभ्यो
रामप्रापकमित्यर्थः । परमभास्वरमस्त्रं मारीचोरसि चिक्षेष । उत्शब्दस्य
परमात्मवाचकत्वमुपनिषत्सु प्रसिद्धम् । सार्धश्लोक एकान्वयी  ॥  १।३०।१६,१७
 ॥   

  

स इति । तेन मानवेन परमास्त्रेण समाहतः सन्ताडितः स मारीचः सागरसम्प्लवे
समुद्रमध्ये सम्पूर्णं यथा स्यात्तथा योजनशतं क्षिप्तः । अत्र श्लोके
प्रथमः सकारो गायत्रीद्वितीयवर्ण इति वदन्ति  ॥  १।३०।१८  ॥   

  

विचेतनमिति । विचेतनं चैतन्यरहितं विघूर्णन्तं भ्रमणविशिष्टं तत्र हेतुः
शीतेषुबलताडितम् । शीतेषुरिति मानवास्त्रस्य सञ्ज्ञा । तद्बलेन ताडितमत एव
निरस्तं मारीचं दृश्य दृष्ट्वा रामः लक्ष्मणमब्रवीत्  ॥  १।३०।१९  ॥   

  

तद्वचनमेवाह पश्येति । हे लक्ष्मण धर्मसंहितं धर्मात्मानं मानवं
मनुसम्बन्धिनं शीतेषुनामकमस्त्रं त्वं पश्य तत्र हेतुं वदन्नाह एनं मारीचं
मोहयित्वैव नयति शीतेषुरिति शेषः । अतः प्राणैः न वियुज्यते
प्राणकर्तृकत्यागाश्रयो मारीचो न भवतीत्यर्थः । च शब्द एवार्थे  ॥  १।३०।२०
 ॥   

  

इमानिति । निर्घृणान् दयारहितानत एव दुष्टचारिणः दोषविशिष्टाचरणशीलानत एव
पापकर्मस्थान्पापकर्मसु स्थः प्रतिक्षणं स्थितिः चिन्तनमिति यावत् येषाम् ।
किञ्च पापकर्मसु तिष्ठन्ति तानत एव यज्ञघ्नान्यज्ञविध्वंसकर्तृ़निमानपि
राक्षसानहं वधिष्यामि ताडयिष्यामि दुष्टचारित्वं निवारयिष्यामीति वा
दूरदेशं प्रक्षेपयिष्यामीत्यर्थः । अत एव नोत्सहे
हन्तुमीदृशानस्त्रसमाधूतान्करिष्यामीत्यत्र बहुवचनं सङ्गच्छते  ॥  १।३०।२१
 ॥   

  

प्रतिज्ञातमाह सङ्गृह्येति । सुमहदतिश्रेष्ठमाग्नेयमस्त्रं रघुनन्दनः
सुबाहूरसि चिक्षेप तदा विद्धः बाणताडितः स सुबाहुः भुवि ताटकापतनभूमौ
प्रापतत् । चशब्दस्तदार्थे  ॥  १।३०।२२  ॥   

  

शेषानिति । महायशाः समाधिकरहितयशोविशिष्टः परमोदारो राघवः मुनीनां मुदं
प्रमोदमावहन् प्रापयन्सन् वायव्यं वायुदेवताकमस्त्रमादाय गृहीत्वा
शेषानुर्वरितान्राक्षसान्निजघान तताड । दूरदेशं प्रचिक्षेपेत्यर्थः  ॥ 
१।३०।२३  ॥   

  

स इति । यज्ञघ्नान्सर्वान्राक्षसान् हत्वा सन्ताड्य वर्तमानः स रघुनन्दनः
तत्र तस्मिन्वने ऋषिभिः पूजित आसीत् इति शेषः । तत्र दृष्टान्तः पुराविजये
असुरपराभवमूलकदेवकर्तृकविजयप्राप्तौ  

इन्द्रो यथा  ॥  १।३०।२४  ॥   

  

अथेति । अथ असुरहननानन्तरमेव यज्ञे समाप्ते सति महामुनिर्विश्वामित्रः
निरीतिकाः बाधारहिताः दिशो दृष्ट्वा काकुत्स्थं राममिदं वचनमब्रवीत्ष ।
तुशब्द एवार्थे  ॥  १।३०।२५  ॥   

  

तद्वचनमेवाह कृतार्थ इति । हे महाबाहो यतस्त्वया गुरुवचः कृतम् । अतः अहं
कृतार्थो ऽस्मि । हे महायशः राम इदं सिद्धाश्रमं सत्यं सार्थकम् । किञ्च
राक्षसोपद्रवरहितं वनं सत्यलोकवत् कृतं सम्पादितम् ।
त्वयेत्यत्राप्याकृष्यते  ॥  १।३०।२६  ॥   

  

इति श्रीमद्वाल्मीकीयरामायणव्याख्याने रामायणशिरोमणौ बालकाण्डे त्रिंशः
सर्गः  ॥  ३०  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/03-vishvAmitra-sevA/030_yajnaraxaNam.md">
<details><summary><h2>तिलकम् ...{Loading}...</h2></summary>



अथेति । कौशिकं वचो ऽब्रूतामित्यन्वयः  ॥  १।३०।१  ॥   

  

तौ निशाचरौ संरक्षणीयौ यज्ञसंरक्षणाय निवारणीयौ । गहादित्वाच्छः । तत्क्षणं
स क्षणो यथा नातिवर्तेत नातिक्रमेत तथा ब्रूहीत्यन्वयः  ॥  १।३०।२,३  ॥   

  

एवं विश्वामित्रे पृष्टे दीक्षया तस्य मौनित्वादृषय ऊचुः अद्येति ।
मौनित्वं च गमिष्यति । अद्यापि दीक्षितत्वान्मौन्ये वातः परमपि
षड्रात्रपर्यन्तं मौनित्वं प्राप्स्यतीत्यर्थः  ॥  १।३०।४,५  ॥   

  

यत्तौ सन्नद्धौ । परमधन्विनावित्यार्षम् । विश्वामित्रं तद्यज्ञम्  ॥ 
१।३०।६  ॥   

  

काले पञ्चाहोरात्रलक्षणे । षष्ठे ऽहन्यागत इति च्छेदः । प्राप्त इत्यर्थः ।
यद्वा षष्ठे ऽहनि गते । रात्रावित्यर्थः । यत्तः सज्जः । समाहित
एकाग्रचित्तः  ॥  १।३०।७  ॥   

  

उपाध्यायो ब्रह्मा । पुरोहित उपद्रष्टा । इदमृत्विगन्तराणामप्युलक्षणम् ।
इदं ज्वलनं "राक्षसागमनसूचक उत्पात" इत्याहुः  ॥  १।३०।८  ॥   

  

दर्भसहितचमसस्रुग्वती । समित्कुसुमोच्चयैश्च सहिता । इदं वेदीज्वलनं
यज्ञोद्देश्यकम्  ॥  १।३०।९  ॥   

  

सम्प्रवर्तते स्म । आकाशे महाञ्छब्दः प्रादुरासीच्च  ॥  १।३०।१०  ॥   

  

यथा प्रावृषि गगनमावार्य गगनमावृत्य महाशनिमहागर्जमहावर्षादिविचित्रकारी
दृश्यते, तथा मायां प्रकटीकुर्वाणौ राक्षसावभ्यधावताम्  ॥  १।३०।११  ॥   

  

कौ तौ का च सा मायेत्यत्राह मारीच इत्यादि । अवासृजन्ववृषुः  ॥  १।३०।१२
 ॥   

  

समुक्षिताम् । अभ्याश इति शेषः । अभिद्रुतो ऽभितः शालां
प्रधावंस्तत्रादृष्ट्वा ततो दिवि तानपश्यत्  ॥  १।३०।१३  ॥   

  

आपतन्तौ स्वसम्मुखमागच्छन्तौ  ॥  १।३०।१४  ॥   

  

मानवास्त्रसमाधूतान्करिष्यामि पश्येति योजना  ॥  १।३०।१५  ॥   

  

ईदृशान्स्थितायुःशेषान्दुर्बलान्वा  ॥  १।३०।१६  ॥   

  

परमोदारम् परमश्रेष्ठम्  ॥  १।३०।१७  ॥   

  

स तेनेति । स मारीचः । सागरसम्प्लवे समुद्रमध्ये  ॥  १।३०।१८  ॥   

  

विचतनम् चैतन्यरहितम्, अत एव निघूर्णमानम् । शीतेषुरिति
मानवास्त्रनामान्तरम् । दृश्य दृष्ट्वा  ॥  १।३०।१९  ॥   

  

शीतेषुं शीतेष्वित्यपरनामकं मानवास्त्रम् । मनुसंहितम् मनुप्रयुक्तम् ।
वियुज्यते । वियोजयतीति यावत्  ॥  १।३०।२०२२  ॥   

  

निजघान । दूरोत्सारणपूर्वकं नाशनं वायव्यास्त्रफलं बोध्यम्  ॥  १।३०।२३,२४
 ॥   

  

निरीतिका निराबाधाः  ॥  १।३०।२५  ॥   

  

सत्यम् कृतम् । अन्वर्थनामकं कृतमित्यर्थः  ॥  १।३०।२६  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये बालकाण्डे
त्रिंशः सर्गः  ॥  ३०  ॥   

  



</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/03-vishvAmitra-sevA/030_yajnaraxaNam.md">
<details><summary><h2>द्राविडपाठः ...{Loading}...</h2></summary>


अथ तौ देशकालज्ञौ राजपुत्रावरिन्दमौ।  
देशे काले च वाक्यज्ञावब्रूतां कौशिकं वचः ॥ 1.30.1 ॥   
भगवन् श्रोतुमिच्छावो यस्मिन् काले निशाचरौ।  
संरक्षणीयौ तौ ब्रह्मन्नातिवर्तेत तत्क्षणम् ॥ 1.30.2 ॥   
एवं ब्रुवाणौ काकुत्स्थौ त्वरमाणौ युयुत्सया।  
सर्वे ते मुनयः प्रीताः प्रशशंसुर्नृपात्मजौ ॥ 1.30.3 ॥   
अद्यप्रभृति षड्रात्रं रक्षतं राघवौ युवाम्।  
दीक्षां गतो ह्येष मुनिर्मौनित्वं च गमिष्यति ॥ 1.30.4 ॥   
तौ च तद्वचनं श्रुत्वा राजपुत्रौ यशस्विनौ।  
अनिद्रौ षडहोरात्रं तपोवनमरक्षताम् ॥ 1.30.5 ॥   
उपासाञ्चक्रतुर्वीरौ यत्तौ परमधन्विनौ।  
ररक्षतुर्मुनिवरं विश्वामित्रमरिन्दमौ ॥ 1.30.6 ॥   
अथ काले गते तस्मिन् षष्ठेऽहनि समागते।  
सौमित्रिमब्रवीद्रामो यत्तो भव समाहितः ॥ 1.30.7 ॥   
रामस्यैवं ब्रुवाणस्य त्वरितस्य युयुत्सया।  
प्रजज्वाल ततो वेदिस्सोपाध्यायपुरोहिता ॥ 1.30.8 ॥   
सदर्भचमसस्रुक्का ससमित्कुसुमोच्चया।  
विश्वामित्रेण सहिता वेदिर्जज्वाल सर्त्विजा ॥ 1.30.9 ॥   
मन्त्रवच्च यथान्यायं यज्ञोऽसौ सम्प्रवर्तते।  
आकाशे च महान् शब्दः प्रादुरासीद्भयानकः ॥ 1.30.10 ॥   
आवार्य गगनं मेघो यथा प्रावृषि निर्गतः।  
तथा मायां विकुर्वाणौ राक्षसावभ्यधावताम् ॥ 1.30.11 ॥   
मारीचश्च सुबाहुश्च तयोरनुचराश्च ये।  
आगम्य भीमसङ्काशा रुधिरौघमवासृजन् ॥ 1.30.12 ॥   
सा तेन रुधिरौघेण वेदिर्जज्वाल मण्डिता।  
सहसाऽभिद्रुतो रामस्तानपश्यत्ततो दिवि ॥ 1.30.13 ॥   
तावापतन्तौ सहसा दृष्ट्वा राजीवलोचनः।  
लक्ष्मणं त्वभिसम्प्रेक्ष्य रामो वचनमब्रवीत् ॥ 1.30.14 ॥   
पश्य लक्ष्मण दुर्वृत्तान् राक्षसान् पिशिताशनान्।  
मानवास्त्रसमाधूताननिलेन यथा घनान् ॥ 1.30.15 ॥   
मानवं परमोदारमस्त्रं परमभास्वरम्।  
चिक्षेप परमक्रुद्धो मारीचोरसि राघवः ॥ 1.30.16 ॥   
स तेन परमास्त्रेण मानवेन समाहतः।  
सम्पूर्णं योजनशतं क्षिप्तः सागरसम्प्लवे ॥ 1.30.17 ॥   
विचेतनं विघूर्णन्तं शीतेषु बलताडितम्।  
निरस्तं दृश्य मारीचं रामो लक्ष्मणमब्रवीत् ॥ 1.30.18 ॥   
इमानपि वधिष्यामि निर्घृणान् दुष्टचारिणः।  
राक्षसान् पापकर्मस्थान् यज्ञघ्नान् रुधिराशनान् ॥ 1.30.19 ॥   
सङ्गृह्यास्त्रं ततो रामो दिव्यमाग्नेयमद्भुतम्।  
सुबाहूरसि चिक्षेप स विद्धः प्रापतद्भुवि ॥ 1.30.20 ॥   
शेषान् वायव्यमादाय निजघान महायशाः।  
राघवः परमोदारो मुनीनां मुदमावहन् ॥ 1.30.21 ॥   
स हत्वा राक्षसान् सर्वान् यज्ञघ्नान् रघुनन्दनः।  
ऋषिभिः पूजितस्तत्र यथेन्द्रो विजये पुरा ॥ 1.30.22 ॥   
अथ यज्ञे समाप्ते तु विश्वामित्रो महामुनिः।  
निरीतिका दिशो दृष्ट्वा काकुत्स्थमिदमब्रवीत् ॥ 1.30.23 ॥   
कृतार्थोऽस्मि महाबाहो कृतं गुरुवचस्त्वया।  
सिद्धाश्रममिदं सत्यं कृतं राम महायशः ॥ 1.30.24 ॥   

</details>
</div>
