---
title: १३६

---
ईश्वर उवाच  
अथ चक्रं प्रवक्ष्यामि यात्रादौ च फलप्रदम् ।१३६.००१  
अश्विन्यादौ लिखेच्चक्रं त्रिनाडीपरिभूषितं ॥१३६.००१  
अश्विन्यार्द्रादिभिः पूर्वा ततश्चोत्तरफल्गुनी ।१३६.००२  
हस्ता ज्येष्ठा तथा मूलं वारुणं चाप्यजैकपात् ॥१३६.००२  
टिप्पणी  
१ मुष्टिमुद्गरसंयुक्तौ इति ज.. । ऋष्टिमुद्गरयुक्तौ चेति ञ..  
२ अभयस्वस्तिकान्वितौ इति ख.. , ग.. , ङ.. , छ.. , झ.. च । अभयस्तम्भिकाश्वितौ इति ज..  
नाडीयं प्रथमा चान्या याम्यं मृगशिरस्तथा ।१३६.००३  
पुष्यं भाग्यन्तथा चित्रा मैत्रञ्चाप्यं च वासवं ॥१३६.००३  
अहिर्व्रध्रं तृतीयाथ कृत्तिका रोहिणी ह्यहिः ।१३६.००४  
चित्रा स्वाती विशाखा च श्रवणा रेवती च भं ॥१३६.००४  
नाडीत्रितयसञ्जुष्टग्रहाज्ज्ञेयं शुभाशुभं ।१३६.००५  
चक्रम्फणीश्वरन्तत्तु(१) त्रिनाडीपरिभूषितं ॥१३६.००५  
रविभौमार्कराहुस्थमशुभं स्याच्छुभं परं ।१३६.००६  
देशग्रामयुता भ्रातृभार्याद्या एकशः शुभाः ॥१३६.००६  
टिप्पणी  
१ चक्रम्फणीश्वरन्तद्वतिति ग.. , घ.. , ङ.. , झ.. , ञ.. च  
अ, भ, कृ, रो, मृ, आ, पु, पु, अ, म, पू, उ, ह, चि, स्वा, वि, अ, ज्ये, मू, पू, उ, अ, ध, श, पू, उ, रे । अत्र सप्तविंशतिनक्षत्राणि ज्ञेयानि  
  
इत्याग्नेये महापुराणे युद्धजयार्णवे नक्षत्रचक्रं नाम षट्त्रिंशदधिकशततमोऽध्यायः ॥