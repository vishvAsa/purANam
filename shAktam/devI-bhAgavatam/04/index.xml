<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ on पुराणे विश्वासटिप्पन्यः</title>
    <link>https://vishvAsa.github.io/purANam/shAktam/devI-bhAgavatam/04/</link>
    <description>Recent content in &#43;०४ on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam/shAktam/devI-bhAgavatam/04/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/purANam/shAktam/devI-bhAgavatam/04/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/01/</guid>
      <description>&lt;p&gt;जनमेजय उवाच&lt;br&gt;&#xA;वासवेय मुनिश्रेष्ठ सर्वज्ञाननिधेऽनघ ।&lt;br&gt;&#xA;प्रष्टुमिच्छाम्यहं स्वामिन्नस्माकं कुलवर्धन ॥ १ ॥&lt;br&gt;&#xA;शूरसेनसुतः श्रीमान्वसुदेवः प्रतापवान् ।&lt;br&gt;&#xA;श्रुतं मया हरिर्यस्य पुत्रभावमवाप्तवान् ॥ २ ॥&lt;br&gt;&#xA;देवानामपि पूज्योऽभून्नाम्ना चानकदुन्दुभिः ।&lt;br&gt;&#xA;कारागारे कथं बद्धः कंसस्य धर्मतत्परः ॥ ३ ॥&lt;br&gt;&#xA;देवक्या भार्यया सार्धं किमागः कृतवानसौ ।&lt;br&gt;&#xA;देवक्या बालषट्कस्य विनाशश्च कृतः पुनः ॥ ४ ॥&lt;br&gt;&#xA;तेन कंसेन कस्माद्वै ययातिकुलजेन च ।&lt;br&gt;&#xA;कारागारे कथं जन्म वासुदेवस्य वै हरेः ॥ ५ ॥&lt;br&gt;&#xA;गोकुले च कथं नीतो भगवान्सात्वतां पतिः ।&lt;br&gt;&#xA;गतो जन्मान्तरं कस्मात्पितरौ निगडे स्थितौ ॥ ६ ॥&lt;br&gt;&#xA;देवकीवसुदेवौ च कृष्णस्यामिततेजसः ।&lt;br&gt;&#xA;कथं न मोचितौ वृद्धौ पितरौ हरिणामुना ॥ ७ ॥&lt;br&gt;&#xA;जगत्कर्तुं समर्थेन स्थितेन जनकोदरे ।&lt;br&gt;&#xA;प्राक्तनं किं तयोः कर्म दुर्विज्ञेयं महात्मभिः ॥ ८ ॥&lt;br&gt;&#xA;जन्म वै वासुदेवस्य यत्रासीत्परमात्मनः ।&lt;br&gt;&#xA;के ते पुत्राश्च का बाला या कंसेन विपोथिता ॥ ९ ॥&lt;br&gt;&#xA;शिलायां निर्गता व्योम्नि जाता त्वष्टभुजा पुनः ।&lt;br&gt;&#xA;गार्हस्थ्यञ्च हरेर्ब्रूहि बहुभार्यस्य चानघ ॥ १० ॥&lt;br&gt;&#xA;कार्याणि तत्र तान्येव देहत्यागं च तस्य वै ।&lt;br&gt;&#xA;किंवदन्त्या श्रुतं यत्तन्मनो मोहयतीव मे ॥ ११ ॥&lt;br&gt;&#xA;चरितं वासुदेवस्य त्वमाख्याहि यथातथम् ।&lt;br&gt;&#xA;नरनारायणौ देवौ पुराणावृषिसत्तमौ ॥ १२ ॥&lt;br&gt;&#xA;धर्मपुत्रौ महात्मानौ तपश्चेरतुरुत्तमम् ।&lt;br&gt;&#xA;यौ मुनी बहुवर्षाणि पुण्ये बदरिकाश्रमे ॥ १३ ॥&lt;br&gt;&#xA;निराहारौ जितात्मानौ निःस्पृहौ जितषड्गुणौ ।&lt;br&gt;&#xA;विष्णोरंशौ जगत्स्थेम्ने तपश्चेरतुरुत्तमम् ॥ १४ ॥&lt;br&gt;&#xA;तयोरंशावतारौ हि जिष्णुकृष्णौ महाबलौ ।&lt;br&gt;&#xA;प्रसिद्धौ मुनिभिः प्रोक्तौ सर्वज्ञैर्नारदादिभिः ॥ १५ ॥&lt;br&gt;&#xA;विद्यमानशरीरौ तौ कथं देहान्तरं गतौ ।&lt;br&gt;&#xA;नरनारायणौ देवौ पुनः कृष्णार्जुनौ कथम् ॥ १६ ॥&lt;br&gt;&#xA;यौ चक्रतुस्तपश्चोग्रं मुक्त्यर्थं मुनिसत्तमौ ।&lt;br&gt;&#xA;तौ कथं प्रापतुर्देहौ प्राप्तयोगौ महातपौ ॥ १७ ॥&lt;br&gt;&#xA;शूद्रः स्वधर्मनिष्ठस्तु देहान्ते क्षत्रियस्तु सः ।&lt;br&gt;&#xA;शुभाचारो मृतो यो वै स शूद्रो ब्राह्मणो भवेत् ॥ १८ ॥&lt;br&gt;&#xA;ब्राह्मणो निःस्पृहः शान्तो भवरोगाद्विमुच्यते ।&lt;br&gt;&#xA;विपरीतमिदं भाति नरनारायणौ च तौ ॥ १९ ॥&lt;br&gt;&#xA;तपसा शोषितात्मानौ क्षत्रियौ तौ बभूवतुः ।&lt;br&gt;&#xA;केन तौ कर्मणा शान्तौ जातौ शापेन वा पुनः ॥ २० ॥&lt;br&gt;&#xA;ब्राह्मणौ क्षत्रियौ जातौ कारणं तन्मुने वद ।&lt;br&gt;&#xA;यादवानां विनाशश्च ब्रह्मशापादिति श्रुतः ॥ २१ ॥&lt;br&gt;&#xA;कृष्णस्यापि हि गान्धार्याः शापेनैव कुलक्षयः ।&lt;br&gt;&#xA;प्रद्युम्नहरणं चैव शम्बरेण कथं कृतम् ॥ २२ ॥&lt;br&gt;&#xA;वर्तमाने वासुदेवे देवदेवे जनार्दने ।&lt;br&gt;&#xA;पुत्रस्य सूतिकागेहाद्धरणं चातिदुर्घटम् ॥ २३ ॥&lt;br&gt;&#xA;द्वारकादुर्गमध्याद्वै हरिवेश्माद्दुरत्ययात् ।&lt;br&gt;&#xA;न ज्ञातं वासुदेवेन तत्कथं दिव्यचक्षुषा ॥ २४ ॥&#xA;सन्देहोऽयं महान्ब्रह्मन्निसन्देहं कुरु प्रभो ।&lt;br&gt;&#xA;यत्पत्न्यो वासुदेवस्य दस्युभिर्लुण्ठिता हृताः ॥ २५ ॥&lt;br&gt;&#xA;स्वर्गते देवदेवे तु तत्कथं मुनिसत्तम ।&lt;br&gt;&#xA;संशयो जायते ब्रह्मंश्चित्तान्दोलनकारकः ॥ २६ ॥&lt;br&gt;&#xA;विष्णोरंशः समुद्‌भूतः शौरिर्भूभारहारकृत् ।&lt;br&gt;&#xA;स कथं मथुराराज्यं भयात्त्यक्त्वा जनार्दनः ॥ २७ ॥&lt;br&gt;&#xA;द्वारवत्यां गतः साधो ससैन्यः ससुहृद्‌गणः ।&lt;br&gt;&#xA;अवतारो हरेः प्रोक्तो भूभारहरणाय वै ॥ २८ ॥&lt;br&gt;&#xA;पापात्मनां विनाशाय धर्मसंस्थापनाय च ।&lt;br&gt;&#xA;तत्कथं वासुदेवेन चौरास्ते न निपातिताः ॥ २९ ॥&lt;br&gt;&#xA;यैर्हृता वासुदेवस्य पत्न्यः संलुण्ठिताश्च ताः ।&lt;br&gt;&#xA;स्तेनास्ते किं न विज्ञाताः सर्वज्ञेन सता पुनः ॥ ३० ॥&lt;br&gt;&#xA;भीष्मद्रोणवधः कामं भूभारहरणे मतः ।&lt;br&gt;&#xA;अर्चिताश्च महात्मानः पाण्डवा धर्मतत्पराः ॥ ३१ ॥&lt;br&gt;&#xA;कृष्णभक्ताः सदाचारा युधिष्ठिरपुरोगमाः ।&lt;br&gt;&#xA;ते कृत्वा राजसूयञ्च यज्ञराजं विधानतः ॥ ३२ ॥&lt;br&gt;&#xA;दक्षिणा विविधा दत्त्वा ब्राह्मणेभ्योऽतिभावतः ।&lt;br&gt;&#xA;पाण्डुपुत्रास्तु देवांशा वासुदेवाश्रिता मुने ॥ ३३ ॥&lt;br&gt;&#xA;घोरं दुःखं कथं प्राप्ताः क्व गतं सुकृतञ्च तत् ।&lt;br&gt;&#xA;किं तत्पापं महारौद्रं येन ते पीडिताः सदा ॥ ३४ ॥&lt;br&gt;&#xA;द्रौपदी च महाभागा वेदीमध्यात्समुत्थिता ।&lt;br&gt;&#xA;रमांशजा च साध्वी च कृष्णभक्तियुता तथा ॥ ३५ ॥&lt;br&gt;&#xA;सा कथं दुःखमतुलं प्राप घोरं पुनः पुनः ।&lt;br&gt;&#xA;दुःशासनेन सा केशे गृहीता पीडिता भृशम् ॥ ३६ ॥&lt;br&gt;&#xA;रजस्वला सभायां तु नीता भीतैकवाससा ।&lt;br&gt;&#xA;विराटनगरे दासी जाता मत्स्यस्य सा पुनः ॥ ३७ ॥&lt;br&gt;&#xA;धर्षिता कीचकेनाथ रुदती कुररी यथा ।&lt;br&gt;&#xA;हृता जयद्रथेनाथ क्रन्दमानातिदुःखिता ॥ ३८ ॥&lt;br&gt;&#xA;मोचिता पाण्डवैः पश्चाद्‌बलवद्‌भिर्महात्मभिः ।&lt;br&gt;&#xA;पूर्वजन्मकृतं पापं किं तद्येन च पीडिताः ॥ ३९ ॥&lt;br&gt;&#xA;दुःखान्यनेकान्याप्तास्ते कथयाद्य महामते ।&lt;br&gt;&#xA;राजसूयं क्रतुवरं कृत्वा ते मम पूर्वजाः ॥ ४० ॥&lt;br&gt;&#xA;दुःखं महत्तरं प्राप्ताः पूर्वजन्मकृतेन वै ।&lt;br&gt;&#xA;देवांशानां कथं तेषां संशयोऽयं महान्हि मे ॥ ४१ ॥&lt;br&gt;&#xA;सदाचारैस्तु कौन्तेयैर्भीष्मद्रोणादयो हताः ।&lt;br&gt;&#xA;छलेन धनलाभार्थं जानानैर्नश्वरं जगत् ॥ ४२ ॥&lt;br&gt;&#xA;प्रेरिता वासुदेवेन पापे घोरे महात्मना ।&lt;br&gt;&#xA;कुलं क्षयितवन्तस्ते हरिणा परमात्मना ॥ ४३ ॥&lt;br&gt;&#xA;वरं भिक्षाटनं साधोर्नीवारैर्जीवनं वरम् ।&lt;br&gt;&#xA;योधान्न हत्वा लोभेन शिल्पेन जीवनं वरम् ॥ ४४ ॥&lt;br&gt;&#xA;विच्छिन्नस्तु त्वया वंशो रक्षितो मुनिसत्तम ।&lt;br&gt;&#xA;समुत्पाद्य सुतानाशु गोलकाच्छत्रुनाशनान् ॥ ४५ ॥&lt;br&gt;&#xA;सोऽल्पेनैव तु कालेन विराटतनयासुतः ।&lt;br&gt;&#xA;तापसस्य गले सर्पं न्यस्तवान्कथमद्‌भुतम् ॥ ४६ ॥&lt;br&gt;&#xA;नकोऽपि ब्राह्मणं द्वेष्टि क्षत्रियस्य कुलोद्‌भवः ।&lt;br&gt;&#xA;तापसं मौनसंयुक्तं पित्रा किं तत्कृतं मुने ॥ ४७ ॥&lt;br&gt;&#xA;एतैरन्यैश्च सन्देहैर्विकलं मे मनोऽधुना ।&lt;br&gt;&#xA;स्थिरं कुरु पितः साधो सर्वज्ञोऽसि दयानिधे ॥ ४८ ॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/purANam/shAktam/devI-bhAgavatam/04/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/02/</guid>
      <description>&lt;p&gt;सूत उवाच&lt;br&gt;&#xA;एवं पृष्टः पुराणज्ञो व्यासः सत्यवतीसुतः ।&lt;br&gt;&#xA;परीक्षितसुतं शान्तं ततो वै जनमेजयम् ॥ १ ॥&lt;br&gt;&#xA;उवाच संशयच्छेत्तृ वाक्यं वाक्यविशारदः ।&lt;br&gt;&#xA;व्यास उवाच&lt;br&gt;&#xA;राजन् किमेतद्वक्तव्यं कर्मणां गहना गतिः ॥ २ ॥&lt;br&gt;&#xA;दुर्ज्ञेया किल देवानां मानवानां च का कथा ।&lt;br&gt;&#xA;यदा समुत्थितं चैतद्ब्रह्माण्डं त्रिगुणात्मकम् ॥ ३ ॥&lt;br&gt;&#xA;कर्मणैव समुत्पत्तिः सर्वेषां नात्र संशयः ।&lt;br&gt;&#xA;अनादिनिधना जीवाः कर्मबीजसमुद्‌भवाः ॥ ४ ॥&lt;br&gt;&#xA;नानायोनिषु जायन्ते म्रियन्ते च पुनः पुनः ।&lt;br&gt;&#xA;कर्मणा रहितो देहसंयोगो न कदाचन ॥ ५ ॥&lt;br&gt;&#xA;शुभाशुभैस्तथा मिश्रैः कर्मभिर्वेष्टितं त्विदम् ।&lt;br&gt;&#xA;त्रिविधानि हि तान्याहुर्बुधास्तत्त्वविदश्च ये ॥ ६ ॥&lt;br&gt;&#xA;सञ्चितानि भविष्यन्ति प्रारब्धानि तथा पुनः ।&lt;br&gt;&#xA;वर्तमानानि देहेऽस्मिंस्त्रैविध्यं कर्मणां किल ॥ ७ ॥&lt;br&gt;&#xA;ब्रह्मादीनां च सर्वेषां तद्वशत्वं नराधिप ।&lt;br&gt;&#xA;सुखं दुःखं जरामृत्युहर्षशोकादयस्तथा ॥ ८ ॥&lt;br&gt;&#xA;कामक्रोधौ च लोभश्च सर्वे देहगता गुणाः ।&lt;br&gt;&#xA;दैवाधीनाश्च सर्वेषां प्रभवन्ति नराधिप ॥ ९ ॥&lt;br&gt;&#xA;रागद्वेषादयो भावाः स्वर्गेऽपि प्रभवन्ति हि ।&lt;br&gt;&#xA;देवानां मानवानाञ्च तिरश्चां च तथा पुनः ॥ १० ॥&lt;br&gt;&#xA;विकाराः सर्व एवैते देहेन सह सङ्गताः ।&lt;br&gt;&#xA;पूर्ववैरानुयोगेन स्नेहयोगेन वै पुनः ॥ ११ ॥&lt;br&gt;&#xA;उत्पत्तिः सर्वजन्तूनां विना कर्म न विद्यते ।&lt;br&gt;&#xA;कर्मणा भ्रमते सूर्यः शशाङ्कः क्षयरोगवान् ॥ १२ ॥&lt;br&gt;&#xA;कपाली च तथा रुद्रः कर्मणैव न संशयः ।&lt;br&gt;&#xA;अनादिनिधनं चैतत्कारणं कर्म विद्यते ॥ १३ ॥&lt;br&gt;&#xA;तेनेह शाश्वतं सर्वं जगत्स्थावरजङ्गमम् ।&lt;br&gt;&#xA;नित्यानित्यविचारेऽत्र निमग्ना मुनयः सदा ॥ १४ ॥&lt;br&gt;&#xA;न जानन्ति किमेतद्वै नित्यं वानित्यमेव च ।&lt;br&gt;&#xA;मायायां विद्यमानायां जगन्नित्यं प्रतीयते ॥ १५ ॥&lt;br&gt;&#xA;कार्याभावः कथं वाच्यः कारणे सति सर्वथा ।&lt;br&gt;&#xA;माया नित्या कारणञ्च सर्वेषां सर्वदा किल ॥ १६ ॥&lt;br&gt;&#xA;कर्मबीजं ततोऽनित्यं चिन्तनीयं सदा बुधैः ।&lt;br&gt;&#xA;भ्रमत्येव जगत्सर्वं राजन्कर्मनियन्त्रितम् ॥ १७ ॥&lt;br&gt;&#xA;नानायोनिषु राजेन्द्र नानाधर्ममयेषु च ।&lt;br&gt;&#xA;इच्छया च भवेञ्चन्म विष्णोरमिततेजसः ॥ १८ ॥&lt;br&gt;&#xA;युगे युगेष्वनेकासु नीचयोनिषु तत्कथम् ।&lt;br&gt;&#xA;त्यक्त्वा वैकुण्ठसंवासं सुखभोगाननेकशः ॥ १९ ॥&lt;br&gt;&#xA;विण्मूत्रमन्दिरे वासं सन्त्रस्तः कोऽभिवाञ्छति ।&lt;br&gt;&#xA;पुष्पावचयलीलां च जलकेलिं सुखासनम् ॥ २० ॥&lt;br&gt;&#xA;त्यक्त्वा गर्भगृहे वासं कोऽभिवाच्छति बुद्धिमान् ।&lt;br&gt;&#xA;तूलिकां मृदुसंयुक्तां दिव्यां शय्यां विनिर्मिताम् ॥ २१ ॥&lt;br&gt;&#xA;त्यक्त्वाधोमुखवासं च कोऽभिवाञ्छति पण्डितः ।&lt;br&gt;&#xA;गीतं नृत्यञ्च वाद्यञ्च नानाभावसमन्वितम् ॥ २२ ॥&lt;br&gt;&#xA;मुक्त्वा को नरके वासं मनसापि विचिन्तयेत् ।&lt;br&gt;&#xA;सिन्धुजाद्‌भुतभावानां रसं त्यक्त्वा सुदुस्त्वजम् ॥ २३ ॥&lt;br&gt;&#xA;विण्मूत्ररसपानञ्ज क इच्छेन्मतिमान्नरः ।&lt;br&gt;&#xA;गर्भवासात्परो नास्ति नरको भुवनत्रये ॥ २४ ॥&lt;br&gt;&#xA;तद्‌भीताश्च प्रकुर्वन्ति मुनयो दुस्तरं तपः ।&lt;br&gt;&#xA;हित्वा भोगञ्च राज्यञ्च वने यान्ति मनस्विनः ॥ २५ ॥&lt;br&gt;&#xA;यद्‌भीतास्तु विमूढात्मा कस्तं सेवितुमिच्छति ।&lt;br&gt;&#xA;गर्भे तुदन्ति कृमयो जठराग्निस्तपत्यधः ॥ २६ ॥&lt;br&gt;&#xA;वपासंवेष्टनं कूरं किं सुखं तत्र भूपते ।&lt;br&gt;&#xA;वरं कारागृहे वासो बन्धनं निगडैर्वरम् ॥ २७ ॥&lt;br&gt;&#xA;अल्पमात्रं क्षणं नैव गर्भवासः क्वचिच्छुभः ।&lt;br&gt;&#xA;गर्भवासे महद्दुःखं दशमासनिवासनम् ॥ २८ ॥&lt;br&gt;&#xA;तथा निःसरणे दुःखं योनियन्त्रेऽतिदारुणे ।&lt;br&gt;&#xA;बालभावे तदा दुःखं मूकाज्ञभावसंयुतम् ॥ २९ ॥&lt;br&gt;&#xA;क्षुतृष्णावेदनाशक्तः परतन्त्रोऽतिकातरः ।&lt;br&gt;&#xA;क्षुधिते रुदिते बाले माता चिन्तातुरा तदा ॥ ३० ॥&#xA;भेषजं पातुमिच्छन्ती ज्ञात्वा व्याधिव्यथां दृढाम् ।&lt;br&gt;&#xA;नानाविधानि दुःखानि बालभावे भवन्ति वै ॥ ३१ ॥&lt;br&gt;&#xA;किं सुखं विबुधा दृष्ट्वा जन्म वाञ्छन्ति चेच्छया ।&lt;br&gt;&#xA;सङ्ग्रामममरैः सार्धं सुखं त्यक्त्वा निरन्तरम् ॥ ३२ ॥&lt;br&gt;&#xA;कर्तुमिच्छेच्च को मूढः श्रमदं सुखनाशनम् ।&lt;br&gt;&#xA;सर्वथैव नृपश्रेष्ठ सर्वे ब्रह्मादयः सुराः ॥ ३३ ॥&lt;br&gt;&#xA;कृतकर्मविपाकेन प्राप्नुवन्ति सुखासुखे ।&lt;br&gt;&#xA;अवश्यमेव भोक्तव्यं कृतं कर्म शुभाशुभम् ।&lt;br&gt;&#xA;देहवद्‌भिर्नृभिर्देवैस्तिर्यग्भिश्च नृपोत्तम ॥ ३४ ॥&lt;br&gt;&#xA;तपसा दानयज्ञैश्च मानवश्चेन्द्रतां व्रजेत् ।&lt;br&gt;&#xA;क्षीणे पुण्येऽथ शक्रोऽपि पतत्येव न संशयः ॥ ३५ ॥&lt;br&gt;&#xA;रामावतारयोगेन देवा वानरतां गताः ।&lt;br&gt;&#xA;तथा कृष्णसहायार्थं देवा यादवतां गताः ॥ ३६ ॥&lt;br&gt;&#xA;एवं युगे युगे विष्णुरवताराननेकशः ।&lt;br&gt;&#xA;करोति धर्मरक्षार्थं ब्रह्मणा प्रेरितो भृशम् ॥ ३७ ॥&lt;br&gt;&#xA;पुनः पुनर्हरेरेवं नानायोनिषु पार्थिव ।&lt;br&gt;&#xA;अवतारा भवन्त्यन्ये रथचक्रवदद्‌भुताः ॥ ३८ ॥&lt;br&gt;&#xA;दैत्यानां हननं कर्म कर्तव्यं हरिणा स्वयम् ।&lt;br&gt;&#xA;अंशांशेन पृथिव्यां वै कृत्वा जन्म महात्मना ॥ ३९ ॥&lt;br&gt;&#xA;तदहं सम्प्रवक्ष्यामि कृष्णजन्मकथां शुभाम् ।&lt;br&gt;&#xA;स एव भगवान्विष्णुरवतीर्णो यदोः कुले ॥ ४० ॥&lt;br&gt;&#xA;कश्यपस्य मुनेरंशो वसुदेवः प्रतापवान् ।&lt;br&gt;&#xA;गोवृत्तिरभवद्राजन् पूर्वशापानुभावतः ॥ ४१ ॥&lt;br&gt;&#xA;कश्यपस्य च द्वे पत्न्यौ शापादत्र महीपते ।&lt;br&gt;&#xA;अदितिः सुरसा चैवमासतुः पृथिवीपते ॥ ४२ ॥&lt;br&gt;&#xA;देवकी रोहिणी चोभे भगिन्यौ भरतर्षभ ।&lt;br&gt;&#xA;वरुणेन महाञ्छापो दत्तः कोपादिति श्रुतम् ॥ ४३ ॥&lt;br&gt;&#xA;राजोवाच&lt;br&gt;&#xA;किं कृतं कश्यपेनागो येन शप्तो महानृषिः ।&lt;br&gt;&#xA;सभार्यः स कथं जातस्तद्वदस्व महामते ॥ ४४ ॥&lt;br&gt;&#xA;कथञ्च भगवान्विष्णुस्तत्र जातोऽस्ति गोकुले ।&lt;br&gt;&#xA;वासी वैकुण्ठनिलये रमापतिरखण्डितः ॥ ४५ ॥&lt;br&gt;&#xA;निदेशात्कस्य भगवान्वर्तते प्रभुरव्ययः ।&lt;br&gt;&#xA;नारायणः सुरश्रेष्ठो युगादिः सर्वधारकः ॥ ४६ ॥&lt;br&gt;&#xA;स कथं सदनं त्यक्त्वा कर्मवानिव मानुषे ।&lt;br&gt;&#xA;करोति जननं कस्मादत्र मे संशयो महान् ॥ ४७ ॥&lt;br&gt;&#xA;प्राप्य मानुषदेहं तु करोति च विडम्बनम् ।&lt;br&gt;&#xA;भावान्नानाविधांस्तत्र मानुषे दुष्टजन्मनि ॥ ४८ ॥&lt;br&gt;&#xA;कामः क्रोधोऽमर्षशोकौ वैरं प्रीतिश्च कर्हिचित् ।&lt;br&gt;&#xA;सुखं दुःखं भयं नॄणां दैन्यमार्जवमेव च ॥ ४९ ॥&lt;br&gt;&#xA;दुष्कृतं सुकृतं चैव वचनं हननं तथा ।&lt;br&gt;&#xA;पोषणं चलनं तापो विमर्शश्च विकत्थनम् ॥ ५० ॥&lt;br&gt;&#xA;लोभो दम्भस्तथा मोहः कपटः शोचनं तथा ।&lt;br&gt;&#xA;एते चान्ये तथा भावा मानुष्ये सम्भवन्ति हि ॥ ५१ ॥&lt;br&gt;&#xA;स कथं भगवान्विष्णुस्त्वक्त्या सुखमनश्वरम् ।&lt;br&gt;&#xA;करोति मानुषं जन्म भावैस्तैस्तैरभिद्रुतम् ॥ ५२ ॥&lt;br&gt;&#xA;किं सुखं मानुषं प्राप्य भुवि जन्म मुनीश्वर ।&lt;br&gt;&#xA;किं निमित्तं हरिः साक्षाद्‌गर्भवासं करोति वै ॥ ५३ ॥&lt;br&gt;&#xA;गर्भदुःखं जन्मदुःखं बालभावे तथा पुनः ।&lt;br&gt;&#xA;यौवने कामजं दुःखं गार्हस्त्येऽतिमहत्तरम् ॥ ५४ ॥&lt;br&gt;&#xA;दुःखान्येतान्यवाप्नोति मानुषे द्विजसत्तम ।&lt;br&gt;&#xA;कथं स भगवान्विष्णुरवतारान्पुनः पुनः ॥ ५५ ॥&lt;br&gt;&#xA;प्राप्य रामावतारं हि हरिणा ब्रह्मयोनिना ।&lt;br&gt;&#xA;दुःखं महत्तरं प्राप्तं वनवासेऽतिदारुणे ॥ ५६ ॥&lt;br&gt;&#xA;सीताविरहजं दुःखं सङ्ग्रामश्च पुनः पुनः ।&lt;br&gt;&#xA;कान्तात्यागोऽप्यनेनैवमनुभूतो महात्मना ॥ ५७ ॥&lt;br&gt;&#xA;तथा कृष्णावतारेऽपि जन्म रक्षागृहे पुनः ।&lt;br&gt;&#xA;गोकुले गमनं चैव गवां चारणमित्युत ॥ ५८ ॥&lt;br&gt;&#xA;कंसस्य हननं कष्टाद्‌ द्वारकागमनं पुनः ।&lt;br&gt;&#xA;नानासंसारदुःखानि भुक्तवान्भगवान् कथम् ॥ ५९ ॥&lt;br&gt;&#xA;स्वेच्छया कः प्रतीक्षेत मुक्तो दुःखानि ज्ञानवान् ।&lt;br&gt;&#xA;संशयं छिन्धि सर्वज्ञ मम चित्तप्रशान्तये ॥ ६० ॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/purANam/shAktam/devI-bhAgavatam/04/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/03/</guid>
      <description>&lt;p&gt;व्यास उवाच&lt;br&gt;&#xA;कारणानि बहून्यत्राप्यवतारे हरेः किल ।&lt;br&gt;&#xA;सर्वेषां चैव देवानामंशावतरणेष्वपि ॥ १ ॥&lt;br&gt;&#xA;वसुदेवावतारस्य कारणं शृणु तत्त्वतः ।&lt;br&gt;&#xA;देवक्याश्चैव रोहिण्या अवतारस्य कारणम् ॥ २ ॥&lt;br&gt;&#xA;एकदा कश्यपः श्रीमान्यज्ञार्थं धेनुमाहरत् ।&lt;br&gt;&#xA;याचितोऽयं बहुविधं न ददौ धेनुमुत्तमाम् ॥ ३ ॥&lt;br&gt;&#xA;वरुणस्तु ततो गत्वा ब्रह्माणं जगतः प्रभुम् ।&lt;br&gt;&#xA;प्रणम्योवाच दीनात्मा स्वदुःखं विनयान्वितः ॥ ४ ॥&lt;br&gt;&#xA;किं करोमि महाभाग मत्तोऽसौ न ददाति गाम् ।&lt;br&gt;&#xA;शापो मया विसृष्टोऽस्मै गोपालो भव मानुषे ॥ ५ ॥&lt;br&gt;&#xA;भार्ये द्वे अपि तत्रैव भवेतां चातिदुःखिते ।&lt;br&gt;&#xA;यतो वत्सा रुदन्त्यत्र मातृहीनाः सुदुःखिताः ॥ ६ ॥&lt;br&gt;&#xA;मृतवत्सादितिस्तस्माद्‌भविष्यति धरातले ।&lt;br&gt;&#xA;कारागारनिवासा च तेनापि बहुदुःखिता ॥ ७ ॥&lt;br&gt;&#xA;व्यास उवाच&lt;br&gt;&#xA;तच्छ्रुत्वा वचनं तस्य यादोनाथस्य पद्मभूः ।&lt;br&gt;&#xA;समाहूय मुनिं तत्र तमुवाच प्रजापतिः ॥ ८ ॥&lt;br&gt;&#xA;कस्मात्त्वया महाभाग लोकपालस्य धेनवः ।&lt;br&gt;&#xA;हृताः पुनर्न दत्ताश्च किमन्यायं करोषि च ॥ ९ ॥&lt;br&gt;&#xA;जानन् न्यायं महाभाग परवित्तापहारणम् ।&lt;br&gt;&#xA;कृतवान्कथमन्यायं सर्वज्ञोऽसि महामते ॥ १० ॥&lt;br&gt;&#xA;अहो लोभस्य महिमा महतोऽपि न मुञ्चति ।&lt;br&gt;&#xA;लोभं नरकदं नूनं पापाकरमसम्मतम् ॥ ११ ॥&lt;br&gt;&#xA;कश्यपोऽपि न तं त्यक्तुं समर्थः किं करोम्यहम् ।&lt;br&gt;&#xA;सर्वदैवाधिकस्तस्माल्लोभो वै कलितो मया ॥ १२ ॥&lt;br&gt;&#xA;धन्यास्ते मुनयः शान्ता जितो यैर्लोभ एव च ।&lt;br&gt;&#xA;वैखानसैः शमपरैः प्रतिग्रहपराङ्मुखैः ॥ १३ ॥&lt;br&gt;&#xA;संसारे बलवाञ्छत्रुर्लोभोऽमेध्योऽवरः सदा ।&lt;br&gt;&#xA;कश्यपोऽपि दुराचारः कृतस्नेहो दुरात्मना ॥ १४ ॥&lt;br&gt;&#xA;ब्रह्मापि तं शशापाथ कश्यपं मुनिसत्तमम् ।&lt;br&gt;&#xA;मर्यादारक्षणार्थं हि पौत्रं परमवल्लभम् ॥ १५ ॥&lt;br&gt;&#xA;अंशेन त्वं पृथिव्यां वै प्राप्य जन्म यदोः कुले ।&lt;br&gt;&#xA;भार्याभ्यां संयुतस्तत्र गोपालत्वं करिष्यसि ॥ १६ ॥&lt;br&gt;&#xA;व्यास उवाच&lt;br&gt;&#xA;एवं शप्तः कश्यपोऽसौ वरुणेन च ब्रह्मणा ।&lt;br&gt;&#xA;अंशावतरणार्थाय भूभारहरणाय च ॥ १७ ॥&lt;br&gt;&#xA;तथा दित्यादितिः शप्ता शोकसन्तप्तया भृशम् ।&lt;br&gt;&#xA;जाता जाता विनश्येरंस्तव पुत्रास्तु सप्त वै ॥ १८ ॥&lt;br&gt;&#xA;जनमेजय उवाच&lt;br&gt;&#xA;कस्माद्दित्या च भगिनी शप्तेन्द्रजननी मुने ।&lt;br&gt;&#xA;कारणं वद शापे च शोकस्तु मुनिसत्तम ॥ १९ ॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/purANam/shAktam/devI-bhAgavatam/04/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/04/</guid>
      <description>&lt;p&gt;राजोवाच&lt;br&gt;&#xA;विस्मितोऽस्मि महाभाग श्रुत्वाख्यानं महामते ।&lt;br&gt;&#xA;संसारोऽयं पापरूपः कथं मुच्येत बन्धनात् ॥ १ ॥&lt;br&gt;&#xA;कश्यपस्यापि दायादस्त्रिलोकीविभवे सति ।&lt;br&gt;&#xA;कृतवानीदृशं कर्म को न कुर्याज्जुगुप्सितम् ॥ २ ॥&lt;br&gt;&#xA;गर्भे प्रविश्य बालस्य हननं दारुणं किल ।&lt;br&gt;&#xA;सेवामिषेण मातुश्च कृत्वा शपथमद्‌भुतम् ॥ ३ ॥&lt;br&gt;&#xA;शास्ता धर्मस्य गोप्ता च त्रिलोक्याः पतिरप्युत ।&lt;br&gt;&#xA;कृतवानीदृशं कर्म को न कुर्यादसाम्प्रतम् ॥ ४ ॥&lt;br&gt;&#xA;पितामहा मे सङ्ग्रामे कुरुक्षेत्रेऽतिदारुणम् ।&lt;br&gt;&#xA;कृतवन्तस्तथाश्चर्यं दुष्टं कर्म जगद्‌गुरो ॥ ५ ॥&lt;br&gt;&#xA;भीष्मोद्रोणः कृपः कर्णो धर्माशोऽपि युधिष्ठिरः ।&lt;br&gt;&#xA;सर्वे विरुद्धधर्मेण वासुदेवेन नोदिताः ॥ ६ ॥&lt;br&gt;&#xA;असारतां विजानन्तः संसारस्य सुमेधसः ।&lt;br&gt;&#xA;देवांशाश्च कथं चक्रुर्निन्दितं धर्मतत्पराः ॥ ७ ॥&lt;br&gt;&#xA;कास्था धर्मस्य विप्रेन्द्र प्रमाणं किं विनिश्चितम् ।&lt;br&gt;&#xA;चलचित्तोऽस्मि सञ्जातः श्रुत्वा चैतत्कथानकम् ॥ ८ ॥&lt;br&gt;&#xA;आप्तवाक्यं प्रमाणं चेदाप्तः कः परदेहवान् ।&lt;br&gt;&#xA;पुरुषो विषयासक्तो रागी भवति सर्वथा ॥ ९ ॥&lt;br&gt;&#xA;रागो द्वेषो भवेन्नूनमर्थनाशादसंशयम् ।&lt;br&gt;&#xA;द्वेषादसत्यवचनं वक्तव्यं स्वार्थसिद्धये ॥ १० ॥&lt;br&gt;&#xA;जरासन्धविघातार्थं हरिणा सत्त्वमूर्तिना ।&lt;br&gt;&#xA;छलेन रचितं रूपं ब्राह्मणस्य विजानता ॥ ११ ॥&lt;br&gt;&#xA;तदाप्तः कः प्रमाणं किं सत्त्वमूर्तिरपीदृशः ।&lt;br&gt;&#xA;अर्जुनोऽपि तथैवात्र कार्ये यज्ञविनिर्मिते ॥ १२ ॥&lt;br&gt;&#xA;कीदृशोऽयं कृतो यज्ञः किमर्थं शमवर्जितः ।&lt;br&gt;&#xA;परलोकपदार्थं वा यशसे वान्यथा किल ॥ १३ ॥&lt;br&gt;&#xA;धर्मस्य प्रथमः पादः सत्यमेतच्छ्रुतेर्वचः ।&lt;br&gt;&#xA;द्वितीयस्तु तथा शौचं दया पादस्तृतीयकः ॥ १४ ॥&lt;br&gt;&#xA;दानं पादश्चतुर्थश्च पुराणज्ञा वदन्ति वै ।&lt;br&gt;&#xA;तैर्विहीनः कथं धर्मस्तिष्ठेदिह सुसम्मतः ॥ १५ ॥&lt;br&gt;&#xA;धर्महीनं कृतं कर्म कथं तत्फलदं भवेत् ।&lt;br&gt;&#xA;धर्मे स्थिरा मतिः क्वापि न कस्यापि प्रतीयते ॥ १६ ॥&lt;br&gt;&#xA;छलार्थञ्च यदा विष्णुर्वामनोऽभूज्जगत्प्रभुः ।&lt;br&gt;&#xA;येन वामनरूपेण वञ्चितोऽसौ बलिर्नृपः ॥ १७ ॥&lt;br&gt;&#xA;विहर्ता शतयज्ञस्य वेदाज्ञापरिपालकः ।&lt;br&gt;&#xA;धर्मिष्ठो दानशीलश्च सत्यवादी जितेन्द्रियः ॥ १८ ॥&lt;br&gt;&#xA;स्थानात्प्रभ्रंशितोऽकस्माद्विष्णुना प्रभविष्णुना ।&lt;br&gt;&#xA;जितं केन तयोः कृष्ण बलिना वामनेन वा ॥ १९ ॥&lt;br&gt;&#xA;छलकर्मविदा चायं सन्देहोऽत्र महान्मम ।&lt;br&gt;&#xA;वञ्चयित्वा वञ्चितेन सत्यं वद द्विजोत्तम ॥ २० ॥&lt;br&gt;&#xA;पुराणकर्ता त्वमसि धर्मज्ञश्च महामतिः ।&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/purANam/shAktam/devI-bhAgavatam/04/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/05/</guid>
      <description>&lt;p&gt;व्यास उवाच&lt;br&gt;&#xA;अथ किं बहुनोक्तेन संसारेऽस्मिन्नृपोत्तम ।&lt;br&gt;&#xA;धर्मात्माद्रोहबुद्धिस्तु कश्चिद्‌भवति कर्हिचित् ॥ १ ॥&lt;br&gt;&#xA;रागद्वेषावृतं विश्वं सर्वं स्थावरजङ्गमम् ।&lt;br&gt;&#xA;आद्ये युगेऽपि राजेन्द्र किमद्य कलिदूषिते ॥ २ ॥&lt;br&gt;&#xA;देवाः सेर्ष्याश्च सद्रोहाश्छलकर्मरताः सदा ।&lt;br&gt;&#xA;मानुषाणां तिरश्चां च का वार्ता नृप गण्यते ॥ ३ ॥&lt;br&gt;&#xA;द्रोहपरे द्रोहपरो भवेदिति समानता ।&lt;br&gt;&#xA;अद्रोहिणि तथा शान्ते विद्वेषः खलता स्मृता ॥ ४ ॥&lt;br&gt;&#xA;यः कश्चित्तापसः शान्तो जपध्यानपरायणः ।&lt;br&gt;&#xA;भवेत्तस्य जपे विघ्नकर्ता वै मघवा परम् ॥ ५ ॥&lt;br&gt;&#xA;सतां सत्ययुगं साक्षात्सर्वदैवासतां कलिः ।&lt;br&gt;&#xA;मध्यमो मध्यमानां तु क्रियायोगौ युगे स्मृतौ ॥ ६ ॥&lt;br&gt;&#xA;कश्चित्कदाचिद्‌भवति सत्यधर्मानुवर्तकः ।&lt;br&gt;&#xA;अन्यथान्ययुगानां वै सर्वे धर्मपरायणाः ॥ ७ ॥&lt;br&gt;&#xA;वासना कारणं राजन् सर्वत्र धर्मसंस्थितौ ।&lt;br&gt;&#xA;तस्यां वै मलिनायां तु धर्मोऽपि मलिनो भवेत् ॥ ८ ॥&lt;br&gt;&#xA;मलिना वासना सत्यं विनाशायेति सर्वथा ।&lt;br&gt;&#xA;ब्रह्मणो हृदयाज्जातः पुत्रो धर्म इति स्मृतः ॥ ९ ॥&lt;br&gt;&#xA;ब्राह्मणः सत्यसम्पन्नो वेदधर्मरतः सदा ।&lt;br&gt;&#xA;दक्षस्य दुहितारो हि वृता दश महात्मना ॥ १० ॥&lt;br&gt;&#xA;विवाहविधिना सम्यङ्‌मुनिना गृहधर्मिणा ।&lt;br&gt;&#xA;तास्वजीजनयत्पुत्रान्धर्मः सत्यवतां वरः ॥ ११ ॥&lt;br&gt;&#xA;हरिं कृष्णं नरं चैव तथा नारायणं नृप ।&lt;br&gt;&#xA;योगाभ्यासरतो नित्यं हरिः कृष्णो बभूव ह ॥ १२ ॥&lt;br&gt;&#xA;नरनारायणौ चैव चेरतुस्तप उत्तमम् ।&lt;br&gt;&#xA;प्रालेयाद्रिं समागत्य तीर्थे बदरिकाश्रमे ॥ १३ ॥&lt;br&gt;&#xA;तपस्विषु धुरीणौ तौ पुराणौ मुनिसत्तमौ ।&lt;br&gt;&#xA;गृणन्तौ तत्परं ब्रह्म गङ्गाया विपुले तटे ॥ १४ ॥&lt;br&gt;&#xA;हरेरंशौ स्थितौ तत्र नरनारायणावृषी ।&lt;br&gt;&#xA;पूर्णं वर्षसहस्रं तु चक्राते तप उत्तमम् ॥ १५ ॥&lt;br&gt;&#xA;तापितं च जगत्सर्वं तपसा सचराचरम् ।&lt;br&gt;&#xA;नरनारायणाभ्यां च शक्रः क्षोभं तदा ययौ ॥ १६ ॥&lt;br&gt;&#xA;चिन्ताविष्टः सहस्राक्षो मनसा समकल्पयत् ।&lt;br&gt;&#xA;किं कर्तव्यं धर्मपुत्रौ तापसौ ध्यानसंयुतौ ॥ १७ ॥&lt;br&gt;&#xA;सिद्धार्थां सुभृशं श्रेष्ठमासनं मे ग्रहीष्यतः ।&lt;br&gt;&#xA;विघ्नः कथं प्रकर्तव्यस्तपो येन भवेन्न हि ॥ १८ ॥&lt;br&gt;&#xA;उत्पाद्य कामं क्रोधञ्च लोभं वाप्यतिदारुणम् ।&lt;br&gt;&#xA;इत्युद्दिश्य सहस्राक्षः समारुह्य गजोत्तमम् ॥ १९ ॥&lt;br&gt;&#xA;विघ्नकामस्तु तरसा जगाम गन्धमादनम् ।&lt;br&gt;&#xA;गत्वा तत्राश्रमे पुण्ये तावपश्यच्छतक्रतुः ॥ २० ॥&lt;br&gt;&#xA;तपसा दीप्तदेहौ तु भास्कराविव चोदितौ ।&lt;br&gt;&#xA;ब्रह्मविष्णू किमेतौ वै प्रकटौ वा विभावसू ॥ २१ ॥&lt;br&gt;&#xA;धर्मपुत्रावृषी एतौ तपसा किं करिष्यतः ।&lt;br&gt;&#xA;इति सञ्चिन्त्य तौ दृष्ट्वा तदोवाच शचीपतिः ॥ २२ ॥&lt;br&gt;&#xA;किं वा कार्यं महाभागौ ब्रूतं धर्मसुतौ किल ।&lt;br&gt;&#xA;ददामि वां वरं श्रेष्ठं दातुं यातोऽस्म्यहमृषी ॥ २३ ॥&lt;br&gt;&#xA;अदेयमपि दास्यामि तुष्टोऽस्मि तपसा किल ।&lt;br&gt;&#xA;व्यास उवाच&lt;br&gt;&#xA;एवं पुनः पुनः शक्रस्तावुवाच पुरः स्थितः ॥ २४ ॥&lt;br&gt;&#xA;नोचतुस्तावृषी ध्यानसंस्थितौ दृढचेतसौ ।&lt;br&gt;&#xA;ततो वै मोहिनीं मायां चकार भयदां वृषः ॥ २५ ॥&lt;br&gt;&#xA;वृकान्सिंहांश्च व्याघ्रांश्च समुत्पाद्याबिभीषयत् ।&lt;br&gt;&#xA;वर्षं वातं तथा वह्निं समुत्पाद्य पुनः पुनः ॥ २६ ॥&#xA;भीषयामास तौ शक्रो मायां कृत्वा विमोहिनीम् ।&lt;br&gt;&#xA;भयतोऽपि वशं नीतौ न तौ धर्मसुतौ मुनी ॥ २७ ॥&lt;br&gt;&#xA;नरनारायणौ दृष्ट्वा शक्रः स्वभवनं गतः ।&lt;br&gt;&#xA;वरदाने प्रलुब्धौ न न भीतौ वह्निवायुतः ॥ २८ ॥&lt;br&gt;&#xA;व्याघ्रसिंहादिभिः कान्तौ चलितौ नाश्रमात्स्वकात् ।&lt;br&gt;&#xA;न तयोर्ध्यानभङ्गं वै कर्तुं कोऽपि क्षमोऽभवत् ॥ २९ ॥&lt;br&gt;&#xA;इन्द्रोऽपि सदनं गत्वा चिन्तयामास दुःखितः ।&lt;br&gt;&#xA;चलितौ भयलोभाभ्यां नेमौ मुनिवरोत्तमौ ॥ ३० ॥&lt;br&gt;&#xA;चिन्तयन्तौ महाविद्यामादिशक्तिं सनातनीम् ।&lt;br&gt;&#xA;ईश्वरीं सर्वलोकानां परां प्रकृतिमद्‌भुताम् ॥ ३१ ॥&lt;br&gt;&#xA;ध्यायतां कः क्षमो लोके बहुमायाविदप्युत ।&lt;br&gt;&#xA;यन्मूलाः सकला माया देवासुरकृताः किल ॥ ३२ ॥&lt;br&gt;&#xA;ते कथं बाधितुं शक्ता ध्यायन्ति गतकल्मषाः ।&lt;br&gt;&#xA;वाग्बीजं कामबीजञ्च मायाबीजं तथैव च ॥ ३३ ॥&lt;br&gt;&#xA;चित्ते यस्य भवेत्तं तु बाधितुं कोऽपि न क्षमः ।&lt;br&gt;&#xA;मायया मोहितः शक्रो भूयस्तस्य प्रतिक्रियाम् ॥ ३४ ॥&lt;br&gt;&#xA;कर्तुं कामवसन्तौ तु समाहूयाब्रवीद्वचः ।&lt;br&gt;&#xA;मनोभव वसन्तेन रत्या युक्तो व्रजाधुना ॥ ३५ ॥&lt;br&gt;&#xA;अप्सरोभिः समायुक्तस्तरसा गन्धमादनम् ।&lt;br&gt;&#xA;नरनारायणौ तत्र पुराणावृषिसत्तमौ ॥ ३६ ॥&lt;br&gt;&#xA;कुरुतस्तप एकान्ते स्थितौ बदरिकाश्रमे ।&lt;br&gt;&#xA;गत्वा तत्र समीपे तु तयोर्मन्मथ मार्गणैः ॥ ३७ ॥&lt;br&gt;&#xA;चित्तं कामातुरं कार्यं कुरु कार्यं ममाधुना ।&lt;br&gt;&#xA;मोहयित्वोच्चाटयित्वा विशिखैस्ताडयाशु च ॥ ३८ ॥&lt;br&gt;&#xA;वशीकुरु महाभाग मुनी धर्मसुतावपि ।&lt;br&gt;&#xA;को ह्यस्मिन् सर्वसंसारे देवो दैत्योऽथ मानवः ॥ ३९ ॥&lt;br&gt;&#xA;यस्ते बाणवशं प्राप्तो न याति भृशताडितः ।&lt;br&gt;&#xA;ब्रह्माहं गिरिजानाथश्चन्द्रो वह्निर्विमोहितः ॥ ४० ॥&lt;br&gt;&#xA;गणना कानयोः काम त्वद्‌बाणानां पराक्रमे ।&lt;br&gt;&#xA;वाराङ्गनागणोऽयं ते सहायार्थं मयेरितः ॥ ४१ ॥&lt;br&gt;&#xA;आगमिष्यति तत्रैव रम्भादीनां मनोरमः ।&lt;br&gt;&#xA;एका तिलोत्तमा रम्भा कार्यं साधयितुं क्षमा ॥ ४२ ॥&lt;br&gt;&#xA;त्वमेवैकः क्षमः कामं मिलितैः कस्तु संशयः ।&lt;br&gt;&#xA;कुरु कार्यं महाभाग ददामि तव वाञ्छितम् ॥ ४३ ॥&lt;br&gt;&#xA;प्रलोभितौ मयात्यर्थं वरदानैस्तपस्विनौ ।&lt;br&gt;&#xA;स्थानान्न चलितौ शान्तौ वृथायं मे गतः श्रमः ॥ ४४ ॥&lt;br&gt;&#xA;तथा वै मायया कृत्वा भीषितौ तापसौ भृशम् ।&lt;br&gt;&#xA;तथापि नोत्थितौ स्थानाद्देहरक्षापरौ न तौ ॥ ४५ ॥&lt;br&gt;&#xA;व्यास उवाच&lt;br&gt;&#xA;इति तस्य वचः श्रुत्वा शक्रं प्राह मनोभवः ।&lt;br&gt;&#xA;वासवाद्य करिष्यामि कार्यं ते मनसेप्सितम् ॥ ४६ ॥&lt;br&gt;&#xA;यदि विष्णुं महेशं वा ब्रह्माणं वा दिवाकरम् ।&lt;br&gt;&#xA;ध्यायन्तौ तौ तदास्माकं भवितारौ वशौ मुनी ॥ ४७ ॥&lt;br&gt;&#xA;देवीभक्तं वशीकर्तुं नाहं शक्तः कथञ्चन ।&lt;br&gt;&#xA;कामराज महाबीजं चिन्तयन्तं मनस्यलम् ॥ ४८ ॥&lt;br&gt;&#xA;तां देवीं चेन्महाशक्तिं संश्रितौ भक्तिभावतः ।&lt;br&gt;&#xA;न तदा मम बाणानां गोचरौ तापसौ किल ॥ ४९ ॥&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/purANam/shAktam/devI-bhAgavatam/04/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/06/</guid>
      <description>&lt;p&gt;व्यास उवाच&lt;br&gt;&#xA;प्रथमं तत्र सम्प्राप्तो वसन्तः पर्वतोत्तमे ।&lt;br&gt;&#xA;पुष्पिताः पादपाः सर्वे द्विरेफालिविराजिताः ॥ १ ॥&lt;br&gt;&#xA;आम्राश्च बकुला रम्यास्तिलकाः किंशुकाः शुभा ।&lt;br&gt;&#xA;सालास्तालास्तमालाश्च मधूकाः पुष्पिता बभुः ॥ २ ॥&lt;br&gt;&#xA;बभूवुः कोकिलालापा वृक्षाग्रेषु मनोहराः ।&lt;br&gt;&#xA;वल्ल्योऽपि पुष्पिताः सर्वा आलिलिङ्गुर्नगोत्तमान् ॥ ३ ॥&lt;br&gt;&#xA;प्राणिनः स्वासु भार्यासु प्रेमयुक्ताः स्मरातुराः ।&lt;br&gt;&#xA;बभूवुश्चातिमत्ताश्च क्रीडासक्ताः परस्परम् ॥ ४ ॥&lt;br&gt;&#xA;ववुर्मन्दाः सुगन्धाश्च सुस्पर्शा दक्षिणानिलाः ।&lt;br&gt;&#xA;इन्द्रियाणि प्रमाथीनि मुनीनामपि चाभवन् ॥ ५ ॥&lt;br&gt;&#xA;रतियुक्तस्ततः कामः पूरयन्पञ्चमार्गणान् ।&lt;br&gt;&#xA;चकार त्वरितस्तत्र वासं बदरिकाश्रमे ॥ ६ ॥&lt;br&gt;&#xA;रम्भा तिलोत्तमाद्याश्च गत्वा तत्र वराश्रमे ।&lt;br&gt;&#xA;गानं चकुः सुगीतज्ञाः स्वरतानसमन्वितम् ॥ ७ ॥&lt;br&gt;&#xA;तच्छ्रुत्वा मधुरोद्‌गीतं कोकिलानाञ्च कूजितम् ।&lt;br&gt;&#xA;भ्रमरालिविरावञ्च प्रबुद्धौ तौ मुनीश्वरौ ॥ ८ ॥&lt;br&gt;&#xA;ऋतुराजमकाले तु दृष्ट्वा तौ पुष्पितं वनम् ।&lt;br&gt;&#xA;जातौ चिन्तापरौ तत्र नरनारायणावृषी ॥ ९ ॥&lt;br&gt;&#xA;किमद्य शिशिरापायः सम्भृतः समयं विना ।&lt;br&gt;&#xA;प्राणिनो विह्वलाः सर्वे लक्ष्यन्तेऽतिस्मरातुराः ॥ १० ॥&lt;br&gt;&#xA;कालधर्मविपर्यासः कथमद्य दुरासदः ।&lt;br&gt;&#xA;नरं नारायणः प्राह विस्मयोत्कुल्ललोचनः ॥ ११ ॥&lt;br&gt;&#xA;नारायण उवाच&lt;br&gt;&#xA;पश्य भ्रातरिमे वृक्षाः पुष्पिताः प्रतिभान्ति वै ।&lt;br&gt;&#xA;कोकिलालापसङ्घुष्टा भ्रमरालिविराजिताः ॥ १२ ॥&lt;br&gt;&#xA;शिशिरं भीममातङ्गं दारयन्स्वखरैर्नखैः ।&lt;br&gt;&#xA;वसन्तकेसरी प्राप्तः पलाशकुसुमैर्मुने ॥ १३ ॥&lt;br&gt;&#xA;रक्ताशोककरा तन्वी देवर्षे किंशुकाङ्‌घ्रिका ।&lt;br&gt;&#xA;नीलाशोककचा श्यामा विकासिकमलानना ॥ १४ ॥&lt;br&gt;&#xA;नीलेन्दीवरनेत्रा सा बिल्ववृक्षफलस्तनी ।&lt;br&gt;&#xA;प्रोस्फुल्लकुन्दरदना मञ्जरीकर्णशोभिता ॥ १५ ॥&lt;br&gt;&#xA;बन्धुजीवाधरा शुभ्रा सिन्धुवारनखोद्‌भवा ।&lt;br&gt;&#xA;पुंस्कोकिलस्वरा पुण्या कदम्बवसना शुभा ॥ १६ ॥&lt;br&gt;&#xA;बर्हिवृन्दकलापा च सारसस्वननूपुरा ।&lt;br&gt;&#xA;वासन्ती बद्धरशना मत्तहंसगतिस्तथा ॥ १७ ॥&lt;br&gt;&#xA;पुत्रजीवांशुकन्यस्तरोमराजिविराजिता ।&lt;br&gt;&#xA;वसन्तलक्ष्मीः सम्प्राप्ता ब्रह्मन् बदरिकाश्रमे ॥ १८ ॥&lt;br&gt;&#xA;अकाले किमियं प्राप्ता विस्मयोऽयं ममाधुना ।&lt;br&gt;&#xA;तपोविघ्नकरा नूनं देवर्षे परिचिन्तय ॥ १९ ॥&lt;br&gt;&#xA;श्रूयते सुरनारीणां गानं ध्यानविनाशनम् ।&lt;br&gt;&#xA;आवयोस्तपिभङ्गाय कृतं मघवता किल ॥ २० ॥&lt;br&gt;&#xA;ऋतुराडन्यथाकाले प्रीतिं सञ्जनयेत्कथम् ।&lt;br&gt;&#xA;विघ्नोऽयं विहितो भाति भीतेनासुरशत्रुणा ॥ २१ ॥&lt;br&gt;&#xA;वाताः सुगन्धाः शीताश्च समायान्ति मनोहराः ।&lt;br&gt;&#xA;नान्यत्कारणमस्तीह शतक्रतुकृतिं विना ॥ २२ ॥&lt;br&gt;&#xA;इति ब्रुवति विप्राग्र्ये देवे नारायणे विभौ ।&lt;br&gt;&#xA;सर्वे दृष्टिपथं प्राप्ता मन्मथप्रमुखास्तदा ॥ २३ ॥&lt;br&gt;&#xA;ददर्श भगवान्सर्वान्नरो नारायणस्तथा ।&lt;br&gt;&#xA;विस्मयाविष्टमनसौ बभूवतुरुभावपि ॥ २४ ॥&lt;br&gt;&#xA;मन्मथं मेनकां चैव रम्भां चैव तिलोत्तमाम् ।&lt;br&gt;&#xA;पुष्पगन्धां सुकेशीं च महाश्वेतां मनोरमाम् ॥ २५ ॥&lt;br&gt;&#xA;प्रमद्वरां धृताचीञ्च गीतज्ञां चारुहासिनीम् ।&lt;br&gt;&#xA;चन्द्रप्रभां च सोमां च कोकिलालापमण्डिताम् ॥ २६ ॥&lt;br&gt;&#xA;विद्युन्मालाम्बुजाक्ष्यौ च तथा काञ्चनमालिनीम्।&lt;br&gt;&#xA;एताश्चान्या वरारोहा दृष्टास्ताभ्यां तदान्तिके ॥ २७ ॥&lt;br&gt;&#xA;तासां द्व्यष्टसहस्राणि पञ्चाशदधिकानि च ।&lt;br&gt;&#xA;वीक्ष्य तौ विस्मितौ जातौ कामसैन्यं सुविस्तरम् ॥ २८ ॥&lt;br&gt;&#xA;प्रणम्याग्रे स्थिताः सर्वा देववाराङ्गनास्तदा ।&lt;br&gt;&#xA;दिव्याभरणभूषाढ्या दिव्यमालोपशोभिताः ॥ २९ ॥&lt;br&gt;&#xA;जगुश्छलेन ताः सर्वाः पृथिव्यामतिदुर्लभम् ।&lt;br&gt;&#xA;तत्तथावस्थितं दिव्यं मन्मथादिविवर्धनम् ॥ ३० ॥&lt;br&gt;&#xA;शुश्राव भगवान्विष्णुर्नरो नारायणस्तदा ।&lt;br&gt;&#xA;श्रुत्वा प्रोवाच तास्तत्र प्रीत्या नारायणो मुनिः ॥ ३१ ॥&lt;br&gt;&#xA;आस्यतां सुखमत्रैव करोम्यातिथ्यमद्‌भुतम् ।&lt;br&gt;&#xA;भवत्योऽतिथिधर्मेण प्राप्ताःस्वर्गात्सुमध्यमाः ॥ ३२ ॥&lt;br&gt;&#xA;व्यास उवाच&lt;br&gt;&#xA;साभिमानस्तु सञ्चातस्तदा नारायणो मुनिः ।&lt;br&gt;&#xA;इन्द्रेण प्रेषिता नूनं तथा विघ्नचिकीर्षया ॥ ३३ ॥&#xA;वराक्यः का इमाः सर्वाः सृजाम्यद्य नवाः किल ।&lt;br&gt;&#xA;एताभ्यो दिव्यरूपाश्च दर्शयामि तपोबलम् ॥ ३४ ॥&lt;br&gt;&#xA;इति सञ्चिन्त्य मनसा करेणोरुं प्रताड्य वै ।&lt;br&gt;&#xA;तरसोत्पादयामास नारीं सर्वाङ्गसुन्दरीम् ॥ ३५ ॥&lt;br&gt;&#xA;नारायणोरुसम्भूता ह्युर्वशीति ततः शुभा ।&lt;br&gt;&#xA;ददृशुस्ताः स्थितास्तत्र विस्मयं परमं ययुः ॥ ३६ ॥&lt;br&gt;&#xA;तासां च परिचर्यार्थं तावतीश्चातिसुन्दरीः ।&lt;br&gt;&#xA;प्रादुश्चकार तरसा तदा मुनिरसम्भ्रमः ॥ ३७ ॥&lt;br&gt;&#xA;गायन्त्यश्च हसन्त्यश्च नानोपायनपाणयः ।&lt;br&gt;&#xA;प्रणेमुस्ता मुनी सर्वाः स्थिताः कृत्वाञ्जलिं पुरः ॥ ३८ ॥&lt;br&gt;&#xA;तां वीक्ष्य विभ्रमकरीं तपसो विभूतिं ॥&lt;br&gt;&#xA;देवाङ्गना हि मुमुहुः प्रविमोहयन्त्यः ।&lt;br&gt;&#xA;ऊचुश्च तौ प्रमुदिताननपद्यशोभा&lt;br&gt;&#xA;रोमोद्‌गमोल्लसितचारुनिजाङ्गवल्ल्यः ॥ ३९ ॥&lt;br&gt;&#xA;कुर्युः कथं स्तुतिमहो तपसो महत्त्वं&lt;br&gt;&#xA;धैर्यं तथैव भवतामभिवीक्ष्य बालाः ।&lt;br&gt;&#xA;अस्मत्कटाक्षविषदिग्धशरेण दग्धः&lt;br&gt;&#xA;को वा न तत्र भवतां मनसो व्यथा न ॥ ४० ॥&lt;br&gt;&#xA;ज्ञातौ युवां नरहरेः परमांशभूतौ&lt;br&gt;&#xA;देवौ मुनी शमदमादिनिधी सदैव ।&lt;br&gt;&#xA;सेवानिमित्तमिह नो गमनं न कामं&lt;br&gt;&#xA;कार्यं हरेः शतमखस्य विधातुमेव ॥ ४१ ॥&lt;br&gt;&#xA;भाग्येन केन युवयोः किल दर्शनं नः&lt;br&gt;&#xA;सम्पादितं न विदितं खलु सञ्चितं तत् ।&lt;br&gt;&#xA;चित्तं क्षमं निजजने विहितं युवाभ्या-&lt;br&gt;&#xA;मस्मद्विधे किल कृतागसि तापमुक्तम् ॥ ४२ ॥&lt;br&gt;&#xA;कुर्वन्ति नैव विबुधास्तपसो व्ययं वै&lt;br&gt;&#xA;शापेन तुच्छफलदेन महानुभावाः ।&lt;br&gt;&#xA;व्यास उवाच&lt;br&gt;&#xA;इत्थं निशम्य वचनं सुरकामिनीनां&lt;br&gt;&#xA;तावूचतुर्मुनिवरौ विनयानतानाम्॥ ४३ ॥&lt;br&gt;&#xA;प्रीतौ प्रसन्नवदनौ जितकामलोभौ&lt;br&gt;&#xA;धर्मात्मजौ निजतपोरुचिशोभिताङ्गौ ।&lt;br&gt;&#xA;नरनारायणावूचतुः&lt;br&gt;&#xA;ब्रुवन्तु वाञ्छितान् कामान्ददावस्तुष्टमानसौ ॥ ४४ ॥&lt;br&gt;&#xA;यान्तु स्वर्गं गहीत्वेमामुर्वशीं चारुलोचनाम् ।&lt;br&gt;&#xA;उपायनमियं बाला गच्छत्वद्य मनोहरा ॥ ४५ ॥&lt;br&gt;&#xA;दत्तावाभ्यां मघवतः प्रीणनायोरुसम्भवा ।&lt;br&gt;&#xA;स्वस्त्यस्तु सर्वदेवेभ्यो यथेष्टं प्रव्रजन्तु च ॥ ४६ ॥&lt;br&gt;&#xA;( न कस्यापि तपोविघ्नं प्रकर्तव्यमतः परम् ।) ॥&lt;br&gt;&#xA;देव्य ऊचुः&lt;br&gt;&#xA;क्व गच्छामो महाभाग प्राप्तास्ते पादपङ्कजम् ।&lt;br&gt;&#xA;नारायण सुरश्रेष्ठ भक्त्या परमया मुदा ॥ ४७ ॥&lt;br&gt;&#xA;वाञ्छितं चेद्वरं नाथ ददासि मधुसूदन ।&lt;br&gt;&#xA;तुष्टः कमलपत्राक्ष ब्रवीमो मनसेप्सितम् ॥ ४८ ॥&lt;br&gt;&#xA;पतिस्त्वं भव देवेश वरमेनं परन्तप ।&lt;br&gt;&#xA;भवामः प्रीतियुक्तास्त्वां सेवितुं जगदीश्वर ॥ ४९ ॥&lt;br&gt;&#xA;त्वया चोत्पादिता नार्यः सन्त्यन्याश्चारुलोचनाः ।&lt;br&gt;&#xA;उर्वश्याद्यास्तथा यान्तु स्वर्गं वै भवदाज्ञया ॥ ५० ॥&lt;br&gt;&#xA;स्त्रीणां षोडशसाहस्रं तिष्ठत्वत्र शतार्धकम् ।&lt;br&gt;&#xA;सेवां तेऽत्र करिष्यामो युवयोस्तापसोत्तमौ ॥ ५१ ॥&lt;br&gt;&#xA;वाञ्छितं देहि देवेश सत्यवाग्भव माधव ।&lt;br&gt;&#xA;आशाभङ्गो हि नारीणां हिंसनं परिकीर्तितम् ॥ ५२ ॥&lt;br&gt;&#xA;कामार्तानाञ्च मुनिभिर्धर्मज्ञैस्तत्त्वदर्शिभिः ।&lt;br&gt;&#xA;भाग्ययोगादिह प्राप्ताः स्वर्गात्प्रेमपरिप्लुताः ॥ ५३ ॥&lt;br&gt;&#xA;त्यक्तुं नार्हसि देवेश समर्थोऽसि जगत्पते ।&lt;br&gt;&#xA;नारायण उवाच&lt;br&gt;&#xA;पूर्णं वर्षसहस्रं तु तपस्तप्तं मयात्र वै ॥ ५४ ॥&lt;br&gt;&#xA;जितेन्द्रियेण चार्वङ्ग्यः कथं भङ्गं करोम्यतः ।&lt;br&gt;&#xA;नेच्छा कामे सुखे काचित्सुखधर्मविनाशके ॥ ५५ ॥&lt;br&gt;&#xA;पशूनामपि साधर्म्ये रमेत मतिमान्कथम् ।&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/purANam/shAktam/devI-bhAgavatam/04/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/07/</guid>
      <description>&lt;p&gt;व्यास उवाच&lt;br&gt;&#xA;इत्याकर्ण्य वचस्तासां धर्मपुत्रः प्रतापवान् ।&lt;br&gt;&#xA;विमर्शमकरोच्चित्ते किं कर्तव्यं मयाधुना ॥ १ ॥&lt;br&gt;&#xA;हास्योऽहं मुनिवृन्देषु भविष्याम्यद्य सङ्गमात् ।&lt;br&gt;&#xA;अहङ्कारादिदं प्राप्तं दुःखं नात्र विचारणा ।&lt;br&gt;&#xA;मूलं धर्मविनाशस्य प्रथमं यदहङ्कृतिः ॥ २ ॥&lt;br&gt;&#xA;मूलं संसारवृक्षस्य यतः प्रोक्तो महात्मभिः ।&lt;br&gt;&#xA;दृष्ट्वा मौनं समाधाय न स्थितोऽहं समागतम् ॥ ३ ॥&lt;br&gt;&#xA;वाराङ्गनागणं जुष्टं तेनासं दुःखभाजनम् ।&lt;br&gt;&#xA;उत्पादितास्तथा नार्यो मया धर्मव्ययेन वै ॥ ४ ॥&lt;br&gt;&#xA;तास्तु मां बाधितुं वृत्ताः कामार्ताः प्रमदोत्तमाः ।&lt;br&gt;&#xA;ऊर्णनाभिरिवाद्याहं जालेन स्वकृतेन वै ॥ ५ ॥&lt;br&gt;&#xA;बद्धोऽस्मि सुदृढेनात्र किं कर्तव्यमतः परम् ।&lt;br&gt;&#xA;यदि चिन्तां समुत्सृज्य सन्त्यजाम्यबला इमाः ॥ ६ ॥&lt;br&gt;&#xA;शप्त्वा भ्रष्टा व्रजिष्यन्ति सर्वा भग्नमनोरथाः ।&lt;br&gt;&#xA;मुक्तोऽहं सञ्चरिष्यामि विजने परमं तपः ॥ ७ ॥&lt;br&gt;&#xA;तस्मात्क्रोधं समुत्पाद्य त्यक्ष्यामि सुन्दरीगणम् ।&lt;br&gt;&#xA;व्यास उवाच&lt;br&gt;&#xA;इति सञ्चिन्त्य मनसा मुनिर्नारायणस्तदा ॥ ८ ॥&lt;br&gt;&#xA;विमर्शमकरोच्चित्ते सुखोत्पादनसाधने ।&lt;br&gt;&#xA;द्वितीयोऽयं महाशत्रुः क्रोधः सन्तापकारकः ॥ ९ ॥&lt;br&gt;&#xA;कामादप्यधिको लोके लोभादपि च दारुणः ।&lt;br&gt;&#xA;क्रोधाभिभूतः कुरुते हिंसां प्राणविघातिनीम् ॥ १० ॥&lt;br&gt;&#xA;दुःखदां सर्वभूतानां नरकारामदीर्घिकाम् ।&lt;br&gt;&#xA;यथाग्निर्घर्षणाज्जातः पादपं प्रदहेत्तथा ॥ ११ ॥&lt;br&gt;&#xA;देहोत्पन्नस्तथा क्रोधो देहं दहति दारुणः ।&lt;br&gt;&#xA;व्यास उवाच&lt;br&gt;&#xA;इति सञ्चिन्त्यमानं तं भ्रातरं दीनमानसम् ॥ १२ ॥&lt;br&gt;&#xA;उवाच वचनं तथ्यं नरो धर्मसुतोऽनुजः ।&lt;br&gt;&#xA;नर उवाच&lt;br&gt;&#xA;नारायण महाभाग कोपं यच्छ महामते ॥ १३ ॥&lt;br&gt;&#xA;शान्तं भावं समाश्रित्य नाशयाहङ्कृतिं पराम् ।&lt;br&gt;&#xA;पुराहङ्कारदोषेण तपो नष्टं किलावयोः ॥ १४ ॥&lt;br&gt;&#xA;सङ्ग्रामश्चाभवत्ताभ्यां भावाभ्यामसुरेण ह ।&lt;br&gt;&#xA;दिव्यवर्षसहस्रं तु प्रह्लादेन महाद्‌भुतम् ॥ १५ ॥&lt;br&gt;&#xA;दुःखं बहुतरं प्राप्तं तत्रावाभ्यां सुरोत्तम ।&lt;br&gt;&#xA;तस्मात्क्रोधं परित्यज्य शान्तो भव मुनीश्वर ॥ १६ ॥&lt;br&gt;&#xA;( शान्तत्वं तपसो मूलं मुनिभिः परिकीर्तितम् ।) ॥&lt;br&gt;&#xA;व्यास उवाच&lt;br&gt;&#xA;इति तस्य वचः श्रुत्वा शान्तोऽभूद्धर्मनन्दनः ।&lt;br&gt;&#xA;जनमेजय उवाच&lt;br&gt;&#xA;संशयोऽयं मुनिश्रेष्ठ प्रह्लादेन महात्मना ॥ १७ ॥&lt;br&gt;&#xA;विष्णुभक्तेन शान्तेन कथं युद्धं कृतं पुरा ।&lt;br&gt;&#xA;कृतवन्तौ कथं युद्धं नरनारायणावृषी ॥ १८ ॥&lt;br&gt;&#xA;तापसौ धर्मपुत्रौ द्वौ सुशान्तमानसावुभौ ।&lt;br&gt;&#xA;समागमः कथं जातस्तयोर्दैत्यसुतस्य च ॥ १९ ॥&lt;br&gt;&#xA;सङ्ग्रामस्तु कथं ताभ्यां कृतस्तेन महात्मना ।&lt;br&gt;&#xA;प्रह्लादोऽप्यतिधर्मात्मा ज्ञानवान्विष्णुतत्परः ॥ २० ॥&lt;br&gt;&#xA;नरनारायणौ तद्वत्तापसौ सत्त्वसंस्थितौ ।&lt;br&gt;&#xA;तेन ताभ्यां समुद्‌भूतं वैरं यदि परस्परम् ॥ २१ ॥&lt;br&gt;&#xA;तदा तपसि धर्मे च श्रम एव हि केवलम् ।&lt;br&gt;&#xA;क्व जपः क्व तपश्चर्या पुरा सत्ययुगेऽपि च ॥ २२ ॥&lt;br&gt;&#xA;तादृशैर्न जितं चित्तं क्रोधाहङ्कारसंवृतम् ।&lt;br&gt;&#xA;न क्रोधो न च मात्सर्यमहङ्काराङ्कुरं विना ॥ २३ ॥&lt;br&gt;&#xA;अहङ्कारात्समुत्पन्नाः कामक्रोधादयः किल ।&lt;br&gt;&#xA;वर्षकोटिसहस्रं तु तपः कृत्वातिदारुणम् ॥ २४ ॥&lt;br&gt;&#xA;अहङ्काराङ्कुरे जाते व्यर्थं भवति सर्वथा ।&lt;br&gt;&#xA;यथा सूर्योदये जाते तमोरूपं न तिष्ठति ॥ २५ ॥&lt;br&gt;&#xA;अहङ्काराङ्कुरस्याग्रे तथा पुण्यं न तिष्ठति ।&lt;br&gt;&#xA;प्रह्लादोऽपि महाभाग हरिणा समयुध्यत ॥ २६ ॥&#xA;तदा व्यर्थं कृतं सर्वं सुकृतं किल भूतले ।&lt;br&gt;&#xA;नरनारायणौ शान्तौ विहाय परमं तपः ॥ २७ ॥&lt;br&gt;&#xA;कृतवन्तौ यदा युद्धं क्व शमः सुकृतं पुनः ।&lt;br&gt;&#xA;ईदृग्भ्यां सत्त्वयुक्ताभ्यामजेया यद्यहङ्कृतिः ॥ २८ ॥&lt;br&gt;&#xA;मादृशानाञ्ज का वार्ता मुनेऽहङ्कारसङ्क्षये ।&lt;br&gt;&#xA;अहङ्कारपरित्यक्तो न कोऽप्यस्ति जगत्त्रये ॥ २९ ॥&lt;br&gt;&#xA;न भूतो भविता नैव यस्त्यक्तस्तेन सर्वथा ।&lt;br&gt;&#xA;मुच्यते लोहनिगडैर्बद्धः काष्ठमयैस्तथा ॥ ३० ॥&lt;br&gt;&#xA;अहङ्कारनिबद्धस्तु न कदाचिद्विमुच्यते ।&lt;br&gt;&#xA;अहङ्कारावृतं सर्वं जगत्स्थावरजङ्गमम् ॥ ३१ ॥&lt;br&gt;&#xA;भ्रमत्येव हि संसारे विष्ठामूत्रप्रदूषिते ।&lt;br&gt;&#xA;ब्रह्मज्ञानं कुतस्तावत्संसारे मोहसंवृते ॥ ३२ ॥&lt;br&gt;&#xA;मतं मीमांसकानां वै सम्मतं भाति सुव्रत ।&lt;br&gt;&#xA;महान्तोऽपि सदा युक्ताः कामक्रोधादिभिर्मुने ॥ ३३ ॥&lt;br&gt;&#xA;मादृशानां कलावस्मिन्का कथा मुनिसत्तम ।&lt;br&gt;&#xA;व्यास उवाच&lt;br&gt;&#xA;कार्यं वै कारणाद्‌भिन्नं कथं भवति भारत ॥ ३४ ॥&lt;br&gt;&#xA;कटकं कुण्डलञ्चैव सुवर्णसदृशं भवेत् ।&lt;br&gt;&#xA;अहङ्कारोद्‌भवं सर्वं ब्रह्माण्डं सचराचरम् ॥ ३५ ॥&lt;br&gt;&#xA;पटस्तन्तुवशः प्रोक्तस्तद्वियुक्तः कथं भवेत् ।&lt;br&gt;&#xA;मायागुणैस्त्रिभिः सर्वं रचितं स्थिरजङ्गमम् ॥ ३६ ॥&lt;br&gt;&#xA;सतृणस्तम्बपर्यन्तं का तत्र परिदेवना ।&lt;br&gt;&#xA;ब्रह्मा विष्णुस्तथा रुद्रस्ते चाहङ्कारमोहिताः ॥ ३७ ॥&lt;br&gt;&#xA;भ्रमन्त्यस्मिन्महागाधे संसारे नृपसत्तम ।&lt;br&gt;&#xA;वसिष्ठनारदाद्याश्च मुनयो ज्ञानिनः परम् ॥ ३८ ॥&lt;br&gt;&#xA;तेऽभिभूताः संसरन्ति संसारेऽस्मिन्पुनः पुनः ।&lt;br&gt;&#xA;न कोऽप्यस्ति नृपश्रेष्ठ त्रिषु लोकेषु देहभृत् ॥ ३९ ॥&lt;br&gt;&#xA;एभिर्मायागुणैर्मुक्तः शान्त आत्मसुखे स्थितः ।&lt;br&gt;&#xA;कामक्रोधौ तथा लोभो मोहोऽहङ्कारसम्भवः ॥ ४० ॥&lt;br&gt;&#xA;न मुञ्चन्ति नरं सर्वं देहवन्तं नृपोत्तम ।&lt;br&gt;&#xA;अधीत्य वेदशास्त्राणि पुराणानि विचिन्त्य च ॥ ४१ ॥&lt;br&gt;&#xA;कृत्वा तीर्थाटनं दानं ध्यानञ्चैव सुरार्चनम् ।&lt;br&gt;&#xA;करोति विषयासक्तः सर्वं कर्म च चौरवत् ॥ ४२ ॥&lt;br&gt;&#xA;विचारयति नो पूर्वं काममोहमदान्वितः ।&lt;br&gt;&#xA;कृते युगेऽपि त्रेतायां द्वापरे कुरुनन्दन ॥ ४३ ॥&lt;br&gt;&#xA;विद्धोऽत्रास्ति च धर्मोऽपि का कथाद्य कलौ पुनः ।&lt;br&gt;&#xA;स्पर्धा सदैव सद्रोहा लोभामर्षौ च सर्वदा ॥ ४४ ॥&lt;br&gt;&#xA;एवंविधोऽस्ति संसारो नात्र कार्या विचारणा ।&lt;br&gt;&#xA;साधवो विरला लोके भवन्ति गतमत्सराः ॥ ४५ ॥&lt;br&gt;&#xA;जितक्रोधा जितामर्षा दृष्टान्तार्थं व्यवस्थिताः ।&lt;br&gt;&#xA;राजोवाच&lt;br&gt;&#xA;ते धन्याः कृतपुण्यास्ते मदमोहविवर्जिताः ॥ ४६ ॥&lt;br&gt;&#xA;जितेन्द्रियाः सदाचारा जितं तैर्भुवनत्रयम् ।&lt;br&gt;&#xA;दुनोमि पातकं स्मृत्वा पितुर्मम महात्मनः ॥ ४७ ॥&lt;br&gt;&#xA;कृतस्तपस्विनः कण्ठे मृतसर्पो ह्यघं विना ।&lt;br&gt;&#xA;अतस्तस्य मुनिश्रेष्ठ भविता किं ममाग्रतः ॥ ४८ ॥&lt;br&gt;&#xA;न जाने बुद्धिसम्मोहात्किं वा कार्यं भविष्यति ।&lt;br&gt;&#xA;मधु पश्यति मूढात्मा प्रपातं नैव पश्यति ॥ ४९ ॥&lt;br&gt;&#xA;करोति निन्दितं कर्म नरकान्न बिभेति च ।&lt;br&gt;&#xA;कथं युद्धं पुरा वृत्तं विस्तरात्तद्वदस्व मे ॥ ५० ॥&lt;br&gt;&#xA;प्रह्लादेन यथा चोग्रं नरनारायणस्य वै ।&lt;br&gt;&#xA;प्रह्लादस्तु कथं यातः पातालात्तद्वदस्व मे ॥ ५१ ॥&lt;br&gt;&#xA;सारस्वते महातीर्थे पुण्ये बदरिकाश्रमे ।&lt;br&gt;&#xA;नरनारायणौ शान्तौ तापसौ मुनिसत्तमौ ॥ ५२ ॥&lt;br&gt;&#xA;कृतवन्तौ तथा युद्धं हेतुना केन मानद ।&lt;br&gt;&#xA;वैरं भवति वित्तार्थं दारार्थं वा परस्परम् ॥ ५३ ॥&lt;br&gt;&#xA;एषणारहितौ कस्माच्चक्रतुः प्रधनं महत् ।&lt;br&gt;&#xA;प्रह्लादोऽपि च धर्मात्मा ज्ञात्वा देवौ सनातनौ ॥ ५४ ॥&lt;br&gt;&#xA;कृतवान्स कथं युद्धं नरनारायणौ मुनी ।&lt;br&gt;&#xA;एतद्विस्तरतो ब्रह्मञ्छ्रोतुमिच्छामि कारणम् ॥ ५५ ॥&lt;br&gt;&#xA;इति श्रीमद्देवीभागवते महापुराणेऽष्टादशसाहस्र्यां संहितायां ॥&lt;br&gt;&#xA;चतुर्थस्कन्धे अहङ्कारावर्तनवर्णनं नाम सप्तमोऽध्यायः ॥ ७ ॥&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/purANam/shAktam/devI-bhAgavatam/04/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/08/</guid>
      <description>&lt;p&gt;सूत उवाच&lt;br&gt;&#xA;इति पृष्टस्तदा विप्रो राज्ञा पारीक्षितेन वै ।&lt;br&gt;&#xA;उवाच विस्तरात्सर्वं व्यासः सत्यवतीसुतः ॥ १ ॥&lt;br&gt;&#xA;जनमेजयोऽपि धर्मात्मा निर्वेदं परमं गतः ।&lt;br&gt;&#xA;चित्तं दुश्चरितं मत्वा वैराटीतनयस्य वै ॥ २ ॥&lt;br&gt;&#xA;तस्यैवोद्धरणार्थाय चकार सततं मनः ।&lt;br&gt;&#xA;विप्रावमानपापेन यमलोकं गतस्य वै ॥ ३ ॥&lt;br&gt;&#xA;पुन्नामनरकाद्यस्मात्त्रायते पितरं स्वकम् ।&lt;br&gt;&#xA;पुत्रेति नाम सार्थं स्यात्तेन तस्य मुनीश्वराः ॥ ४ ॥&lt;br&gt;&#xA;सर्पदष्टं नृपं श्रुत्वा हर्म्योपरि मृतं तथा ।&lt;br&gt;&#xA;विप्रशापादौत्तरेयं स्नानदानविवर्जितम् ॥ ५ ॥&lt;br&gt;&#xA;पितुर्गतिं निशम्यासौ निर्वेदं गतवान्नृपः ।&lt;br&gt;&#xA;पारीक्षितो महाभागः सन्तप्तो भयविह्वलः ॥ ६ ॥&lt;br&gt;&#xA;पप्रच्छाथ मुनिं व्यासं गृहागतमनिन्दितः ।&lt;br&gt;&#xA;नरनारायणस्येमां कथां परमविस्मृताम् ॥ ७ ॥&lt;br&gt;&#xA;व्यास उवाच&lt;br&gt;&#xA;स यदा निहतो रौद्रो हिरण्यकशिपुर्नृप ।&lt;br&gt;&#xA;अभिषिक्तस्तदा राज्ये प्रह्लादो नाम तत्सुतः ॥ ८ ॥&lt;br&gt;&#xA;तस्मिञ्छासति दैत्येन्द्रे देवब्राह्मणपूजके ।&lt;br&gt;&#xA;मखैर्भूमौ नृपतयो यजन्तः श्रद्धयान्विताः ॥ ९ ॥&lt;br&gt;&#xA;ब्राह्मणाश्च तपोधर्मतीर्थयात्राश्च कुर्वते ।&lt;br&gt;&#xA;वैश्याश्च स्वस्ववृत्तिस्थाः शूद्राः शुश्रूषणे रताः ॥ १० ॥&lt;br&gt;&#xA;नृसिंहेन च पाताले स्थापितः सोऽथ दैत्यराट् ।&lt;br&gt;&#xA;राज्यं चकार तत्रैव प्रजापालनतत्परः ॥ ११ ॥&lt;br&gt;&#xA;कदाचिद्‌ भृगुपुत्रोऽथ च्यवनाख्यो महातपाः ।&lt;br&gt;&#xA;जगाम नर्मदां स्नातुं तीर्थं वै व्याहृतीश्वरम् ॥ १२ ॥&lt;br&gt;&#xA;रेवां महानदीं दृष्ट्वा ततस्तस्यामवातरत् ।&lt;br&gt;&#xA;उत्तरन्तं प्रजग्राह नागो विषभयङ्करः ॥ १३ ॥&lt;br&gt;&#xA;गृहीतो भयभीतस्तु पाताले मुनिसत्तमः ।&lt;br&gt;&#xA;सस्मार मनसा विष्णुं देवदेवं जनार्दनम् ॥ १४ ॥&lt;br&gt;&#xA;संस्मृते पुण्डरीकाक्षे निर्विषोऽभून्महोरगः ।&lt;br&gt;&#xA;न प्राप च्यवनो दुःखं नीयमानो रसातलम् ॥ १५ ॥&lt;br&gt;&#xA;द्विजिह्वेन मुनिस्त्यक्तो निर्विण्णेनातिशङ्‌किना ।&lt;br&gt;&#xA;मां शपेत मुनिः कुद्धस्तापसोऽयं महानिति ॥ १६ ॥&lt;br&gt;&#xA;चचार नागकन्याभिः पूजितो मुनिसत्तमः ।&lt;br&gt;&#xA;विवेशाप्यथ नागानां दानवानां महत्पुरम् ॥ १७ ॥&lt;br&gt;&#xA;कदाचिद्‌भृगुपुत्रं तं विचरन्तं पुरोत्तमे ।&lt;br&gt;&#xA;ददर्श दैत्यराजोऽसौ प्रह्लादो धर्मवत्सलः ॥ १८ ॥&lt;br&gt;&#xA;दृष्ट्वा तं पूजयामास मुनिं दैत्यपतिस्तदा ।&lt;br&gt;&#xA;पप्रच्छ कारणं किं ते पातालागमने वद ॥ १९ ॥&lt;br&gt;&#xA;प्रेषितोऽसि किमिन्द्रेण सत्यं ब्रूहि द्विजोत्तम ।&lt;br&gt;&#xA;दैत्यविद्वेषयुक्तेन मम राज्यदिदृक्षया ॥ २० ॥&lt;br&gt;&#xA;च्यवन उवाच&lt;br&gt;&#xA;किं मे मघवता राजन् यदहं प्रेषितः पुनः ।&lt;br&gt;&#xA;दूतकार्यं प्रकुर्वाणः प्राप्तवान्नगरे तव ॥ २१ ॥&lt;br&gt;&#xA;विद्धि मां भृगुपुत्रं तं स्वनेत्रं धर्मतत्परम् ।&lt;br&gt;&#xA;मा शङ्कां कुरु दैत्येन्द्र वासवप्रेषितस्य वै ॥ २२ ॥&lt;br&gt;&#xA;स्नानार्थं नर्मदां प्राप्तः पुण्यतीर्थे नृपोत्तम ।&lt;br&gt;&#xA;नद्यामेवावतीर्णोऽहं गृहीतश्च महाहिना ॥ २३ ॥&lt;br&gt;&#xA;जातोऽसौ निर्विषः सर्पो विष्णोः संस्मरणादिव ।&lt;br&gt;&#xA;मुक्तोऽहं तेन नागेन प्रभावात्स्मरणस्य वै ॥ २४ ॥&lt;br&gt;&#xA;अत्रागतेन राजेन्द्र मयाप्तं तव दर्शनम् ।&lt;br&gt;&#xA;विष्णुभक्तोऽसि दैत्येन्द्र तद्‌भक्तं मां विचिन्तय ॥ २५ ॥&#xA;व्यास उवाच&lt;br&gt;&#xA;तन्निशम्य वचः श्लक्ष्णं हिरण्यकशिपोः सुतः ।&lt;br&gt;&#xA;पप्रच्छ परया प्रीत्या तीर्थानि विविधानि च ॥ २६ ॥&lt;br&gt;&#xA;प्रह्लाद उवाच&lt;br&gt;&#xA;पृथिव्यां कानि तीर्थानि पुण्यानि मुनिसत्तम ।&lt;br&gt;&#xA;पाताले च तथाकाशे तानि नो वद विस्तरात् ॥ २७ ॥&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/purANam/shAktam/devI-bhAgavatam/04/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/09/</guid>
      <description>&lt;p&gt;व्यास उवाच&lt;br&gt;&#xA;कुर्वंस्तीर्थविधिं तत्र हिरण्यकशिपोः सुतः ।&lt;br&gt;&#xA;न्यग्रोधं सुमहच्छायमपश्यत्पुरतस्तदा ॥ १ ॥&lt;br&gt;&#xA;ददर्श बाणानपरान्नानाजातीयकांस्तदा ।&lt;br&gt;&#xA;गृध्रपक्षयुतांस्तीव्राच्छिलाधौतान्महोज्वलान् ॥ २ ॥&lt;br&gt;&#xA;चिन्तयामास मनसा कस्येमे विशिखास्त्विह ।&lt;br&gt;&#xA;ऋषीणामाश्रमे पुण्ये तीर्थे परमपावने ॥ ३ ॥&lt;br&gt;&#xA;एवं चिन्तयतानेन कृष्णाजिनधरौ मुनी ।&lt;br&gt;&#xA;समुन्नतजटाभारौ दृष्टौ धर्मसुतौ तदा ॥ ४ ॥&lt;br&gt;&#xA;तयोरग्रे धृते शुभ्रे धनुषी लक्षणान्विते ।&lt;br&gt;&#xA;शार्ङ्गमाजगवञ्चैव तथाक्षय्यौ महेषुधी ॥ ५ ॥&lt;br&gt;&#xA;ध्यानस्थौ तौ महाभागौ नरनारायणावृषी ।&lt;br&gt;&#xA;दृष्ट्वा धर्मसुतौ तत्र दैत्यानामधिपस्तदा ॥ ६ ॥&lt;br&gt;&#xA;क्रोधरक्तेक्षणस्तौ तु प्रोवाचासुरपालकः ।&lt;br&gt;&#xA;किं भवद्‌भ्यां समारब्धो दम्भो धर्मविनाशनः ॥ ७ ॥&lt;br&gt;&#xA;न श्रुतं नैव दृष्टं हि संसारेऽस्मिन्कदापि हि ।&lt;br&gt;&#xA;तपसश्चरणं तीव्रं तथा चापस्य धारणम् ॥ ८ ॥&lt;br&gt;&#xA;विरोधोऽयं युगे चाद्ये कथं युक्तं कलिप्रियम् ।&lt;br&gt;&#xA;ब्राह्मणस्य तपो युक्तं तत्र किं चापधारणम् ॥ ९ ॥&lt;br&gt;&#xA;क्व जटाधारणं देहे क्वेषुधी च विडम्बनौ ।&lt;br&gt;&#xA;धर्मस्याचरणं युक्तं युवयोर्दिव्यभावयोः ॥ १० ॥&lt;br&gt;&#xA;व्यास उवाच&lt;br&gt;&#xA;इति तस्य वचः श्रुत्वा नरः प्रोवाच भारत ।&lt;br&gt;&#xA;का ते चिन्तात्र दैत्येन्द्र वृथा तपसि चावयोः ॥ ११ ॥&lt;br&gt;&#xA;सामर्थ्ये सति यत्कुर्यात्तत्सम्पद्येत तस्य हि ।&lt;br&gt;&#xA;आवां कार्यद्वये मन्द समर्थौ लोकविश्रुतौ ॥ १२ ॥&lt;br&gt;&#xA;युद्धे तपसि सामर्थ्यं त्वं पुनः किं करिष्यसि ।&lt;br&gt;&#xA;गच्छ मार्गे यथाकामं कस्मादत्र विकत्थसे ॥ १३ ॥&lt;br&gt;&#xA;ब्रह्मतेजो दुराराध्यं न त्वं वेद विमोहितः ।&lt;br&gt;&#xA;विप्रचर्चा न कर्तव्या प्राणिभिः सुखमीप्सुभिः ॥ १४ ॥&lt;br&gt;&#xA;प्रह्लाद उवाच&lt;br&gt;&#xA;तापसौ मन्दबुद्धी स्थो मृषा वां गर्वमोहितौ ।&lt;br&gt;&#xA;मयि तिष्ठति दैत्येन्द्रे धर्मसेतुप्रवर्तके ॥ १५ ॥&lt;br&gt;&#xA;न युक्तमेतत्तीर्थेऽस्मिन्नधर्माचरणं पुनः ।&lt;br&gt;&#xA;का शक्तिस्तव युद्धेऽस्ति दर्शयाद्य तपोधन ॥ १६ ॥&lt;br&gt;&#xA;व्यास उवाच&lt;br&gt;&#xA;तदाकर्ण्य वचस्तस्य नरस्तं प्रत्युवाच ह ।&lt;br&gt;&#xA;युद्धस्वाद्य मया सार्धं यदि ते मतिरीदृशी ॥ १७ ॥&lt;br&gt;&#xA;अद्य ते स्फोटयिष्यामि मूर्धानमसुराधम ।&lt;br&gt;&#xA;( युद्धे श्रद्धा न ते पश्चाद्‌भविष्यति कदाचन ।) ॥&lt;br&gt;&#xA;व्यास उवाच&lt;br&gt;&#xA;तन्निशम्य वचस्तस्य दैत्येन्द्रः कुपितस्तदा ॥ १८ ॥&lt;br&gt;&#xA;प्रह्लादो बलवानत्र प्रतिज्ञामारुरोह सः ।&lt;br&gt;&#xA;येन केनाप्युपायेन जेष्यामि तावुभावपि ॥ १९ ॥&lt;br&gt;&#xA;नरनारायणौ दान्तावृषी तपिसमन्वितौ ।&lt;br&gt;&#xA;व्यास उवाच&lt;br&gt;&#xA;इत्युक्त्वा वचनं दैत्यः प्रतिगृह्य शरासनम् ॥ २० ॥&lt;br&gt;&#xA;आकृष्य तरसा चापं ज्याशब्दञ्च चकार ह ।&lt;br&gt;&#xA;नरोऽपि धनुरादाय शरांस्तीव्राञ्छिलाशितान् ॥ २१ ॥&lt;br&gt;&#xA;मुमोच बहुशः कोधात्प्रह्लादोपरि पार्थिव ॥ २२ ॥&lt;br&gt;&#xA;तान्दैत्यराजस्तपनीयपुङ्खै-&lt;br&gt;&#xA;श्चिच्छेद बाणैस्तरसा समेत्य ।&lt;br&gt;&#xA;समीक्ष्य छिन्नांश्च नरः स्वसृष्टा-&lt;br&gt;&#xA;नन्यान्मुमोचाशु रुषान्वितो वै ॥ २३ ॥&lt;br&gt;&#xA;दैत्याथिपस्तानपि तीव्रवेगै-&lt;br&gt;&#xA;श्छित्त्वा जघानोरसि तं मुनीन्द्रम् ।&lt;br&gt;&#xA;नरोऽपि तं पञ्चभिराशुगैश्च&lt;br&gt;&#xA;कुद्धोऽहनद्दैत्यपतिं बाहुदेशे ॥ २४ ॥&lt;br&gt;&#xA;सेन्द्राः सुरास्तत्र तयोर्हि युद्धं&lt;br&gt;&#xA;द्रष्टुं विमानैर्गगनस्थिताश्च ।&lt;br&gt;&#xA;नरस्य वीर्यं युधि संस्थितस्य&lt;br&gt;&#xA;ते तुष्टुवुर्दैत्यपतेश्च भूयः ॥ २५ ॥&lt;br&gt;&#xA;ववर्ष दैत्याधिप आत्तचापः&lt;br&gt;&#xA;शिलीमुखानम्बुधरो यथापः ।&lt;br&gt;&#xA;आदाय शार्ङ्ग धनुरप्रमेयं&lt;br&gt;&#xA;मुमोच बाणाञ्छितहेमपुङ्खान् ॥ २६ ॥&lt;br&gt;&#xA;बभूव युद्धं तुमुलं तयोस्तु&lt;br&gt;&#xA;जयैषिणोः पार्थिव देवदैत्ययोः ।&#xA;ववर्षुराकाशपथे स्थितास्ते&lt;br&gt;&#xA;पुष्पाणि दिव्यानि प्रहृष्टचित्ताः ॥ २७ ॥&lt;br&gt;&#xA;चुकोप दैत्याधिपतिर्हरौ स&lt;br&gt;&#xA;मुमोच बाणानतितीव्रवेगान् ।&lt;br&gt;&#xA;चिच्छेद तान्धर्मसुतः सुतीक्ष्णै-&lt;br&gt;&#xA;र्धनुर्विमुक्तैर्विशिखैस्तदाऽऽशु ॥ २८ ॥&lt;br&gt;&#xA;ततो नारायणं बाणैः प्रह्लादश्चातिकर्षितैः ।&lt;br&gt;&#xA;ववर्ष सुस्थितं वीरं धर्मपुत्रं सनातनम् ।&lt;br&gt;&#xA;नारायणोऽपि तं वेगान्मुक्तैर्बाणैः शिलाशितैः ॥ २९ ॥&lt;br&gt;&#xA;तुतोदातीव पुरतो दैत्यानामधिपं स्थितम् ।&lt;br&gt;&#xA;सन्निपातोऽम्बरे तत्र दिदृक्षूणां बभूव ह ॥ ३० ॥&lt;br&gt;&#xA;देवानां दानवानाञ्च कुर्वतां जयघोषणम् ।&lt;br&gt;&#xA;उभयोः शरवर्षेण छादिते गगने तदा ॥ ३१ ॥&lt;br&gt;&#xA;दिवापि रात्रिसदृशं बभूव तिमिरं महत् ।&lt;br&gt;&#xA;ऊचुः परस्परं देवा दैत्याश्चातीव विस्मिताः ॥ ३२ ॥&lt;br&gt;&#xA;अदृष्टपूर्वं युद्धं वै वर्ततेऽद्य सुदारुणम् ।&lt;br&gt;&#xA;देवर्षयोऽथ गन्धर्वा यक्षकिन्नरपन्नगाः ॥ ३३ ॥&lt;br&gt;&#xA;विद्याधराश्चारणाश्च विस्मयं परमं ययुः ।&lt;br&gt;&#xA;नारदः पर्वतश्चैव प्रेक्षणार्थं स्थितौ मुनी ॥ ३४ ॥&lt;br&gt;&#xA;नारदः पर्वतं प्राह नेदृशं चाभवत्पुरा ।&lt;br&gt;&#xA;तारकासुरयुद्धञ्च तथा वृत्रासुरस्य च ॥ ३५ ॥&lt;br&gt;&#xA;मधुकैटभयोर्युद्धं हरिणा चेदृशं कृतम् ।&lt;br&gt;&#xA;प्रह्लादः प्रबलः शूरो यस्मान्नारायणेन च ॥ ३६ ॥&lt;br&gt;&#xA;करोति सदृशं युद्धं सिद्धेनाद्‌भुतकर्मणा ।&lt;br&gt;&#xA;व्यास उवाच&lt;br&gt;&#xA;दिने दिने तथा रात्रौ कृत्वा कृत्वा पुनः पुनः ॥ ३७ ॥&lt;br&gt;&#xA;चक्रतुः परमं युद्धं तौ तदा दैत्यतापसौ ।&lt;br&gt;&#xA;नारायणस्तु चिच्छेद प्रह्लादस्य शरासनम् ॥ ३८ ॥&lt;br&gt;&#xA;तरसैकेन बाणेन स चान्यद्धनुराददे ।&lt;br&gt;&#xA;नारायणस्तु तरसा मुक्त्वान्यञ्च शिलीमुखम् ॥ ३९ ॥&lt;br&gt;&#xA;तदैव मध्यतश्चापं चिच्छेद लघुहस्तकः ।&lt;br&gt;&#xA;छिन्नं छिन्नं पुनर्दैत्यो धनुरन्यत्समाददे ॥ ४० ॥&lt;br&gt;&#xA;नारायणस्तु चिच्छेद विशिखैराशु कोपितः ।&lt;br&gt;&#xA;छिन्ने धनुषि दैत्येन्द्रः परिघं तु समाददे ॥ ४१ ॥&lt;br&gt;&#xA;जघान धर्मजं तूर्णं बाह्वोर्मध्येऽतिकोपनः ।&lt;br&gt;&#xA;तमायान्तं स बलवान्मार्गणैर्नवभिर्मुनिः ॥ ४२ ॥&lt;br&gt;&#xA;चिच्छेद परिघं घोरं दशभिस्तमताडयत् ।&lt;br&gt;&#xA;गदामादाय दैत्येन्द्रः सर्वायसमयीं दृढाम् ॥ ४३ ॥&lt;br&gt;&#xA;जानुदेशे जघानाशु देवं नारायणं रुषा ।&lt;br&gt;&#xA;गदया चापि गिरिवत्संस्थितः स्थिरमानसः ॥ ४४ ॥&lt;br&gt;&#xA;धर्मपुत्रोऽतिबलवान्मुमोचाशु शिलीमुखान् ।&lt;br&gt;&#xA;गदां चिच्छेद भगवांस्तदा दैत्यपतेर्दृढाम् ॥ ४५ ॥&lt;br&gt;&#xA;विस्मयं परमं जग्मुः प्रेक्षका गगने स्थिताः ।&lt;br&gt;&#xA;स तु शक्तिं समादाय प्रह्लादः परवीरहा ॥ ४६ ॥&lt;br&gt;&#xA;चिक्षेप तरसा क्रुद्धो बलान्नारायणोरसि ।&lt;br&gt;&#xA;तामापतन्तीं संवीक्ष्य बाणेनैकेन लीलया ॥ ४७ ॥&lt;br&gt;&#xA;सप्तधा कृतवानाशु सप्तभिस्तं जघान ह ।&lt;br&gt;&#xA;दिव्यवर्षशतं चैव तद्युद्धं परमं तयोः ॥ ४८ ॥&lt;br&gt;&#xA;जातं विस्मयदं राजन् सर्वेषां तत्र चाश्रमे ।&lt;br&gt;&#xA;तदाऽऽजगाम तरसा पीतवासाश्चतुर्भुजः ॥ ४९ ॥&lt;br&gt;&#xA;प्रह्लादस्याश्रमं तत्र जगाम च गदाधरः ।&lt;br&gt;&#xA;चतुर्भुजो रमाकान्तो रथाङ्गदरपद्मभृत् ॥ ५० ॥&lt;br&gt;&#xA;दृष्ट्वा तमागतं तत्र हिरण्यकशिपोः सुतः ।&lt;br&gt;&#xA;प्रणम्य परया भक्त्या प्राञ्जलिः प्रत्युवाच ह ॥ ५१ ॥&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/purANam/shAktam/devI-bhAgavatam/04/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/10/</guid>
      <description>&lt;p&gt;जनमेजय उवाच&lt;br&gt;&#xA;सन्देहोऽयं महानत्र पाराशर्य कथानके ।&lt;br&gt;&#xA;नरनारायणौ शान्तौ वैष्णवांशौ तपोधनौ ॥ १ ॥&lt;br&gt;&#xA;तीर्थाश्रयौ सत्त्वयुक्तौ वन्याशनपरौ सदा ।&lt;br&gt;&#xA;धर्मपुत्रौ महात्मानौ तापसौ सत्यसंस्थितौ ॥ २ ॥&lt;br&gt;&#xA;कथं रागसमायुक्तौ जातौ युद्धे परस्परम् ।&lt;br&gt;&#xA;सङ्ग्रामं चक्रतुः कस्मात्त्यक्त्वा तपिमनुत्तमाम् ॥ ३ ॥&lt;br&gt;&#xA;प्रह्लादेन समं पूर्णं दिव्यवर्षशतं किल ।&lt;br&gt;&#xA;हित्वा शान्तिसुखं युद्धं कृतवन्तौ कथं मुनी ॥ ४ ॥&lt;br&gt;&#xA;कथं तौ चक्रतुर्युद्धं प्रह्लादेन समं मुनी ।&lt;br&gt;&#xA;कथयस्व महाभाग कारणं विग्रहस्य वै ॥ ५ ॥&lt;br&gt;&#xA;(कामिनी कनकं कार्यं कारणं विग्रहस्य वै) ॥&lt;br&gt;&#xA;युद्धबुद्धिः कथं जाता तयोश्च तद्विरक्तयोः ।&lt;br&gt;&#xA;तथाविधं तपस्तप्तं ताभ्याञ्च केन हेतुना ॥ ६ ॥&lt;br&gt;&#xA;मोहार्थं सुखभोगार्थं स्वर्गार्थं वा परन्तप ।&lt;br&gt;&#xA;कृतमत्युत्कटं ताभ्यां तपः सर्वफलप्रदम् ॥ ७ ॥&lt;br&gt;&#xA;मुनिभ्यां शान्तचित्ताभ्यां प्राप्तं किं फलमद्‌भुतम् ।&lt;br&gt;&#xA;तपसा पीडितो देहः सङ्ग्रामेण पुनः पुनः ॥ ८ ॥&lt;br&gt;&#xA;दिव्यवर्षशतं पूर्णं श्रमेण परिपीडितौ ।&lt;br&gt;&#xA;न राज्यार्थे धने वापि न दारेषु गृहेषु च ॥ ९ ॥&lt;br&gt;&#xA;किमर्थं तु कृतं युद्धं ताभ्यां तेन महात्मना ।&lt;br&gt;&#xA;निरीहः पुरुषः कस्मात्प्रकुर्याद्युद्धमीदृशम् ॥ १० ॥&lt;br&gt;&#xA;दुःखदं सर्वथा देहे जानन्धर्मं सनातनम् ।&lt;br&gt;&#xA;सुबुद्धिः सुखदानीह कर्माणि कुरुते सदा ॥ ११ ॥&lt;br&gt;&#xA;न दुःखदानि धर्मज्ञ स्थितिरेषा सनातनी ।&lt;br&gt;&#xA;धर्मपुत्रौ हरेरंशौ सर्वज्ञौ सर्वभूषितौ ॥ १२ ॥&lt;br&gt;&#xA;कृतवन्तौ कथं युद्धं दुःखं धर्मविनाशकम् ।&lt;br&gt;&#xA;त्यक्त्वा तपः समाधीतं सुखारामं महत्फलम् ॥ १३ ॥&lt;br&gt;&#xA;संयुगं दारुणं कृष्ण नैव मूर्खोऽपि वाञ्छति ।&lt;br&gt;&#xA;श्रुतो मया ययातिस्तु च्युतः स्वर्गान्महीपतिः ॥ १४ ॥&lt;br&gt;&#xA;अहङ्कारभवात्पापात्पातितः पृथिवीतले ।&lt;br&gt;&#xA;यज्ञकृद्दानकर्ता च धार्मिकः पृथिवीपतिः ॥ १५ ॥&lt;br&gt;&#xA;शब्दोच्चारणमात्रेण पातितो वज्रपाणिना ।&lt;br&gt;&#xA;अहङ्कारमृते युद्धं न भवत्येव निश्चयः ॥ १६ ॥&lt;br&gt;&#xA;किं फलं तस्य युद्धस्य मुनेः पुण्यविनाशनम् ।&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/purANam/shAktam/devI-bhAgavatam/04/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/11/</guid>
      <description>&lt;p&gt;व्यास उवाच&lt;br&gt;&#xA;तथा गतेषु देवेषु काव्यस्तान्प्रत्युवाच ह ।&lt;br&gt;&#xA;ब्रह्मणा पूर्वमुक्तं यच्छ्रुणुध्वं दानवोत्तमाः ॥ १ ॥&lt;br&gt;&#xA;विष्णुर्दैत्यवधे युक्तो हनिष्यति जनार्दनः ।&lt;br&gt;&#xA;वाराहरूपं संस्थाय हिरण्याक्षो यथा हतः ॥ २ ॥&lt;br&gt;&#xA;यथा नृसिंहरूपेण हिरण्यकशिपुर्हतः ।&lt;br&gt;&#xA;तथा सर्वान्कृतोत्साहो हनिष्यति न चान्यथा ॥ ३ ॥&lt;br&gt;&#xA;न मे मन्त्रबलं सम्यक्प्रतिभाति यथा हरिम् ।&lt;br&gt;&#xA;जेतुं यूयं समर्थाः स्थ मया त्राताः सुरानथ ॥ ४ ॥&lt;br&gt;&#xA;तस्मात्कालं प्रतीक्षध्वं कियन्तं दानवोत्तमाः ।&lt;br&gt;&#xA;अहमद्य महादेवं मन्त्रार्थं प्रव्रजामि वै ॥ ५ ॥&lt;br&gt;&#xA;प्राप्य मन्त्रान्महादेवादागमिष्यामि साम्प्रतम् ।&lt;br&gt;&#xA;युष्मभ्यं तान्प्रदास्यामि यथार्थं दानवोत्तमाः ॥ ६ ॥&lt;br&gt;&#xA;दैत्या ऊचुः&lt;br&gt;&#xA;पराजिताः कथं स्थातुं पृथिव्यां मुनिसत्तम ।&lt;br&gt;&#xA;शक्ता भवामोऽप्यबलास्तावत्कालं प्रतीक्षितुम् ॥ ७ ॥&lt;br&gt;&#xA;निहता बलिनः सर्वे केचिच्छिष्टाश्च दानवाः ।&lt;br&gt;&#xA;नाद्य युक्ताश्च सङ्ग्रामे स्थातुमेवं सुखावहाः ॥ ८ ॥&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/purANam/shAktam/devI-bhAgavatam/04/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/12/</guid>
      <description>&lt;p&gt;व्यास उवाच&lt;br&gt;&#xA;तं दृष्ट्वा तु वधं घोरं चुक्रोध भगवान्भृगुः ।&lt;br&gt;&#xA;वेपमानोऽतिदुःखार्तः प्रोवाच मधुसूदनम् ॥ १ ॥&lt;br&gt;&#xA;भृगुरुवाच&lt;br&gt;&#xA;अकृत्यं ते कृतं विष्णो जानन्पापं महामते ।&lt;br&gt;&#xA;वधोऽयं विप्रजाताया मनसा कर्तुमक्षमः ॥ २ ॥&lt;br&gt;&#xA;आख्यातस्त्वं सत्त्वगुणः स्मृतो ब्रह्मा च राजसः ।&lt;br&gt;&#xA;तथासौ तामसः शम्भुर्विपरीतं कथं स्मृतम् ॥ ३ ॥&lt;br&gt;&#xA;तामसस्त्वं कथं जातः कृतं कर्मातिनिन्दितम् ।&lt;br&gt;&#xA;अवध्या स्त्री त्वया विष्णो हता कस्मान्निरागसा ॥ ४ ॥&lt;br&gt;&#xA;शपामि त्वां दुराचारं किमन्यत्प्रकरोमि ते ।&lt;br&gt;&#xA;विधुरोऽहं कृतः पाप त्वयाहं शक्रकारणात् ॥ ५ ॥&lt;br&gt;&#xA;न शपेऽहं तथा शक्रं शपे त्वां मधुसूदन ।&lt;br&gt;&#xA;सदा छलपरोऽसि त्वं कीटयोनिर्दुराशयः ॥ ६ ॥&lt;br&gt;&#xA;ये च त्वां सात्त्विकं प्राहुस्ते मूर्खा मुनयः किल ।&lt;br&gt;&#xA;तामसस्त्वं दुराचारः प्रत्यक्षं मे जनार्दन ॥ ७ ॥&lt;br&gt;&#xA;अवतारा मृत्युलोके सन्तु मच्छापसम्भवाः ।&lt;br&gt;&#xA;प्रायो गर्भभवं दुःखं भुङ्क्ष्व पापाज्जनार्दन ॥ ८ ॥&lt;br&gt;&#xA;व्यास उवाच&lt;br&gt;&#xA;ततस्तेनाथ शापेन नष्टे धर्मे पुनः पुनः ।&lt;br&gt;&#xA;लोकस्य च हितार्थाय जायते मानुषेष्विह ॥ ९ ॥&lt;br&gt;&#xA;राजोवाच&lt;br&gt;&#xA;भूगुभार्या हता तत्र चक्रेणामिततेजसा ।&lt;br&gt;&#xA;गार्हस्थ्यञ्च पुनस्तस्य कथं जातं महात्मनः ॥ १० ॥&lt;/p&gt;</description>
    </item>
    <item>
      <title>१३</title>
      <link>https://vishvAsa.github.io/purANam/shAktam/devI-bhAgavatam/04/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/13/</guid>
      <description>&lt;p&gt;राजोवाच&lt;br&gt;&#xA;किं कृतं गुरुणा पश्चाद्‌भृगुरूपेण वर्तता ।&lt;br&gt;&#xA;छलेनैव हि दैत्यानां पौरोहित्येन धीमता ॥ १ ॥&lt;br&gt;&#xA;गुरुः सुराणामनिशं सर्वविद्यानिधिस्तथा ।&lt;br&gt;&#xA;सुतोऽङ्‌गिरस एवासौ स कथं छलकृन्मुनिः ॥ २ ॥&lt;br&gt;&#xA;धर्मशास्त्रेषु सर्वेषु सत्यं धर्मस्य कारणम् ।&lt;br&gt;&#xA;कथितं मुनिभिर्येन परमात्मापि लभ्यते ॥ ३ ॥&lt;br&gt;&#xA;वाचस्पतिस्तथा मिथ्यावक्ता चेद्दानवान्प्रति ।&lt;br&gt;&#xA;कः सत्यवक्ता संसारे भविष्यति गृहाश्रमी ॥ ४ ॥&lt;br&gt;&#xA;आहारादधिकं भोज्यं ज्रह्माण्डविभवेऽपि न ।&lt;br&gt;&#xA;तदर्थं मुनयो मिथ्या प्रवर्तन्ते कथं मुने ॥ ५ ॥&lt;br&gt;&#xA;शब्दप्रमाणमुच्छेदं शिष्टाभावे गतं न किम् ।&lt;br&gt;&#xA;छलकर्मप्रवृत्ते वाविगीतत्वं गुरौ कथम् ॥ ६ ॥&lt;br&gt;&#xA;देवाः सत्त्वसमुद्‌भूता राजसा मानवाः स्मृताः ।&lt;br&gt;&#xA;तिर्यञ्चस्तामसाः प्रोक्ता उत्पत्तौ मुनिभिः किल ॥ ७ ॥&lt;br&gt;&#xA;अमराणां गुरुः साक्षान्मिथ्यावादी स्वयं यदि ।&lt;br&gt;&#xA;तदा कः सत्यवक्ता स्याद्‌राजसस्तामसः पुनः ॥ ८ ॥&lt;br&gt;&#xA;क्व स्थितिस्तस्य धर्मस्य सन्देहोऽयं ममात्मनः ।&lt;br&gt;&#xA;का गतिः सर्वजन्तूनां मिथ्याभूते जगत्त्रये ॥ ९ ॥&lt;br&gt;&#xA;हरिर्ब्रह्मा शचीकान्तस्तथान्ये सुरसत्तमाः ।&lt;br&gt;&#xA;सर्वे छलविधौ दक्षा मनुष्याणाञ्च का कथा ॥ १० ॥&lt;br&gt;&#xA;कामक्रोधाभिसन्तप्ता लोभोपहतचेतसः ।&lt;br&gt;&#xA;छले दक्षाः सुराः सर्वे मुनयश्च तपोधनाः ॥ ११ ॥&lt;br&gt;&#xA;वसिष्ठो वामदेवश्च विश्वामित्रो गुरुस्तथा ।&lt;br&gt;&#xA;एते पापरताः कात्र गतिर्धर्मस्य मानद ॥ १२ ॥&lt;br&gt;&#xA;इन्द्रोऽग्निश्चन्द्रमा वेधाः परदाराभिलम्पटाः ।&lt;br&gt;&#xA;आर्यत्वं भुवनेष्वेषु स्थितं कुत्र मुने वद ॥ १३ ॥&lt;br&gt;&#xA;वचनं कस्य मन्तव्यमुपदेशधियानघ ।&lt;br&gt;&#xA;सर्वे लोभाभिभूतास्ते देवाश्च मुनयस्तदा ॥ १४ ॥&lt;br&gt;&#xA;व्यास उवाच&lt;br&gt;&#xA;किं विष्णुः किं शिवो ब्रह्मा मघवा किं बृहस्पतिः ।&lt;br&gt;&#xA;देहवान् प्रभवत्येव विकारैः संयुतस्तदा ॥ १५ ॥&lt;br&gt;&#xA;रागी विष्णुः शिवो रागी ब्रह्मापि रागसंयुतः ।&lt;br&gt;&#xA;(रागवान्किमकृत्यं वै न करोति नराधिप) ॥&lt;br&gt;&#xA;रागवानपि चातुर्याद्विदेह इव लक्ष्यते ॥ १६ ॥&lt;br&gt;&#xA;सम्प्राप्ते सङ्कटे सोऽपि गुणैः सम्बाध्यते किल ।&lt;br&gt;&#xA;कारणाद्‌रहितं कार्यं कथं भवितुमर्हति ॥ १७ ॥&lt;br&gt;&#xA;ब्रह्मादीनां च सर्वेषां गुणा एव हि कारणम् ।&lt;br&gt;&#xA;पञ्चविंशत्समुद्‌भूता देहास्तेषां न चान्यथा ॥ १८ ॥&lt;br&gt;&#xA;काले मरणधर्मास्ते सन्देहः कोऽत्र ते नृप ।&lt;br&gt;&#xA;परोपदेशे विस्पष्टं शिष्टाः सर्वे भवन्ति च ॥ १९ ॥&lt;br&gt;&#xA;विप्लुतिर्ह्यविशेषेण स्वकार्ये समुपस्थिते ।&lt;br&gt;&#xA;कामः क्रोधस्तथा लोभद्रोहाहङ्कारमत्सराः ॥ २० ॥&lt;br&gt;&#xA;देहवान्कः परित्यक्तुमीशो भवति तान्पुनः ।&lt;br&gt;&#xA;संसारोऽयं महाराज सदैवैवंविधः स्मृतः ॥ २१ ॥&lt;br&gt;&#xA;नान्यथा प्रभवत्येव शुभाशुभमयः किल ।&lt;br&gt;&#xA;कदाचिद्‌भगवान्विष्णुस्तपश्चरति दारुणम् ॥ २२ ॥&lt;br&gt;&#xA;कदाचिद्विविधान्यज्ञान्वितनोति सुराधिपः ।&lt;br&gt;&#xA;कदाचित्तु रमारङ्गरञ्जितः परमेश्वरः ॥ २३ ॥&lt;br&gt;&#xA;रमते किल वैकुण्ठे तद्वशस्तरुणो विभुः ।&lt;br&gt;&#xA;कदाचिद्दानवैः सार्धं युद्धं परमदारुणम् ॥ २४ ॥&lt;br&gt;&#xA;करोति करुणासिन्धुस्तद्‌बाणापीडितो भृशम् ।&lt;br&gt;&#xA;कदाचिज्जयमाप्नोति दैवात्सोऽपि पराजयम् ॥ २५ ॥&lt;br&gt;&#xA;सुखदुःखाभिभूतोऽसौ भवत्येव न संशयः ।&lt;br&gt;&#xA;शेषे शेते कदाचिद्वै योगनिद्रासमावृतः ॥ २६ ॥&lt;br&gt;&#xA;काले जागर्ति विश्वात्मा स्वभावप्रतिबोधितः ।&lt;br&gt;&#xA;शर्वो ब्रह्मा हरिश्चेति इन्द्राद्या ये सुरास्तथा ॥ २७ ॥&lt;br&gt;&#xA;मुनयश्च विनिर्माणैः स्वायुषो विचरन्ति हि ।&lt;br&gt;&#xA;निशावसाने सञ्जाते जगत्स्थावरजङ्गमम् ॥ २८ ॥&lt;br&gt;&#xA;म्रियते नात्र सन्देहो नृप किञ्चित्कदापि च ।&lt;br&gt;&#xA;स्वायुषोऽन्ते पद्यजाद्याः क्षयमृच्छन्ति पार्थिव ॥ २९ ॥&lt;br&gt;&#xA;प्रभवन्ति पुनर्विष्णुहरशक्रादयः सुराः ।&lt;br&gt;&#xA;तस्मात्कामादिकान्भावान्देहवान्प्रतिपद्यते ॥ ३० ॥&lt;br&gt;&#xA;नात्र ते विस्मयः कार्यः कदाचिदपि पार्थिव ।&lt;br&gt;&#xA;संसारोऽयं तु सन्दिग्धः कामक्रोधादिभिर्नृप ॥ ३१ ॥&#xA;दुर्लभस्तद्विनिर्मुक्तः पुरुषः परमार्थवित् ।&lt;br&gt;&#xA;यो बिभेतीह संसारे स दारान्न करोत्यपि ॥ ३२ ॥&lt;br&gt;&#xA;विमुक्तः सर्वसङ्गेभ्यो विचरत्यविशङ्‌कितः ।&lt;br&gt;&#xA;तस्माद्‌बृहस्पतेर्भार्या शशिना लम्भिता पुनः ॥ ३३ ॥&lt;br&gt;&#xA;गुरूणा लम्भिता भार्या तथा भ्रातुर्यवीयसः ।&lt;br&gt;&#xA;एवं संसारचक्रेऽस्मिन् रागलोभादिभिर्वृतः ॥ ३४ ॥&lt;br&gt;&#xA;गार्हस्थ्यञ्च समास्थाय कथं मुक्तो भवेन्नरः ।&lt;br&gt;&#xA;तस्मात्सर्वप्रयत्नेन हित्वा संसारसारताम् ॥ ३५ ॥&lt;br&gt;&#xA;आराधयेन्महेशानीं सच्चिदानन्दरूपिणीम् ।&lt;br&gt;&#xA;तन्मायागुणतश्छन्नं जगदेतच्चराचरम् ॥ ३६ ॥&lt;br&gt;&#xA;भ्रमत्युन्मत्तवत्सर्वं मदिरामत्तवन्नृप ।&lt;br&gt;&#xA;तस्या आराधनेनैव गुणान्सर्वान्विमृद्य च ॥ ३७ ॥&lt;br&gt;&#xA;मुक्तिं भजेत मतिमान्नान्यः पन्थास्त्वितः परः ।&lt;br&gt;&#xA;आराधिता महेशानी न यावत्कुरुते कृपाम् ॥ ३८ ॥&lt;br&gt;&#xA;तावद्‌भवेत्सुखं कस्मात्कोऽन्योऽस्ति दयया युतः ।&lt;br&gt;&#xA;करुणासागरामेतां भजेत्तस्मादमायया ॥ ३९ ॥&lt;br&gt;&#xA;यस्यास्तु भजनेनैव जीवन्मुक्तत्वमश्नुते ।&lt;br&gt;&#xA;मानुष्यं दुर्लभं प्राप्य सेविता न महेश्वरी ॥ ४० ॥&lt;br&gt;&#xA;निःश्रेणिकाग्रात्पतिता अध इत्येव विद्महे ।&lt;br&gt;&#xA;अहङ्कारावृतं विश्वं गुणत्रयसमन्वितम् ॥ ४१ ॥&lt;br&gt;&#xA;असत्येनापि सम्बद्धं मुच्यते कथमन्यथा ।&lt;br&gt;&#xA;हित्वा सर्वं ततः सर्वेः संसेव्या भुवनेश्वरी ॥ ४२ ॥&lt;/p&gt;</description>
    </item>
    <item>
      <title>१४</title>
      <link>https://vishvAsa.github.io/purANam/shAktam/devI-bhAgavatam/04/14/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/14/</guid>
      <description>&lt;p&gt;व्यास उवाच&lt;br&gt;&#xA;इति सञ्चिन्त्य मनसा तानुवाच हसन्निव ।&lt;br&gt;&#xA;वञ्चिता मत्स्वरूपेण दैत्याः किं गुरुणा किल ॥ १ ॥&lt;br&gt;&#xA;अहं काव्यो गुरुश्चायं देवकार्यप्रसाधकः ।&lt;br&gt;&#xA;अनेन वञ्चिता यूयं मद्याज्या नात्र संशयः ॥ २ ॥&lt;br&gt;&#xA;मा श्रद्धध्वं वचोऽस्यार्या दाम्भिकोऽयं मदाकृतिः ।&lt;br&gt;&#xA;अनुगच्छत मां याज्यास्त्यजतैनं बृहस्पतिम् ॥ ३ ॥&lt;br&gt;&#xA;इत्याकर्ण्य वचस्तस्य दृष्ट्वा तौ सदृशौ पुनः ।&lt;br&gt;&#xA;विस्मयं परमं जग्मुः काव्योऽयमिति निश्चिताः ॥ ४ ॥&lt;br&gt;&#xA;स तान्वीक्ष्य सुसम्भ्रान्तान्गुरुर्वाक्यमुवाच ह ।&lt;br&gt;&#xA;गुरुर्वो वञ्चयत्येव मद्‌रूपोऽयं बृहस्पतिः ॥ ५ ॥&lt;br&gt;&#xA;प्राप्तो वञ्चयितुं युष्मान्देवकार्यार्थसिद्धये ।&lt;br&gt;&#xA;मा विश्वासं वचस्तस्य कुरुध्वं दैत्यसत्तमाः ॥ ६ ॥&lt;br&gt;&#xA;प्राप्ता विद्या मया शम्भोर्युष्मानध्यापयामि ताम् ।&lt;br&gt;&#xA;देवेभ्यो विजयं नूनं करिष्यामि न संशयः ॥ ७ ॥&lt;br&gt;&#xA;इति श्रुत्वा गुरोर्वाक्यं काव्यरूपधरस्य ते ।&lt;br&gt;&#xA;विश्वासं परमं जग्मुः काव्योऽयमिति निश्चयात् ॥ ८ ॥&lt;br&gt;&#xA;काव्येन बहुधा तत्र बोधिताः किल दानवाः ।&lt;br&gt;&#xA;बुबुधुर्न गुरोर्मायामोहिताः कालपर्ययात् ॥ ९ ॥&lt;br&gt;&#xA;एवं ते निश्चयं कृत्वा ततो भार्गवमब्रुवन् ।&lt;br&gt;&#xA;अयं गुरुर्नो धर्मात्मा बुद्धिदश्च हिते रतः ॥ १० ॥&lt;br&gt;&#xA;दशवर्षाणि सततमयं नः शास्ति भार्गवः ।&lt;br&gt;&#xA;गच्छ त्वं कुहको भासि नास्माकं गुरुरप्युत ॥ ११ ॥&lt;br&gt;&#xA;इत्युक्त्वा भार्गवं मूढा निर्भर्त्स्य च पुनः पुनः ।&lt;br&gt;&#xA;जगृहुस्तं गुरुं प्रीत्या प्रणिपत्याभिवाद्य च ॥ १२ ॥&lt;br&gt;&#xA;काव्यस्तु तन्मयान्दृष्ट्वा चुकोपाथ शशाप च ।&lt;br&gt;&#xA;दैत्यान्विबोधितान्मत्वा गुरुणा चातिवञ्जितान् ॥ १३ ॥&lt;br&gt;&#xA;यस्मान्मया बोधिता वै गृह्णीयुर्न च मे वचः ।&lt;br&gt;&#xA;तस्मात्प्रनष्टसञ्ज्ञा वै पराभवमवाप्स्यथ ॥ १४ ॥&lt;br&gt;&#xA;मदवज्ञाफलं कामं स्वल्पे काले ह्यवाप्स्यथ ।&lt;br&gt;&#xA;तदास्य कपटं सर्वं परिज्ञातं भविष्यति ॥ १५ ॥&lt;br&gt;&#xA;व्यास उवाच&lt;br&gt;&#xA;इत्युक्त्वासौ जगामाशु भार्गवः क्रोधसंयुतः ।&lt;br&gt;&#xA;बृहस्पतिर्मुदं प्राप्य तस्थौ तत्र समाहितः ॥ १६ ॥&lt;br&gt;&#xA;ततः शप्तान्गुरुर्ज्ञात्वा दैत्यांस्ताम्भार्गवेण हि ।&lt;br&gt;&#xA;जगाम तरसा त्यक्त्वा स्वरूपं स्वं विधाय च ॥ १७ ॥&lt;br&gt;&#xA;गत्वोवाच तदा शक्रं कृतं कार्यं मया धुवम् ।&lt;br&gt;&#xA;शप्ताः शुक्रेण ते दैत्या मया त्यक्ताः पुनः किल ॥ १८ ॥&lt;br&gt;&#xA;निराधाराः कृता नूनं यतध्वं सुरसत्तमाः ।&lt;br&gt;&#xA;सङ्ग्रामार्थं महाभाग शापदग्धा मया कृताः ॥ १९ ॥&lt;br&gt;&#xA;इति श्रुत्वा गुरोर्वाक्यं मघवा मुदमाप्तवान् ।&lt;br&gt;&#xA;जहृषुश्च सुराः सर्वे प्रतिपूज्य बृहस्पतिम् ॥ २० ॥&lt;br&gt;&#xA;सङ्ग्रामाय मतिं चक्रुः संविचार्य मिथः पुनः ।&lt;br&gt;&#xA;निर्ययुर्मिलिताः सर्वे दानवाभिमुखाः सुराः ॥ २१ ॥&lt;br&gt;&#xA;सुरान्समुद्यताञ्ज्ञात्वा कृतोद्योगान्महाबलान् ।&lt;br&gt;&#xA;अन्तर्हितं गुरुं चैव बभूवुश्चिन्तयान्विताः ॥ २२ ॥&lt;br&gt;&#xA;परस्परमथोचुस्ते मोहितास्तस्य मायया ।&lt;br&gt;&#xA;सम्प्रसाद्यो महात्मा च यातोऽसौ रुष्टमानसः ॥ २३ ॥&lt;br&gt;&#xA;वञ्चयित्वा गतः पापो गुरुः कपटपण्डितः ।&lt;br&gt;&#xA;भ्रातृस्त्रीलम्भनः प्रायो मलिनोऽन्तर्बहिः शुचिः ॥ २४ ॥&lt;br&gt;&#xA;किं कुर्मः क्व च गच्छामः कथं काव्यं प्रकोपितम् ।&lt;br&gt;&#xA;कुर्वीमहि सहायार्थं प्रसन्नं हृष्टमानसम् ॥ २५ ॥&lt;br&gt;&#xA;इति सञ्चिन्त्य ते सर्वे मिलिता भयकम्पिताः ।&lt;br&gt;&#xA;प्रह्लादं पुरतः कृत्वा जग्मुस्ते भार्गवं पुनः ॥ २६ ॥&lt;br&gt;&#xA;प्रणेमुश्चरणौ तस्य मुनेर्मौनभृतस्तदा ।&lt;br&gt;&#xA;भार्गवस्तानुवाचाथ रोषसंरक्तलोचनः ॥ २७ ॥&lt;br&gt;&#xA;मया प्रबोधिता यूयं मोहिता गुरुमायया ।&lt;br&gt;&#xA;न गृहीतं वचो योग्यं तदा याज्या हितं शुचि ॥ २८ ॥&lt;br&gt;&#xA;तदावगणितश्चाहं भवद्‌भिस्तद्वशं गतैः ।&lt;br&gt;&#xA;प्राप्तं नूनं मदोन्मत्तैर्ममावमानजं फलम् ॥ २९ ॥&lt;br&gt;&#xA;तत्र गच्छत सत्भ्रष्टा यत्रासौ कपटाकृतिः ।&lt;br&gt;&#xA;वञ्चकः सुरकार्यार्थी नाहं तद्वद्धि वञ्चकः ॥ ३० ॥&#xA;व्यास उवाच&lt;br&gt;&#xA;एवं ब्रुवन्तं शुक्रं तु वाक्यसन्दिग्धया गिरा ।&lt;br&gt;&#xA;प्रह्लादस्तं तदोवाच गहीत्वा चरणौ ततः ॥ ३१ ॥&lt;br&gt;&#xA;प्रह्लाद उवाच&lt;br&gt;&#xA;भार्गवाद्य समायातान्याज्यानस्मांस्तथातुरान् ।&lt;br&gt;&#xA;त्यक्तुं नार्हसि सर्वज्ञ त्वद्धितास्तनयान्हि नः ॥ ३२ ॥&lt;br&gt;&#xA;गते त्वयि तु मन्त्रार्थं शैलूषेण दुरात्मना ।&lt;br&gt;&#xA;त्वद्वेषमधुरालापैर्वयं तेन प्रवञ्चिताः ॥ ३३ ॥&lt;br&gt;&#xA;अज्ञानकृतदोषेण नैव कुप्यति शान्तिमान् ।&lt;br&gt;&#xA;सर्वज्ञस्त्वं विजानासि चित्तं नः प्रवणं त्वयि ॥ ३४ ॥&lt;br&gt;&#xA;ज्ञात्वा नस्तपसा भावं त्यज कोपं महामते ।&lt;br&gt;&#xA;ब्रुवन्ति मुनयः सर्वे क्षणकोपा हि साधवः ॥ ३५ ॥&lt;br&gt;&#xA;जलं स्वभावतः शीतं वह्न्यातपसमागमात् ।&lt;br&gt;&#xA;भवत्युष्णं वियोगाच्च शीतत्वमनुगच्छति ॥ ३६ ॥&lt;br&gt;&#xA;क्रोथश्चाण्डालरूपो वै त्यक्तव्यः सर्वथा बुधैः ।&lt;br&gt;&#xA;तस्माद्रोषं परित्यज्य प्रसादं कुरु सुव्रत ॥ ३७ ॥&lt;br&gt;&#xA;यदि न त्यजसि क्रोधं त्यजस्यस्मान्सुदुःखितान् ।&lt;br&gt;&#xA;त्वया त्यक्ता महाभाग गमिष्यामो रसातलम् ॥ ३८ ॥&lt;br&gt;&#xA;व्यास उवाच&lt;br&gt;&#xA;प्रह्लादस्य वचः श्रुत्वा भार्गवो ज्ञानचक्षुषा ।&lt;br&gt;&#xA;विलोक्य सुमना भूत्वा तानुवाच हसन्निव ॥ ३९ ॥&lt;br&gt;&#xA;न भेतव्यं न गन्तव्यं दानवा वा रसातलम् ।&lt;br&gt;&#xA;रक्षयिष्यामि वो याज्यान्मन्त्रैरवितथैः किल ॥ ४० ॥&lt;br&gt;&#xA;हितं सत्यं ब्रवीम्यद्य शृणुध्वं तत्तु निश्चयम् ।&lt;br&gt;&#xA;वचनं मम धर्मज्ञाः श्रुतं यद्‌ ब्रह्मणः पुरा ॥ ४१ ॥&lt;br&gt;&#xA;अवश्यम्भाविनो भावाः प्रभवन्ति शुभाशुभाः ।&lt;br&gt;&#xA;दैवं न चान्यथा कर्तुं क्षमः कोऽपि धरातले ॥ ४२ ॥&lt;br&gt;&#xA;अद्य मन्दबला यूयं कालयोगादसंशयम् ।&lt;br&gt;&#xA;देवैर्जिताः सकृच्चापि पातालं प्रतिपत्स्यथ ॥ ४३ ॥&lt;br&gt;&#xA;प्राप्तः पर्यायकालो व इति ब्रह्माभ्यभाषत ।&lt;br&gt;&#xA;भुक्तं राज्यं भवद्‌भिश्च पूर्णं सर्वं समृद्धिमत् ॥ ४४ ॥&lt;br&gt;&#xA;युगानि दश पूर्णानि देवानाक्रम्य मूर्धनि ।&lt;br&gt;&#xA;दैवयोगाच्च युष्माभिर्भुक्तं त्रैलोक्यमूर्जितम् ॥ ४५ ॥&lt;br&gt;&#xA;सावर्णिके मनौ राज्यं पुनस्तत्तु भविष्यति ।&lt;br&gt;&#xA;पौत्रस्त्रैलोक्यविजयी राज्यं प्राप्स्यति ते बलिः ॥ ४६ ॥&lt;br&gt;&#xA;यदा वामनरूपेण हृतं देवेन विष्णुना ।&lt;br&gt;&#xA;तदैव च भवत्पौत्रः प्रोक्तो देवेन जिष्णुना ॥ ४७ ॥&lt;br&gt;&#xA;हृतं येन बले राज्यं देववाञ्छार्थसिद्धये ।&lt;br&gt;&#xA;त्वमिन्द्रो भविता चाग्ने स्थिते सावर्णिके मनौ ॥ ४८ ॥&lt;br&gt;&#xA;भार्गव उवाच&lt;br&gt;&#xA;इत्युक्तो हरिणा पौत्रस्तव प्रह्लाद साम्प्रतम् ।&lt;br&gt;&#xA;अदृश्यः सर्वभूतानां गुप्तश्चरति भीतवत् ॥ ४९ ॥&lt;br&gt;&#xA;एकदा वासवेनासौ बलिर्गर्दभरूपभाक् ।&lt;br&gt;&#xA;शून्ये गृहे स्थितः कामं भयभीतः शतक्रतोः ॥ ५० ॥&lt;br&gt;&#xA;पृष्टश्च बहुधा तेन वासवेन बलिस्तदा ।&lt;br&gt;&#xA;किमर्थं गार्दभं रूपं कृतवान्दैत्यपुङ्गव ॥ ५१ ॥&lt;br&gt;&#xA;भोक्ता त्वं सर्वलोकस्य दैत्यानां च प्रशासिता ।&lt;br&gt;&#xA;(न लज्जा खररूपेण तव राक्षससत्तम ।) ॥&lt;br&gt;&#xA;तस्य तद्वचनं श्रुत्वा दैत्यराजो बलिस्तदा ॥ ५२ ॥&lt;br&gt;&#xA;प्रोवाच वचनं शक्रं कोऽत्र शोकः शतक्रतो ।&lt;br&gt;&#xA;यथा विष्णुर्महातेजा मत्स्यकच्छपतां गतः ॥ ५३ ॥&lt;br&gt;&#xA;तथाहं खररूपेण संस्थितः कालयोगतः ।&lt;br&gt;&#xA;यथा त्वं कमले लीनः संस्थितो ब्रह्महत्यया ॥ ५४ ॥&lt;br&gt;&#xA;पीडितश्च तथा ह्यद्य स्थितोऽहं खररूपधृक् ।&lt;br&gt;&#xA;दैवाधीनस्य किं दुःखं किं सुखं पाकशासन ॥ ५५ ॥&lt;br&gt;&#xA;कालः करोति वै नूनं यदिच्छति यथा तथा ।&lt;/p&gt;</description>
    </item>
    <item>
      <title>१५</title>
      <link>https://vishvAsa.github.io/purANam/shAktam/devI-bhAgavatam/04/15/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/15/</guid>
      <description>&lt;p&gt;व्यास उवाच&lt;br&gt;&#xA;इति तस्य वचः श्रुत्वा भार्गवस्य महात्मनः ।&lt;br&gt;&#xA;प्रह्लादस्तु सुसंहृष्टो बभूव नृपनन्दनः ॥ १ ॥&lt;br&gt;&#xA;ज्ञात्वा दैवं बलिष्ठञ्च प्रह्लादस्तानुवाच ह ।&lt;br&gt;&#xA;कृतेऽपि युद्धे न जयो भविष्यति कदाचन ॥ २ ॥&lt;br&gt;&#xA;तदा ते जयिनः प्रोचुर्दानवा मदगर्विताः ।&lt;br&gt;&#xA;सङ्ग्रामस्तु प्रकर्तव्यो दैवं किं न विदामहे ॥ ३ ॥&lt;br&gt;&#xA;निरुद्यमानां दैवं हि प्रधानमसुराधिप ।&lt;br&gt;&#xA;केन दृष्टं क्व वा दृष्टं कीदृशं केन निर्मितम् ॥ ४ ॥&lt;br&gt;&#xA;तस्माद्युद्धं करिष्यामो बलमास्थाय साम्प्रतम् ।&lt;br&gt;&#xA;भवाग्रे दैत्यवर्य त्वं सर्वज्ञोऽसि महामते ॥ ५ ॥&lt;br&gt;&#xA;इत्युक्तस्तैस्तदा राजन् प्रह्लादः प्रबलारिहा ।&lt;br&gt;&#xA;सेनानीश्च तदा भूत्वा देवान्युद्धे समाह्वयत् ॥ ६ ॥&lt;br&gt;&#xA;तेऽपि तत्रासुरान्दृष्ट्वा सङ्ग्रामे समुपस्थितान् ।&lt;br&gt;&#xA;सर्वे सम्भृतसम्भारा देवास्तान्समयोधयन् ॥ ७ ॥&lt;br&gt;&#xA;सङ्ग्रामस्तु तदा घोरः शक्रप्रह्लादयोरभूत् ।&lt;br&gt;&#xA;पूर्णं वर्षशतं तत्र मुनीनां विस्मयावहः ॥ ८ ॥&lt;br&gt;&#xA;वर्तमाने महायुद्धे शुक्रेण प्रतिपालिताः ।&lt;br&gt;&#xA;जयमापुस्तदा दैत्याः प्रह्लादप्रमुखा नृप ॥ ९ ॥&lt;br&gt;&#xA;तदैवेन्द्रो गुरोर्वाक्यात्सर्वदुःखविनाशिनीम् ।&lt;br&gt;&#xA;सस्मार मनसा देवीं मुक्तिदां परमां शिवाम् ॥ १० ॥&lt;br&gt;&#xA;इन्द्र उवाच&lt;br&gt;&#xA;जय देवि महामाये शूलधारिणि चाम्बिके ।&lt;br&gt;&#xA;शङ्खचक्रगदापद्मखड्गहस्तेऽभयप्रदे ॥ ११ ॥&lt;br&gt;&#xA;नमस्ते भुवनेशानि शक्तिदर्शननायिके ।&lt;br&gt;&#xA;दशतत्त्वात्मिके मातर्महाबिन्दुस्वरूपिणि ॥ १२ ॥&lt;br&gt;&#xA;महाकुण्डलिनीरूपे सच्चिदानन्दरूपिणि ।&lt;br&gt;&#xA;प्राणाग्निहोत्रविद्ये ते नमो दीपशिखात्मिके ॥ १३ ॥&lt;br&gt;&#xA;पञ्चकोशान्तरगते पुच्छब्रह्मस्वरूपिणि ।&lt;br&gt;&#xA;आनन्दकलिके मातः सर्वोपनिषदर्चिते ॥ १४ ॥&lt;br&gt;&#xA;मातः प्रसीद सुमुखी भव हीनसत्त्वां-&lt;br&gt;&#xA;स्त्रायस्व नो जननि दैत्यपराजितान् वै ।&lt;br&gt;&#xA;त्वं देवि नः शरणदा भुवने प्रमाणा&lt;br&gt;&#xA;शक्तासि दुःखशमनेऽखिलवीर्ययुक्ते ॥ १५ ॥&lt;br&gt;&#xA;ध्यायन्ति येऽपि सुखिनो नितरां भवन्ति&lt;br&gt;&#xA;दुःखान्विताविगतशोकभयास्तथान्ये ।&lt;br&gt;&#xA;मोक्षार्थिनो विगतमानविमुक्तसङ्गाः&lt;br&gt;&#xA;संसारवारिधिजलं प्रतरन्ति सन्तः ॥ १६ ॥&lt;br&gt;&#xA;त्वं देवि विश्वजननि प्रथितप्रभावा&lt;br&gt;&#xA;संरक्षणार्थमुदितार्तिहरप्रतापा ।&lt;br&gt;&#xA;संहर्तुमेतदखिलं किल कालरूपा&lt;br&gt;&#xA;को वेत्ति तेऽम्ब चरितं ननु मन्दबुद्धिः ॥ १७ ॥&lt;br&gt;&#xA;ब्रह्मा हरश्च हरिदश्वरथो हरिश्च&lt;br&gt;&#xA;इन्द्रो यमोऽथ वरुणोऽग्निसमीरणौ च ।&lt;br&gt;&#xA;ज्ञातुं क्षमा न मुनयोऽपि महानुभावा&lt;br&gt;&#xA;यस्याः प्रभावमतुलं निगमागमाश्च ॥ १८ ॥&lt;br&gt;&#xA;धन्यास्त एव तव भक्तिपरा महान्तः&lt;br&gt;&#xA;संसारदुःखरहिताः सुखसिन्धुमग्नाः ।&lt;br&gt;&#xA;ये भक्तिभावरहिता न कदापि दुःखा- ॥&lt;br&gt;&#xA;म्भोधिं जनिक्षयतरङ्गमुमे तरन्ति ॥ १९ ॥&lt;br&gt;&#xA;ये वीज्यमानाः सितचामरैश्च&lt;br&gt;&#xA;क्रीडन्ति धन्याः शिबिकाधिरूढाः ।&lt;br&gt;&#xA;तैः पूजिता त्वं किल पूर्वदेहे&lt;br&gt;&#xA;नानोपहारैरिति चिन्तयामि ॥ २० ॥&lt;br&gt;&#xA;ये पूज्यमाना वरवारणस्था&lt;br&gt;&#xA;विलासिनीवृन्दविलासयुक्ताः ।&lt;br&gt;&#xA;सामन्तकैश्चोपनतैर्व्रजन्ति&lt;br&gt;&#xA;मन्ये हि तैस्त्वं किल पूजितासि ॥ २१ ॥&lt;/p&gt;</description>
    </item>
    <item>
      <title>१६</title>
      <link>https://vishvAsa.github.io/purANam/shAktam/devI-bhAgavatam/04/16/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/16/</guid>
      <description>&lt;p&gt;जनमेजय उवाच&lt;br&gt;&#xA;भृगुशापान्मुनिश्रेष्ठ हरेरद्‌भुतकर्मणः ।&lt;br&gt;&#xA;अवताराः कथं जाताः कस्मिन्मन्वन्तरे विभो ॥ १ ॥&lt;br&gt;&#xA;विस्तराद्वद धर्मज्ञ अवतारकथा हरेः ।&lt;br&gt;&#xA;पापनाशकरीं ब्रह्मञ्छ्रुतां सर्वसुखावहाम् ॥ २ ॥&lt;/p&gt;&#xA;&lt;p&gt;व्यास उवाच&lt;br&gt;&#xA;शृणु राजन् प्रवक्ष्यामि अवतारान् हरेर्यथा ।&lt;br&gt;&#xA;यस्मिन्मन्वन्तरे जाता युगे यस्मिन्नराधिप ॥ ३ ॥&lt;br&gt;&#xA;येन रूपेण यत्कार्यं कृतं नारायणेन वै ।&lt;br&gt;&#xA;तत्सर्वं नृप वक्ष्यामि सङ्क्षेपेण तवाधुना ॥ ४ ॥&lt;br&gt;&#xA;धर्मस्यैवावतारोऽभूच्चाक्षुषे मनुसम्भवे ।&lt;br&gt;&#xA;नरनारायणौ धर्मपुत्रौ ख्यातौ महीतले ॥ ५ ॥&lt;br&gt;&#xA;अथ वैवस्वताख्येऽस्मिन्द्वितीये तु युगे पुनः ।&lt;br&gt;&#xA;दत्तात्रेयावतारोऽत्रेः पुत्रत्वमगमद्धरिः ॥ ६ ॥&lt;br&gt;&#xA;ब्रह्मा विष्णुस्तथा रुद्रस्त्रयोऽमी देवसत्तमाः ।&lt;br&gt;&#xA;पुत्रत्वमगमन्देवास्तस्यात्रेर्भार्यया वृताः ॥ ७ ॥&lt;br&gt;&#xA;अनसूयात्रिपत्नी च सतीनामुत्तमा सती ।&lt;br&gt;&#xA;यया सम्प्रार्थिता देवाः पुत्रत्वमगमंस्त्रयः ॥ ८ ॥&lt;br&gt;&#xA;ब्रह्माभूत्सोमरूपस्तु दत्तात्रेयो हरिः स्वयम् ।&lt;br&gt;&#xA;दुर्वासा रुद्ररूपोऽसौ पुत्रत्वं ते प्रपेदिरे ॥ ९ ॥&lt;br&gt;&#xA;नृसिंहस्यावतारस्तु देवकार्यार्थसिद्धये ।&lt;br&gt;&#xA;चतुर्थे तु युगे जातो द्विधारूपो मनोहरः ॥ १० ॥&lt;br&gt;&#xA;हिरण्यकशिपोः सम्यग्वधाय भगवान् हरिः ।&lt;br&gt;&#xA;चक्रे रूपं नारसिंहं देवानां विस्मयप्रदम् ॥ ११ ॥&lt;br&gt;&#xA;बलेर्नियमनार्थाय श्रेष्ठे त्रेतायुगे तथा ।&lt;br&gt;&#xA;चकार रूपं भगवान् वामनं कश्यपान्मुनेः ॥ १२ ॥&lt;br&gt;&#xA;छलयित्वा मखे भूपं राज्यं तस्य जहार ह ।&lt;br&gt;&#xA;पाताले स्थापयामास बलिं वामनरूपधृक् ॥ १३ ॥&#xA;युगे चैकोनविंशेऽथ त्रेताख्ये भगवान् हरिः ।&lt;br&gt;&#xA;जमदग्निसुतो जातो रामो नाम महाबलः ॥ १४ ॥&lt;br&gt;&#xA;क्षत्रियान्तकरः श्रीमान्सत्यवादी जितेन्द्रियः ।&lt;br&gt;&#xA;दत्तवान्मेदिनीं कृत्स्नां कश्यपाय महात्मने ॥ १५ ॥&lt;br&gt;&#xA;यो वै परशुरामाख्यो हरेरद्‌भुतकर्मणः ।&lt;br&gt;&#xA;अवतारस्तु राजेन्द्र कथितः पापनाशनः ॥ १६ ॥&lt;br&gt;&#xA;त्रेतायुगे रघोर्वंशे रामो दशरथात्मजः ।&lt;br&gt;&#xA;नरनारायणांशौ द्वौ जातौ भुवि महाबलौ ॥ १७ ॥&lt;br&gt;&#xA;अष्टाविंशे युगे शस्तौ द्वापरेऽर्जुनशौरिणौ ।&lt;br&gt;&#xA;धराभारावतारार्थं जातौ कृष्णार्जुनौ भुवि ॥ १८ ॥&lt;br&gt;&#xA;कृतवन्तौ महायुद्धं कुरुक्षेत्रेऽतिदारुणम् ।&lt;br&gt;&#xA;एवं युगे युगे राजन्नवतारा हरेः किल ॥ १९ ॥&lt;br&gt;&#xA;भवन्ति बहवः कामं प्रकृतेरनुरूपतः ।&lt;br&gt;&#xA;प्रकृतेरखिलं सर्वं वशमेतज्जगत्त्रयम् ॥ २० ॥&lt;br&gt;&#xA;यथेच्छति तथैवेयं भ्रामयत्यनिशं जगत् ।&lt;br&gt;&#xA;पुरुषस्य प्रियार्थं सा रचयत्यखिलं जगत् ॥ २१ ॥&lt;br&gt;&#xA;सृष्ट्वा पुरा हि भगवाञ्जगदेतच्चराचरम् ।&lt;br&gt;&#xA;सर्वादिः सर्वगश्चासौ दुर्ज्ञेयः परमोऽव्ययः ॥ २२ ॥&lt;br&gt;&#xA;निरालम्बो निराकारो निःस्पृहश्च परात्परः ।&lt;br&gt;&#xA;उपाधितस्त्रिधा भाति यस्याः सा प्रकृतिः परा ॥ २३ ॥&lt;br&gt;&#xA;उत्पत्तिकालयोगात्सा भिन्ना भाति शिवा तदा ।&lt;br&gt;&#xA;सा विश्वं कुरुते कामं सा पालयति कामदा ॥ २४ ॥&lt;br&gt;&#xA;कल्पान्ते संहरत्येव त्रिरूपा विश्वमोहिनी ।&lt;br&gt;&#xA;तया युक्तोऽसृज द्‌ब्रह्मा विष्णुः पाति तयान्वितः ॥ २५ ॥&lt;br&gt;&#xA;रुद्रः संहरते कामं तया सम्मिलितः शिवः ।&lt;br&gt;&#xA;सा चैवोत्पाद्य काकुत्स्थं पुरा वै नृपसत्तमम् ॥ २६ ॥&lt;br&gt;&#xA;कुत्रचित्स्थापयामास दानवानां जयाय च ।&lt;br&gt;&#xA;एवमस्मिंश्च संसारे सुखदुःखान्विताः किल ॥ २७ ॥&lt;br&gt;&#xA;भवन्ति प्राणिनः सर्वे विधितन्त्रनियन्त्रिताः ॥ २८ ॥&lt;br&gt;&#xA;इति श्रीमद्देवीभागवते महापुराणेऽष्टादशसाहस्र्यां संहितायां&lt;br&gt;&#xA;चतुर्थस्कन्धे हरेर्नानावतारवर्णनं नाम षोडशोऽध्यायः ॥ १६ ॥&lt;/p&gt;</description>
    </item>
    <item>
      <title>१७</title>
      <link>https://vishvAsa.github.io/purANam/shAktam/devI-bhAgavatam/04/17/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/17/</guid>
      <description>&lt;p&gt;जनमेजय उवाच&lt;br&gt;&#xA;वाराङ्गनास्त्वयाख्याता नरनारायणाश्रमे ।&lt;br&gt;&#xA;एकं नारायणं शान्तं कामयाना स्मरातुराः ॥ १ ॥&lt;br&gt;&#xA;शप्तुकामस्तदा जातो मुनिर्नारायणश्च ताः ।&lt;br&gt;&#xA;निवारितो नरेणाथ भ्रात्रा धर्मविदा नृप ॥ २ ॥&lt;br&gt;&#xA;किं कृतं मुनिना तेन व्यसने समुपस्थिते ।&lt;br&gt;&#xA;ताभिः सङ्कल्पितेनाथ कामार्थाभिर्भृशं मुने ॥ ३ ॥&lt;br&gt;&#xA;शक्रेणोत्पादिताभिश्च बहुप्रार्थनया पुनः ।&lt;br&gt;&#xA;याचितेन विवाहार्थं किं कृतं तेन जिष्णुना ॥ ४ ॥&lt;br&gt;&#xA;इत्येतच्छ्रोतुमिच्छामि चरितं तस्य मोक्षदम् ।&lt;br&gt;&#xA;नारायणस्य मे ब्रूहि विस्तरेण पितामह ॥ ५ ॥&lt;br&gt;&#xA;व्यास उवाच&lt;br&gt;&#xA;शृणु राजन्प्रवक्ष्यामि यथा तस्य महात्मनः ।&lt;br&gt;&#xA;धर्मपुत्रस्य धर्मज्ञ विस्तरेण वदामि ते ॥ ६ ॥&lt;br&gt;&#xA;शप्तुकामस्तु सन्दृष्टो नरेणाथ यदा हरिः ।&lt;br&gt;&#xA;वारितोऽसौ समाश्वास्य मुनिर्नारायणस्तदा ॥ ७ ॥&lt;br&gt;&#xA;शान्तकोपस्तदोवाच तास्तपस्वी महामुनिः ।&lt;br&gt;&#xA;स्मितपूर्वमिदं वाक्यं मधुरं धर्मनन्दनः ॥ ८ ॥&lt;br&gt;&#xA;अस्मिञ्जन्मनि चार्वङ्ग्यः कृतसङ्कल्पवानहम् ।&lt;br&gt;&#xA;आवाभ्याञ्च न कर्तव्यः सर्वथा दारसङ्ग्रहः ॥ ९ ॥&lt;br&gt;&#xA;तस्माद्‌ गच्छन्तु त्रिदिवं कृपां कृत्वा ममोपरि ।&lt;br&gt;&#xA;धर्मज्ञा न प्रकुर्वन्ति व्रतभङ्गं परस्य वै ॥ १० ॥&lt;br&gt;&#xA;शृङ्गारेऽस्मिन् रसे नूनं स्थायीभावो रतिः स्मृतः ।&lt;br&gt;&#xA;कथं करोमि सम्बन्धं तदभावे सुलोचनाः ॥ ११ ॥&lt;br&gt;&#xA;कारणेन विना कार्यं न भवेदिति निश्चयः ।&lt;br&gt;&#xA;कविभिः कथितं शास्त्रे स्थायीभावो रसः किल ॥ १२ ॥&lt;br&gt;&#xA;धन्यः सुचारुसर्वाङ्गः सभाग्योऽहं धरातले ।&lt;br&gt;&#xA;प्रीतिपात्रं यतो जातो भवतीनामकृत्रिमम् ॥ १३ ॥&lt;br&gt;&#xA;भवतीभिः कृपां कृत्वा रक्षणीयं व्रतं मम ।&lt;br&gt;&#xA;भविष्यामि महाभागाः पतिरप्यन्यजन्मनि ॥ १४ ॥&lt;br&gt;&#xA;अष्टाविंशे विशालाक्ष्यो द्वापरेऽस्मिन्धरातले ।&lt;br&gt;&#xA;देवानां कार्यसिद्ध्यर्थं प्रभविष्यामि सर्वथा ॥ १५ ॥&lt;br&gt;&#xA;तदा भवत्यो मद्दाराः प्राप्य जन्म पृथक्पृथक् ।&lt;br&gt;&#xA;भूपतीनां सुता भूत्वा पलीभावं गमिष्यथ ॥ १६ ॥&lt;br&gt;&#xA;इत्याश्वास्य हरिस्तास्तु प्रतिश्रुत्य परिग्रहम् ।&lt;br&gt;&#xA;व्यसर्जयत्स भगवाञ्जग्मुश्च विगतज्वराः ॥ १७ ॥&lt;br&gt;&#xA;एवं विसर्जितास्तेन गताः स्वर्गं तदाङ्गनाः ।&lt;br&gt;&#xA;शक्राय कथयामासुः कारणं सकलं पुनः ॥ १८ ॥&lt;br&gt;&#xA;आश्रुत्य मघवांस्ताभ्यो वृत्तान्तं तस्य विस्तरात् ।&lt;br&gt;&#xA;तुष्टाव तं महात्मानं नारीर्दृष्ट्वा तथोर्वशीः ॥ १९ ॥&lt;br&gt;&#xA;इन्द्र उवाच&lt;br&gt;&#xA;अहो धैर्यं मुनेः कामं तथैव च तपोबलम् ।&lt;br&gt;&#xA;येनोर्वश्यः स्वतपसा तादृग्‌रूपाः प्रकल्पिताः ॥ २० ॥&lt;br&gt;&#xA;इति स्तुत्वा प्रसन्नात्मा बभूव सुरराट् ततः ।&lt;br&gt;&#xA;नारायणोऽपि धर्मात्मा तपस्यभिरतोऽभवत् ॥ २१ ॥&lt;br&gt;&#xA;इत्येतत्सर्वमाख्यातं मुनेर्वृत्तान्तमद्‌भुतम् ।&lt;br&gt;&#xA;नारायणस्य सकलं नरस्य च महामुनेः ॥ २२ ॥&lt;br&gt;&#xA;तौ हि कृष्णार्जुनौ वीरौ भूभारहरणाय च ।&lt;br&gt;&#xA;जातौ तौ भरतश्रेष्ठ भृगोः शापवशादिह ॥ २३ ॥&lt;/p&gt;</description>
    </item>
    <item>
      <title>१८</title>
      <link>https://vishvAsa.github.io/purANam/shAktam/devI-bhAgavatam/04/18/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/18/</guid>
      <description>&lt;p&gt;व्यास उवाच&lt;br&gt;&#xA;शृणु राजन्प्रवक्ष्यामि कृष्णस्य चरितं महत् ।&lt;br&gt;&#xA;अवतारकारणं चैव देव्याश्चरितमद्‌भुतम् ॥ १ ॥&lt;br&gt;&#xA;धरैकदा भराक्रान्ता रुदती चातिकर्शिता ।&lt;br&gt;&#xA;गोरूपधारिणी दीना भीतागच्छत्त्रिविष्टपम् ॥ २ ॥&lt;br&gt;&#xA;पृष्टा शक्रेण किं तेऽद्य वर्तते भयमित्यथ ।&lt;br&gt;&#xA;केन वै पीडितासि त्वं किं ते दुःखं वसुन्धरे ॥ ३ ॥&lt;br&gt;&#xA;तच्छ्रुत्वेला तदोवाच शृणु देवेश मेऽखिलम् ।&lt;br&gt;&#xA;दुःखं पृच्छसि यत्त्वं मे भाराक्रान्तोऽस्मि मानद ॥ ४ ॥&lt;br&gt;&#xA;जरासन्धो महापापी मागधेषु पतिर्मम ।&lt;br&gt;&#xA;शिशुपालस्तथा चैद्यः काशिराजः प्रतापवान् ॥ ५ ॥&lt;br&gt;&#xA;रुक्मी च बलवान्कंसो नरकश्च महाबलः ।&lt;br&gt;&#xA;शाल्वः सौभपतिः क्रूरः केशी धेनुकवत्सकौ ॥ ६ ॥&lt;br&gt;&#xA;सर्वे धर्मविहीनाश्च परस्परविरोधिनः ।&lt;br&gt;&#xA;पापाचारा मदोन्मत्ताः कालरूपाश्च पार्थिवाः ॥ ७ ॥&lt;br&gt;&#xA;तैरहं पीडिता शक्र भाराक्रान्ताक्षमा विभो ।&lt;br&gt;&#xA;किं करोमि क्व गच्छामि चिन्ता मे महती स्थिता ॥ ८ ॥&lt;br&gt;&#xA;पीडिताहं वराहेण विष्णुना प्रभविष्णुना ।&lt;br&gt;&#xA;शक्र जानीहि हरिणा दुःखाद्दुःखतरं गता ॥ ९ ॥&lt;br&gt;&#xA;यतोऽहं दुष्टदैत्येन कश्यपस्यात्मजेन वै ।&lt;br&gt;&#xA;हृताहं हिरण्याक्षेण मग्ना तस्मिन्महार्णवे ॥ १० ॥&lt;br&gt;&#xA;तदा सूकररूपेण विष्णुना निहतोऽप्यसौ ।&lt;br&gt;&#xA;उद्धृताहं वराहेण स्थापिता हि स्थिरा कृता ॥ ११ ॥&lt;br&gt;&#xA;नोचेद्‌रसातले स्वस्था स्थिता स्यां सुखशायिनी ।&lt;br&gt;&#xA;न शक्तास्म्यद्य देवेश भारं वोढुं दुरात्मनाम् ॥ १२ ॥&lt;br&gt;&#xA;अग्रे दुष्टः समायाति ह्यष्टाविंशस्तथा कलिः ।&lt;br&gt;&#xA;तदाहं पीडिता शक्र गन्तास्म्याशु रसातलम् ॥ १३ ॥&lt;br&gt;&#xA;तस्मात्त्वं देवदेवेश दुःखरूपार्णवस्य च ।&lt;br&gt;&#xA;पारदो भव भारं मे हर पादौ नमामि ते ॥ १४ ॥&lt;br&gt;&#xA;इन्द्र उवाच&lt;br&gt;&#xA;इले किं ते करोम्यद्य ब्रह्माणं शरणं व्रज ।&lt;br&gt;&#xA;अहं तत्रागमिष्यामि स ते दुःखं हरिष्यति ॥ १५ ॥&lt;br&gt;&#xA;तच्छ्रुत्वा त्वरिता पृथ्वी ब्रह्मलोकं गता तदा ।&lt;br&gt;&#xA;शक्रोऽपि पृष्ठतः प्राप्तः सर्वदेवपुरःसरः ॥ १६ ॥&lt;br&gt;&#xA;सुरभीमागतां तत्र दृष्ट्वोवाच प्रजापतिः ।&lt;br&gt;&#xA;महीं ज्ञात्वा महाराज ध्यानेन समुपस्थिताम् ॥ १७ ॥&lt;br&gt;&#xA;कस्माद्‌रुदसि कल्याणि किं ते दुःखं वदाधुना ।&lt;br&gt;&#xA;पीडितासि च केन त्वं पापाचारेण भूर्वद ॥ १८ ॥&lt;br&gt;&#xA;धरोवाच&lt;br&gt;&#xA;कलिरायाति दुष्टोऽयं बिभेमि तद्‌भयादहम् ।&lt;br&gt;&#xA;पापाचाराः प्रजास्तत्र भविष्यन्ति जगत्पते ॥ १९ ॥&lt;br&gt;&#xA;राजानश्च दुराचाराः परस्परविरोधिनः ।&lt;br&gt;&#xA;चौरकर्मरताः सर्वे राक्षसाः पूर्णवैरिणः ॥ २० ॥&lt;br&gt;&#xA;तान्हत्वा नृपतीन्भारं हर मेऽद्य पितामह ।&lt;br&gt;&#xA;पीडितास्मि महाराज सैन्यभारेण भूभृताम् ॥ २१ ॥&lt;br&gt;&#xA;ब्रह्योवाच&lt;br&gt;&#xA;नाहं शक्तस्तथा देवि भारावतरणे तव ।&lt;br&gt;&#xA;गच्छावः सदनं विष्णोर्देवदेवस्य चक्रिणः ॥ २२ ॥&lt;br&gt;&#xA;स ते भारापनोदं वै करिष्यति जनार्दनः ।&lt;br&gt;&#xA;पूर्वं मयापि ते कार्यं चिन्तितं सुविचार्य च ॥ २३ ॥&lt;br&gt;&#xA;तत्र गच्छ सुरश्रेष्ठ यत्र देवो जनार्दनः ।&lt;br&gt;&#xA;व्यास उवाच&lt;br&gt;&#xA;इत्युक्त्वा वेदकर्तासौ पुरस्कृत्य सुरांश्च गाम् ॥ २४ ॥&lt;br&gt;&#xA;जगाम विष्णुसदनं हंसारूढश्चतुर्मुखः ।&lt;br&gt;&#xA;तुष्टाव वेदवाक्यैश्च भक्तिप्रवणमानसः ॥ २५ ॥&lt;br&gt;&#xA;ब्रह्मोवाच&lt;br&gt;&#xA;सहस्रशीर्षास्त्वमसि सहस्राक्षः सहस्रपात् ।&lt;br&gt;&#xA;त्वं वेदपुरुषः पूर्वं देवदेवः सनातनः ॥ २६ ॥&lt;br&gt;&#xA;भूतपूर्वं भविष्यच्च वर्तमानं च यद्विभो ।&lt;br&gt;&#xA;अमरत्वं त्वया दत्तमस्माकं च रमापते ॥ २७ ॥&lt;br&gt;&#xA;एतावान्महिमा तेऽस्ति को न वेत्ति जगत्त्रये ।&lt;br&gt;&#xA;त्वं कर्ताप्यविता हन्ता त्वं सर्वगतिरीश्वरः ॥ २८ ॥&lt;br&gt;&#xA;व्यास उवाच&lt;br&gt;&#xA;इतीडितः प्रभुर्विष्णुः प्रसन्नो गरुडध्वजः ।&#xA;दर्शनञ्च ददौ तेभ्यो ब्रह्मादिभ्योऽमलाशयः ॥ २९ ॥&lt;br&gt;&#xA;पप्रच्छ स्वागतं देवान्प्रसन्नवदनो हरिः ।&lt;br&gt;&#xA;ततस्त्वागमने तेषां कारणञ्च सविस्तरम् ॥ ३० ॥&lt;br&gt;&#xA;तमुवाचाब्जजो नत्वा धरादुःखञ्च संस्मरन् ।&lt;br&gt;&#xA;भारावतरणं विष्णो कर्तव्यं ते जनार्दन ॥ ३१ ॥&lt;br&gt;&#xA;भुवि धृत्वावतारं त्वं द्वापरान्ते समागते ।&lt;br&gt;&#xA;हत्वा दुष्टान्नृपानुर्व्या हर भारं दयानिधे ॥ ३२ ॥&lt;br&gt;&#xA;विष्णुरुवाच&lt;br&gt;&#xA;नाहं स्वतन्त्र एवात्र न ब्रह्मा न शिवस्तथा ।&lt;br&gt;&#xA;नेन्द्रोऽग्निर्न यमस्त्वष्टा न सूर्यो वरुणस्तथा ॥ ३३ ॥&lt;br&gt;&#xA;योगमायावशे सर्वमिदं स्थावरजङ्गमम् ।&lt;br&gt;&#xA;ब्रह्मादिस्तम्बपर्यन्तं ग्रथितं गुणसूत्रतः ॥ ३४ ॥&lt;br&gt;&#xA;यथा सा स्वेच्छया पूर्वं कर्तुमिच्छति सुव्रत ।&lt;br&gt;&#xA;तथा करोति सुहिता वयं सर्वेऽपि तद्वशाः ॥ ३५ ॥&lt;br&gt;&#xA;यद्यहं स्यां स्वतन्त्रो वै चिन्तयन्तु धिया किल ।&lt;br&gt;&#xA;कुतोऽभवं मत्स्यवपुः कच्छपो वा महार्णवे ॥ ३६ ॥&lt;br&gt;&#xA;तिर्यग्योनिषु को भोगः का कीर्तिः किं सुखं पुनः ।&lt;br&gt;&#xA;किं पुण्यं किं फलं तत्र क्षुद्रयोनिगतस्य मे ॥ ३७ ॥&lt;br&gt;&#xA;कोलो वाथ नृसिंहो वा वामनो वाभवं कुतः ।&lt;br&gt;&#xA;जमदग्निसुतः कस्मात्सम्भवेयं पितामह ॥ ३८ ॥&lt;br&gt;&#xA;नृशंसं वा कथं कर्म कृतवानस्मि भूतले ।&lt;br&gt;&#xA;क्षतजैस्तु ह्रदान्सर्वान्पूरयेयं कथं पुनः ॥ ३९ ॥&lt;br&gt;&#xA;तत्कथं जमदग्नेश्च पुत्रो भूत्वा द्विजोत्तमः ।&lt;br&gt;&#xA;क्षत्रियान्हतवानाजौ निर्दयो गर्भगानपि ॥ ४० ॥&lt;br&gt;&#xA;रामो भूत्वाथ देवेन्द्र प्राविशद्दण्डकं वनम् ।&lt;br&gt;&#xA;पदातिश्चीरवासाश्च जटावल्कलवान्पुनः ॥ ४१ ॥&lt;br&gt;&#xA;असहायो ह्यपाथेयो भीषणे निर्जने वने ।&lt;br&gt;&#xA;कुर्वन्नाखेटकं तत्र व्यचरं विगतत्रपः ॥ ४२ ॥&lt;br&gt;&#xA;न ज्ञातवान्मृगं हैमं मायया पिहितस्तदा ।&lt;br&gt;&#xA;उटजे जानकीं त्यक्त्वा निर्गतस्तत्पदानुगः ॥ ४३ ॥&lt;br&gt;&#xA;लक्ष्मणोऽपि च तां त्यक्त्वा निर्गतो मत्पदानुगः ।&lt;br&gt;&#xA;वारितोऽपि मयात्यर्थं मोहितः प्राकृतैर्गुणैः ॥ ४४ ॥&lt;br&gt;&#xA;भिक्षुरूपं ततः कृत्वा रावणः कपटाकृतिः ।&lt;br&gt;&#xA;जहार तरसा रक्षो जानकीं शोककर्शिताम् ॥ ४५ ॥&lt;br&gt;&#xA;दुःखार्तेन मया तत्र रुदितञ्च वने वने ।&lt;br&gt;&#xA;सुग्रीवेण च मित्रत्वं कृतं कार्यवशान्मया ॥ ४६ ॥&lt;br&gt;&#xA;अन्यायेन हतो वाली शापाच्चैव निवारितः ।&lt;br&gt;&#xA;सहायान्वानरान् कृत्वा लङ्कायां चलितः पुनः ॥ ४७ ॥&lt;br&gt;&#xA;बद्धोऽहं नागपाशैश्च लक्ष्मणश्च ममानुजः ।&lt;br&gt;&#xA;विसञ्ज्ञौ पतितौ दृष्ट्वा वानरा विस्मयं गताः ॥ ४८ ॥&lt;br&gt;&#xA;गरुडेन तदाऽऽगत्य मोचितौ भ्रातरौ किल ।&lt;br&gt;&#xA;चिन्ता मे महती जाता दैवं किं वा करिष्यति ॥ ४९ ॥&lt;br&gt;&#xA;हृतं राज्यं वने वासो मृतस्तातः प्रिया हृता ।&lt;br&gt;&#xA;युद्धं कष्टं ददात्येवमग्रे किं वा करिष्यति ॥ ५० ॥&lt;br&gt;&#xA;प्रथमं तु महद्दुःखमराज्यस्य वनाश्रयम् ।&lt;br&gt;&#xA;राजपुत्र्यान्वितस्यैव धनहीनस्य मे सुराः ॥ ५१ ॥&lt;br&gt;&#xA;वराटिकापि पित्रा मे न दत्ता वननिर्गमे ।&lt;br&gt;&#xA;पदातिरसहायोऽहं धनहीनश्च निर्गतः ॥ ५२ ॥&lt;br&gt;&#xA;चतुर्दशैव वर्षाणि नीतानि च तदा मया ।&lt;br&gt;&#xA;क्षात्रं धर्मं परित्यज्य व्याधवृत्त्या महावने ॥ ५३ ॥&lt;br&gt;&#xA;दैवाद्युद्धे जयः प्राप्तो निहतोऽसौ महासुरः ।&lt;br&gt;&#xA;आनीता च पुनः सीता प्राप्तायोध्या मया तथा ॥ ५४ ॥&lt;br&gt;&#xA;वर्षाणि कतिचित्तत्र सुखं संसारसम्भवम् ।&lt;br&gt;&#xA;प्राप्तं राज्यञ्च सम्पूर्णं कोसलानधितिष्ठता ॥ ५५ ॥&lt;br&gt;&#xA;पुरैवं वर्तमानेन प्राप्तराज्येन वै तदा ।&lt;br&gt;&#xA;लोकापवादभीतेन त्यक्ता सीता वने मया ॥ ५६ ॥&lt;br&gt;&#xA;कान्ताविरहजं दुःखं पुनः प्राप्तं दुरासदम् ।&lt;br&gt;&#xA;पातालं सा गता पश्चाद्धरां भित्त्वा धरात्मजा ॥ ५७ ॥&lt;br&gt;&#xA;एवं रामावतारेऽपि दुःखं प्राप्तं निरन्तरम् ।&lt;br&gt;&#xA;परतन्त्रेण मे नूनं स्वतन्त्रः को भवेत्तदा ॥ ५८ ॥&lt;br&gt;&#xA;पश्चात्कालवशात्प्राप्तः स्वर्गो मे भ्रातृभिः सह ।&lt;br&gt;&#xA;परतन्त्रस्य का वार्ता वक्तव्या विबुधेन वै ॥ ५९ ॥&lt;br&gt;&#xA;परतन्त्रोऽत्म्यहं नूनं पद्मयोने निशामय ।&lt;br&gt;&#xA;तथा त्वमपि रुद्रश्च सर्वे चान्ये सुरोत्तमाः ॥ ६० ॥&lt;br&gt;&#xA;इति श्रीमद्देवीभागवते महापुराणेऽष्टादशसाहस्र्यां सहितायां&lt;br&gt;&#xA;चतुर्थस्कन्धे ब्रह्माणं प्रति विष्णुवाक्यं नामाष्टादशोऽध्यायः ॥ १८ ॥&lt;/p&gt;</description>
    </item>
    <item>
      <title>१९</title>
      <link>https://vishvAsa.github.io/purANam/shAktam/devI-bhAgavatam/04/19/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/19/</guid>
      <description>&lt;p&gt;व्यास उवाच&lt;br&gt;&#xA;इत्युक्त्वा भगवान्विष्णुः पुनराह प्रजापतिम् ।&lt;br&gt;&#xA;यन्मायामोहितः सर्वस्तत्त्वं जानाति नो जनः ॥ १ ॥&lt;br&gt;&#xA;वयं मायावृताः कामं न स्मरामो जगद्‌गुरुम् ।&lt;br&gt;&#xA;परमं पुरुषं शान्तं सच्चिदानन्दमव्ययम् ॥ २ ॥&lt;br&gt;&#xA;अहं विष्णुरहं ब्रह्मा शिवोऽहमिति मोहिताः ।&lt;br&gt;&#xA;न जानीमो वयं धातः परं वस्तु सनातनम् ॥ ३ ॥&lt;br&gt;&#xA;यन्मायामोहितश्चाहं सदा वर्ते परात्मनः ।&lt;br&gt;&#xA;परवान्दारुपाञ्चाली मायिकस्य यथा वशे ॥ ४ ॥&lt;br&gt;&#xA;भवतापि तथा दृष्टा विभूतिस्तस्य चाद्‌भुता ।&lt;br&gt;&#xA;कल्पादौ भवयुक्तेन मयापि च सुधार्णवे ॥ ५ ॥&lt;br&gt;&#xA;मणिद्वीपेऽथ मन्दारविटपे रासमण्डले ।&lt;br&gt;&#xA;समाजे तत्र सा दृष्टा श्रुता न वचसापि च ॥ ६ ॥&lt;br&gt;&#xA;तस्मात्तां परमां शक्तिं स्मरन्त्वद्य सुराः शिवाम् ।&lt;br&gt;&#xA;सर्वकामप्रदां मायामाद्यां शक्तिं परात्मनः ॥ ७ ॥&lt;br&gt;&#xA;व्यास उवाच&lt;br&gt;&#xA;इत्युक्ता हरिणा देवा ब्रह्माद्या भुवनेश्वरीम् ।&lt;br&gt;&#xA;सस्मरुर्मनसा देवीं योगमायां सनातनीम् ॥ ८ ॥&lt;br&gt;&#xA;स्मृतमात्रा तदा देवी प्रत्यक्षं दर्शनं ददौ ।&lt;br&gt;&#xA;पाशाङ्कुशवराभीतिधरा देवी जपारुणा ।&lt;br&gt;&#xA;दृष्ट्वा प्रमुदिता देवास्तुष्टुवुस्तां सुदर्शनाम् ॥ ९ ॥&lt;br&gt;&#xA;देवा ऊचुः&lt;br&gt;&#xA;ऊर्णनाभाद्यथा तन्तुर्विस्फुलिङ्गा विभावसोः ।&lt;br&gt;&#xA;तथा जगद्यदेतस्या निर्गतं तां नता वयम् ॥ १० ॥&lt;br&gt;&#xA;यन्मायाशक्तिसङ्कॢप्तं जगत्सर्वं चराचरम् ।&lt;br&gt;&#xA;तां चितं भुवनाधीशां स्मरामः करुणार्णवाम् ॥ ११ ॥&lt;br&gt;&#xA;यदज्ञानाद्‌भवोत्पत्तिर्यज्ज्ञानाद्‌भवनाशनम् ।&lt;br&gt;&#xA;संविद्‌रूपां च तां देवीं स्मरामः सा प्रचोदयात् ॥ १२ ॥&lt;br&gt;&#xA;महालक्ष्यै च विद्महे सर्वशक्त्यै च धीमहि ।&lt;br&gt;&#xA;तन्नो देवी प्रचोदयात् ॥ १३ ॥&lt;br&gt;&#xA;मातर्नताः स्म भुवनार्तिहरे प्रसीद&lt;br&gt;&#xA;शन्तो विधेहि कुरु कार्यमिदं दयार्द्रे ।&lt;br&gt;&#xA;भारं हरस्व विनिहत्य सुरारिवर्गं&lt;br&gt;&#xA;मह्या महेश्वरि सतां कुरु शं भवानि ॥ १४ ॥&lt;br&gt;&#xA;यद्यम्बुजाक्षि दयसे न सुरान्कदाचित्&lt;br&gt;&#xA;किं ते क्षमा रणमुखेऽसिशरैः प्रहर्तुम् ।&lt;br&gt;&#xA;एतत्त्वयैव गदितं ननु यक्षरूपं&lt;br&gt;&#xA;धृत्वा तृणं दह हुताश पदाभिलाषैः ॥ १५ ॥&lt;br&gt;&#xA;कंसः कुजोऽथ यवनेन्द्रसुतश्च केशी&lt;br&gt;&#xA;बार्हद्रथो बकबकीखरशाल्वमुख्याः ।&lt;br&gt;&#xA;येऽन्ये तथा नृपतयो भुवि सन्ति तांस्त्वं&lt;br&gt;&#xA;हत्वा हरस्व जगतो भरमाशु मातः ॥ १६ ॥&lt;br&gt;&#xA;ये विष्णुना न निहताः किल शङ्करेण&lt;br&gt;&#xA;ये वा विगृह्य जलजाक्षि पुरन्दरेण ।&lt;br&gt;&#xA;ते ते मुखं सुखकरं सुसमीक्षमाणाः ्&lt;br&gt;&#xA;सङ्ख्ये शरैर्विनिहता निजलीलया ते ॥ १७ ॥&lt;br&gt;&#xA;शक्तिं विना हरिहरप्रमुखाः सुराश्च ॥&lt;br&gt;&#xA;नैवेश्वरा विचलितुं तव देवदेवि ।&lt;br&gt;&#xA;किं धारणाविरहितः प्रभुरप्यनन्तो&lt;br&gt;&#xA;धर्तुं धराञ्च रजनीशकलावतंसे ॥ १८ ॥&lt;br&gt;&#xA;इन्द्र उवाच&lt;br&gt;&#xA;वाचा विना विधिरलं भवतीह विश्वं&lt;br&gt;&#xA;कर्तुं हरिः किमु रमारहितोऽथ पातुम् ।&lt;br&gt;&#xA;संहर्तुमीश उमयोज्झित ईश्वरः किं&lt;br&gt;&#xA;ते ताभिरेव सहिताः प्रभवः प्रजेशाः ॥ १९ ॥&lt;br&gt;&#xA;विष्णुरुवाच&lt;br&gt;&#xA;कर्तुं प्रभुर्न द्रुहिणो न कदाचनाहं&lt;br&gt;&#xA;नापीश्वरस्तव कलारहितस्त्रिलोक्याः ।&lt;br&gt;&#xA;कर्तुं प्रभुत्वमनघेऽत्र तथा विहर्तुं&lt;br&gt;&#xA;त्वं वै समस्तविभवेश्वरि भासि नूनम् ॥ २० ॥&#xA;व्यास उवाच&lt;br&gt;&#xA;एवं स्तुता तदा देवी तानाह विबुधेश्वरान् ।&lt;br&gt;&#xA;किं तत्कार्यं वदन्त्वद्य करोमि विगतज्वराः ॥ २१ ॥&lt;br&gt;&#xA;असाध्यमपि लोकेऽस्मिंस्तत्करोमि सुरेप्सितम् ।&lt;br&gt;&#xA;शंसन्तु भवतां दुःखं धरायाश्च सुरोत्तमाः ॥ २२ ॥&lt;br&gt;&#xA;देवा ऊचुः&lt;br&gt;&#xA;वसुधेयं भराक्रान्ता सम्प्राप्ता विबुधान्प्रति ।&lt;br&gt;&#xA;रुदती वेपमाना च पीडिता दुष्टभूभुजैः ॥ २३ ॥&lt;br&gt;&#xA;भारापहरणं चास्याः कर्तव्यं भुवनेश्वरि ।&lt;br&gt;&#xA;देवानामीष्मित कार्यमेतदेवाधुना शिवे ॥ २४ ॥&lt;br&gt;&#xA;घातितस्तु पुरा मातस्त्वया महिषरूपभृत् ।&lt;br&gt;&#xA;दानवोऽतिबलाक्रान्तस्तत्सहायाश्च कोटिशः ॥ २५ ॥&lt;br&gt;&#xA;तथा शुम्भो निशुम्भश्च रक्तबीजस्तथापरः ।&lt;br&gt;&#xA;चण्डमुण्डौ महावीर्यौ तथैव धूम्रलोचनः ॥ २६ ॥&lt;br&gt;&#xA;दुर्मुखो दुःसहश्चैव करालश्चाति वीर्यवान् ।&lt;br&gt;&#xA;अन्ये च बहवः क्रूरास्त्वयैव च निपातिताः ॥ २७ ॥&lt;br&gt;&#xA;तथैव च सुरारींश्च जहि सर्वान्महीश्वरान् ।&lt;br&gt;&#xA;(भारं हर धरायाश्च दुर्धरं दुष्टभूभुजाम् ।) ॥&lt;br&gt;&#xA;व्यास उवाच&lt;br&gt;&#xA;इत्युक्ता सा तदा देवी देवानाहाम्बिका शिवा ॥ २८ ॥&lt;br&gt;&#xA;सम्प्रहस्यासितापाङ्गी मेघगम्भीरया गिरा ।&lt;/p&gt;</description>
    </item>
    <item>
      <title>२०</title>
      <link>https://vishvAsa.github.io/purANam/shAktam/devI-bhAgavatam/04/20/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/20/</guid>
      <description>&lt;p&gt;व्यास उवाच&lt;br&gt;&#xA;शृण भारत वक्ष्यामि भारावतरणं तथा ।&lt;br&gt;&#xA;कुरुक्षेत्रे प्रभासे च क्षपितं योगमायया ॥ १ ॥&lt;br&gt;&#xA;यदुवंशे समुत्पत्तिर्विष्णोरमिततेजसः ।&lt;br&gt;&#xA;भृगुशापप्रतापेन महामायाबलेन च ॥ २ ॥&lt;br&gt;&#xA;क्षितिभारसमुत्तारनिमित्तमिति मे मतिः ।&lt;br&gt;&#xA;मायया विहितो योगो विष्णोर्जन्म धरातले ॥ ३ ॥&lt;br&gt;&#xA;किं चित्रं नृप देवी सा ब्रह्मविष्णुसुरानपि ।&lt;br&gt;&#xA;नर्तयत्यनिशं माया त्रिगुणानपरान्किमु ॥ ४ ॥&lt;br&gt;&#xA;गर्भवासोद्‌भवं दुःखं विण्मूत्रस्नायुसंयुतम् ।&lt;br&gt;&#xA;विष्णोरापादितं सम्यग्यया विगतलीलया ॥ ५ ॥&lt;br&gt;&#xA;पुरा रामावतारेऽपि निर्जरा वानराः कृताः ।&lt;br&gt;&#xA;विदितं ते यथा विष्णुर्दुःखपाशेन मोहितः ॥ ६ ॥&lt;br&gt;&#xA;अहं ममेति पाशेन सुदृढेन नराधिप ।&lt;br&gt;&#xA;योगिनो मुक्तसङ्गाश्च भुक्तिकामा मुमुक्षवः ॥ ७ ॥&lt;br&gt;&#xA;तामेव समुपासन्ते देवीं विश्वेश्वरीं शिवाम् ।&lt;br&gt;&#xA;यद्‌भक्तिलेशलेशांशलेशलेशलवांशकम् ॥ ८ ॥&lt;br&gt;&#xA;लब्ध्वा मुक्तो भवेज्जन्तुस्तां न सेवेत को जनः ।&lt;br&gt;&#xA;भुवनेशीत्येव वक्त्रे ददाति भुवनत्रयम् ॥ ९ ॥&lt;br&gt;&#xA;मां पाहीत्यस्य वचसो देयाभावादृणान्विता ।&lt;br&gt;&#xA;विद्याविद्येति तस्या द्वे रूपे जानीहि पार्थिव ॥ १० ॥&lt;br&gt;&#xA;विद्यया मुच्यते जन्तुर्बध्यतेऽविद्यया पुनः ।&lt;br&gt;&#xA;ब्रह्मा विष्णुश्च रुद्रश्च सर्वे तस्या वशानुगाः ॥ ११ ॥&lt;br&gt;&#xA;अवताराः सर्व एव यन्त्रिता इव दामभिः ।&lt;br&gt;&#xA;कदाचिच्च सुखं भुङ्क्ते वैकुण्ठे क्षीरसागरे ॥ १२ ॥&lt;br&gt;&#xA;कदाचित्कुरुते युद्धं दानवैर्बलवत्तरैः ।&lt;br&gt;&#xA;हरिः कदाचिद्यज्ञान्वै विततान्प्रकरोति च ॥ १३ ॥&lt;br&gt;&#xA;कदाचिच्च तपस्तीव्रं तीर्थे चरति सुव्रत ।&lt;br&gt;&#xA;कदाचिच्छयने शेते योगनिद्रामुपाश्रितः ॥ १४ ॥&lt;br&gt;&#xA;न स्वतन्त्रः कदाचिच्च भगवान्मधुसूदनः ।&lt;br&gt;&#xA;तथा ब्रह्मा तथा रुद्रस्तथेन्द्रो वरुणो यमः ॥ १५ ॥&lt;br&gt;&#xA;कुबेरोऽग्नी रवीन्दू च तथान्ये सुरसत्तमाः ।&lt;br&gt;&#xA;मुनयः सनकाद्याश्च वसिष्ठाद्यास्तथापरे ॥ १६ ॥&lt;br&gt;&#xA;सर्वेऽम्बावशगा नित्यं पाञ्चालीव नरस्य च ।&lt;br&gt;&#xA;नसि प्रोता यथा गावो विचरन्ति वशानुगाः ॥ १७ ॥&lt;br&gt;&#xA;तथैव देवताः सर्वाः कालपाशनियन्त्रिताः ।&lt;br&gt;&#xA;हर्षशोकादयो भावा निद्रातन्द्रालसादयः ॥ १८ ॥&lt;br&gt;&#xA;सर्वेषां सर्वदा राजन्देहिनां देहसंश्रिताः ।&lt;br&gt;&#xA;अमरा निर्जराः प्रोक्ता देवाश्च ग्रन्थकारकैः ॥ १९ ॥&lt;br&gt;&#xA;अभिधानतश्चार्थतो न ते नूनं तादृशाः क्वचित् ।&lt;br&gt;&#xA;उत्पत्तिस्थितिनाशाख्या भावा येषां निरन्तरम् ॥ २० ॥&lt;br&gt;&#xA;अमरास्ते कथं वाच्या निर्जराश्च कथं पुनः ।&lt;br&gt;&#xA;कथं दुःखाभिभूता वा जायन्ते विबुधोत्तमाः ॥ २१ ॥&lt;br&gt;&#xA;कथं देवाश्च वक्तव्या व्यसने क्रीडनं कथम् ।&lt;br&gt;&#xA;क्षणादुत्पत्तिनाशश्च दृश्यतेऽस्मिन्न संशयः ॥ २२ ॥&lt;br&gt;&#xA;जलजानां च कीटानां मशकानां तथा पुनः ।&lt;br&gt;&#xA;उपमा न कथं चैषामायुषोऽन्ते मराः स्मृताः ॥ २३ ॥&lt;br&gt;&#xA;ततो वर्षायुषश्चापि शतवर्षायुषस्तथा ।&lt;br&gt;&#xA;मनुष्या ह्यमरा देवास्तस्माद्‌ ब्रह्मापरः स्मृतः ॥ २४ ॥&lt;br&gt;&#xA;रुद्रस्तथा तथा विष्णुः क्रमशश्च भवन्ति हि ।&lt;br&gt;&#xA;नश्यन्ति क्रमशश्चैव वर्धन्ति चोत्तरोत्तरम् ॥ २५ ॥&lt;br&gt;&#xA;नूनं देहवतो नाशो मृतस्योत्पत्तिरेव च ।&lt;br&gt;&#xA;चक्रवद्‌ भ्रमणं राजन् सर्वेषां नात्र संशयः ॥ २६ ॥&lt;br&gt;&#xA;मोहजालावृतो जन्तुर्मुच्यते न कदाचन ।&lt;br&gt;&#xA;मायायां विद्यमानायां मोहजालं न नश्यति ॥ २७ ॥&lt;br&gt;&#xA;उत्पित्सुकाल उत्पत्तिः सर्वेषां नृप जायते ।&lt;br&gt;&#xA;तथैव नाशः कल्पान्ते ब्रह्मादीनां यथाक्रमम् ॥ २८ ॥&lt;br&gt;&#xA;निमित्तं यस्तु यन्नाशे स घातयति तं नृप ।&lt;br&gt;&#xA;नान्यथा तद्‌भवेन्नूनं विधिना निर्मितं तु यत् ॥ २९ ॥&lt;br&gt;&#xA;जन्ममृत्युजराव्याधिदुःखं वा सुखमेव वा ।&lt;br&gt;&#xA;तत्तथैव भवेत्कामं नान्यथेह विनिर्णयः ॥ ३० ॥&lt;br&gt;&#xA;सर्वेषां सुखदौ देवौ प्रत्यक्षौ शशिभास्करौ ।&lt;br&gt;&#xA;न नश्यति तयोः पीडा क्यचित्तद्वैरिसम्भवा ॥ ३१ ॥&lt;br&gt;&#xA;भास्करस्य सुतो मन्दः क्षयी चन्द्रः कलङ्कवान् ।&lt;br&gt;&#xA;पश्य राजन् विधेः सूत्रं दुर्वारं महतामपि ॥ ३२ ॥&lt;br&gt;&#xA;वेदकर्ता जगत्स्रष्टा बुद्धिदस्तु चतुर्मुखः ।&lt;br&gt;&#xA;सोऽपि विक्लवतां प्राप्तो दृष्ट्वा पुत्रीं सरस्वतीम् ॥ ३३ ॥&lt;br&gt;&#xA;शिवस्यापि मृता भार्या सती दग्ध्वा कलेवरम् ।&lt;br&gt;&#xA;सोऽभवद्दुःखसन्तप्तः कामार्तश्च जनार्तिहा ॥ ३४ ॥&lt;br&gt;&#xA;कामाग्निदग्धदेहस्तु कालिन्द्यां पतितः शिवः ।&lt;br&gt;&#xA;सापि श्यामजला जाता तन्निदाघवशान्नृप ॥ ३५ ॥&lt;br&gt;&#xA;कामार्तो रममाणस्तु नग्नः सोऽपि भृगोर्वनम् ।&lt;br&gt;&#xA;गतः प्राप्तोऽथ भृगुणा शप्तः कामातुरो भृशम् ॥ ३६ ॥&lt;br&gt;&#xA;पतत्वद्यैव ते लिङ्गं निर्लज्जेति भृशं किल ।&lt;br&gt;&#xA;पपौ चामृतवापीञ्च दानवैर्निर्मितां मुदे ॥ ३७ ॥&lt;br&gt;&#xA;इन्द्रोऽपि च वृषो भूत्वा वाहनत्वं गतः क्षितौ ।&lt;br&gt;&#xA;आद्यस्य सर्वलोकस्य विष्णोरेव विवेकिनः ॥ ३८ ॥&lt;br&gt;&#xA;सर्वज्ञत्वं गतं कुत्र प्रभुशक्तिः कुतो गता ।&lt;br&gt;&#xA;यद्धेममृगविज्ञानं न ज्ञातं हरिणा किल ॥ ३९ ॥&lt;br&gt;&#xA;राजन् मायाबलं पश्य रामो हि काममोहितः ।&lt;br&gt;&#xA;रामो विरहसन्तप्तो रुरोद भृशमातुरः ॥ ४० ॥&lt;br&gt;&#xA;योऽपृच्छत्पादपान्मूढः क्व गता जनकात्मजा ।&lt;br&gt;&#xA;भक्षिता वा हृता केन रुदन्नुच्चतरं ततः ॥ ४१ ॥&lt;br&gt;&#xA;लक्ष्मणाहं मरिष्यामि कान्ताविरहदुःखितः ।&lt;br&gt;&#xA;त्वं चापि मम दुःखेन मरिष्यसि वनेऽनुज ॥ ४२ ॥&lt;br&gt;&#xA;आवयोर्मरणं ज्ञात्वा माता मम मरिष्यति ।&lt;br&gt;&#xA;शत्रुघ्नोऽप्यतिदुःखार्तः कथं जीवितुमर्हति ॥ ४३ ॥&lt;br&gt;&#xA;सुमित्रा जीवितं जह्यात्पुत्रव्यसनकर्शिता ।&lt;br&gt;&#xA;पूर्णकामाथ कैकेयी भवेत्पुत्रसमन्विता ॥ ४४ ॥&lt;br&gt;&#xA;हा सीते क्व गतासि त्वं मां विहाय स्मरातुरा ।&lt;br&gt;&#xA;एह्येहि मृगशावाक्षि मां जीवय कृशोदरि ॥ ४५ ॥&#xA;किं करोमि क्व गच्छामि त्वदधीनञ्च जीवितम् ।&lt;br&gt;&#xA;समाश्वासय दीनं मां प्रियं जनकनन्दिनि ॥ ४६ ॥&lt;br&gt;&#xA;एवं विलपता तेन रामेणामिततेजसा ।&lt;br&gt;&#xA;वने वने च भ्रमता नेक्षिता जनकात्मजा ॥ ४७ ॥&lt;br&gt;&#xA;शरण्यः सर्वलोकानां रामः कमललोचनः ।&lt;br&gt;&#xA;शरणं वानराणां स गतो मायाविमोहितः ॥ ४८ ॥&lt;br&gt;&#xA;सहायान्वानरान्कृत्वा बबन्ध वरुणालयम् ।&lt;br&gt;&#xA;जघान रावणं वीरं कुम्भकर्णं महोदरम् ॥ ४९ ॥&lt;br&gt;&#xA;आनीय च ततः सीतां रामो दिव्यमकारयत् ।&lt;br&gt;&#xA;सर्वज्ञोऽपि हृतां मत्वा रावणेन दुरात्मना ॥ ५० ॥&lt;br&gt;&#xA;किं ब्रवीमि महाराज योगमायाबलं महत् ।&lt;br&gt;&#xA;यया विश्वमिदं सर्वं भ्रामितं भ्रमते किल ॥ ५१ ॥&lt;br&gt;&#xA;एवं नानावतारेऽत्र विष्णुः शापवशं गतः ।&lt;br&gt;&#xA;करोति विविधाश्चेष्टा दैवाधीनः सदैव हि ॥ ५२ ॥&lt;br&gt;&#xA;तवाहं कथयिष्यामि कृष्णस्यापि विचेष्टितम् ।&lt;br&gt;&#xA;प्रभवं मानुषे लोके देवकार्यार्थसिद्धये ॥ ५३ ॥&lt;br&gt;&#xA;कालिन्दीपुलिने रम्ये ह्यासीन्मधुवनं पुरा ।&lt;br&gt;&#xA;लवणो मधुपुत्रस्तु तत्रासीद्दानवो बली ॥ ५४ ॥&lt;br&gt;&#xA;द्विजानां दुःखदः पापो वरदानेन गर्वितः ।&lt;br&gt;&#xA;निहतोऽसौ महाभाग लक्ष्मणस्यानुजेन वै ॥ ५५ ॥&lt;br&gt;&#xA;शत्रुघ्नेनाथ सङ्ग्रामे तं निहत्य मदोत्कटम् ।&lt;br&gt;&#xA;वासिता मथुरा नाम पुरी परमशोभना ॥ ५६ ॥&lt;br&gt;&#xA;स तत्र पुष्कराक्षौ द्वौ पुत्रौ शत्रुनिषूदनः ।&lt;br&gt;&#xA;निवेश्य राज्ये मतिमान्काले प्राप्ते दिवं गतः ॥ ५७ ॥&lt;br&gt;&#xA;सूर्यवंशक्षये तां तु यादवाः प्रतिपेदिरे ।&lt;br&gt;&#xA;मथुरां मुक्तिदा राजन् ययातितनयः पुरा ॥ ५८ ॥&lt;br&gt;&#xA;श्ण्सेनाभिधः श्द्वस्तत्राभून्मेदिनीपतिः ।&lt;br&gt;&#xA;माथुराच्छूरसेनांश्च बुभुजे विषयान्नृप ॥ ५९ ॥&lt;br&gt;&#xA;तत्रोत्पन्नः कश्यपांशः शापाच्च वरुणस्य वै ।&lt;br&gt;&#xA;वसुदेवोऽतिविख्यातः शूरसेनसुतस्तदा ॥ ६० ॥&lt;br&gt;&#xA;वैश्यवृत्तिरतः सोऽभून्मृते पितरि माधवः ।&lt;br&gt;&#xA;उग्रसेनो बभूवाथ कंसस्तस्यात्मजो महान् ॥ ६१ ॥&lt;br&gt;&#xA;अदितिर्देवकी जाता देवकस्य सुता तदा ।&lt;br&gt;&#xA;शापाद्वै वरुणस्याथ कश्यपानुगता किल ॥ ६२ ॥&lt;br&gt;&#xA;दत्ता सा वसुदेवाय देवकेन महात्मना ।&lt;br&gt;&#xA;विवाहे रचिते तत्र वागभूद्‌ गगने तदा ॥ ६३ ॥&lt;br&gt;&#xA;कंस कंस महाभाग देवकीगर्भसम्भवः ।&lt;br&gt;&#xA;अष्टमस्तु सुतः श्रीमांस्तव हन्ता भविष्यति ॥ ६४ ॥&lt;br&gt;&#xA;तच्छ्रुत्वा वचनं कंसो विस्मितोऽभून्महाबलः ।&lt;br&gt;&#xA;देववाचं तु तां मत्वा सत्यां चिन्तामवाप सः ॥ ६५ ॥&lt;br&gt;&#xA;किं करोमीति सञ्चिन्त्य विमर्शमकरोत्तदा ।&lt;br&gt;&#xA;निहत्यैनां न मे मृत्युर्भवेदद्यैव सत्वरम् ॥ ६६ ॥&lt;br&gt;&#xA;उपायो नान्यथा चास्मिन्कार्ये मृत्युभयावहे ।&lt;br&gt;&#xA;इयं पितृष्वसा पूज्या कथं हन्मीत्यचिन्तयत् ॥ ६७ ॥&lt;br&gt;&#xA;पुनर्विचारयामास मरणं मेऽस्त्यहो स्वसा ।&lt;br&gt;&#xA;पापेनापि प्रकर्तव्या देहरक्षा विपश्चिता ॥ ६८ ॥&lt;br&gt;&#xA;प्रायश्चित्तेन पापस्य शुद्धिर्भवति सर्वदा ।&lt;br&gt;&#xA;प्राणरक्षा प्रकर्तव्या बुधैरप्येनसा तथा ॥ ६९ ॥&lt;br&gt;&#xA;विचिन्त्य मनसा कंसः खड्गमादाय सत्वरः ।&lt;br&gt;&#xA;जग्राह तां वरारोहां केशेष्वाकृष्य पापकृत् ॥ ७० ॥&lt;br&gt;&#xA;कोशात्खड्गमुपाकृष्य हन्तुकामो दुराशयः ।&lt;br&gt;&#xA;पश्यतां सर्वलोकानां नवोढां तां चकर्ष ह ॥ ७१ ॥&lt;br&gt;&#xA;हन्यमानाञ्च तां दृष्ट्वा हाहाकारो महानभूत् ।&lt;br&gt;&#xA;वसुदेवानुगा वीरा युद्धायोद्यतकार्मुकाः ॥ ७२ ॥&lt;br&gt;&#xA;मुञ्च मुञ्चेति प्रोचुस्तं ते तदाद्‌भुतसाहसाः ।&lt;br&gt;&#xA;कृपया मोचयामासुर्देवकीं देवमातरम् ॥ ७३ ॥&lt;br&gt;&#xA;तद्युद्धमभवद्‌ घोरं वीराणाञ्च परस्परम् ।&lt;br&gt;&#xA;वसुदेवसहायानां कंसेन च महात्मना ॥ ७४ ॥&lt;br&gt;&#xA;वर्तमाने तथा युद्धे दारुणे लोमहर्षणे ।&lt;br&gt;&#xA;कंसं निवारयामासुर्वृद्धा ये यदुसत्तमाः ॥ ७५ ॥&lt;br&gt;&#xA;पितृष्वसेयं ते वीर पूजनीया च बालिशा ।&lt;br&gt;&#xA;न हन्तव्या त्वया वीर विवाहोत्सवसङ्गमे ॥ ७६ ॥&lt;br&gt;&#xA;स्त्रीहत्या दुःसहा वीर कीर्तिघ्नी पापकृत्तमा ।&lt;br&gt;&#xA;भूतभाषितमात्रेण न कर्तव्या विजानता ॥ ७७ ॥&lt;br&gt;&#xA;अन्तर्हितेन केनापि शत्रुणा तव चास्य वा ।&lt;br&gt;&#xA;उदितेति कुतो न स्याद्वागनर्थकरी विभो ॥ ७८ ॥&lt;br&gt;&#xA;यशसस्ते विघाताय वसुदेवगृहस्य च ।&lt;br&gt;&#xA;अरिणा रचिता वाणी गुणमायाविदा नृप ॥ ७९ ॥&lt;br&gt;&#xA;बिभेषि वीरस्त्वं भूत्वा भूतभाषितभाषया ।&lt;br&gt;&#xA;यशोमूलविघातार्थमुपायस्त्वरिणा कृतः ॥ ८० ॥&lt;br&gt;&#xA;पितृष्वसा न हन्तव्या विवाहसमये पुनः ।&lt;br&gt;&#xA;भवितव्यं महाराज भवेच्च कथमन्यथा ॥ ८१ ॥&lt;br&gt;&#xA;एवं तैर्बोध्यमानोऽसौ निवृत्तो नाभवद्यदा ।&lt;br&gt;&#xA;तदा तं वसुदेवोऽपि नीतिज्ञः प्रत्यभाषत ॥ ८२ ॥&lt;br&gt;&#xA;कंस सत्यं ब्रवीम्यद्य सत्याधारं जगत्त्रयम् ।&lt;br&gt;&#xA;दास्यामि देवकीपुत्रानुत्पन्नांस्तव सर्वशः ॥ ८३ ॥&lt;br&gt;&#xA;जातं जातं सुतं तुभ्यं न दास्यामि यदि प्रभो ।&lt;br&gt;&#xA;कुम्भीपाके तदा घोरे पतन्तु मम पूर्वजाः ॥ ८४ ॥&lt;br&gt;&#xA;श्रुत्वाथ वचनं सत्यं पौरवा ये पुरःस्थिताः ।&lt;br&gt;&#xA;ऊचुस्ते त्वरिताः कंसं साधु साधु पुनः पुनः ॥ ८५ ॥&lt;br&gt;&#xA;न मिथ्या भाषते क्वापि वसुदेवो महामनाः ।&lt;br&gt;&#xA;केशं मुञ्च महाभाग स्त्रीहत्या पातकं तथा ॥ ८६ ॥&lt;br&gt;&#xA;व्यास उवाच&lt;br&gt;&#xA;एवं प्रबोधितः कंसो यदुवृद्धैर्महात्मभिः ।&lt;br&gt;&#xA;क्रोधं त्यक्त्वा स्थितस्तत्र सत्यवाक्यानुमोदितः ॥ ८७ ॥&lt;br&gt;&#xA;ततो दुन्दुभयो नेदुर्वादित्राणि च सस्वनुः ।&lt;br&gt;&#xA;जयशब्दस्तु सर्वेषामुत्पन्नस्तत्र संसदि ॥ ८८ ॥&lt;br&gt;&#xA;प्रसाद्य कंसं प्रतिमोच्य देवकीं&lt;br&gt;&#xA;महायशाः शूरसुतस्तदानीम् ।&lt;br&gt;&#xA;जगाम गेहं स्वजनानुवृत्तो&lt;br&gt;&#xA;नवोढया वीतभयस्तरस्वी ॥ ८९ ॥&lt;br&gt;&#xA;इति श्रमिद्देवीभागवते महापुराणेऽष्टादशसाहस्र्यां संहितायां&lt;br&gt;&#xA;चतुर्थस्कन्धे कृष्णावतारकथोपक्रमवर्णनं नाम विंशोऽध्यायः ॥ २० ॥&lt;/p&gt;</description>
    </item>
    <item>
      <title>२१</title>
      <link>https://vishvAsa.github.io/purANam/shAktam/devI-bhAgavatam/04/21/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/21/</guid>
      <description>&lt;p&gt;व्यास उवाच&lt;br&gt;&#xA;अथ काले तु सम्प्राप्ते देवकी देवरूपिणी ।&lt;br&gt;&#xA;गर्भं दधार विधिवद्वसुदेवेन सङ्गता ॥ १ ॥&lt;br&gt;&#xA;पूर्णेऽथ दशमे मासे सुषुवे सुतमुत्तमम् ।&lt;br&gt;&#xA;रूपावयवसम्पन्नं देवकी प्रथमं यदा ॥ २ ॥&lt;br&gt;&#xA;तदाऽऽह वसुदेवस्तां सत्यवाक्यानुमोदितः ।&lt;br&gt;&#xA;भावित्वाच्च महाभागो देवकीं देवमातरम् ॥ ३ ॥&lt;br&gt;&#xA;वरोरु समयं मे त्वं जानासि स्वसुतार्पणे ।&lt;br&gt;&#xA;मोचिता त्वं महाभागे शपथेन मया तदा ॥ ४ ॥&lt;br&gt;&#xA;इमं पुत्रं सुकेशान्ते दास्यामि भ्रातृसूनवे ।&lt;br&gt;&#xA;(खले कंसे विनाशार्थं दैवे किं वा करिष्यसि ।) ॥&lt;br&gt;&#xA;विचित्रकर्मणां पाको दुर्ज्ञेयो ह्यकृतात्मभिः ॥ ५ ॥&lt;br&gt;&#xA;सर्वेषां किल जीवानां कालपाशानुवर्तिनाम् ।&lt;br&gt;&#xA;भोक्तव्यं स्वकृतं कर्म शुभ वा यदि वाशुभम् ॥ ६ ॥&lt;br&gt;&#xA;प्रारब्धं सर्वथैवात्र जीवस्य विधिनिर्मितम् ।&lt;br&gt;&#xA;देवक्युवाच&lt;br&gt;&#xA;स्वामिन् पूर्वं कृतं कर्म भोक्तव्यं सर्वथा नृभिः ॥ ७ ॥&lt;br&gt;&#xA;तीर्थैस्तपोभिर्दानैर्वा किं न याति क्षयं हि तत् ।&lt;br&gt;&#xA;लिखितो धर्मशास्त्रेषु प्रायश्चित्तविधिर्नृप ॥ ८ ॥&lt;br&gt;&#xA;पूर्वार्जितानां पापानां विनाशाय महात्मभिः ।&lt;br&gt;&#xA;ब्रह्महा हेमहारी च सुरापो गुरुतल्पगः ॥ ९ ॥&lt;br&gt;&#xA;द्वादशाब्दव्रते चीर्णे शुद्धिं याति यतस्ततः ।&lt;br&gt;&#xA;मन्वादिभिर्यथोद्दिष्टं प्रायश्चित्तं विधानतः ॥ १० ॥&lt;br&gt;&#xA;तथा कृत्वा नरः पापान्मुच्यते वा न वानघ ।&lt;br&gt;&#xA;विगीतवचनास्ते किं मुनयस्तत्त्वदर्शिनः ॥ ११ ॥&lt;br&gt;&#xA;याज्ञवल्क्यादयः सर्वे धर्मशास्त्रप्रवर्तकाः ।&lt;br&gt;&#xA;भवितव्यं भवत्येव यद्येवं निश्चयः प्रभो ॥ १२ ॥&lt;br&gt;&#xA;आयुर्वेदः स मिथ्यैव मन्त्रवादास्तथाखिलाः ।&lt;br&gt;&#xA;उद्यमस्तु वृथा सर्वमेवं चेद्दैवनिर्मितम् ॥ १३ ॥&lt;br&gt;&#xA;भवितव्यं भवत्येव प्रवृत्तिस्तु निरर्थिका ।&lt;br&gt;&#xA;अग्निष्टोमादिकं व्यर्थं नियतं स्वर्गसाधनम् ॥ १४ ॥&lt;br&gt;&#xA;यदा तदा प्रमाणं हि वृथैव परिभाषितम् ।&lt;br&gt;&#xA;वितथे तत्प्रमाणे तु धर्मोच्छेदः कुतो न हि ॥ १५ ॥&lt;br&gt;&#xA;उद्यमे च कृते सिद्धिः प्रत्यक्षेणैव साध्यते ।&lt;br&gt;&#xA;तस्मादत्र प्रकर्तव्यः प्रपञ्चश्चित्तकल्पितः ॥ १६ ॥&lt;br&gt;&#xA;यथायं बालकः क्षेमं प्राप्नोति मम पुत्रकः ।&lt;br&gt;&#xA;मिथ्या यदि प्रकर्तव्यं वचनं शुभमिच्छता ॥ १७ ॥&lt;br&gt;&#xA;न तत्र दूषणं किञ्चित्पवदन्ति मनीषिणः ।&lt;br&gt;&#xA;वसुदेव उवाच&lt;br&gt;&#xA;निशामय महाभागे सत्यमेतद्‌ ब्रवीमि ते ॥ १८ ॥&lt;br&gt;&#xA;उद्यमः खलु कर्तव्यः फलं दैववशानुगम् ।&lt;br&gt;&#xA;त्रिविधानीह कर्माणि संसारेऽत्र पुराविदः ॥ १९ ॥&lt;br&gt;&#xA;प्रवदन्तीह जीवानां पुराणेष्वागमेषु च ।&lt;br&gt;&#xA;सञ्चितानि च जीर्णानि प्रारब्धानि सुमध्यमे ॥ २० ॥&lt;br&gt;&#xA;वर्तमानानि वामोरु विविधानीह देहिनाम् ।&lt;br&gt;&#xA;शुभाशुभानि कर्माणि बीजभूतानि यानि च ॥ २१ ॥&lt;br&gt;&#xA;बहुजन्मसमुत्थानि काले तिष्ठन्ति सर्वथा ।&lt;br&gt;&#xA;पूर्वदेहं परित्यज्य जीवः कर्मवशानुगः ॥ २२ ॥&lt;br&gt;&#xA;स्वर्गं वा नरकं वापि प्राप्नोति स्वकृतेन वै ।&lt;br&gt;&#xA;दिव्यं देहञ्च सम्प्राप्य यातनादेहमर्थजम् ॥ २३ ॥&lt;br&gt;&#xA;भुनक्ति विविधान् भोगान्स्वर्गे वा नरकेऽथवा ।&lt;br&gt;&#xA;भोगान्ते च यदोत्पत्तेः समयस्तस्य जायते ॥ २४ ॥&lt;br&gt;&#xA;लिङ्गदेहेन सहितं जायते जीवसञ्ज्ञितम् ।&lt;br&gt;&#xA;तदैव सञ्चितेभ्यश्च कर्मभ्यः कर्मभिः पुनः ॥ २५ ॥&lt;br&gt;&#xA;योजयत्येव तं कालं कर्माणि प्राक्कृतानि च ।&lt;br&gt;&#xA;देहेनानेन भाव्यानि शुभानि चाशुभानि च ॥ २६ ॥&lt;br&gt;&#xA;प्रारब्धानि च जीवेन भोक्तव्यानि सुलोचने ।&lt;br&gt;&#xA;प्रायश्चित्तेन नश्यन्ति वर्तमानानि भामिनि ॥ २७ ॥&lt;br&gt;&#xA;सञ्चितानि तथैवाशु यथार्थं विहितेन च ।&lt;br&gt;&#xA;प्रारब्धकर्मणां भोगात्सङ्क्षयो नान्यथा भवेत् ॥ २८ ॥&#xA;तेनायं ते कुमारो वै देयः कंसाय सर्वथा ।&lt;br&gt;&#xA;न मिथ्या वचनं मेऽस्ति लोकनिन्दाभिदूषितम् ॥ २९ ॥&lt;br&gt;&#xA;अनित्येऽस्मिंस्तु संसारे धर्मसारे महात्मनाम् ।&lt;br&gt;&#xA;दैवाधीनं हि सर्वेषां मरणं जननं तथा ॥ ३० ॥&lt;br&gt;&#xA;तस्माच्छोको न कर्तव्यो देहिना हि निरर्थकः ।&lt;br&gt;&#xA;सत्यं यस्य गतं कान्ते वृथा तस्यैव जीवितम् ॥ ३१ ॥&lt;br&gt;&#xA;इहलोको गतो यस्मात्परलोकः कुतस्ततः ।&lt;br&gt;&#xA;अतो देहि सुतं सुभ्रु कंसाय प्रददाम्यहम् ॥ ३२ ॥&lt;br&gt;&#xA;सत्यसंस्तरणाद्देवि शुभमग्रे भविष्यति ।&lt;br&gt;&#xA;कर्तव्यं सुकृतं पुम्भिः सुखे दुःखे सति प्रिये ॥ ३३ ॥&lt;br&gt;&#xA;(सत्यसंरक्षणाद्देवि शुभमेव भविष्यति) ॥&lt;br&gt;&#xA;व्यास उवाच&lt;br&gt;&#xA;इत्युक्तवति कान्ते सा देवकी शोकसंयुता ।&lt;br&gt;&#xA;ददौ पुत्रं प्रसूतं च वेपमाना मनस्विनी ॥ ३४ ॥&lt;br&gt;&#xA;वसुदेवोऽपि धर्मात्मा आदाय स्वसुतं शिशुम् ।&lt;br&gt;&#xA;जगाम कंससदनं मार्गे लोकैरभिष्टुतः ॥ ३५ ॥&lt;/p&gt;</description>
    </item>
    <item>
      <title>२२</title>
      <link>https://vishvAsa.github.io/purANam/shAktam/devI-bhAgavatam/04/22/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/22/</guid>
      <description>&lt;p&gt;जनमेजय उवाच&lt;br&gt;&#xA;किं कृतं पातकं तेन बालकेन पितामह ।&lt;br&gt;&#xA;यज्जातमात्रो निहतस्तथा तेन दुरात्मना ॥ १ ॥&lt;br&gt;&#xA;नारदोऽपि मुनिश्रेष्ठो ज्ञानवान्धर्मतत्परः ।&lt;br&gt;&#xA;कथमेवंविधं पापं कृतवान्ब्रह्मवित्तमः ॥ २ ॥&lt;br&gt;&#xA;कर्ता कारयिता पापे तुल्यपापौ स्मृतौ बुधैः ।&lt;br&gt;&#xA;स कथं प्रेरयामास मुनिः कंसं खलं तदा ॥ ३ ॥&lt;br&gt;&#xA;संशयोऽयं महान्मेऽत्र ब्रूहि सर्वं सविस्तरम् ।&lt;br&gt;&#xA;येन कर्मविपाकेन बालको निधनं गतः ॥ ४ ॥&lt;br&gt;&#xA;व्यास उवाच&lt;br&gt;&#xA;नारदः कौतुकप्रेक्षी सर्वदा कलहप्रियः ।&lt;br&gt;&#xA;देवकार्यार्थमागत्य सर्वमेतच्चकार ह ॥ ५ ॥&lt;br&gt;&#xA;न मिथ्याभाषणे बुद्धिर्मुनेस्तस्य कदाचन ।&lt;br&gt;&#xA;सत्यवक्ता सुराणां स कर्तव्ये निरतः शुचिः ॥ ६ ॥&lt;br&gt;&#xA;एवं षड् बालकास्तेन जाता जाता निपातिताः ।&lt;br&gt;&#xA;षड् गर्भाः शापयोगेन सम्भूय मरणं गताः ॥ ७ ॥&lt;br&gt;&#xA;शृणु राजन्प्रवक्ष्यामि तेषां शापस्य कारणम् ।&lt;br&gt;&#xA;स्वायम्भुवेऽन्तरे पुत्रा मरीचेः षण्महाबलाः ॥ ८ ॥&lt;br&gt;&#xA;ऊर्णायां चैव भार्यायामासन्धर्मविचक्षणाः ।&lt;br&gt;&#xA;ब्रह्माणं जहसुर्वीक्ष्य सुतां यभितुमुद्यतम् ॥ ९ ॥&lt;br&gt;&#xA;शशाप तांस्तदा ब्रह्मा दैत्ययोनिं विशन्त्वधः ।&lt;br&gt;&#xA;कालनेमिसुता जातास्ते षड्गर्भा विशाम्पते ॥ १० ॥&lt;br&gt;&#xA;अवतारे परे ते तु हिरण्यकशिपोः सुताः ।&lt;br&gt;&#xA;जातास्ते ज्ञानसंयुक्ताः पूर्वशापभयान्नृप ॥ ११ ॥&lt;br&gt;&#xA;तस्मिञ्जन्मनि शान्ताश्च तपश्चक्रुः समाहिताः ।&lt;br&gt;&#xA;तेषां प्रीतोऽभवद्‌ ब्रह्मा षड्गर्भाणां वरान्ददौ ॥ १२ ॥&lt;br&gt;&#xA;ब्रह्मोवाच&lt;br&gt;&#xA;शप्ता यूयं मया पूर्वं क्रोधयुक्तेन पुत्रकाः ।&lt;br&gt;&#xA;तुष्टोऽस्मि वो महाभागा ब्रुवन्तु वाञ्छितं वरम् ॥ १३ ॥&lt;br&gt;&#xA;व्यास उवाच&lt;br&gt;&#xA;ते तु श्रुत्वा वचस्तस्य ब्रह्मणः प्रीतमानसाः ।&lt;br&gt;&#xA;ब्रह्माणमब्रुवन्कामं सर्वे कार्यार्थतत्पराः ॥ १४ ॥&lt;br&gt;&#xA;गर्भा ऊचुः&lt;br&gt;&#xA;पितामहाद्य तुष्टोऽसि देहि नो वाञ्छितं वरम् ।&lt;br&gt;&#xA;अवध्या दैवतैः सर्वैर्मानवैश्च महोरगैः ॥ १५ ॥&lt;br&gt;&#xA;गन्धर्वसिद्धपतिभिर्वधो माभूत्पितामह ।&lt;br&gt;&#xA;व्यास उवाच&lt;br&gt;&#xA;तानुवाच ततो ब्रह्मा सर्वमेतद्‌भविष्यति ॥ १६ ॥&lt;br&gt;&#xA;गच्छन्तु वो महाभागाः सत्यमेव न संशयः ।&lt;br&gt;&#xA;दत्त्वा वरं गतो ब्रह्मा मुदितास्ते तदाभवन् ॥ १७ ॥&lt;br&gt;&#xA;हिरण्यकशिपुः क्रुद्धस्तानुवाच कुरूद्वह ।&lt;br&gt;&#xA;यस्माद्विहाय मां पुत्रास्तोषितो वै पितामहः ॥ १८ ॥&lt;br&gt;&#xA;वरेण प्रार्थितोऽत्यर्थं बलवन्तो यतोऽभवन् ।&lt;br&gt;&#xA;युष्माभिर्हापितः स्नेहस्ततो युष्मांस्त्यजाम्यहम् ॥ १९ ॥&lt;br&gt;&#xA;यूयं व्रजन्तु पाताले षड्गर्भा विश्रुता भुवि ।&lt;br&gt;&#xA;पाताले निद्रयाविष्टास्तिष्ठन्तु बहुवत्सरान् ॥ २० ॥&lt;br&gt;&#xA;ततस्तु देवकीगर्भे वर्षे वर्षे पुनः पुनः ।&lt;br&gt;&#xA;पिता वः कालनेमिस्तु तत्र कंसो भविष्यति ॥ २१ ॥&lt;br&gt;&#xA;स एव जातमात्रान्वो वधिष्यति सुदारुणः ।&lt;br&gt;&#xA;व्यास उवाच&lt;br&gt;&#xA;एवं शप्तांस्तदा तेन गर्भे जातान्पुनः पुनः ॥ २२ ॥&lt;br&gt;&#xA;जघान देवकीपुत्रान्षड्गर्भाञ्छापनोदितः ।&lt;br&gt;&#xA;शेषांशः सप्तमस्तत्र देवकीगर्भसंस्थितः ॥ २३ ॥&lt;br&gt;&#xA;विस्रंसितश्च गर्भोऽसौ योगेन योगमायया ।&lt;br&gt;&#xA;नीतश्च रोहिणीगर्भे कृत्वा सङ्कर्षणं बलात् ॥ २४ ॥&lt;br&gt;&#xA;पतितः पञ्चमे मासि लोकख्यातिं गतस्तदा ।&#xA;कंसोऽपि ज्ञातवांस्तत्र देवकीगर्भपातनम् ॥ २५ ॥&lt;br&gt;&#xA;मुदं प्राप स दुष्टात्मा श्रुत्वा वार्तां सुखावहाम् ।&lt;br&gt;&#xA;अष्टमे देवकीगर्भे भगवान्सात्वतां पतिः ॥ २६ ॥&lt;br&gt;&#xA;उवास देवकार्यार्थं भारावतरणाय च ।&lt;br&gt;&#xA;राजोवाच&lt;br&gt;&#xA;वसुदेवः कश्यपांशः शेषांशश्च तदाभवत् ॥ २७ ॥&lt;br&gt;&#xA;हरेरंशस्तथा प्रोक्तो भवता मुनिसत्तम ।&lt;br&gt;&#xA;अन्ये च येंऽशा देवानां तत्र जातास्तु तान्वद ॥ २८ ॥&lt;br&gt;&#xA;व्यास उवाच&lt;br&gt;&#xA;सुराणामसुराणां च ये येंऽशा भुवि विश्रुताः ॥ २९ ॥&lt;br&gt;&#xA;तानहं सम्प्रवक्ष्यामि सङ्क्षेपेण शृणुष्व तान् ।&lt;br&gt;&#xA;वसुदेवः कश्यपांशो देवकी च तथादितिः ॥ ३० ॥&lt;br&gt;&#xA;बलदेवस्त्वनन्तांशो वर्तमानेषु तेषु च ।&lt;br&gt;&#xA;योऽसौ धर्मसुतः श्रीमान्नारायण इति श्रुतः ॥ ३१ ॥&lt;br&gt;&#xA;तस्यांशो वासुदेवस्तु विद्यमाने मुनौ तदा ।&lt;br&gt;&#xA;नरस्तस्यानुजो यस्तु तस्यांशोऽर्जुन एव च ॥ ३२ ॥&lt;br&gt;&#xA;युधिष्ठिरस्तु धर्मांशो वाय्वंशो भीम इत्युत ।&lt;br&gt;&#xA;अश्विन्यंशौ ततः प्रोक्तौ माद्रीपुत्रौ महाबलौ ॥ ३३ ॥&lt;br&gt;&#xA;सूर्यांशः कर्ण आख्यातो धर्माशो विदुरः स्मृतः ।&lt;br&gt;&#xA;द्रोणो बृहस्पतेरंशस्तत्सतस्तु शिवांशजः ॥ ३४ ॥&lt;br&gt;&#xA;समुद्रः शन्तनुः प्रोक्तो गङ्गा भार्या मता बुधैः ।&lt;br&gt;&#xA;देवकस्तु समाख्यातो गन्धर्वपतिरागमे ॥ ३५ ॥&lt;br&gt;&#xA;वसुर्भीष्मो विराटस्तु मरुद्‌गण इति स्मृतः ।&lt;br&gt;&#xA;अरिष्टस्य सुतो हंसो धृतराष्ट्रः प्रकीर्तितः ॥ ३६ ॥&lt;br&gt;&#xA;मरुद्‌गणः कृपः प्रोक्तः कृतवर्मा तथापरः ।&lt;br&gt;&#xA;दुर्योधनः कलेरंशः शकुनिं विद्धि द्वापरम् ॥ ३७ ॥&lt;br&gt;&#xA;सोमपुत्रः सुवर्चाख्यः सोमप्ररुरुदाहृतः ।&lt;br&gt;&#xA;पावकांशो धृष्टद्युम्नः शिखण्डी राक्षसस्तथा ॥ ३८ ॥&lt;br&gt;&#xA;सनत्कुमारस्यांशस्तु प्रद्युम्नः परिकीर्तितः ।&lt;br&gt;&#xA;द्रुपदो वरुणस्यांशो द्रौपदी च रमांशजा ॥ ३९ ॥&lt;br&gt;&#xA;द्रौपदीतनयाः पञ्च विश्वेदेवांशजाः स्मृताः ।&lt;br&gt;&#xA;कुन्तिः सिद्धिर्धृतिर्माद्री मतिर्गान्धारराजजा ॥ ४० ॥&lt;br&gt;&#xA;कृष्णपत्न्यस्तथा सर्वा देववाराङ्गनाः स्मृताः ।&lt;br&gt;&#xA;राजानश्च तथा सर्वे असुराः शक्रनोदिताः ॥ ४१ ॥&lt;br&gt;&#xA;हिरण्यकशिपोरंशः शिशुपाल उदाहृतः ।&lt;br&gt;&#xA;विप्रचित्तिर्जरासन्धः शल्यः प्रह्लाद इत्यपि ॥ ४२ ॥&lt;br&gt;&#xA;कालनेमिस्तथा कंसः केशी हयशिरास्तथा ।&lt;br&gt;&#xA;अरिष्टो बलिपुत्रस्तु ककुद्मी गोकुले हतः ॥ ४३ ॥&lt;br&gt;&#xA;अनुह्लादो धृष्टकेतुर्भगदत्तोऽथ बाष्कलः ।&lt;br&gt;&#xA;लम्बः प्रलम्बः सञ्चातः खरोऽसौ धेनुकोऽभवत् ॥ ४४ ॥&lt;br&gt;&#xA;वाराहश्च किशोरश्च दैत्यौ परमदारुणौ ।&lt;br&gt;&#xA;मल्लौ तावेव सञ्जातौ ख्यातौ चाणूरमुष्टिकौ ॥ ४५ ॥&lt;br&gt;&#xA;दितिपुत्रस्तथारिष्टो गजः कुवलयाभिधः ।&lt;br&gt;&#xA;बलिपुत्री बकी ख्याता बकस्तदनुजः स्मृतः ॥ ४६ ॥&lt;br&gt;&#xA;यमो रुद्रस्तथा कामः क्रोधश्चैव चतुर्थकः ।&lt;br&gt;&#xA;तेषामंशैस्तु सञ्जातो द्रोणपुत्रो महाबलः ॥ ४७ ॥&lt;br&gt;&#xA;अंशावतरणे पूर्वं दैतेया राक्षसास्तथा ।&lt;br&gt;&#xA;जाताः सर्वे सुरांशास्ते क्षितिभारावतारणे ॥ ४८ ॥&lt;br&gt;&#xA;एतेषां कथितं राजन्नंशावतरणं नृप ।&lt;br&gt;&#xA;सुराणां चासुराणां च पुराणेषु प्रकीर्तितम् ॥ ४९ ॥&lt;br&gt;&#xA;यदा ब्रह्मादयो देवाः प्रार्थनार्थं हरिं गताः ।&lt;br&gt;&#xA;हरिणा च तदा दत्तौ केशौ खलु सितासितौ ॥ ५० ॥&lt;br&gt;&#xA;श्यामवर्णस्ततः कृष्णः श्वेतः सङ्कर्षणस्तथा ।&lt;br&gt;&#xA;भारावतारणार्थं तौ जातौ देवांशसम्भवौ ॥ ५१ ॥&lt;br&gt;&#xA;अंशावतरणं चैतच्छृणोति भक्तिभावतः ।&lt;br&gt;&#xA;सर्वपापविनिर्मुक्तो मोदते स्वजनैर्वृतः ॥ ५२ ॥&lt;br&gt;&#xA;इति श्रीमद्देवीभागवते महापुराणेऽष्टादशसाहस्र्यां संहितायां&lt;br&gt;&#xA;चतुर्थस्कन्धे देवदानवानामंशावतरणवर्णनं नाम द्वाविंशोऽध्यायः ॥ २२ ॥&lt;/p&gt;</description>
    </item>
    <item>
      <title>२३</title>
      <link>https://vishvAsa.github.io/purANam/shAktam/devI-bhAgavatam/04/23/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/23/</guid>
      <description>&lt;p&gt;व्यास उवाच&lt;br&gt;&#xA;हतेषु षट्सु पुत्रेषु देवक्या औग्रसेनिना ।&lt;br&gt;&#xA;सप्तमे पतिते गर्भे वचनान्नारदस्य च ॥ १ ॥&lt;br&gt;&#xA;अष्टमस्य च गर्भस्य रक्षणार्थमतन्द्रितः ।&lt;br&gt;&#xA;प्रयत्नमकरोद्राजा मरणं स्वं विचिन्तयन् ॥ २ ॥&lt;br&gt;&#xA;समये देवकीगर्भे प्रवेशमकरोद्धरिः ।&lt;br&gt;&#xA;अंशेन वसुदेवे तु समागत्य यथाक्रमम् ॥ ३ ॥&lt;br&gt;&#xA;तदेयं योगमाया च यशोदायां यथेच्छया ।&lt;br&gt;&#xA;प्रवेशमकरोद्देवी देवकार्यार्थसिद्धये ॥ ४ ॥&lt;br&gt;&#xA;रोहिण्यास्तनयो रामो गोकुले समजायत ।&lt;br&gt;&#xA;यतः कंसभयोद्विग्ना संस्थिता सा च कामिनी ॥ ५ ॥&lt;br&gt;&#xA;कारागारे ततः कंसो देवकीं देवसंस्तुताम् ।&lt;br&gt;&#xA;स्थापयामास रक्षार्थं सेवकान्समकल्पयत् ॥ ६ ॥&lt;br&gt;&#xA;वसुदेवस्तु कामिन्याः प्रेमतन्तुनियन्त्रितः ।&lt;br&gt;&#xA;पुत्रोत्पत्तिं च सञ्चिन्त्य प्रविष्टः सह भार्यया ॥ ७ ॥&lt;br&gt;&#xA;देवकीगर्भगो विष्णुर्देवकार्यार्थसिद्धये ।&lt;br&gt;&#xA;संस्तुतोऽमरसङ्घैश्च व्यवर्धत यथाक्रमम् ॥ ८ ॥&lt;br&gt;&#xA;सञ्जाते दशमे तत्र मासेऽथ श्रावणे शुभे ।&lt;br&gt;&#xA;प्राजापत्यर्क्षसंयुक्ते कृष्णपक्षेऽष्टमीदिने ॥ ९ ॥&lt;br&gt;&#xA;कंसस्तु दानवान्सर्वानुवाच भयविह्वलः ।&lt;br&gt;&#xA;रक्षणीया भवद्‌भिश्च देवकी गर्भमन्दिरे ॥ १० ॥&lt;br&gt;&#xA;अष्टमो देवकीगर्भः शत्रुर्मे प्रभविष्यति ।&lt;br&gt;&#xA;रक्षणीयः प्रयत्नेन मृत्युरूपः स बालकः ॥ ११ ॥&lt;br&gt;&#xA;हत्वैनं बालकं दैत्याः सुखं स्वप्स्यामि मन्दिरे ।&lt;br&gt;&#xA;निवृत्तिवर्जिते दुःखे नाशिते चाष्टमे सुते ॥ १२ ॥&lt;br&gt;&#xA;खड्गप्रासधराः सर्वे तिष्ठन्तु धृतकार्मुकाः ।&lt;br&gt;&#xA;निद्रातन्द्राविहीनाश्च सर्वत्र निहितेक्षणाः ॥ १३ ॥&lt;/p&gt;</description>
    </item>
    <item>
      <title>२४</title>
      <link>https://vishvAsa.github.io/purANam/shAktam/devI-bhAgavatam/04/24/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/24/</guid>
      <description>&lt;p&gt;व्यास उवाच&lt;br&gt;&#xA;प्रातर्नन्दगृहे जातः पुत्रजन्ममहोत्सवः ।&lt;br&gt;&#xA;किंवदन्त्यथ कंसेन श्रुता चारमुखादपि ॥ १ ॥&lt;br&gt;&#xA;जानाति वसुदेवस्य दारास्तत्र वसन्ति हि ।&lt;br&gt;&#xA;पशवो दासवर्गश्च सर्वे ते नन्दगोकुले ॥ २ ॥&lt;br&gt;&#xA;तेन शङ्कासमाविष्टो गोकुलं प्रति भारत ।&lt;br&gt;&#xA;नारदेनापि तत्सर्वं कथितं कारणं पुरा ॥ ३ ॥&lt;br&gt;&#xA;गोकुले ये च नन्दाद्यास्तत्पत्न्यश्च सुरांशजाः ।&lt;br&gt;&#xA;देवकीवसुदेवाद्याः सर्वे ते शत्रवः किल ॥ ४ ॥&lt;br&gt;&#xA;इति नारदवाक्येन बोधितोऽसौ कुलाधमः ।&lt;br&gt;&#xA;जातः कोपमना राजन् कंसः परमपापकृत् ॥ ५ ॥&lt;br&gt;&#xA;पूतना निहता तत्र कृष्णेनामिततेजसा ।&lt;br&gt;&#xA;बको वत्सासुरश्चापि धेनुकश्च महाबलः ॥ ६ ॥&lt;br&gt;&#xA;प्रलम्बो निहतस्तेन तथा गोवर्धनो धृतः ।&lt;br&gt;&#xA;श्रुत्वैतत्कर्म कंसस्तु मेने मरणमात्मनः ॥ ७ ॥&lt;br&gt;&#xA;तथा विनिहतः केशी ज्ञात्वा कंसोऽतिदुर्मनाः ।&lt;br&gt;&#xA;धनुर्यागमिषेणाशु तावानेतुं प्रचक्रमे ॥ ८ ॥&lt;br&gt;&#xA;अक्रूरं प्रेषयामास क्रूरः पापमतिस्तदा ।&lt;br&gt;&#xA;आनेतुं रामकृष्णौ च वधायामितविक्रमौ ॥ ९ ॥&lt;br&gt;&#xA;रथमारोप्य गोपालौ गोकुलाद्‌ गान्दिनीसुतः ।&lt;br&gt;&#xA;आगतो मथुरायां तु कंसादेशे स्थितः किल ॥ १० ॥&lt;br&gt;&#xA;तावागत्य तदा तत्र धनुर्भङ्गञ्च चक्रतुः ।&lt;br&gt;&#xA;हत्वाथ रजकं कामं गजं चाणूरमुष्टिकम् ॥ ११ ॥&lt;br&gt;&#xA;शलं च तोशलं चैव निजघान हरिस्तदा ।&lt;br&gt;&#xA;जघान कंसं देवेशः केशेष्वाकृष्य लीलया ॥ १२ ॥&lt;br&gt;&#xA;पितरौ मोचयित्वाथ गतदुःखौ चकार ह ।&lt;br&gt;&#xA;उग्रसेनाय राज्यं तद्ददावरिनिषूदनः ॥ १३ ॥&lt;br&gt;&#xA;वसुदेवस्तयोस्तत्र मौञ्जीबन्धनपूर्वकम् ।&lt;br&gt;&#xA;कारयामास विधिवद्‌ व्रतबन्धं महामनाः ॥ १४ ॥&lt;br&gt;&#xA;उपनीतौ तदा तौ तु गतौ सान्दीपनालयम् ।&lt;br&gt;&#xA;विद्याः सर्वाः समभ्यस्य मथुरामागतौ पुनः ॥ १५ ॥&lt;br&gt;&#xA;जातौ द्वादशवर्षीयौ कृतविद्यौ महाबलौ ।&lt;br&gt;&#xA;मथुरायां स्थितौ वीरौ सुतावानकदुन्दुभेः ॥ १६ ॥&lt;br&gt;&#xA;मागधस्तु जरासन्धो जामातृवधदुःखितः ।&lt;br&gt;&#xA;कृत्वा सैन्यसमाजं स मथुरामागतः पुरीम् ॥ १७ ॥&lt;br&gt;&#xA;स सप्तदशवारं तु कृष्णेन कृतबुद्धिना ।&lt;br&gt;&#xA;जितः सङ्ग्राममासाद्य मधुपुर्यां निवासिना ॥ १८ ॥&lt;br&gt;&#xA;पश्चाच्च प्रेरितस्तेन स कालयवनाभिधः ।&lt;br&gt;&#xA;सर्वम्लेच्छाधिपः शूरो यादवानां भयङ्करः ॥ १९ ॥&lt;br&gt;&#xA;श्रुत्वा यवनमायान्तं कृष्णः सर्वान् यदूत्तमान् ।&lt;br&gt;&#xA;आनाय्य च तथा राममुवाच मधुसूदनः ॥ २० ॥&lt;br&gt;&#xA;भयं नोऽत्र समुत्पन्नं जरासन्धान्महाबलात् ।&lt;br&gt;&#xA;किं कर्तव्यं महाभाग यवनः समुपैति वै ॥ २१ ॥&lt;br&gt;&#xA;प्राणत्राणं प्रकर्तव्यं त्यक्त्वा गेहं बलं धनम् ।&lt;br&gt;&#xA;सुखेन स्थीयते यत्र स देशः खलु पैतृकः ॥ २२ ॥&lt;br&gt;&#xA;सदोद्वेगकरः कामं किं कर्तव्यः कुलोचितः ।&lt;br&gt;&#xA;शैलसागरसान्निध्ये स्थातव्यं सुखमिच्छता ॥ २३ ॥&lt;br&gt;&#xA;यत्र वैरिभयं न स्यात्स्थातव्यं तत्र पण्डितैः ।&lt;br&gt;&#xA;शेषशय्यां समाश्रित्य हरिः स्वपिति सागरे ॥ २४ ॥&lt;br&gt;&#xA;तथैव च भयाद्‌भीतः कैलासे त्रिपुरार्दनः ।&lt;br&gt;&#xA;तस्मान्नात्रैव स्थातव्यमस्माभिः शत्रुतापितैः ॥ २५ ॥&lt;br&gt;&#xA;द्वारवत्यां गमिष्यामः सहिताः सर्व एव वै ।&lt;br&gt;&#xA;कथिता गरुडेनाद्य रम्या द्वारवती पुरी ॥ २६ ॥&lt;br&gt;&#xA;रैवताचलसानिध्ये सिन्धुकूले मनोहरा ।&lt;br&gt;&#xA;व्यास उवाच&lt;br&gt;&#xA;तच्छ्रुत्वा वचनं तथ्यं सर्वे यादवपुङ्गवाः ॥ २७ ॥&lt;br&gt;&#xA;गमनाय मतिं चक्रुः सकुटुम्बाः सवाहनाः ।&lt;br&gt;&#xA;शकटानि तथोष्ट्राश्च वाम्यश्च महिषास्तथा ॥ २८ ॥&lt;br&gt;&#xA;धनपूर्णानि कृत्वा ते निर्ययुर्नगराद्‌बहिः ।&lt;br&gt;&#xA;रामकृष्णौ पुरस्कृत्य सर्वे ते सपरिच्छदाः ॥ २९ ॥&lt;br&gt;&#xA;अग्रे कृत्वा प्रजाः सर्वाश्चेलुः सर्वे यदूत्तमाः ।&lt;br&gt;&#xA;कतिचिद्दिवसैः प्रापुः पुरीं द्वारवतीं किल ॥ ३० ॥&lt;br&gt;&#xA;शिल्पिभिः कारयामास जीर्णोद्धारं हि माधवः ।&lt;br&gt;&#xA;संस्थाप्य यादवांस्तत्र तावेतौ बलकेशवौ ॥ ३१ ॥&lt;br&gt;&#xA;तरसा मथुरामेत्य संस्थितौ निर्जनां पुरीम् ।&lt;br&gt;&#xA;तदा तत्रैव सम्प्राप्तो बलवान् यवनाधिपः ॥ ३२ ॥&lt;br&gt;&#xA;ज्ञात्वैनमागतं कृष्णो निर्ययौ नगराद्‌बहिः ।&lt;br&gt;&#xA;पदातिरग्रे तस्याभूद्यवनस्य जनार्दनः ॥ ३३ ॥&lt;br&gt;&#xA;पीताम्बरधरः श्रीमान्प्राहसन्मधुसूदनः ।&lt;br&gt;&#xA;तं दृष्ट्वा पुरतो यान्तं कृष्णं कमललोचनम् ॥ ३४ ॥&lt;br&gt;&#xA;यवनोऽपि पदातिः सन्पृष्ठतोऽनुगतः खलः ।&lt;br&gt;&#xA;प्रसुप्तो यत्र राजर्षिर्मुचुकुन्दो महाबलः ॥ ३५ ॥&lt;br&gt;&#xA;प्रययौ भगवांस्तत्र सकालयवनो हरिः ।&lt;br&gt;&#xA;तत्रैवान्तर्दधे विष्णुर्मुचुकुन्दं समीक्ष्य च ॥ ३६ ॥&lt;br&gt;&#xA;तत्रैव यवनः प्राप्तः सुप्तभूतमपश्यत ।&lt;br&gt;&#xA;मत्वा तं वासुदेवं स पादेनाताडयन्नृपम् ॥ ३७ ॥&#xA;प्रबुद्धः क्रोधरक्ताक्षस्तं ददाह महाबलः ।&lt;br&gt;&#xA;तं दग्ध्वा मुचुकुन्दोऽथ ददर्श कमलेक्षणम् ॥ ३८ ॥&lt;br&gt;&#xA;वासुदेवं सुदेवेशं प्रणम्य प्रस्थितो वनम् ।&lt;br&gt;&#xA;जगाम द्वारकां कृष्णो बलदेवसमन्वितः ॥ ३९ ॥&lt;br&gt;&#xA;उग्रसेनं नृपं कृत्वा विजहार यथारुचि ।&lt;br&gt;&#xA;अहरद्‌रुक्मिणी कामं शिशुपालस्वयंवरात् ॥ ४० ॥&lt;br&gt;&#xA;राक्षसेन विवाहेन चक्रे दारविधिं हरिः ।&lt;br&gt;&#xA;ततो जाम्बवतीं सत्यां मित्रविन्दाञ्च भामिनीम् ॥ ४१ ॥&lt;br&gt;&#xA;कालिन्दीं लक्षणां भद्रां तथा नाग्नजितीं शुभाम् ।&lt;br&gt;&#xA;पृथक्पृथक्समानीयाप्युपयेमे जनार्दनः ॥ ४२ ॥&lt;br&gt;&#xA;अष्टावेव महीपाल पत्न्यः परमशोभनाः ।&lt;br&gt;&#xA;प्रासूत रुक्मिणी पुत्रं प्रद्युम्नं चारुदर्शनम् ॥ ४३ ॥&lt;br&gt;&#xA;जातकर्मादिकं तस्य चकार मधुसूदनः ।&lt;br&gt;&#xA;हृतोऽसौ सूतिकागेहाच्छम्बरेण बलीयसा ॥ ४४ ॥&lt;br&gt;&#xA;नीतश्च स्वपुरीं बालो मायावत्यै समर्पितः ।&lt;br&gt;&#xA;वासुदेवो हृतं दृष्ट्वा पुत्रं शोकसमन्वितः ॥ ४५ ॥&lt;br&gt;&#xA;जगाम शरणं देवीं भक्तियुक्तेन चेतसा ।&lt;br&gt;&#xA;वृत्रासुरादयो दैत्या लीलयैव यया हताः ॥ ४६ ॥&lt;br&gt;&#xA;ततोऽसौ योगमायायाश्चकार परमां स्मृतिम् ।&lt;br&gt;&#xA;वचोभिः परमोदारैरक्षरैः स्तवनैः शुभैः ॥ ४७ ॥&lt;br&gt;&#xA;श्रीकृष्ण उवाच&lt;br&gt;&#xA;मातर्मयातितपसा परितोषिता त्वं&lt;br&gt;&#xA;प्राग्जन्मनि प्रसुमनादिभिरर्चितासि ।&lt;br&gt;&#xA;धर्मात्मजेन बदरीवनखण्डमध्ये&lt;br&gt;&#xA;किं विस्मृतो जननि ते त्वयि भक्तिभावः ॥ ४८ ॥&lt;br&gt;&#xA;सूतीगृहादपहृतः किमु बालको मे&lt;br&gt;&#xA;केनापि दुष्टमनसाप्यथ कौतुकाद्वा ।&lt;br&gt;&#xA;मानापहारकरणाय ममाद्य नूनं&lt;br&gt;&#xA;लज्जा तवाम्ब खलु भक्तजनस्य युक्ता ॥ ४९ ॥&lt;br&gt;&#xA;दुर्गो महानतितरां नगरी सुगुप्ता&lt;br&gt;&#xA;तत्रापि मेऽस्ति सदनं किल मध्यभागे ।&lt;br&gt;&#xA;अन्तःपुरे च पिहितं ननु सूतिगेहं&lt;br&gt;&#xA;बालो हृतः खलु तथापि ममैव दोषात् ॥ ५० ॥&lt;br&gt;&#xA;नाहं गतः परपुरं न च यादवाश्च&lt;br&gt;&#xA;रक्षावतीव नगरी किल वीरवर्यैः ।&lt;br&gt;&#xA;माया तवैव जननि प्रकटप्रभावा&lt;br&gt;&#xA;मे बालकः परिहृतः कुहकेन केन ॥ ५१ ॥&lt;br&gt;&#xA;नो वेद्म्यहं जननि ते चरितं सुगुप्तं&lt;br&gt;&#xA;को वेद मन्दमतिरल्पविदेव देही ।&lt;br&gt;&#xA;क्वासौ गतो मम भटैर्न च वीक्षितो वा&lt;br&gt;&#xA;हर्ताम्बिके जवनिका तव कल्पितेयम् ॥ ५२ ॥&lt;br&gt;&#xA;चित्रं न तेऽत्र पुरतो मम मातृगर्भो&lt;br&gt;&#xA;नीतस्त्वयार्धसमये किल माययासौ ।&lt;br&gt;&#xA;यं रोहिणी हलधरं सुषुवे प्रसिद्धं&lt;br&gt;&#xA;दूरे स्थिता पतिपरा मिथुनं विनापि ॥ ५३ ॥&lt;br&gt;&#xA;सृष्टिं करोषि जगतामनुपालनं च&lt;br&gt;&#xA;नाशं तथैव पुनरप्यनिशं गुणैस्त्वम् ।&lt;br&gt;&#xA;को वेद तेऽम्ब चरितं दुरितान्तकारि&lt;br&gt;&#xA;प्रायेण सर्वमखिलं विहितं त्वयैतत् ॥ ५४ ॥&lt;br&gt;&#xA;उत्पाद्य पुत्रजननप्रभवं प्रमोदं&lt;br&gt;&#xA;दत्त्वा पुनर्विरहजं किल दुःखभारम् ।&lt;br&gt;&#xA;त्वं क्रीडसे सुललितैः खलु तैर्विहारै-&lt;br&gt;&#xA;र्नो चेत्कथं मम सुताप्तिरतिर्वृथा स्यात् ॥ ५५ ॥&lt;br&gt;&#xA;मातास्य रोदिति भृशं कुररीव बाला&lt;br&gt;&#xA;दुःखं तनोति मम सन्निधिगा सदैव ।&lt;br&gt;&#xA;कष्टं न वेत्सि ललितेऽप्रमितप्रभावे&lt;br&gt;&#xA;मातस्त्वमेव शरणं भवपीडितानाम् ॥ ५६ ॥&lt;br&gt;&#xA;सीमा सुखस्य सुतजन्म तदीयनाशो&lt;br&gt;&#xA;दुःखस्य देवि भवने विबुधा वदन्ति ।&lt;br&gt;&#xA;तत्किं करोमि जननि प्रथमे प्रनष्टे&lt;br&gt;&#xA;पुत्रे ममाद्य हृदयं स्फुटतीव मातः ॥ ५७ ॥&lt;br&gt;&#xA;यज्ञं करोमि तव तुष्टिकरं व्रतं वा&lt;br&gt;&#xA;दैवं च पूजनमथाखिलदुःखहा त्वम् ।&lt;br&gt;&#xA;मातः सुतोऽत्र यदि जीवति दर्शयाशु&lt;br&gt;&#xA;त्वं वै क्षमा सकलशोकविनाशनाय ॥ ५८ ॥&lt;br&gt;&#xA;व्यास उवाच&lt;br&gt;&#xA;एवं स्तुता तदा देवी कृष्णेनाक्लिष्टकर्मणा ।&lt;br&gt;&#xA;प्रत्यक्षदर्शना भूत्वा तमुवाच जगद्‌गुरुम् ॥ ५९ ॥&lt;br&gt;&#xA;श्रीदेव्युवाच&lt;br&gt;&#xA;शोकं मा कुरु देवेश शापोऽयं ते पुरातनः ।&lt;br&gt;&#xA;तस्य योगेन पुत्रस्ते शम्बरेण हृतो बलात् ॥ ६० ॥&lt;br&gt;&#xA;अतस्ते षोडशे वर्षे हत्वा तं शम्बरं बलात् ।&lt;br&gt;&#xA;आगमिष्यति पुत्रस्ते मत्प्रसादान्न संशयः ॥ ६१ ॥&lt;br&gt;&#xA;व्यास उवाच&lt;br&gt;&#xA;इत्युक्त्वान्तर्दधे देवी चण्डिका चण्डविक्रमा ।&lt;br&gt;&#xA;भगवानपि पुत्रस्य शोकं त्यक्त्वाभवत्सुखी ॥ ६२ ॥&lt;br&gt;&#xA;इति श्रीमद्देवीभागवते महापुराणेऽष्टादशसाहस्र्यां संहितायां&lt;br&gt;&#xA;चतुर्थस्कन्धे देव्या कृष्णशोकापनोदनं नाम चतुर्विंशोऽध्यायः ॥ २४ ॥&lt;/p&gt;</description>
    </item>
    <item>
      <title>२५</title>
      <link>https://vishvAsa.github.io/purANam/shAktam/devI-bhAgavatam/04/25/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/04/25/</guid>
      <description>&lt;p&gt;राजोवाच&lt;br&gt;&#xA;सन्देहो मे मुनिश्रेष्ठ जायते वचनात्तव ।&lt;br&gt;&#xA;वैष्णवांशे भगवति दुःखोत्पत्तिं विलोक्य च ॥ १ ॥&lt;br&gt;&#xA;नारायणांशसम्भूतो वासुदेवः प्रतापवान् ।&lt;br&gt;&#xA;कथं स सूतिकागाराद्धृतो बालो हरेरपि ॥ २ ॥&lt;br&gt;&#xA;सुगुप्तनगरे रम्ये गुप्तेऽथ सूतिकागृहे ।&lt;br&gt;&#xA;प्रविश्य तेन दैत्येन गृहीतोऽसौ कथं शिशुः ॥ ३ ॥&lt;br&gt;&#xA;न ज्ञातो वासुदेवेन चित्रमेतन्ममाद्‌भुतम् ।&lt;br&gt;&#xA;जायते महदाश्चर्यं चित्ते सत्यवतीसुत ॥ ४ ॥&lt;br&gt;&#xA;ब्रूहि तत्कारणं ब्रह्मन्न ज्ञातं केशवेन यत् ।&lt;br&gt;&#xA;हरणं तत्रसंस्थेन शिशोर्वा सूतिकागृहात् ॥ ५ ॥&lt;br&gt;&#xA;व्यास उवाच&lt;br&gt;&#xA;माया बलवती राजन्नराणां बुद्धिमोहिनी ।&lt;br&gt;&#xA;शाम्भवी विश्रुता लोके को वा मोहं न गच्छति ॥ ६ ॥&lt;br&gt;&#xA;मानुषं जन्म सम्प्राप्य गुणाः सर्वेऽपि मानुषाः ।&lt;br&gt;&#xA;भवन्ति देहजा कामं न देवा नासुरास्तदा ॥ ७ ॥&lt;br&gt;&#xA;क्षुत्तृण्निद्रा भयं तन्द्रा व्यामोहः शोकसंशयः ।&lt;br&gt;&#xA;हर्षश्चैवाभिमानश्च जरामरणमेव च ॥ ८ ॥&lt;br&gt;&#xA;अज्ञानं ग्लानिरप्रीतिरीर्ष्यासूया मदः श्रमः ।&lt;br&gt;&#xA;एते देहभवा भावाः प्रभवन्ति नराधिप ॥ ९ ॥&lt;br&gt;&#xA;यथा हेममृगं रामो न बुबोध पुरोगतम् ।&lt;br&gt;&#xA;जानक्या हरणञ्चैव जटायुमरणं तथा ॥ १० ॥&lt;br&gt;&#xA;अभिषेकदिने रामो वनवासं न वेद च ।&lt;br&gt;&#xA;तथा न ज्ञातवान् रामः स्वशोकान्मरणं पितुः ॥ ११ ॥&lt;br&gt;&#xA;अज्ञवद्विचचारासौ पश्यमानो वने वने ।&lt;br&gt;&#xA;जानकीं न विवेदाथ रावणेन हृतां बलात् ॥ १२ ॥&lt;br&gt;&#xA;सहायान् वानरान्कृत्वा हत्वा शक्रसुतं बलात् ।&lt;br&gt;&#xA;सागरे सेतुबन्धञ्च कृत्वोत्तीर्य सरित्पतिम् ॥ १३ ॥&lt;br&gt;&#xA;प्रेषयामास सर्वासु दिक्षु तान्कपिकुञ्जरान् ।&lt;br&gt;&#xA;सङ्ग्रामं कृतवान्घोरं दुःखं प्राप रणाजिरे ॥ १४ ॥&lt;br&gt;&#xA;बन्धनं नागपाशेन प्राप रामो महाबलः ।&lt;br&gt;&#xA;गरुडान्मोक्षणं पश्चादन्वभूद्‌रघुनन्दनः ॥ १५ ॥&lt;br&gt;&#xA;अहनद्‌रावणं सङ्ख्ये कुम्भकर्णं महाबलम् ।&lt;br&gt;&#xA;मेघनादं निकुम्भञ्च कुपितो रघुनन्दनः ॥ १६ ॥&lt;br&gt;&#xA;अदूष्यत्वञ्च जानक्या न विवेद जनार्दनः ।&lt;br&gt;&#xA;दिव्यञ्च कारयामास ज्वलितेऽग्नौ प्रवेशनम् ॥ १७ ॥&lt;br&gt;&#xA;लोकापवादाच्च परं ततस्तत्याज तां प्रियाम् ।&lt;br&gt;&#xA;अदूष्यां दूषितां मत्वा सीतां दशरथात्मजः ॥ १८ ॥&lt;br&gt;&#xA;न ज्ञातौ स्वसुतौ तेन रामेण च कुशीलवौ ।&lt;br&gt;&#xA;मुनिना कथितौ तौ तु तस्य पुत्रौ महाबलौ ॥ १९ ॥&lt;br&gt;&#xA;पातालगमनं चैव जानक्या ज्ञातवान्न च ।&lt;br&gt;&#xA;राघवः कोपसंयुक्तो भ्रातरं हन्तुमुद्यतः ॥ २० ॥&lt;br&gt;&#xA;कालस्यागमनञ्चैव न विवेद खरान्तकः ।&lt;br&gt;&#xA;मानुषं देहमाश्रित्य चक्रे मानुषचेष्टितम् ॥ २१ ॥&lt;br&gt;&#xA;तथैव मानुषान्भावान्नात्र कार्या विचारणा ।&lt;br&gt;&#xA;पूर्वं कंसभयात्प्राप्तो गोकुले यदुनन्दनः ॥ २२ ॥&lt;br&gt;&#xA;जरासन्धभयात्पश्चाद्‌ द्वारवत्यां गतो हरिः ।&lt;br&gt;&#xA;अधर्मं कृतवान्कृष्णो रुक्मिण्या हरणञ्च यत् ॥ २३ ॥&lt;br&gt;&#xA;शिशुपालवृतायाश्च जानन्धर्मं सनातनम् ।&lt;br&gt;&#xA;शुशोच बालकं कृष्णः शम्बरेण हृतं बलात् ॥ २४ ॥&lt;br&gt;&#xA;मुमोद जानन्पुत्रं तं हर्षशोकयुतस्ततः ।&lt;br&gt;&#xA;सत्यभामाज्ञया यत्तु युयुधे स्वर्गतः किल ॥ २५ ॥&lt;br&gt;&#xA;इन्द्रेण पादपार्थं तु स्त्रीजितत्वं प्रकाशयन् ।&lt;br&gt;&#xA;जहार कल्पवृक्षं यः पराभूय शतक्रतुम् ॥ २६ ॥&lt;br&gt;&#xA;मानिनीमानरक्षार्थं हरिश्चित्रधरः प्रभुः ।&lt;br&gt;&#xA;बद्ध्वा वृक्षे हरिं सत्या नारदाय ददौ पतिम् ॥ २७ ॥&lt;br&gt;&#xA;दत्त्वाथ कानकं कृष्णं मोचयामास भामिनी ।&lt;br&gt;&#xA;दृष्ट्वा पुत्रान्पुरुगुणान्प्रद्युम्नप्रमुखानथ ॥ २८ ॥&lt;br&gt;&#xA;कृष्णं जाम्बवती दीना ययाचे सन्ततिं शुभाम् ।&lt;br&gt;&#xA;स ययौ पर्वतं कृष्णस्तपस्याकृतनिश्चयः ॥ २९ ॥&lt;br&gt;&#xA;उपमन्युर्मुनिर्यत्र शिवभक्तः परन्तपः ।&lt;br&gt;&#xA;उपमन्युं गुरु कृत्वा दीक्षां पाशुपतो हरिः ॥ ३० ॥&lt;br&gt;&#xA;जग्राह पुत्रकामस्तु मुण्डी दण्डी बभूव ह ।&lt;br&gt;&#xA;उग्रं तत्र तपस्तेपे मासमेकं फलाशनः ॥ ३१ ॥&lt;br&gt;&#xA;जजाप शिवमन्त्रं तु शिवध्यानपरो हरिः ।&lt;br&gt;&#xA;द्वितीये तु जलाहारस्तिष्ठन्नेकपदा हरिः ॥ ३२ ॥&lt;br&gt;&#xA;तृतीये वायुभक्षस्तु पादाङ्गुष्ठाग्रसंस्थितः ।&lt;br&gt;&#xA;षष्ठे तु भगवान् रुद्रः प्रसन्नो भक्तिभावतः ॥ ३३ ॥&lt;br&gt;&#xA;दर्शनञ्च ददौ तत्र सोमः सोमकलाधरः ।&lt;br&gt;&#xA;आजगाम वृषारूढः सुरैरिन्द्रादिभिर्भूतः ॥ ३४ ॥&lt;br&gt;&#xA;ब्रह्मविष्णुयुतः साक्षाद्यक्षगन्धर्वसेवितः ।&lt;br&gt;&#xA;सम्बोधयन्वासुदेवं शङ्करस्तमुवाच ह ॥ ३५ ॥&lt;br&gt;&#xA;तुष्टोऽस्मि कृष्ण तपसा तवोग्रेण महामते ।&lt;br&gt;&#xA;ददामि वाच्छितान्कामान्ब्रूहि यादवनन्दन ॥ ३६ ॥&lt;br&gt;&#xA;मयि दृष्टे कामपूरे कामशेषो न सम्भवेत् ।&lt;br&gt;&#xA;व्यास उवाच&lt;br&gt;&#xA;तं दृष्ट्वा शङ्करं तुष्टं भगवान्देवकीसुतः ॥ ३७ ॥&lt;br&gt;&#xA;पपात पादयोस्तस्य दण्डवत्प्रेमसंयुतः ।&lt;br&gt;&#xA;स्तुतिं चकार देवेशो मेघगम्भीरया गिरा ॥ ३८ ॥&lt;br&gt;&#xA;स्थितस्तु पुरतः शम्भोर्वासुदेवः सनातनः ।&lt;br&gt;&#xA;श्रीकृष्ण उवाच&lt;/p&gt;</description>
    </item>
  </channel>
</rss>
