+++
title = "०३५ मारीचं प्रति पुनः रावणागमनम्"
title_english = "035 Ravana proceeds to Mareecha"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-035-Maaricham_Prathi_Punaha_Ravana_Agamanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/3_araNyakANDam/04-sItApaharaNam/035_mArIchaM_prati_punaH_rAvaNAgamanam.md">
<details><summary><h3>IITK ...{Loading}...</h3></summary>

Ravana departs stealthily secretly to meet Maricha--description of the
beautiful nature on the way to Maricha's hermitage.



#### श्लोकः
##### मूलम्
ततश्शूर्पणखावाक्यं तच्छ्रुत्वा रोमहर्षणम्।  
सचिवानभ्यनुज्ञाय कार्यं बुद्ध्वा जगाम ह॥3.35.1॥

##### शब्दार्थः
ततः then, रोमहर्षणम् horripilating, तत् that way, शूर्पणखावाक्यम् words of Surpanakha, श्रुत्वा on hearing, सचिवान् ministers, अभ्यनुज्ञाय  took leave, कार्यम् task, बुद्ध्वा thinking over, जगाम ह went.

##### आङ्ग्लानुवादः
Then hearing the horripilating words of Surpanakha, Ravana took leave of the ministers and went thinking about the task ahead of him.



#### श्लोकः
##### मूलम्
तत्कार्यमनुगम्याथ यथावदुपलभ्य च।  
दोषाणां च गुणानां च सम्प्रधार्य बलाबलम्।3.35.2॥  
इति कर्तव्यमित्येव कृत्वा निश्चयमात्मनः।  
स्थिरबुद्धिस्ततो रम्यां यानशालां जगाम ह॥3.35.3॥

##### शब्दार्थः
अथ and, तत् that, कार्यम् task, अनुगम्य thinking deeply, यथावत् duly, उपलभ्य च understanding, दोषाणाम् of demerits, गुणानां च merits, बलाबलम् strength and weakness, सम्प्रधार्य reflected on it, इति this, कर्तव्यम् duty, इत्येव that way, आत्मनः in himself, निश्चयम् decided, कृत्वा did, स्थिरबुद्धिः firmly, ततः then, रम्यां delightful, यानशालाम् coachshed, जगाम ह went.

##### आङ्ग्लानुवादः
Deliberating on the task ahead, duly considering the pros and cons, demerits and merits, strength and weakness, of the issue and having firmly decided within himself, he left for the beautiful coachshed.



#### श्लोकः
##### मूलम्
यानशालां ततो गत्वा प्रच्छन्नो राक्षसाधिपः।  
सूतं सञ्चोदयामास रथस्संयोज्यतामिति॥3.35.4॥

##### शब्दार्थः
ततः then, राक्षसाधिपः the demonking, प्रच्छन्नः covertly, यानशालाम् to the coachshed, गत्वा having gone, रथः chariot, संयोज्यताम् harness, इति thus, सूतम् charioteer, सञ्चोदयामास ordered.

##### आङ्ग्लानुवादः
Ravana went covertly to the coachshed and to the charioteer to get a chariot harnessed.



#### श्लोकः
##### मूलम्
एवमुक्तः क्षेणेनैव सारथिर्लघुविक्रमः।  
रथं संयोजयामास तस्याभिमतमुत्तमम्॥3.35.5॥

##### शब्दार्थः
एवम् that way, उक्तः said, लघुविक्रमः a man of quick action, सारथिः charioteer, तस्य his, अभिमतम् choice, उत्तमम् great, रथम् chariot, क्षणेनैव in an instant, संयोजयामास harnessed.

##### आङ्ग्लानुवादः
Thus ordered, the smart charioteer got the chariot of his choice harnessed in an instant.



#### श्लोकः
##### मूलम्
काञ्चनं रथमास्थाय कामगं रत्नभूषितम्।  
पिशाचवदनैर्युक्तं खरैः काञ्चनभूषणैः॥3.35.6॥  
मेघप्रतिमनादेन स तेन धनदानुजः।  
राक्षसाधिपतिश्श्रीमान्ययौ नदनदीपतिम्॥3.35.7॥

##### शब्दार्थः
धनदानुजः younger brother of Kubera, श्रीमान् prosperous, सः राक्षसाधिपतिः the lord of the demons, काञ्चनभूषणैः embellished with gold ornaments, पिशाचवदनैः with demonfaced, खरैः donkeys, युक्तम् yoked, काञ्चनम् golden, कामगम्   go where one desires, रत्नभूषितम् decked with gems, रथम् chariot, आस्थाय riding, मेघप्रतिमनादेन rumbling like a cloud, तेन that Ravana, नदनदीपतिम् towards the ocean, ययौ went.

##### आङ्ग्लानुवादः
The younger brother of Kubera (Ravana), the prosperous lord of the demons ascended  
the chariot which could go where he desired. Embellished with gold, studded with gems, harnessed with demonfaced donkeys, the chariot rolled towards the ocean, rumbling like a cloud.



#### श्लोकः
##### मूलम्
स श्वेतवालव्यजनः श्वेतच्छत्रो दशाननः।  
स्निग्धवैदूर्यसंकाश स्तप्तकाञ्चनकुण्डलः॥3.35.8॥  
विंशद्भुजो दशग्रीवो दर्शनीयपरिच्छदः।  
त्रिदशारिर्मुनीन्द्रघ्नो दशशीर्ष इवाद्रिराट्॥3.35.9॥  
कामगं रथमास्थाय शुशुभे राक्षसेश्वरः।  
विद्युन्मण्डलवान्मेघस्सबलाक इवाम्बरे॥3.35.10॥

##### शब्दार्थः
श्वेतवालव्यजनः with white yak tail fans, श्वेतच्छत्रः with white parasols, दशाननः ten headed, स्निग्धवैदूर्यसङ्काशः shining like smooth Vaidurya (Lapis Lazuli), तप्तकाञ्चनकुण्डलः wearing pure gold earrings, विंशद्भुजः twenty hands, दशग्रीवः tennecked, दर्शनीयपरिच्छदः attired in attractive robes, त्रिदशारिः enemy of gods, मुनीन्द्रघ्नः slayer of towering sages, दशशीर्षः tenpeaks, अद्रिराडिव like king of mountains, सः राक्षसेश्वरः that lord of demons, कामगम् takes where  one desires to go, रथम् chariot, आस्थाय having ascended, अम्बरे sky, विद्युन्मण्डलवान् encircled by lightnings, सबलाकः accompanied by cranes, मेघः इव cloudlike, शुशुभे shone.

##### आङ्ग्लानुवादः
Ravana, enemy of the gods, slayer of towering sages, with white yaktail fans, and white parasols, shining like smooth vaidurya, wearing pure gold earrings, clad in attractive attire, ten necks with twenty strong hands, ten heads looking like ten mountain peaks, a cloud in the sky encircled by lightnings and accompanied by cranes, ascended the chariot that could go wherever he desired.



#### श्लोकः
##### मूलम्
स शैलं सागरानूपं वीर्यवानवलोकयन्।  
नानापुष्पफलैर्वृक्षैरनुकीर्णं सहस्रशः॥3.35.11॥

##### शब्दार्थः
वीर्यवान् valiant, सः he, शैलम् the mountain, सहस्रशः thousandfold, नानापुष्पफलैः varieties of  
flowers and fruits, वृक्षैः with trees, अनुकीर्णम् full of, सागरानूपम् shore of the sea, अवलोकयन् seeing.

##### आङ्ग्लानुवादः
Valiant Ravana wentwatching the mountains full of thousands of trees bearing flowers and fruits on the shore of the sea.



#### श्लोकः
##### मूलम्
शीतमङ्गलतोयाभिः पद्मिनीभिस्समन्ततः।  
विशालैराश्रमपदैर्वेदिमद्भिस्समावृतम्॥3.35.12॥

##### शब्दार्थः
शीतमङ्गलतोयाभिः by those filled with cool, sacred water, पद्मिनीभिः with lotusladen ponds, वेदिमद्भिः having elevated altars, विशालैः sprawlling one, आश्रमपदैः with hermitages, समन्ततः on all sides, समावृतम् surrounded.

##### आङ्ग्लानुवादः
(The area) surrounded on all sides with lotusladen ponds filled with cool, sacred water, sprawling hermitages with elevated altars.



#### श्लोकः
##### मूलम्
कदल्याढकिसम्बाधं नारिकेलोपशोभितम्।  
सालैस्तालैस्तमालैश्च पुष्पितैस्तरुभिर्वृतम्॥3.35.13॥

##### शब्दार्थः
कदल्याढकिसम्बाधम् full of banana plants, नारिकेलोपशोभितम् looking beautiful with coconut trees, पुष्पितैः with flowers, सालैः with sal trees, तालैः with palms, तमालैः with tamala, तरुभिः trees, वृतम् surrounded.

##### आङ्ग्लानुवादः
The place covered with banana plants and coconut trees  as well as blossoming sal and tamala trees was looking extremely beautiful.



#### श्लोकः
##### मूलम्
नागैस्सुपर्णैर्गन्धैर्वैः किन्नरैश्च सहस्रशः।  
अजैर्वैखानसैर्माषैर्वालखिल्यैर्मरीचिपैः॥3.35.14॥  
अत्यन्तनियताहारैश्शोभितं परमर्षिभिः।  
जितकामैश्च सिद्धैश्च चारणैरुपशोभितम्॥3.35.15॥

##### शब्दार्थः
नागैः with nagas, सुपर्णैः with garudas, गन्धर्वैः gandharvas, सहस्रशः in thousands, किन्नरैश्च with kinneras, आजैः by ajas, वैखानसैः by vaikhanasas, माषैः by mashas, मरीचिपैः by mareechipas, वालखिल्यैः by valakhilyas, अत्यन्तनियताहारैः by those who are highly disciplined in food, परमर्षिभिः by great sages, शोभितम् looked charming, जितकामैः by  those with perfect control over desires, सिद्धैश्च by the spiritually accomplished, चारणैः by charanas, उपशोभितम् delightful.

##### आङ्ग्लानुवादः
The place looked charming with nagas, garudas, gandharvas, kinneras in their thousands and with the descendants of ajas, vaikhanasas, valakhilyas and with those who drink the rays of Sun and Moon for survival, with  sages who were highly disciplined in the intake of food,  spiritually accomplished  and selfcontrolled hermits and charanas.



#### श्लोकः
##### मूलम्
दिव्याभरणमाल्याभिर्दिव्यरूपाभिरावृतम्।  
क्रीडारतिविधिज्ञाभिरप्सरोभिस्सहस्रशः॥3.35.16॥

##### शब्दार्थः
दिव्याभरणमाल्याभिः  bedecked with fine ornaments and garlands, दिव्यरूपाभिः  paragons of beauty, क्रीडारतिविधिज्ञाभिः ladies acquainted with various lovesports, सहस्रशः  thousands, अप्सरोभिः apsaras, आवृतम् full of.

##### आङ्ग्लानुवादः
(The place was) full of apsaras  in their thousands and paragons of beauty adorned with divine ornaments and garlands, and experts in lovesports.



#### श्लोकः
##### मूलम्
सेवितं देवपन्तीभिश्श्रीमतीभिश्श्रियाऽऽवृतम्।  
देवदानवसङ्घैश्च चरितं त्वमृताशिभिः॥3.35.17॥

##### शब्दार्थः
श्रीमतीभिः prosperous (deities), देवपत्नीभिः goddesses, सेवितम्  inhabited, श्रिया resort , वृतम् endowed, अमृतार्थिभिः gods who sought nectar, देवदानवसङ्घैश्च by hosts of gods and demons, चरितम् wandered about.

##### आङ्ग्लानुवादः
It was chosen by prosperous wives of gods as a reosrt. Hosts of gods and demons were wandering, there in the hope of tasting nectar.



#### श्लोकः
##### मूलम्
हंसक्रौञ्चप्लवाकीर्णं सारसैस्सम्प्रणादितम्।  
वैढूर्यप्रस्तरं रम्यं स्निग्धं सागरतेजसा॥3.35.18॥

##### शब्दार्थः
हंसक्रौञ्चप्लवाकीर्णम् full of flocks of swans and kraunchas and small floats, सारसैः by sarasa birds, सम्प्रणादितम् filled with sound, वैढूर्यप्रस्तरम् having a stretch of vaidurya stones, रम्यम् delightful, सागरतेजसा by the radiance of the sea, स्निग्धम् shining.

##### आङ्ग्लानुवादः
(It was ) full of small floats, flocks of swans, kraunchas, sarasas cackling in the ponds, with great joy. It had stretches of vaidurya stones on the shore and shone with the radiance of the sea



#### श्लोकः
##### मूलम्
पाण्डुराणि विशालानि दिव्यमाल्ययुतानि च।  
तूर्यगीताभिजुष्टानि विमानानि समन्ततः॥3.35.19॥  
तपसा जितलोकानां कामगान्यभिसम्पतन्।  
गन्धर्वाप्सरसश्चैव ददर्श धनदानुजः॥3.35.20॥

##### शब्दार्थः
अभिसम्पतन् spleding along, धनदानुजः younger brother of Kubera, तपसा with penance, जितलोकानाम्  who has conquered all the worlds, पाण्डुराणि by pale ones, विशालानि large ones, दिव्यमाल्ययुतानि च with divine flower garlands, तूर्यगीताभिजुष्टानि ringing with divine strains of music, कामगानि fly where one desires, विमानानि aerial chariots, समन्ततः on all sides, गन्धर्वाप्सरसश्चैव by gandharvas and apsaras also, ददर्श saw.

##### आङ्ग्लानुवादः
Speeding along, the brother of Kubera (Ravana) saw palewhite, spacious aerial chariots on all sides controlled by those who had conquered the higher worlds by their penances. These chariots, decked with heavenly garlands, and ringing with divine music could fly where one desired. He saw gandharvas and apsaras as well.



#### श्लोकः
##### मूलम्
निर्यासरसमूलानां चन्दनानां सहस्रशः।  
वनानि पश्यन्सौम्यानि घ्राणतृप्तिकराणि च॥3.35.21॥

##### शब्दार्थः
निर्यासरसमूलानाम्  tree trunks with resins (emitting juices), चन्दनानाम् of sandalwood trees,  
सौम्यानि delighting, घ्राणतृप्तिकराणि satisfying to smell, च and, सहस्रशः by thousands, वनानि trees, पश्यन् seeing,

##### आङ्ग्लानुवादः
He saw thousands of tree trunks with finesmelling resins and sandalwood trees.



#### श्लोकः
##### मूलम्
अगरूणां च मुख्यानां वनान्युपवनानि च।  
तक्कोलानां च जात्यानां फलानां च सुगन्धिनाम्॥3.35.22॥

##### शब्दार्थः
मुख्यानाम् of the prominent ones, अगुरूणाम् aguru trees, वनानि forests, उपवनानि च pleasuregroves, तक्कोलानाम् of takkola fruits, फलानाम् of fruits, सुगन्धिनाम् of the fragrant ones, जात्यानाम् nutmegs,

##### आङ्ग्लानुवादः
(He saw) very fine aguru trees in the forest as well as pleasuregroves of takkola fruits, fragrant  trees of a fine variety and fragrant nutmegs.



#### श्लोकः
##### मूलम्
पुष्पाणि च तमालस्य गुल्मानि मरिचस्य च।  
मुक्तानां च समूहानि शुष्यमाणानि तीरतः॥3.35.23॥

##### शब्दार्थः
तमालस्य tamala trees, पुष्पाणि flowers in bloom, मरिचस्य of pepper, गुल्मानि shrubs, तीरतः on the shore, शुष्यमाणानि drying, मुक्तानाम् pearls, समूहानि च hoards,

##### आङ्ग्लानुवादः
(He saw) tamala flowers in bloom, pepper shrubs in clusters and hoards of pearls kept for drying on the shores.



#### श्लोकः
##### मूलम्
शङ्खानां प्रसरं चैव प्रवालनिचयं तथा।  
काञ्चनानि च शैलानि राजतानि च सर्वशः॥3.35.24॥

##### शब्दार्थः
शङ्खानाम् conches, प्रसरं चैव stretch also, तथा likewise, प्रवालनिचयम् heaps of corals, सर्वशः all over, काञ्चनानि gold, राजतानि च and silver, शैलानि mounds,

##### आङ्ग्लानुवादः
He saw stretches of conches, heaps of corals and mounds of gold and silver too.



#### श्लोकः
##### मूलम्
प्रस्रवाणि मनोज्ञानि प्रसन्नानि ह्रदानि च।  
धनधान्योपपन्नानि स्त्रीरत्नैश्शोभितानि च॥3.35.25॥  
हस्त्यश्वरथगाढानि नगराण्यवलोकयन्।

##### शब्दार्थः
मनोज्ञानि fascinating , प्रस्रवाणि waterfalls, प्रसन्नानि pleasing, ह्रदानि च ponds, धनधान्योपपन्नानि endowed with wealth and grains in abundance, स्त्रीरत्नैः best of women, शोभितानि  splendid looking, हस्त्यश्वरथगाढानि elephants with, horses and chariots, नगराणि cities, अवलोकयन् went on seeing.

##### आङ्ग्लानुवादः
He went watching fascinating waterfalls, pleasing ponds, cities filled with wealth and grain, looking splendid with beautiful women and full of elephants, horses and chariots.



#### श्लोकः
##### मूलम्
तं समं सर्वतस्निग्धं मृदुसंस्पर्शमारुतम्।  
अनूपं सिन्धुराजस्य ददर्श त्रिदिवोपमम्॥3.35.26॥

##### शब्दार्थः
सर्वतः all over, समम् levelled, स्निग्धम् beautiful, मृदुसंस्पर्शमारुतम् the breeze gentle to touch, त्रिदिवोपमम् comparable to heaven, सिन्धुराजस्य of the sea, तम् अनूपम् backwaters, ददर्श saw.

##### आङ्ग्लानुवादः
It was a veritable heaven with the plain land flooded with the backwaters of the sea and gentle breeze blowing.



#### श्लोकः
##### मूलम्
तत्रापश्यत्स मेघाभं न्यग्रोधमृषिभिर्वृतम्॥3.35.27॥  
समन्ताद्यस्य ताश्शाखाश्शतयोजनमायताः।

##### शब्दार्थः
तत्र there, सः he, यस्य whose, शाखा branches, शतयोजनम् one hundred yojanas, आयताः spread, मेघाभम् looking like a cloud, ऋषिभिः वृतम् occupied by sages, न्यग्रोधम् banyan tree, अपश्यत् saw.

##### आङ्ग्लानुवादः
He saw a banyan tree with its branches spread on all sides measuring a hundred  
yojanas, looking like a cloud and providing shelter to the sages.



#### श्लोकः
##### मूलम्
यस्य हस्तिनमादाय महाकायं च कच्छपम्॥3.35.28॥  
भक्षार्थं गरुडश्शाखामाजगाम महाबलः।

##### शब्दार्थः
महाबलः very strong, गरुडः Garuda, भक्षार्थम् for food, हस्तिनम् elephant, महाकायम् of huge body, कच्छपं च and tortoise, आदाय after getting, यस्य whose, शाखाम् branch, आजगाम came to,

##### आङ्ग्लानुवादः
In the past, the mighty Garuda brought an elephant and a huge tortoise and sat on a branch of this tree to feed on them.



#### श्लोकः
##### मूलम्
तस्य तां सहसा शाखां भारेण पतगोत्तमः॥3.35.29॥  
सुपर्णः पर्णबहुलां बभञ्ज च महाबलः।

##### शब्दार्थः
पतगोत्तमः the best of birds, महाबलः very strong, सुपर्णः Suparna (Garuda), तस्य his, तां शाखाम् that  branch, भारेण with weight, सहसा at once, बभञ्ज broke, पर्णबहुलां full of leaves.

##### आङ्ग्लानुवादः
Due to the weight of this best of birds, the mighty Garuda, the leafy branch at once broke down.



#### श्लोकः
##### मूलम्
तत्र वैखानसा माषा वालखिल्या मरीचिपाः॥3.35.30॥  
अजा बभूवुर्धूम्राश्च सङ्गताः परमर्षयः।

##### शब्दार्थः
वैखानसाः vaikhanasas, माषाः mashas, मरीचिपाः marichipas, वालखिल्याः valakhilyas, अजाः ajas,धूम्राश्च dhumras, परमर्षयश्च great seers,तत्र there, सङ्गताः gathered,बभूवुः  were.

##### आङ्ग्लानुवादः
Gathered together under the great tree were great sages like vaikhanasas, mashas, marichipas, valakhilyas, ajas and dhumras.



#### श्लोकः
##### मूलम्
तेषां दयार्थं गरुडस्तां शाखां शतयोजनाम्॥3.35.31॥  
जगामादाय वेगेन तौ चोभौ गजकच्छपौ।

##### शब्दार्थः
गरुडः Garuda, तेषाम् their, दयार्थम् out of compassion, शतयोजनाम् extending to a hundred yojanas, तां शाखाम् that branch, तौ उभौ both, गजकच्छपौ elephant and the tortoise, आदाय taking, वेगेन with speed, जगाम went.

##### आङ्ग्लानुवादः
Out of compassion for the (endangered) seers Garuda carried away that hundredyojanalong branch along with the elephant and the tortoise with great speed.



#### श्लोकः
##### मूलम्
एकपादेन धर्मात्मा भक्षयित्वा तदामिषम्॥3.35.32॥  
निषादविषयं हत्वा शाखया पतगोत्तमः।  
प्रहर्षमतुलं लेभे मोक्षयित्वा महामुनीन्॥3.35.33॥

##### शब्दार्थः
धर्मात्मा righteous self, पतगोत्तमः the best among birds (Garuda), तत् that, आमिषम् meat, एकपादेन (standing) on one foot, भक्षयित्वा eating, शाखया with the branch, निषादविषयम्  settlement  of nightwalkers, हत्वा destroying, महामुनीन् great seers, मोक्षयित्वा delivering, अतुलम् great, प्रहर्षम् happiness, लेभे felt.

##### आङ्ग्लानुवादः
Righteous Garuda, the best among the birds, stood on one foot and ate the flesh (of elephant and tortoise) and  with the branch of the tree, destroyed the settlement of the demons. Over the destruction of the demons and deliverance of the great seers he felt immeasurable happiness.



#### श्लोकः
##### मूलम्
स तेनैव प्रहर्षेण द्विगुणीकृतविक्रमः।  
अमृतानयनार्थं वै चकार मतिमान्मतिम्॥3.35.34॥

##### शब्दार्थः
मतिमान् wise, सः he (Garuda), तेनैव प्रहर्षेण out of that joy, द्विगुणीकृतविक्रमः with redoubled vigour, अमृतानयनार्थम् to obtain nectar, मतिम् चकार made up his mind.

##### आङ्ग्लानुवादः
Quite happy, his energy redoubled, wise Garuda made up his mind to obtain nectar.



#### श्लोकः
##### मूलम्
अयोजालानि निर्मथ्य भित्वा रत्नमयं गृहम्।  
महेन्द्रभवनाद्गुप्तमाजहारामृतं ततः॥3.35.35॥

##### शब्दार्थः
अयोजालानि grills of windows, निर्मथ्य twisting and twirling, रत्नमयम् गृहम् house made of gems, भित्वा breaking, ततः from there, महेन्द्रभवनात् from the palace of Indra, गुप्तम् secretly, अमृतम् nectar, आजहार carried away.

##### आङ्ग्लानुवादः
Twisting and twirling the grills of the window, he broke open the room made of gems and quietly carried away the nectar from Indra's mansion.



#### श्लोकः
##### मूलम्
तं महर्षिगणैर्जुष्टं सुपर्णकृतलक्षणम्।  
नाम्ना सुभद्रं न्यग्रोधं ददर्श धनदानुजः॥3.35.36॥

##### शब्दार्थः
धनदानुजः younger brother of Kubera, महर्षिगणैः by groups of seers, जुष्टम् favoured resort, सुपर्णकृतलक्षणम् marked with breaking of the branch by Garuda, नाम्ना by name, सुभद्रम् Subhadra, तं न्यग्रोधम् that banyan tree, ददर्श beheld.

##### आङ्ग्लानुवादः
Ravana, the younger brother of Kubera, beheld that banyan tree called Subhadram ,which was a favoured resort of the sages bearing the ensignia of Garuda.



#### श्लोकः
##### मूलम्
तं तु गत्वा परं पारं समुद्रस्य नदीपतेः।  
ददर्शाश्रममेकान्ते रम्ये पुण्ये वनान्तरे॥3.35.37॥

##### शब्दार्थः
नदीपतेः of lord of rivers(ocean), समुद्रस्य of the sea, तम् that, परं पारम् गत्वा going over to the other side, रम्ये in a beautiful, पुण्ये in a sacred, वनान्तरे in the middle of the forest, एकान्ते in a secluded place, आश्रमम् hermitage, ददर्श beheld.

##### आङ्ग्लानुवादः
Ravana crossed over to the other side of the sea, the lord of rivers, and beheld a hermitage in a beautiful, secluded, sacred  place in the middle of the forest.



#### श्लोकः
##### मूलम्
तत्र कृष्णाजिनधरं जटावल्कलधारिणम्।  
ददर्श नियताहारं मारीचं नाम राक्षसाम्॥3.35.38॥

##### शब्दार्थः
तत्र there,कृष्णाजिनधरम् clad in deerskin, जटावल्कलधारिणम् with matted hair and bark  cloth, नियताहारम् living on regulated food, मारीचं नाम  named Maricha, राक्षसम् a demon, ददर्श saw.

##### आङ्ग्लानुवादः
There he saw a demon Maricha, by name, clad in dark deerskin and bark ,with matted hair and living on restricted food.



#### श्लोकः
##### मूलम्
स रावणस्समागम्य विधिवत्तेन रक्षसा।  
मारीचेनार्चितो राजा सर्वकामैरमानुषैः॥3.35.39॥

##### शब्दार्थः
राजा king, सः रावणः Ravana, समागम्य reaching there, रक्षसा by the demon, तेन मारीचेन to Maricha, अमानुषैः superhuman, सर्वकामैः by fulfilling all desires, विधिवत् as per tradition, अर्चितः made worshipful offering.

##### आङ्ग्लानुवादः
When king Ravana reached there, Maricha received him  in accordance with tradition  and made worshipful offering to the king, fulfilling all his superhuman desires.



#### श्लोकः
##### मूलम्
तं स्वयं पूजयित्वा तु भोजनेनोदकेन च।  
अर्थोपहितया वाचा मारीचो वाक्यमब्रवीत्॥3.35.40॥

##### शब्दार्थः
मारीचः Maricha, तम् to him, भोजनेन food, उदकेन च water, स्वयम् himself, पूजयित्वा after offering, अर्थोपहितया meaningful, वाचा words, वाक्यम् अब्रवीत् said.

##### आङ्ग्लानुवादः
Maricha extended his hospitality with appropriate food and water and said with meaningful wordsः



#### श्लोकः
##### मूलम्
कच्चित्सुकुशलं राजन्लङ्कायां राक्षसेश्वर।  
केनार्थेन पुनस्त्वं वै तूर्णमेवमिहागतः॥3.35.41॥

##### शब्दार्थः
राक्षसेश्वर O lord of demons, राजन् O king, लङ्कायाम् at Lanka, सुकुशलं कच्चित् I hope every thing is well, त्वम् you, केन अर्थेन to what purpose, तूर्णम् so soon, एवम् like this, पुनः again, इह here, आगतः came?

##### आङ्ग्लानुवादः
O king  O lord of the demons  hope all is well in Lanka. What brings you here again so soon ?



#### श्लोकः
##### मूलम्
एवमुक्तो महातेजा मारीचेन स रावणः।  
ततः पश्चादिदं वाक्यमब्रवीद्वाक्यकोविदः॥3.35.42॥

##### शब्दार्थः
मारीचेन by Maricha, एवम् thus, उक्तः spoken, महातेजाः effulgent, वाक्यकोविदः a skilled speaker, सः रावणः that Ravana, ततः पश्चात् later, इदम् this, वाक्यम् words, अब्रवीत् said.

##### आङ्ग्लानुवादः
Thus addressed by Maricha, the effulgent, eloquent Ravana replied with these wordsः  

#### समाप्तिः
 श्रीमद्रामायणे वाल्मीकीय आदिकाव्ये अरण्यकाण्डे पञ्चत्रिंशस्सर्गः॥  
Thus ends the thirtyfifth sarga of Aranyakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/3_araNyakANDam/04-sItApaharaNam/035_mArIchaM_prati_punaH_rAvaNAgamanam.md">
<details><summary><h3>भूषणम् ...{Loading}...</h3></summary>



ततः शूर्पणखावाक्यं तच्छ्रुत्वा रोमहर्षणम् ।  

सचिवानभ्यनुज्ञाय कार्यं बुध्वा जगाम सः  ॥  ३।३५।१  ॥   

यद्वाहनस्य माहात्म्यं सर्वेषां विस्मयावहम् । अवतीर्णं रघोर्वंशे तमहं
विष्णुमाश्रये  ॥  तत इति । रोमहर्षणं भयोत्पादकत्वेन रोमाञ्चकरम् ।
सचिवमुखेन कार्यं बुद्धा तानभ्यनुज्ञाय विसृज्य  ॥  ३।३५।१  ॥   

  

तत्कार्यमनुगम्याथ यथावदुपलभ्य च ।  

दोषाणां च गुणानां च सम्प्रधार्य बलाबलम्  ॥  ३।३५।२  ॥   

इतिकर्तव्यमित्येव कृत्वा निश्चयमात्मनः ।  

स्थिरबुद्धिस्ततो रम्यां यानशालां जगाम ह  ॥  ३।३५।३  ॥   

तदित्यादिश्लोकद्वयमेकान्वयम् । अनुगम्य स्वयमनुसन्धाय, पर्यालोच्येत्यर्थः
। यथावदुपलभ्य इदमित्थमिति निश्चित्य । पुनरपि दार्ढ्याय
गुणदोषप्राबल्यदौर्बल्यविषयचिन्तां निर्णयान्तां दर्शयति दोषाणां चेति ।
इदमत्र सम्प्रधार्य स्वेन चिकीर्षितं सीतापहारलक्षणं कार्यं किं पौरुषेण
सुकरम् आहोस्विच्चौर्येण कर्तव्यमिति । कतरस्मिन् पक्षे दोषाल्पत्वं
गुणभूयस्त्वमिति, तत्र पौरुषेण कर्तुमशक्यम्, खरादियुद्धे
रामस्याचिन्त्यपराक्रमत्वेन श्रुतत्वात् । उपायपरिकल्पितचौर्याश्रयणे
तादात्विकदोषा न लक्ष्यन्ते सीतारहितेन तद्व्यसनिना रामेण कापि हानिर्न
सम्भाव्यते तस्मादयमेव पक्षः सम्यगिति एवं निश्चित्य प्रावर्ततेत्यर्थः ।
स्थिरबुद्धिः निश्चलबुद्धिः । यानशालाम् अश्वशालाम्  ॥  ३।३५।२,३  ॥   

  

यानशालां ततो गत्वा प्रच्छन्नो राक्षसाधिपः ।  

सूतं सञ्चोदयामास रथः संयोज्यतामिति  ॥  ३।३५।४  ॥   

एवमुक्तः क्षणेनैव सारथिर्लघुविक्रमः ।  

रथं संयोजयामास तस्याभिमतमुत्तमम्  ॥  ३।३५।५  ॥   

काञ्चनं रथमास्थाय कामगं रत्नभूषितम् ।  

पिशाचवदनैर्युक्तं खरैः काञ्चनभूषणैः  ॥  ३।३५।६  ॥   

मेघप्रतिमनादेन स तेन धनदामुजः ।  

राक्षसाधिपतिः श्रीमान् ययौ नदनदीपतिम्  ॥  ३।३५।७  ॥   

स श्वेतवालव्यजनः श्वेतच्छत्त्रो दशाननः ।  

स्निग्धवैडूर्यसङ्काशस्तप्तकाञ्चनकुण्डलः  ॥  ३।३५।८  ॥   

विंशद्भुजो दशग्रीवो दर्शनीयपरिच्छदः ।  

त्रिदशारिर्मुनीन्द्रघ्नो दशशीर्ष इवाद्रिराट्  ॥  ३।३५।९  ॥   

यानशालामिति । प्रच्छन्न इति प्रकाशश्चेद्वृद्धा मन्दोदर्यादयश्च
वारयिष्यन्तीति भावः । यद्वा पौरुषं विहाय चौर्यमार्गाश्रयणं लज्जावहमिति
प्रच्छन्नमार्गाश्रयणम् । यद्वा तत इत्यादि सचिवान् तदानीं सभास्थितान्
विसृज्य स्वयं कार्यं बुद्धेत्यर्थः । अत एव सचिवैः पर्यालोचनाभावात्
प्रच्छन्न इत्युक्तम् । अत एव कुम्भकर्णादिभिरुच्यते सचिवैरमन्त्रयित्वा
कृतस्य कथमिदानीं प्रतीकार इति । खरलक्षणं पूर्वमुक्तम्  ॥  ३।३५।४९  ॥   

  

कामगं रथमास्थाय शुशुभे राक्षसेश्वरः ।  

विद्युन्मण्डलवान् मेघः सबलाक इवाम्बरे  ॥  ३।३५।१०  ॥   

विद्युत्स्थाने आभरणानि, मेघस्थाने रावणः, बलाहकस्थाने अलङ्कृतरथः  ॥ 
३।३५।१०  ॥   

  

सशैलं सागरानूपं वीर्यवानवलोकयन् ।  

नानापुष्पफलैर्वृक्षैरनुकीर्णं सहस्रशः  ॥  ३।३५।११  ॥   

सशैलं शैलसहितम् । सागरानूपं समुद्रतीरम्  ॥  ३।३५।११  ॥   

  

शीतमङ्गलतोयाभिः पद्मिनीभिः समन्ततः ।  

विशालैराश्रमपदैर्वेदिमद्भिः समावृतम्  ॥  ३।३५।१२  ॥   

मङ्गलतोयाभिः शुभजलाभिः । पद्मिनीभिरिति समावृतमित्यनुकर्षः  ॥  ३।३५।१२
 ॥   

  

कदल्याढकिसम्बाधं नालिकेरोपशोभितम् ।  

सालैस्तालैस्तमालैश्च पुष्पितैस्तरुभिर्वृतम्  ॥  ३।३५।१३  ॥   

आढाकिः सूपोपयुक्तधान्यस्तम्बः  ॥  ३।३५।१३  ॥   

  

नागैः सुपर्णैर्गन्धर्वैः किन्नरैश्च सहस्रशः ।  

अजैर्वैखानसैर्माषैर्वालखिल्यैर्मरीचिपैः  ॥  ३।३५।१४  ॥   

अत्यन्तनियताहारैः शोभितं परमर्षिभिः ।  

जितकामैश्च सिद्धैश्च चारणैरुपशोभितम्  ॥  ३।३५।१५  ॥   

दिव्याभरणमाल्याभिर्दिव्यरूपाभिरावृतम् ।  

क्रीडारतिविधिज्ञाभिरप्सरोभिः सहस्रशः  ॥  ३।३५।१६  ॥   

सुपर्णैः गरुडैः । अजैः अयोनिजैः । वैखानसैः ब्रह्मनखजैः । "ये नखास्ते
वैखानसाः" इति श्रुतेः । माषैः माषगोत्रजैः । वालखिल्यैः ब्रह्मवालजैः ।
"ये वालास्ते वालखिल्याः" इति श्रुतेः । मरीचिपैः रविकिरणपानव्रतनिष्ठैः  ॥ 
३।३५।१४१६  ॥   

  

सेवितं देवपत्नीभिः श्रीमतीभिः श्रिया वृतम् ।  

देवदानवसङ्घैश्च चरितं त्वमृताशिभिः  ॥  ३।३५।१७  ॥   

अमृताशिभिः देवैश्चेति शेषः । यद्वा "ऋतामृताभ्यां जीवेत"
इत्युक्तायाचितलब्धाशिभिः । "ऋतमुञ्छशिलं प्रोक्तममृतं स्यादयाचितम् ।" इति
मनुः  ॥  ३।३५।१७  ॥   

  

हंसक्रौञ्चप्लवाकीर्णं सारसैः सम्प्रणादितम् ।  

वैडूर्यप्रस्तरं रम्यं स्निग्धं सागरतेजसा  ॥  ३।३५।१८  ॥   

प्लवाः जलकुक्कुटाः मण्डूका इत्यप्याहुः । वैडूर्यप्रस्तरं वैडूर्यमयाः
प्रस्तराः शिलाः यस्मिन् तम् । "पाषाणप्रस्तरग्रावोपलाश्मानः शिला दृषत्"
इत्यमरः  ॥  ३।३५।१८  ॥   

  

पाण्डराणि विशालानि दिव्यमाल्ययुतानि च ।  

तूर्यगीताभिजुष्टानि विमानानि समन्ततः  ॥  ३।३५।१९  ॥   

तपसा जितलोकानां कामगान्यभिसम्पतन् ।  

गन्धर्वाप्सरसश्चैव ददर्श धनदानुजः  ॥  ३।३५।२०  ॥   

तपसा जितलोकानां पुरुषाणां विमानानीत्यन्वयः । अभिसम्पतन् मार्गवशात्
प्राप्नुवन् । सशैलं नाना पुष्पफलैर्वृक्षैरनुकीर्णमित्यारम्य सागरतेजसा
स्निग्धमित्यन्तविशेषणविशिष्टं सागरानूपमवलोकयन्
पाण्डरत्वादिविशेषणविशिष्टानि । तपसा जितलोकानां विमानान्यभिसम्पतन्
गन्धर्वाप्सरसो ददर्शेत्यन्वयः  ॥  ३।३५।१९,२०  ॥   

  

निर्यासरसमूलानां चन्दनानां सहस्रशः ।  

वनानि पश्यन् सौम्यानि घ्राणतृप्तिकराणि च  ॥  ३।३५।२१  ॥   

अगरूणां च मुख्यानां वनान्युपवनानि च ।  

तक्कोलानां च जात्यनां फलानां च सुगन्धिनाम्  ॥  ३।३५।२२  ॥   

पुष्पणि च तमालस्य गुल्मानि मरिचस्य च ।  

मुक्तानां च समूहानि शुष्यमाणानि तीरतः  ॥  ३।३५।२३  ॥   

शङ्खानां प्रस्तरं चैव प्रवालनिचयं तथा ।  

काञ्चनानि च शैलानि राजतानि च सर्वशः  ॥  ३।३५।२४  ॥   

प्रस्रवाणि मनोज्ञानि प्रसन्नानि ह्रदानि च ।  

धनधान्योपपन्नानि स्त्रीरत्नैः शोभितानि च  ॥  ३।३५।२५  ॥   

हस्त्यश्वरथगाढानि नगराण्यवलोकयन् ।  

तं समं सर्वतः स्निग्धं मृदुसंस्पर्शमारुतम् ।  

अनूपं सिन्धुराजस्य ददर्श त्रिदिवोपमम्  ॥  ३।३५।२६  ॥   

निर्यासरसमूलानामित्यादिसार्धश्लोकषट्कमेकान्वयम् । निर्यासरसमूलानां
हिङ्गुरूपनिर्यासरसयुक्तमूलानां मूलाख्यौषधीविशेषाणाण् ।
मूलाख्यौषधीमूलाद्धिङ्गुरूपनिर्यासा उत्पद्यन्त इति प्रसिद्धिः । वनानि
अकृत्रिमाणि । उपवनानि कृत्रिमाणि । तक्कोलानां गन्धद्रव्याणाम् ।
जात्यानां जातिभवानाम् । फलानां जातिफलानामित्यर्थः । सुगन्धिनाम्
उपवनानीत्यन्वयः । गुल्मानि स्तम्बान् । मरिचस्य मरीचस्य । समूहानीति
नपुंसकत्वमार्षम् । शुष्यमाणानि चिरसङ्गतत्वेनानार्द्राणीत्यर्थः । तीरतः
तीरे । शैलानीति नपुंसकत्वमार्षम् । तथा प्रस्रवह्रदशब्दयोः । प्रस्तरं
समूहं निचयं समूहम् । प्रस्रवाणि प्रस्रवणानि निर्झरानित्यर्थः । गाढानि
निबिडानि । एवं बहुधा सागरानूपवर्णनं पुनर्बहुदूरमार्गगमनप्रयासेन
मारीचोपदेशान्निवर्त्याध्यवसायविशेषं व्यञ्जयितुम्  ॥  ३।३५।२१२६  ॥   

  

तत्रापश्यत्स मेघाभं न्यग्रोधमृषिभिर्वृतम् ।  

समन्ताद्यस्य ताः शाखाः शतयोजनमायताः  ॥  ३।३५।२७  ॥   

यस्य वाहनप्रभावोप्यपरिच्छेद्यस्तेन रामेण विरुणद्धि रावणो मूढ इति
परिहसन्नाह तत्रापश्यदित्यादिना । ताः प्रसिद्धाः  ॥  ३।३५।२७  ॥   

  

यस्य हस्तिनमादाय महाकायं च कच्छपम् ।  

भक्षार्थं गरुडः शाखामाजगाम महाबलः  ॥  ३।३५।२८  ॥   

तस्य तां सहसा शाखां भारेण पतगोत्तमः ।  

सुपर्णः पर्णबहुलां बभञ्ज च महाबलः  ॥  ३।३५।२९  ॥   

यस्येति । गरुडः महाकायं महाप्रमाणम् । हस्तिनं गजं कच्छपं चादाय यस्य
शाखामाजगामेत्यन्वयः । भारेण बभ़ञ्ज न तु यत्नेनेत्यर्थः ।
महागजकच्छपवहनात् भारेण शाखा भग्नाभूदित्यर्थः  ॥  ३।३५।२८,२९  ॥   

  

तत्र वैखानसा माषा वालखिल्या मरीचिपाः ।  

अजा बभूवुर्धूम्राश्च सङ्गताः परमर्षयः  ॥  ३।३५।३०  ॥   

तेषां दयार्थं गरुडस्तां शाखां शतयोजनाम् ।  

जगामादाय वेगेन तौ चौभौ गजकच्छपौ  ॥  ३।३५।३१  ॥   

तत्र शाखाया अधः प्रदेशे ये सङ्गताः मरीचिपाः रविकिरणपानव्रताः, धूम्राः
धूमपाः तेषां दयार्थं शाखापातेन पीडा माभूदिति तदुनुग्रहार्थमित्यर्थः ।
एकपादेन आदाय अवष्टभ्येत्यर्थः । भक्षयित्वा आकाश एवेति शेषः  ॥  ३।३५।३०,३१
 ॥   

  

एकपादेन धर्मात्मा भक्षयित्वा तदामिषम् ।  

निषादविषयं हत्वा शाखया पतगोत्तमः  ॥  ३।३५।३२  ॥   

प्रहर्षमतुलं लेभे मोक्षयित्वा महामुनीन्  ॥  ३।३५।३३  ॥   

\[शाखानिपातभीतांश्च शाखां चोत्सृज्य सर्ववित्  ॥ \]  

आमिषं गजकच्छपरूपं मांसम् । निषादविषयं निषादग्रामं शाखया हत्वा तानपि
भक्षयित्वा महामुनीन् वैखानसादीन् निषादविषयस्थब्राह्मणान् वा निषादैः
पीड्यमानान्वा, तद्रक्षणार्थमेव तद्धननमिति भावः । तादृशशाखारूपप्रहरणलाभेन
तदैव मुनिबाधकनिषाददैशं सर्वं हत्वा शिष्टपालनाद्दुष्टनिग्रहाच्चातुलं
प्रहर्षं लेभ इति भावः  ॥  ३।३५।३२,३३  ॥   

  

स तेनैव प्रहर्षेण द्विगुणीकृतविक्रमः ।  

अमृतानयनार्थं वै चकार मतिमान् मतिम्  ॥  ३।३५।३४  ॥   

तेनैव भक्षणजन्येनेत्यर्थः  ॥  ३।३५।३४  ॥   

  

अयोजालानि निर्मथ्य भित्त्वा रत्नमयं गृहम् ।  

महेन्द्रभवनाद्गुप्तमाजहारामृतं ततः  ॥  ३।३५।३५  ॥   

अयोजालानि अयोनिर्मितजालकानि । निर्मथ्य ध्वंसयित्वा तदन्तर्वर्तिरत्नमयं
गृहं भित्त्वा ततः तदन्तरे गुप्तममृतं महेन्द्रभवनादाजहार  ॥  ३।३५।३५  ॥   

  

तं महर्षिगणैर्जुष्टं सुपर्णकृतलक्षणम् ।  

नाम्ना सुभद्रं न्यग्रोधं ददर्श धनदानुजः  ॥  ३।३५।३६  ॥   

तं तु गत्वा परं पारं समुद्रस्य नदीपतेः ।  

ददर्शाश्रममेकान्ते रम्ये पुण्ये वनान्तरे  ॥  ३।३५।३७  ॥   

सुपर्णकृतलक्षणं सुपर्णेन गरुडेन कृतं भग्नैकशाखत्वरूपं लक्षणं चिह्नं यस्य
 ॥  ३।३५।३६,३७  ॥   

  

तत्र कृष्णाजिनधरं जटावल्कलधारिणम् ।  

ददर्श नियताहारं मारीचं नाम राक्षसम्  ॥  ३।३५।३८  ॥   

तत्रेति । कृष्णाजिनेत्यादिना रामभक्ततया जनितवैराग्यचिह्नोक्तिः  ॥ 
३।३५।३८  ॥   

  

स रावणः समागम्य विधिवत्तेन रक्षसा ।  

मारीचेनार्चितो राजा सर्वकामैरमानुषैः  ॥  ३।३५।३९  ॥   

तं स्वयं पूजयित्वा तु भोजनेनोदकेन च ।  

अर्थोपहितया वाचा मारीचो वाक्यमब्रवीत्  ॥  ३।३५।४०  ॥   

समागम्य मारीचं प्राप्य । सर्वकामैः सर्वभोग्यवस्तुभिः अर्चितो बभूव  ॥ 
३।३५।३९,४०  ॥   

  

कच्चित् सुकुशलं राजन् लङ्कायां राक्षसेश्वर ।  

केनार्थेन पुनस्त्वं वै तूर्णमेवमिहागतः  ॥  ३।३५।४१  ॥   

एवं तूर्णम् एकाकितया शीघ्रम्  ॥  ३।३५।४१  ॥   

  

एवमुक्तो महातेजा मारीचेन स रावणः ।  

तं तु पश्चादिदं वाक्यमब्रवीद्वाक्यकोविदः  ॥  ३।३५।४२  ॥   

इत्यार्षे श्रीरामायणे वाल्मीकीये आदिकाव्ये श्रीमदारण्यकाण्डे पञ्चत्रिंशः
सर्गः  ॥  ३५  ॥   

एवमिति । इदम् उत्तरसर्गे वक्ष्यमाणम्  ॥  ३।३५।४२  ॥   

इति श्रीगोविन्दराजविरचिते श्रीरामायणभूषणे रत्नमेखलाख्याने
आरण्यकाण्डव्याख्याने पञ्चत्रिंशः सर्गः  ॥  ३५  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/3_araNyakANDam/04-sItApaharaNam/035_mArIchaM_prati_punaH_rAvaNAgamanam.md">
<details><summary><h3>शिरोमणी ...{Loading}...</h3></summary>



शूर्पणखावचनश्रवणानन्तरकालिकं रावणवृत्तान्तमाह--तत इत्यादिभिः । ततः
शूर्पणखाकथनोत्तरकाले रोमहर्षणं शूर्पणखावाक्यं श्रुत्वा कार्यं
स्वकर्तव्यं बुद्धा निश्चित्य सचिवान् अनुज्ञाय जगाम मारीचाश्रममिति शेषः
 ॥  ३।३५।१  ॥   

  

तदेव भङ्ग्यन्तरेण वदन्नाह--तदिति । तत् शूर्पणखाबोधितापहरणं
कार्यमन्तर्मनसि अनुगम्य संस्थाप्य यथावदुपलभ्य विचार्य च तत्र दोषाणाम्
ऽअहो दुरन्ता बलवद्विरोधिताऽ इत्यादीनां गुणानां ऽमहात्मभिः सह विरोधो ऽपि
वरम्ऽ इत्यादीनां बलाबलं प्रधार्य विचार्य महात्मभिर्विरोधमेवोत्कृष्टत्वेन
स्वीकृत्येत्यर्थ्ः, ततो हेतोः इति इदमपहरणं कर्तव्यमित्येव आत्मनो  

निश्चयं कृत्वा स्थिरबुद्धिः सन् रावणः रम्यां यानशालां यानस्थितिदेशं जगाम
। श्लोकद्वयमेकान्वयि  ॥  ३।३५।२३  ॥   

  

यानेति । प्रच्छन्नं यथा भवति तथा राक्षसाधिपः यानशालां गत्वा रथः
संयुज्यतां संयोज्यतामिति सूतं संचोदयामास  ॥  ३।३५।४  ॥   

  

एवमिति । एवमुक्तो लघुविक्रमः सारथिः तस्य
रावणस्याभिमतमिच्छाविषयीभूतमुत्तमं रथं संयोजयामास  ॥  ३।३५।५  ॥   

  

कामगमिति । पिशाचवदनैः पिशाचा देवयोनयः तत्सदृशमुखैः कनकभूषणैः खरैयुक्तं
रत्नभूषितं काञ्चनं कामगं रथमास्थाय राक्षसाधिपतिः धनदानुजो
मेघप्रतिमवचनेनोपलक्षितो रावणः नदनदीपतिं समुद्रं ययौ । श्लोकद्वयमेकान्वयि
 ॥  ३।३५।६७  ॥   

  

स इति । श्वेतं शुक्लं बालानां चमरीपुच्छकेश्चानां व्यजनं यस्य सः
श्वेतछत्रः शुल्कच्छत्रविशिष्टः दशाननः दशमुखविशिष्टः दर्शनीयपरिच्छदः
दर्शनीयसामग्रीविशिष्टः मुनीन्द्रघ्नः मुनीन्द्राणां घातकः
दशशीर्षाद्रिराट्सदृशः राक्षसाधिपो रावणः कामगं रथमास्थाय अम्बरे आकाशे
सबलाकः बकपङ्क्तिसहितः विद्युन्मण्डलवान्मेघ इव शुशुभे तत्र सुवर्णाभरणानां
विद्युन्मण्डलोपमा छत्रस्य च बलाकोपमा रावणस्य च मेघोपमा ।
श्लोकत्रयमेकान्वयि  ॥  ३।३५।८१०  ॥   

  

सेति । पुष्पादिभिरवकीर्णं व्याप्तम्  ॥  ३।३५।११  ॥   

  

शीतमङ्गलतोयाभिः पद्मिनीभिः सरसीभिः वेदिमद्भिः विशालैः आश्रमपदैश्च
अलङ्कृतम्  ॥  ३।३५।१२  ॥   

  

कदल्यटविभिः कदलीवनैः संशोभा यस्य तम् सालादिभिः अत्यन्तनियताहारैः
परमर्षिभिः नागादिभिश्चोपशोभितम्  ॥  ३।३५।१३१४  ॥   

  

जितकामैः सिद्धैः चारणैश्च आजैः अजस्य ब्रह्मण इमे तैः, किंच
शरीरसंबन्धेनोत्पत्तिरहितैः मानसैरित्यर्थः, आङीषदर्थे । किंच स्वसिद्ध्या
ऽनेकशरीरधारिभिः वैखानसैः ब्रह्मनखोत्पन्नैः श्रुतिश्च "ये नखास्ते
वैखानसाः" इति माषैर्माषाभिधैः वालखिल्यैः ब्रह्मकेशजैः । तथा च श्रुतिः
"ये वालास्ते वालखिल्याः" इति मरीचिपैः । किरणमात्रपानकर्तृभिश्च शोभितम्
 ॥  ३।३५।१५  ॥   

  

दिव्याभरणमाल्याभिः दिव्याभरणमाल्यविशिष्टाभिः क्रीडारसविधिज्ञाभिः
क्रीडारसोत्पादननिपुणाभिः सहस्रशो ऽप्सरोभिरावृतम्  ॥  ३।३५।१६  ॥   

  

श्रीमतीभिः देवपत्नीभिः सेवितमत एव उपासितं प्रकाशितं देवादिभिश्च वरितम्
 ॥  ३।३५।१७  ॥   

  

हंसादिभिः आकीर्णं सारसैः संप्रसादितं संशोभितं वैदूर्यप्रस्तरं
वैदूर्यसदृशश्यामप्रस्तरविशिष्टं सागरतेजसा स्निग्धम् अतिस्नेहोत्पादकं
सान्द्रं चिक्कणं सशैलसागराधिपं? शैलसहितसागरदेशम्  ॥  ३।३५।१८  ॥   

  

अभिसंपतन् गच्छन् अवलोकयंश्च सन् धनदानुजो रावणः पाण्डुराणि
पाण्डुरवर्णविशिष्टानि विशालानि विस्तीर्णानि दिव्यमाल्ययुतानि तूर्यगीतैः
अभिजुष्टानि सेवितानि तपसा जितलोकानां कामगानि समन्ततो विमानानि
गन्धर्वाप्सरसश्च ददर्श । श्लोकदशकमेकान्वयि  ॥  ३।३५।१९२०  ॥   

  

निर्यासेति । निर्यासरूपरसविशिष्टानि मूलानि येषां चन्दनानां सौम्यानि
घ्राणतृप्तिकराणि सह्रस्रशो वनानि पश्यन् मुख्यानामगरूणां
जात्यानामुत्तमानां फलिनां फलविशिष्टानां सुगन्धिनाम् अङ्कोलानां
वृक्षविशेषाणां च वनान्युपवनानि  ॥  ३।३५।२१२२  ॥   

  

तमालस्य पुष्पाणि मरिचस्य गुल्मानि च तीरत तीरे समूहानि समूहवन्ति
शुष्यमाणानि मुक्तानि च  ॥  ३।३५।२३  ॥   

  

शैलानि शिलाखण्डानि प्रवरान् श्रेष्ठान् प्रवालनिचयांश्च शृङ्गाणि च  ॥ 
३।३५।२४  ॥   

  

मनोज्ञानि रमणीयानि प्रस्रवणानि निर्झरान् हदानि च धनधान्योपपन्नानि
स्त्रीरत्नैरावृतानि हस्त्यश्वरथगाढानि हस्त्यादिभिः संकुलानि नगराणि च
विलोकयन् सर्वतः समं स्निग्धं मृदुसंस्पर्शो मारुतो यस्मिन् तं त्रिदिवोपमं
स्वर्गतुल्यं सिन्धुराजस्य अनूपं देशं ददर्श । तत्र कूले मेघाभं
मुनिभिर्वृतम् न्यग्रोधं स रावणो ऽपश्यत् । श्लोकसप्तकमेकान्वयि  ॥ 
३।३५।२५२७  ॥   

  

समन्तादिति । यस्य शाखाः समन्तात् शतयोजनमायताः सन्ति महाकायं हस्तिनं
कच्छपं चादाय भक्षार्थं यस्य शाखां महाबलो गरुडः आजगाम पर्णबहुलां तस्य तां
शाखां पतगोत्तमः सुपर्णः सहसा बभञ्ज । सार्धश्लोकद्वयमेकान्वयि  ॥ 
३।३५।२८२९  ॥   

  

तत्रेति । तत्र न्यग्रोधे वैखानसादयः परमर्षयः संगताः बभूवुः  ॥  ३।३५।३०
 ॥   

  

तेषामिति । तेषां परमर्षीणां दयार्थं दयाहेतोः वेगेन भग्नां शतयोजनां तां
शाखामुभौ गजकच्छपौ च धर्मात्मा गरुडः एकपादेनादाय तदामिषं भक्षयित्वा शाखया
तत्प्रक्षेपेण निषादविषयं निषाददेशं हत्वा महामुनीन्
तच्छाखाधोवर्तिपरमर्षीन् मोक्षयित्वा अतुलं प्रहर्षं लेभे
अर्धपञ्चकमेकान्वयि  ॥  ३।३५।३१३३  ॥   

  

स इति । तेन स्वपुरुषार्थजन्येन प्रहर्षेण द्विगुणीकृतविक्रमः स गरुडः
अमृतानयनार्थं मतिं चकार  ॥  ३।३५।३४  ॥   

  

अमृतानयनप्रकारमाहअय इत्यादिभिः । अयोजालानि पक्षिप्रवेशाभावाय
गृहोपरिक्षिप्तलोहरचितजालानि निर्मथ्य छित्त्वा वरं रत्नगृहम्
अमृताधिकरणीभूतवेश्म भित्त्वा गुप्तं तत्र गोपितममृतं ततो महेन्द्रभवनात्
आजहार  ॥  ३।३५।३५  ॥   

  

तमिति । महर्षिगणैर्जुष्टं सेवितं सुपर्णकुतलक्षणं
गरुडकृतशाखाभङ्गरूपलक्षणविशिष्टं नाम्ना सुभद्रं सुभद्रनामानं तं न्यग्रोधं
धनदानुजो रावणः ददर्श  ॥  ३।३५।३६  ॥   

  

तमिति । नदीपतेः समुद्रस्य परं पारं गत्वा रम्ये पुण्ये एकान्ते वनान्तरे
वनमध्ये आश्रमं ददर्श  ॥  ३।३५।३७  ॥   

  

तत्रति । तत्र आश्रमे नियताहारं मारीचं नाम राक्षसं ददर्श  ॥  ३।३६।३८  ॥   

  

स इति । रक्षसा मारीचेन स रावणः विधिवत्समागम्य अमानुषैः मानुषालभ्यैः
सर्वकामैः अर्चित आसीदिति शेषः  ॥  ३।३५।३९  ॥   

  

तमिति । भोजनेनोदकेन च स रावणं मारीचः स्वयं पूजयित्वा अर्थोपहितया
प्रयोजनयुक्तया वाचा अब्रवीत्  ॥  ३।३५।४०  ॥   

  

तद्वचनाकारमाह--कच्चिदिति । हे राक्षसेश्वर लङ्कायां ते कुशलं कच्चित्
केनार्थेन प्रयोजनेन पुनस्त्वं तूर्णमिहागतः  ॥  ३।३५।४१  ॥   

  

एवमिति । मारीचेन एवमुक्तो महातेजाः सरावणः ततः पश्चात् तदुक्तेरनन्तरम्
इदं वाक्यमब्रवीत्  ॥  ३।३५।४२  ॥   

  

इति श्रीमद्वाल्मीकीयरामायणव्याख्याने रामायणशिरोमणावारण्यकाण्डे
पञ्चत्रिंशः सर्गः  ॥  ३।३५  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/3_araNyakANDam/04-sItApaharaNam/035_mArIchaM_prati_punaH_rAvaNAgamanam.md">
<details><summary><h3>तिलकम् ...{Loading}...</h3></summary>



तत इति "शूर्पं शोणितभाजनम्" । "नख विदूषणे" इति धातुः । शूर्पेण
शोणितभाजनेन यज्ञादि सत्क्रियां नखयति विदूषयतीति शूर्पणखेति तीर्थः ।
शूर्पाकारनखवतीत्यर्थे सञ्ज्ञायां शूर्पणखा, अन्यत्र शूर्पणकीति परे ।
रोमहर्षणं शूर्पणखावाक्यस्य कामविकारजनकतया रोमाञ्चकरत्वं
सचिवेभ्यस्तद्वाक्यस्य प्रतिपाद्यं कार्यं बुद्धा तत्संमतिपूर्वकं
तत्कर्तव्यत्वेन निर्धार्य तानभ्यनुज्ञाय दत्ताभ्यनुज्ञान्कृत्वा जगाम ।
मारीचाश्रममिति शेषः  ॥  ३।३५।१  ॥   

  

तत्कार्यं सीतापहाररूपम् । अन्तश्चित्ते अनुगम्योद्दिश्य दोषाणां गुणानां च
स्वरूपं यथावदुपलभ्य सीतापहारे एतावन्तो गणा इति निश्चित्य बलाबलं
यथावत्संप्रधार्य इत्येव कर्तव्यमित्यात्मनः स्वस्य निश्चयं कृत्वा
अकम्पनशूर्पणखाभ्यामुक्तत्वात्सीताहरणमवश्यं कर्तव्यमिति निश्चित्य
यानशालां जगाम  ॥  ३।३५।२,३  ॥   

  

दुष्टे कर्मणि प्रवृत्तौ वृद्धादिनिरोधशङ्कया प्रच्छन्नं गूढम्  ॥  ३।३५।४,५
 ॥   

  

देवयोनिभेदाः पिशाचाः, वदनभागे तत्सदृशैरित्यर्थः  ॥  ३।३५।६  ॥   

  

नदनदीपतिः समुद्रः तं तीर्त्वा ययौ  ॥  ३।३५।७९  ॥   

  

विद्युत्स्थाने आभरणानि, मेघस्थाने रावणः, बलाकास्थाने छत्रम्  ॥  ३।३५।१०
 ॥   

  

शैलसहितसागरानूपं तत्कूलम् तस्यैव वर्णनं नानापुष्पैरित्यादिना  ॥ 
३।३५।११,१२  ॥   

  

कदल्यटविः कदलीवनं तेन शोभावत्  ॥  ३।३५।१३  ॥   

  

अत्यन्तमतिशयेन पर्णवातादिरूपो नियत आहारो येषां तैः  ॥  ३।३५।१४  ॥   

  

अजो ब्रह्मा तत्पुत्रैर्वैखानसैरयोनिजैः प्रसिद्धैः । माषैर्माषसञ्ज्ञकैः
 ॥  ३।३५।१५,१६  ॥   

  

अमृताशिभिरमृतभोजनैः  ॥  ३।३५।१७  ॥   

  

प्लवा मण्डूकाः । वैदूर्यप्रस्तरं वैदूर्यसदृशश्यामप्रस्तरम् । सागरतेजसा
सागरोर्मिवैभवेन स्निग्धं सान्द्रं शीतलम्  ॥  ३।३५।१८,१९  ॥   

  

अभिसंपतन्गच्छन्मार्गवशाद्विमानानि गन्धर्वाप्यसरसश्च ददर्श  ॥  ३।३५।२०
 ॥   

  

निर्यासरूपरसयुक्तमूलानां चन्दनानामित्यर्थः । यद्वा निर्यासरसस्य
मूलानामुपादानकारणानां गुग्गुलादिवृक्षाणां चन्दनानां च वनानि पश्यन्  ॥ 
३।३५।२१ ॥   

  

जात्यानामुत्तमानाम् । तक्कोला सुगन्धफला वृक्षविशेषास्तेषां वनानि पश्यन्
 ॥  ३।३५।२२,२३  ॥   

  

शैलानि शिलासमूहान्  ॥  ३।३५।२४  ॥   

  

प्रस्रवाणि निर्झराः  ॥  ३।३५।२५  ॥   

  

समं समभूतलं देशम्  ॥  ३।३५।२६  ॥   

  

तत्र समुद्रानूपे  ॥  ३।३५।२७  ॥   

  

यस्य दिव्यवटस्य । प्रसङ्गात्तन्माहात्म्यं कविराह यस्येति षड्भिः श्लोकैः
। गरुडो ऽमृताहरणप्रस्तावे भक्षार्थं महाकायं गजं कच्छपं चादाय
क्वचित्स्थित्वा भक्षणाय यस्य शाखां जगाम, गत्वा च यस्य शाखां भारेण बभञ्ज
। तस्या भग्नशाखाया अधो वैखानसाद्या अनेके ऋषयः समागता बभूवुः । तेषां
शाखापातेन नाशो मा भूदिति तां शाखां तौ गजकच्छपौ च महाबलत्वादादायान्यत्र
जगाम । तदा गच्छन्नेव तौ शाखां चैकपादेन धृत्वान्तरिक्ष एव तदामिषं
गजकच्छपरूपं भक्षयित्वा तया शाखया प्रक्षिप्तया निषादविषयं निषाददेशं हत्वा
मुनींश्च वधान्मोक्षयित्वा प्रहर्षं लेभे  ॥  ३।३५।२८३३  ॥   

  

स तेनैव हर्षेणामिषभक्षणनिषादनाशनमुनिरक्षणजसन्तोषेण  ॥  ३।३५।३४  ॥   

  

अयोजालान्यायःशृङ्खलनिर्मितजालानि रत्नमयगेहोपरि पक्षिप्रवेशपरिहारा
बद्धानि बलान्निर्मथ्य छित्त्वा रत्नमयगृहं च भित्त्वा गुप्तममृतं
महेन्द्रभवनादाजहार  ॥  ३।३५।३५  ॥   

  

सुपर्णेन कृतं भग्नैकमहाशाखात्वरूपं लक्षणं यस्य तम्  ॥  ३।३५।३६३८  ॥   

  

सर्वकामैरभिलषितसर्वभोग्यवस्तुभिरर्चितो बभूवेति शेषः  ॥  ३।३५।३९,४०  ॥   

  

पूजोत्तरं कुशलं पृच्छति कच्चिदिति  ॥  ३।३५।४१  ॥   

  

इदमग्निमसर्ववक्ष्यमाणम्  ॥  ३।३५।४२  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽरण्यकाण्डे पञ्चत्रिंशः सर्गः  ॥  ३।३५  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/3_araNyakANDam/04-sItApaharaNam/035_mArIchaM_prati_punaH_rAvaNAgamanam.md">
<details><summary><h3>द्राविडपाठः ...{Loading}...</h3></summary>


ततः शूर्पणखावाक्यं तच्छ्रुत्वा रोमहर्षणम्।  
सचिवानभ्यनुज्ञाय कार्यं बुध्वा जगाम सः ॥ 3.35.1 ॥   
तत्कार्यमनुगम्याथ यथावदुपलभ्य च।  
दोषाणां च गुणानां च सम्प्रधार्य बलाबलम् ॥ 3.35.2 ॥   
इतिकर्तव्यमित्येव कृत्वा निश्चयमात्मनः।  
स्थिरबुद्धिस्ततो रम्यां यानशालां जगाम ह ॥ 3.35.3 ॥   
यानशालां ततो गत्वा प्रच्छन्नो राक्षसाधिपः।  
सूतं सञ्चोदयामास रथः संयोज्यतामिति ॥ 3.35.4 ॥   
एवमुक्तः क्षणेनैव सारथिर्लघुविक्रमः।  
रथं संयोजयामास तस्याभिमतमुत्तमम् ॥ 3.35.5 ॥   
काञ्चनं रथमास्थाय कामगं रत्नभूषितम्।  
पिशाचवदनैर्युक्तं खरैः काञ्चनभूषणैः ॥ 3.35.6 ॥   
मेघप्रतिमनादेन स तेन धनदामुजः।  
राक्षसाधिपतिः श्रीमान् ययौ नदनदीपतिम् ॥ 3.35.7 ॥   
स श्वेतवालव्यजनः श्वेतच्छत्त्रो दशाननः।  
स्निग्धवैडूर्यसङ्काशस्तप्तकाञ्चनकुण्डलः ॥ 3.35.8 ॥   
विंशद्भुजो दशग्रीवो दर्शनीयपरिच्छदः।  
त्रिदशारिर्मुनीन्द्रघ्नो दशशीर्ष इवाद्रिराट् ॥ 3.35.9 ॥   
कामगं रथमास्थाय शुशुभे राक्षसेश्वरः।  
विद्युन्मण्डलवान् मेघः सबलाक इवाम्बरे ॥ 3.35.10 ॥   
सशैलं सागरानूपं वीर्यवानवलोकयन्।  
नानापुष्पफलैर्वृक्षैरनुकीर्णं सहस्रशः ॥ 3.35.11 ॥   
शीतमङ्गलतोयाभिः पद्मिनीभिः समन्ततः।  
विशालैराश्रमपदैर्वेदिमद्भिः समावृतम् ॥ 3.35.12 ॥   
कदल्याढकिसम्बाधं नालिकेरोपशोभितम्।  
सालैस्तालैस्तमालैश्च पुष्पितैस्तरुभिर्वृतम् ॥ 3.35.13 ॥   
नागैः सुपर्णैर्गन्धर्वैः किन्नरैश्च सहस्रशः।  
अजैर्वैखानसैर्माषैर्वालखिल्यैर्मरीचिपैः ॥ 3.35.14 ॥   
अत्यन्तनियताहारैः शोभितं परमर्षिभिः।  
जितकामैश्च सिद्धैश्च चारणैरुपशोभितम् ॥ 3.35.15 ॥   
दिव्याभरणमाल्याभिर्दिव्यरूपाभिरावृतम्।  
क्रीडारतिविधिज्ञाभिरप्सरोभिः सहस्रशः ॥ 3.35.16 ॥   
सेवितं देवपत्नीभिः श्रीमतीभिः श्रिया वृतम्।  
देवदानवसङ्घैश्च चरितं त्वमृताशिभिः ॥ 3.35.17 ॥   
हंसक्रौञ्चप्लवाकीर्णं सारसैः सम्प्रणादितम्।  
वैडूर्यप्रस्तरं रम्यं स्निग्धं सागरतेजसा ॥ 3.35.18 ॥   
पाण्डराणि विशालानि दिव्यमाल्ययुतानि च।  
तूर्यगीताभिजुष्टानि विमानानि समन्ततः ॥ 3.35.19 ॥   
तपसा जितलोकानां कामगान्यभिसम्पतन्।  
गन्धर्वाप्सरसश्चैव ददर्श धनदानुजः ॥ 3.35.20 ॥   
निर्यासरसमूलानां चन्दनानां सहस्रशः।  
वनानि पश्यन् सौम्यानि घ्राणतृप्तिकराणि च ॥ 3.35.21 ॥   
अगरूणां च मुख्यानां वनान्युपवनानि च।  
तक्कोलानां च जात्यनां फलानां च सुगन्धिनाम् ॥ 3.35.22 ॥   
पुष्पणि च तमालस्य गुल्मानि मरिचस्य च।  
मुक्तानां च समूहानि शुष्यमाणानि तीरतः ॥ 3.35.23 ॥   
शङ्खानां प्रस्तरं चैव प्रवालनिचयं तथा।  
काञ्चनानि च शैलानि राजतानि च सर्वशः ॥ 3.35.24 ॥   
प्रस्रवाणि मनोज्ञानि प्रसन्नानि ह्रदानि च।  
धनधान्योपपन्नानि स्त्रीरत्नैः शोभितानि च ॥ 3.35.25 ॥   
तं समं सर्वतः स्निग्धं मृदुसंस्पर्शमारुतम्।  
अनूपं सिन्धुराजस्य ददर्श त्रिदिवोपमम् ॥ 3.35.26 ॥   
तत्रापश्यत्स मेघाभं न्यग्रोधमृषिभिर्वृतम्।  
समन्ताद्यस्य ताः शाखाः शतयोजनमायताः ॥ 3.35.27 ॥   
यस्य हस्तिनमादाय महाकायं च कच्छपम्।  
भक्षार्थं गरुडः शाखामाजगाम महाबलः ॥ 3.35.28 ॥   
तस्य तां सहसा शाखां भारेण पतगोत्तमः।  
सुपर्णः पर्णबहुलां बभञ्ज च महाबलः ॥ 3.35.29 ॥   
तत्र वैखानसा माषा वालखिल्या मरीचिपाः।  
अजा बभूवुर्धूम्राश्च सङ्गताः परमर्षयः ॥ 3.35.30 ॥   
तेषां दयार्थं गरुडस्तां शाखां शतयोजनाम्।  
जगामादाय वेगेन तौ चौभौ गजकच्छपौ ॥ 3.35.31 ॥   
एकपादेन धर्मात्मा भक्षयित्वा तदामिषम्।  
निषादविषयं हत्वा शाखया पतगोत्तमः ॥ 3.35.32 ॥   
प्रहर्षमतुलं लेभे मोक्षयित्वा महामुनीन् ॥ 3.35.33 ॥   
स तेनैव प्रहर्षेण द्विगुणीकृतविक्रमः।  
अमृतानयनार्थं वै चकार मतिमान् मतिम् ॥ 3.35.34 ॥   
अयोजालानि निर्मथ्य भित्त्वा रत्नमयं गृहम्।  
महेन्द्रभवनाद्गुप्तमाजहारामृतं ततः ॥ 3.35.35 ॥   
तं महर्षिगणैर्जुष्टं सुपर्णकृतलक्षणम्।  
नाम्ना सुभद्रं न्यग्रोधं ददर्श धनदानुजः ॥ 3.35.36 ॥   
तं तु गत्वा परं पारं समुद्रस्य नदीपतेः।  
ददर्शाश्रममेकान्ते रम्ये पुण्ये वनान्तरे ॥ 3.35.37 ॥   
तत्र कृष्णाजिनधरं जटावल्कलधारिणम्।  
ददर्श नियताहारं मारीचं नाम राक्षसम् ॥ 3.35.38 ॥   
स रावणः समागम्य विधिवत्तेन रक्षसा।  
मारीचेनार्चितो राजा सर्वकामैरमानुषैः ॥ 3.35.39 ॥   
तं स्वयं पूजयित्वा तु भोजनेनोदकेन च।  
अर्थोपहितया वाचा मारीचो वाक्यमब्रवीत् ॥ 3.35.40 ॥   
कच्चित् सुकुशलं राजन् लङ्कायां राक्षसेश्वर।  
केनार्थेन पुनस्त्वं वै तूर्णमेवमिहागतः ॥ 3.35.41 ॥   
एवमुक्तो महातेजा मारीचेन स रावणः।  
तं तु पश्चादिदं वाक्यमब्रवीद्वाक्यकोविदः ॥ 3.35.42 ॥   

</details>
</div>
