+++
title = "००९ राज-सूत-संवादः"
title_english = "009 Legend of Sage Rishyasringa"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-009-Raajaa_-Sootha_Samvaadaha.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/02-putrakAmaH/009_rAja-sUta-saMvAdaH.md">
<details><summary><h2>IITK ...{Loading}...</h2></summary>

Sumantra relates the story of sage Rsyasringa to Dasaratha tells him he
would get sons after performance of a sacrifice by Rsyasringa--Dasaratha
plans to get Rsyasringa to Ayodhya.



### श्लोकः
#### मूलम्
एतच्छ्रुत्वा रहस्सूतो राजानमिदमब्रवीत्।  
ऋत्विग्भिरुपदिष्टोऽयं पुरावृत्तो मया श्रुतः॥1.9.1॥

#### शब्दार्थः
एतत् this matter, श्रुत्वा having heard, सूतः king's charioteer, राजानम् addressing king, रहः  in privacy, इदम् these words, अब्रवीत् said, ऋत्विग्भिः by officiating priests, उपदिष्टः advised, अयम् this solution, पुरा ancient, वृत्तः happened, मया श्रुतः heard by me.

#### आङ्ग्लानुवादः
The charioteer tells the king in privacy that he has heard the advice given by the offciating priests.



### श्लोकः
#### मूलम्
सनत्कुमारो भगवान्पूर्वं कथितवान्कथाम्।  
ऋषीणां सन्निधौ राजन् तव पुत्रागमं प्रति॥1.9.2॥

#### शब्दार्थः
राजन् O King, भगवान् possessing divinity, सनत्कुमारः Sanatkumara, तव your, पुत्रागमं प्रति    about the birth of your sons, कथाम् story,  ऋषीणां सन्निधौ in the presence of sages, पूर्वम्   earlier, कथितवान् narrated.

#### आङ्ग्लानुवादः
"O king, the divine Sanatkumara had narrated a story about your posterity in the presence of sages.



### श्लोकः
#### मूलम्
काश्यपस्यतु पुत्रोऽस्ति विभण्डक इति श्रुतः।  
ऋष्यशृङ्ग इति ख्यातस्तस्य पुत्रो भविष्यति॥1.9.3॥

#### शब्दार्थः
काश्यपस्य for Kasyapa, विभण्डकः इति named Vibhandaka, श्रुतः famous, पुत्रः अस्ति has a son, तस्य for him, ऋष्यशृङ्ग इति named Rsyasringa, ख्यातः wellknown, पुत्रः son भविष्यति will be born.

#### आङ्ग्लानुवादः
Kasyapa has a famous son named Vibhandaka. It was prophesied that he would have a son named Rsyasringa.



### श्लोकः
#### मूलम्
स वने नित्यसंवृद्धो मुनिर्वनचरस्सदा ।  
नान्यं जानाति विप्रेन्द्रो नित्यं पित्रनुवर्तनात् ॥1.9.4॥

#### शब्दार्थः
वने in the forest, नित्यसंवृद्धः grown up, सदा always, वनचरः a person moving in the forest, विप्रेन्द्रः foremost among brahmins, सः मुनिः that sage, नित्यम् always, पित्रनुवर्तनात्  by following his father, अन्यम् others, न जानाति will not know.

#### आङ्ग्लानुवादः
Grown up in the forest and always moving with his father, that sage knows none other than his father.



### श्लोकः
#### मूलम्
द्वैविध्यं ब्रह्मचर्यस्य भविष्यति महात्मनः।  
लोकेषु प्रथितं राजन्विप्रैश्च कथितं सदा॥1.9.5॥

#### शब्दार्थः
राजन् O King, महात्मनः eminet one, लोकेषु in the worlds, प्रथितम् celebrated, सदा always, विप्रैः by brahmins, कथितम् described, ब्रह्मचर्यस्य of Brahmacharya (life of celebacy), द्वैविध्यम्  twofold, भविष्यति will happen.

#### आङ्ग्लानुवादः
O eminent king, sage Rsyasringa celebrated in the three worlds who practises a twofold brahmacharya life (life of celebacy) described by brahmins (as vratitva and prajapatya).



### श्लोकः
#### मूलम्
तस्यैवं वर्तमानस्य कालस्समभिवर्तत ।  
अग्निं शुश्रूषमाणस्य पितरं च यशस्विनम्॥1.9.6॥

#### शब्दार्थः
अग्निम् firegod, यशस्विनम् enowned, पितरम् च his father also, शुश्रूषमाणस्य while attending, एवम् in this manner, वर्तमानस्य living, तस्य for him, कालः time, समभिवर्तत will be spent.

#### आङ्ग्लानुवादः
Worshipping the firegod and attending on his renowned father, he will spend a long time living in this manner (practising vratitva mode of brahmacharya).



### श्लोकः
#### मूलम्
एतस्मिन्नेव काले तु रोमपादः प्रतापवान्।  
अङ्गेषु प्रथितो राजा भविष्यति महाबलः॥ 1.9.7॥

#### शब्दार्थः
एतस्मिन्नेव काले at this time, अङ्गेषु in the country of Anga, प्रतापवान् mighty, महाबलः  possessing great strength, प्रथितः celebrated, रोमपादः king Romapada, भविष्यति will be living.

#### आङ्ग्लानुवादः
At this time a powerful king Romapada, mighty and celebrated would be living in the country of Anga.



### श्लोकः
#### मूलम्
तस्य व्यतिक्रमाद्राज्ञो भविष्यति सुदारुणा ।  
अनावृष्टिस्सुघोरा वै सर्वभूतभयावहा ॥1.9.8॥

#### शब्दार्थः
तस्य that, राज्ञः king, व्यतिक्रमात् violation of code of conduct, सुदारुणा सुघोरा dreadful, सर्वभूतभयावहा frightening all living beings, अनावृष्टिः drought, भविष्यति will set in.

#### आङ्ग्लानुवादः
Because of violation of code of conduct by the king, a terrible, dreadful drought frightening all living beings will set in the kingdom.



### श्लोकः
#### मूलम्
अनावृष्ट्यां तु वृत्तायां राजा दुःखसमन्वितः।  
ब्राह्मणान्श्रुतवृद्धांश्च समानीय प्रवक्ष्यति॥ 1.9.9॥

#### शब्दार्थः
अनावृष्ट्याम् when drought, वृत्तायाम् will be prevailing, राजा king, दुःखसमन्वितः filled with grief, श्रुतवृद्धान् men who grow old by learning, ब्राह्मणान् brahmins, समानीय summoning,  प्रवक्ष्यति will say.

#### आङ्ग्लानुवादः
With drought prevailing, the griefstricken king, would summon all those grown old with learning and tell them.



### श्लोकः
#### मूलम्
भवन्तश्श्रुतधर्माणो लोकचारित्रवेदिनः ।  
समादिशन्तु नियमं प्रायश्चित्तं यथा भवेत् ॥1.9.10॥

#### शब्दार्थः
भवन्तः all of you, श्रुतधर्माणः are conversant in duties (enjoined by scriptures), लोकचारित्रवेदिनः wellversed in the ways of the world, यथा in whichever manner, प्रायश्चित्तम् expiation, भवेत् happens, नियमम् religious observance, समादिशन्तु instruct.

#### आङ्ग्लानुवादः




### श्लोकः
#### मूलम्
वक्ष्यन्ति ते महीपालं ब्राह्मणा वेदपारगाः।  
विभण्डकसुतं राजन्सर्वोपायैरिहानय॥1.9.11॥

#### शब्दार्थः
वेदपारगाः those learned in vedas, ते ब्राह्मणाः those brahmins, महीपालम् addressing the king, वक्ष्यन्ति will say, राजन् O king, विभण्डकसुतम् son of sage Vibhandaka, Rsyasringa, सर्वोपायैः by all means, इह here, आनय bring.

#### आङ्ग्लानुवादः
Those brahmins versed in the Vedas, said, to 'O king bring here Rsyasringa, son of the sage Vibhandaka by all means'.



### श्लोकः
#### मूलम्
आनाय्य च महीपाल ऋश्यशृङ्गं सुसत्कृतम्।  
प्रयच्छ कन्यां शान्तां वै विधिना सुसमाहितः ॥1.9.12॥

#### शब्दार्थः
महीपाल O Monarch, सुसत्कृतम् greatly honoured, ऋश्यशृङ्गम् Rsyasringa, आनाय्य having brought, समाहितः with due reverence, कन्याम् your daughter, शान्ताम् Shanta, विधिना  according to religious ceremonies, प्रयच्छ offer.

#### आङ्ग्लानुवादः
"O monarch, on having brought Rsyasringa here, honour him, and offer him your daughter Santa with due reverence.



### श्लोकः
#### मूलम्
तेषां तु वचनं श्रुत्वा राजा चिन्तां प्रपत्स्यते ।  
केनोपायेन वै शक्य इहानेतुं स वीर्यवान् ॥1.9.13॥

#### शब्दार्थः
तेषाम् their, वचनम् words, श्रुत्वा having heard, राजा king, वीर्यवान् with controlled senses, सः   he, इह here, आनेतुम् to bring, केन उपायेन by what means, शक्यः capable of being done, चिन्ताम् contemplating, प्रपत्स्यते will obtain.

#### आङ्ग्लानुवादः
On hearing their words, the king in a thoughtful mood said, 'How can the mighty sage be brought here'?



### श्लोकः
#### मूलम्
ततो राजा विनिश्चित्य सह मन्त्रिभिरात्मवान्।  
पुरोहितममात्यांश्च ततः प्रेष्यति सत्कृतान्॥1.9.14॥

#### शब्दार्थः
ततः thereafter, आत्मवान् intelligent, राजा king, मन्त्रिभिः सह in consultation with his ministers, विनिश्चित्य having decided, ततः thereafter, सत्कृतान् duly honouring, पुरोहितम्  priest, अमात्यांश्च counsellors, प्रेष्यति send on a mission.

#### आङ्ग्लानुवादः
Thereafter the confident king, having decided, in consultation with his ministers to bring him (Rsyasringa), sent the priest with the counsellors on this mission.



### श्लोकः
#### मूलम्
ते तु राज्ञो वचश्श्रुशृत्वा व्यथिता विनताननाः।  
न गच्छेम ऋषेर्भीता अनुनेष्यन्ति तं नृपम् ॥ 1.9.15॥

#### शब्दार्थः
ते they, राज्ञः king's, वचः words, श्रुत्वा having heard, ऋषेः from the Rishi, भीताः frightened, व्यथिताः distressed, विनताननाः with faces bent down, न गच्छेम we will not go, तम् that, नृपम्  king, अनुनेष्यन्ति will appeal.

#### आङ्ग्लानुवादः
On hearing the king's words, distressed and frightened by rishi's power, they   appealed to the king, faces bent down, 'We will not go'.



### श्लोकः
#### मूलम्
वक्ष्यन्ति चिन्तयित्वा ते तस्योपायांश्च तत्क्षमान्।  
आनेष्यामो वयं विप्रं न च दोषो भविष्यति॥ 1.9.16॥

#### शब्दार्थः
ते they, चिन्तयित्वा having thought about it, तत्क्षमान् useful in bringing him, उपायान् means, तस्य ते for that king, वक्ष्यन्ति will tell, वयम् we, विप्रम् that sage, आनेष्यामः will bring, दोषः  blame, न भविष्यति च will not accrue.

#### आङ्ग्लानुवादः
After thinking  about the means to be employed to bring the rishi to the court, they told him they would bring the sage if they are not to blame (in case anything untoward  
happens).



### श्लोकः
#### मूलम्
एवमङ्गाधिपेनैव गणिकाभिः ऋषेस्सुतः।  
आनीतोऽवर्षयद्देवश्शान्ता चास्मै प्रदीयते॥1.9.17॥

#### शब्दार्थः
एवम् in this way, अङ्गाधिपेन by the king of Anga region, Romapada, गणिकाभिः with the help of courtesans, ऋषेः सुतः son of sage Vibhandaka, आनीतः was brought, देवः god (Indra), अवर्षयत् poured rains, अस्मै for Rsyasringa, शान्ता Shanta, प्रदीयते च will be offered.

#### आङ्ग्लानुवादः
Thus with the help of courtesans of the king of Anga, when the son of the sage (Rsyasringa) was brought rains followed. The king offered his daughter Santa (in marriage to the sage).



### श्लोकः
#### मूलम्
ऋश्यशृङ्गस्तु जामाता पुत्रांस्तव विधास्यति।  
सनत्कुमारकथितमेतावद्व्याहृतं मया॥1.9.18॥

#### शब्दार्थः
जामाता soninlaw, ऋश्यशृङ्गस्तु Rsyasringa, तव your, पुत्रान् sons, विधास्यति will ordain to be born, एतावत् till that instance, सनत्कुमारकथितम् the account communicated by Sanatkumara, मया by me, व्याहृतम् told to you.

#### आङ्ग्लानुवादः
'Risyasringa, your soninlaw, would help you to obtain sons'. Thus said Sanathkumara which I have related to you.



### श्लोकः
#### मूलम्
अथ हृष्टो दशरथस्सुमन्त्रं प्रत्यभाषत।  
यथर्श्यशृङ्गस्त्वानीतो विस्तरेण त्वयोच्यताम्॥1.9.19॥

#### शब्दार्थः
अथ now, हृष्टः pleased, दशरथः king Dasaratha, सुमन्त्रं प्रति addressing Sumantra, अभाषत spoke, ऋष्यशृङ्गः Rsyasringa, यथा by whatever means, आनीतः was brought, त्वया by you, विस्तरेण in detail, उच्यताम् be described.

#### आङ्ग्लानुवादः
Thereupon Dasaratha, pleased, (with him), said to Sumantra, "Describe in detail the  means by which Rsyasringa was brought (to the court of Romapada)".  

### समाप्तिः
 श्रीमद्रामायणे वाल्मीकीय आदिकाव्ये बालकाण्डे नवमस्सर्गः॥  
Thus ends the ninth sarga of Balakanda of the holy Ramayana of the first epic composed by sage Valmiki.

</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/02-putrakAmaH/009_rAja-sUta-saMvAdaH.md">
<details><summary><h2>भूषणम् ...{Loading}...</h2></summary>



एतच्छ्रुत्वा रहः सूतो राजानमिदमब्रवीत् ।  

ऋत्विग्भिरुपदिष्टो ऽयं पुरावृत्तो मया श्रुतः  ॥  १।९।१  ॥   

अथ भगवदवतारासाधारणकारणं पुत्रेष्टिमुपक्षिपति सर्गत्रयेण
एतच्छ्रुत्वेत्यादि । सूतः सारथित्वेन मन्त्रित्वेन च स्थितः सुमन्त्रः ।
रह एकान्ते इदमब्रवीत्, अन्तःपुरमागत्योक्तवानित्यर्थः । अयं
अश्वमेधप्रवृत्तिरूपः पुत्रार्थोपायः । ऋत्विग्भिः वसिष्ठादिभिः उपदिष्टः,
मया तु पुरावृत्तः इतिहासरूपः यः श्रुतः  ॥  १।९।१  ॥   

  

सनत्कुमारो भगवान् पूर्वं कथितवान् कथाम् ।  

ऋषीणां सन्निधौ राजन् तव पुत्रागमं प्रति  ॥  १।९।२  ॥   

कथमित्यत्राह सनत्कुमार इत्यादि । भगवान्
भविष्यज्ज्ञानवत्त्वरूपमाहात्म्यवान् । कथां भविष्यद्विषयिणीम्  ॥  १।९।२
 ॥   

  

कश्यपस्य तु पुत्रो ऽस्ति विभण्डक इति श्रुतः ।  

ऋश्यशृङ्ग इति ख्यातस्तस्य पुत्रो भविष्यति  ॥  १।९।३  ॥   

कश्यपस्येति । ख्यातो भविष्यतीत्यत्र "धातुसम्बन्धे प्रत्ययाः" इति
भूतभविष्यतोः साधुत्वम्  ॥  १।९।३  ॥   

  

स वने नित्यसंवृद्धो मुनिर्वनचरः सदा ।  

नान्यं जानाति विप्रेन्द्रो नित्यं पित्रनुवर्तनात्  ॥  १।९।४  ॥   

स इति । अन्यं ग्रामग्रामीणादिकम्, न जानाति न ज्ञास्यति  ॥  १।९।४  ॥   

  

द्वैविध्यं ब्रह्मचर्यस्य भविष्यति महात्मनः ।  

लोकेषु प्रथितं राजन् विप्रैश्च कथितं सदा  ॥  १।९।५  ॥   

द्वैविध्यमिति । द्वैविध्यं द्वैधीभावः, स्त्रीसङ्गकृतो भङ्ग इत्यर्थः ।
लोकेषु प्रथितमित्यत्र ब्रह्मचर्यमित्यनुषङ्गः । यद्वा मेखलाजिनदण्डादिना
लोकेषु प्रथितम्, विप्रैः स्मर्तृभिः कथितमृतुगमनलक्षणं च ब्रह्मचर्यस्य
द्वैविध्यं भविष्यति । आह याज्ञवल्क्यः "षोडशर्तुनिशाः स्त्रीणां तस्मिन्
युग्मासु संविशेत् । ब्रह्मचार्येव पर्वाण्याद्याश्चतस्रश्च वर्जयेत्  ॥ "
इति  ॥  १।९।५  ॥   

  

तस्यैवं वर्तमानस्य कालः समभिवर्तत ।  

अग्निं शुश्रूषमाणस्य पितरं च यशस्विनम्  ॥  १।९।६  ॥   

तथाविधस्य द्वितीयब्रह्मचर्यस्य प्रसक्तिं दर्शयति तस्येत्यादिना । तस्य
अग्निं यशस्विनं पितरं चाद्गुरुं च शुश्रूषमाणस्य प्रथमे ब्रह्मचर्ये
वर्तमानस्येत्यर्थः । कालः कतिपयकालः समभिवर्तत । भविष्यदर्थे लङ् ।
"छन्दसि लुङ्लङ्लिटः" इति सर्वलकारापवादत्वेन लङो ऽपि विधानात्,
अडभावश्चार्षः  ॥  १।९।६  ॥   

  

एतस्मिन्नेव काले तु रोमपादः प्रतापवान् ।  

अङ्गेषु प्रथितो राजा भविष्यति महाबलः  ॥  १।९।७  ॥   

एतस्मिन्निति । एतस्मिन् काले तस्य ब्रह्मचर्यदशायाम् । अङ्गेषु अङ्गदेशेषु
 ॥  १।९।७  ॥   

  

तस्य व्यतिक्रमाद्राज्ञो भविष्यति सुदारुणा ।  

अनावृष्टिः सुघोरा वै सर्वभूतभयावहा  ॥  १।९।८  ॥   

तस्येति । व्यतिक्रमात् धर्मातिक्रमात् । सुदारुणा बहुकालव्यापिनी, सुघोरा
तदीयसर्वराष्ट्रव्यापिनी अत एव सर्वभूतभयावहा  ॥  १।९।८  ॥   

  

अनावृष्ट्यां तु वृत्तायां राजा दुःखसमन्वितः ।  

ब्राह्मणान् श्रुतवृद्धांश्च समानीय प्रवक्ष्यति  ॥  १।९।९  ॥   

अनावृष्ट्यामिति । श्रुतेन वृद्धाः श्रुतवृद्धाः, बहुभ्यो बहुधा
श्रुतशास्त्रा इत्यर्थः । प्रवक्ष्यति चेत्यन्वयः  ॥  १।९।९  ॥   

  

भवन्तः श्रुतधर्माणो लोकचारित्रवेदिनः ।  

समादिशन्तु नियमं प्रायश्चित्तं यथा भवेत्  ॥  १।९।१०  ॥   

भवन्त इति । श्रुतधर्माणः "धर्मादनिच् केवलात्" इत्यनिच् ।
लोकचारित्रवेदिनः लोकाचारज्ञाः, अतः अनावृष्टिमूलस्य मत्पापस्य
प्रायश्चित्तं यथा भवेत् तादृशं नियममनुष्ठेयधर्मम्, आदिशन्तु  ॥  १।९।१०
 ॥   

  

वक्ष्यन्ति ते महीपालं ब्राह्मणा वेदपारगाः ।  

विभण्डकसुतं राजन् सर्वोपायैरिहानय  ॥  १।९।११  ॥   

शुद्धब्रह्मचारिणे कन्याप्रदानमेव परमं प्रायश्चित्तमिति वक्ष्यन्तीत्याह
वक्ष्यन्तीत्यादिना । सर्वोपायैः नानाविधोपायैः  ॥  १।९।११  ॥   

  

आनाय्य च महीपाल ऋश्यशृङ्गं सुसत्कृतम् ।  

प्रयच्छ कन्यां शान्तां वै विधिना सुसमाहितः  ॥  १।९।१२  ॥   

आनाय्येति । ऋश्यशृङ्गम् इत्यत्र "ऋत्यकः" इति प्रकृतिभावः । आनाय्येति
आङुपसृष्टात् "णीञ् प्रापणे" इत्यस्माद्धेतुमण्ण्यन्ताल्ल्यप् । प्रयच्छ
देहि । ऋश्यशृङ्गायेति शेषः । सुसत्कृतमित्यानयनक्रियाविशेषणम् ।
सुसमाहितः, निर्विचार इति यावत्  ॥  १।९।१२  ॥   

  

तेषां तु वचनं श्रुत्वा राजा चिन्तां प्रपत्स्यते ।  

केनोपायेन वै शक्यमिहानेतुं स वीर्यवान्  ॥  १।९।१३  ॥   

तेषामिति । चिन्ताप्रकारमाह केनेति । वीर्यवान् नियतब्रह्मचर्यः  ॥  १।९।१३
 ॥   

  

ततो राजा विनिश्चित्य सह मन्त्रिभिरात्मवान् ।  

पुरोहितममात्यांश्च ततः प्रेष्यति सत्कृतान्  ॥  १।९।१४  ॥   

तत इति । विनिश्चिन्य ब्राह्मणं ब्राह्मणा एवानेष्यन्तीति निश्चित्य । ततः
तस्माद्देशात् । प्रेष्यति प्रेषयिष्यति । भविष्यदर्थे लट् । "कालसामान्ये
लड्वक्तव्यः" इति वचनात्  ॥  १।९।१४  ॥   

  

ते तु राज्ञो वचः श्रुत्वा व्यथिता विनताननाः ।  

न गच्छेम ऋषेर्भीता अनुनेष्यन्ति तं नृपम्  ॥  १।९।१५  ॥   

ते त्विति । व्यथिताः खिन्नाः अत एव विनताननाः नम्रमुखाः, ऋषेर्विभण्डकात्
भीता इत्यनन्तरमितिकरणं बोध्यम् । अनुनेष्यन्ति न वयं गन्तुं शक्ताः,
किन्तु तदानयन उपायं विचिन्त्य वक्ष्याम इति सान्त्वयिष्यन्ति  ॥  १।९।१५
 ॥   

  

वक्ष्यन्ति चिन्तयित्वा ते तस्योपायांश्च तत्क्षमान् ।  

आनेष्यामो वयं विप्रं न च दोषो भविष्यति  ॥  १।९।१६  ॥   

वक्ष्यन्तीति । तत्क्षमान् ऋश्यशृङ्गानयनोचितान् उपायांश्चिन्तयित्वा तान्
तस्य राज्ञो वक्ष्यन्ति । एतैरुपायैर्वयं विप्रमानेष्यामः । न च दोषो
भविष्यति, ऋश्यशृङ्गस्य ब्रह्मचर्यवैकल्यदोषश्च न भविष्यति । तत्र भवता न
शङ्कनीयम्, यथा गणिकासम्पर्को न भवेत् तथा आनेष्याम इत्यर्थः, ऋषिशापदोषो न
भविष्यतीति वार्थः, अनावृष्टिदोषो न भविष्यतीति वा । इति वक्ष्यन्तीति
पूर्वेणान्वयः  ॥  १।९।१६  ॥   

  

एवमङ्गाधिपेनैव गणिकाभिर्ऋषेः सुतः ।  

आनीतो ऽवर्षयद्देवः शान्ता चास्मै प्रदीयते  ॥  १।९।१७  ॥   

सनत्कुमारोक्तं समाप्य स्वयमाह एवमिति । यथा आनयिष्याम इत्युक्तमेवमानीतः ।
देवः पर्जन्यश्चावर्षयत् । शान्ता रोमपादकन्या च, अस्मै ऋश्यशृङ्गाय ।
प्रदीयते प्रादीयत । कालसामान्ये लट्  ॥  १।९।१७  ॥   

  

ऋश्यशृङ्गस्तु जामाता पुत्रान् तव विधास्यति ।  

सनत्कुमारकथितमेतावद्व्याहृतं मया  ॥  १।९।१८  ॥   

ऋश्यशृङ्ग इति । जामाता रोमपादस्य दशरथस्यापि वा । दशरथस्यौरसी शान्ता
दत्ता रोमपादस्य । सनत्कुमारकथितमेतावत् । एवमङ्गाधिपेनेत्यादि तु मया
व्याहृतमित्यर्थः । यद्वा सर्वं सनत्कुमारवचनमेव । अवर्षयत् वर्षयिष्यति ।
प्रदीयते प्रदास्यते  ॥  १।९।१८  ॥   

  

अथ हृष्टो दशरथः सुमन्त्रं प्रत्यभाषत ।  

यथर्श्यशृङ्गस्त्वानीतो विस्तरेण त्वयोच्यताम्  ॥  १।९।१९  ॥   

इत्यार्षे श्रीरामायणे वाल्मीकीये आदिकाव्ये बालकाण्डे नवमः सर्गः  ॥  ९
 ॥   

अथेत्युत्तरशेषः श्लोकः । अत्र सर्गविच्छेदो लेखकदोषकृत इति प्रतिभाति  ॥ 
१।९।१९  ॥   

इति श्रीगोविन्दराजविरचिते श्रीरामायणभूषणे मणिमञ्जीराख्याने
बालकाण्डव्याख्याने नवमः सर्गः  ॥  ९  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/02-putrakAmaH/009_rAja-sUta-saMvAdaH.md">
<details><summary><h2>शिरोमणी ...{Loading}...</h2></summary>



पत्न्या ज्ञापनौत्तरकालिकं वृत्तमाह एतदित्यादिभिः । सूतः सुमन्त्रः रहः
अन्तःपुरम् । प्राप्येति  

शेषः । एतत्पुत्रोद्देश्यकयागारम्भकवचनं श्रुत्वा इदं वक्ष्यमाणं वचनं
राजानमब्रवीत् । तदेवाह ऋत्िवग्भिर्वसिष्ठादिप्रमुखैरुपदिष्टः यः अयं
पुत्रोपायभूतो यागः सः पुरा पूर्वं वृत्तः राजभिः सम्पादितः मया श्रुतः
इतिहासपुराणादिश्रवणद्वारा निश्चितः । सुमन्त्रस्य
मन्त्रित्वसूतत्वोभयोक्त्या तदुभयधर्माक्रान्तत्वं बोध्यम् ।
अब्रवीदित्यस्यानन्तरं ऽश्रूयतां यत्पुरावृतं पुराणे च मया श्रुतम्ऽ
इत्यर्द्धश्लोको ऽपि भट्टसम्मतः  ॥  १।९।१  ॥   

  

स्वश्रुतं विशदयन्नाह सनत्कुमार इति । हे राजन् ऋषीणां सन्निधौ समीपे तव
पुत्रागमं प्रति पुत्रप्राप्तिसम्बन्धिनीं कथां भगवान्
त्रैकालिकज्ञानरूपैश्वर्यविशिष्टः सनत्कुमारः पूर्वं कथितवान्  ॥  १।९।२
 ॥   

  

तामेवाह कश्यपस्येति । विभाण्डक इति नाम्ना श्रुतः कश्यपस्य पुत्रो ऽस्ति ।
ऋष्यशृङ्ग इति नाम्ना ख्यातः प्रसिद्धः तस्य विभाण्डकस्यापि पुत्रो
भविष्यति । तु शब्दो ऽप्यर्थे  ॥  १।९।३  ॥   

  

स इति । वनचरैः सह वने नित्यं संवृद्धः विप्रेन्द्रो विप्रश्रेष्ठः स मुनिः
नित्यं पित्रनुवर्त्तनात् पितृपरिचर्यातः अन्यत्किञ्चिन्न जानाति  ॥  १।९।४
 ॥   

  

द्वैविध्यमिति । हे राजन् ब्रह्मणि वेदे चर्या स्थितिर्यस्य अत एव महात्मनः
पूज्यस्वरूपस्य ऋष्यशृङ्गस्य विप्रैः सदा कथितं वर्णितम् । अत एव लोकेषु
प्रथितं प्रसिद्धं दैविध्यं द्वौ सीतारामौ विशेषेण ध्यायति तस्य भावः ।
निरन्तरसीतारामध्यानमित्यर्थः । भविष्यति । एतेन तत्पितुरपि
सीतारामोपासकत्वं व्यक्तम् । चो हेतौ  ॥  १।९।५  ॥   

  

तस्येति । अग्निं यशस्विनं पितरं च शुश्रूषमाणस्य सेवमानस्य एवं
सीतारामध्यानप्रकारेण वर्तमानस्य तस्य ऋष्यशृङ्गस्य कालः
विवाहादिहेतुभूतसमयः समभिवर्तत सम्प्राप्स्यति । भविष्यति लङ् ।
आगमशास्त्रस्यानित्यत्वादड्विरहः  ॥  १।९।६  ॥   

  

एतस्मिन्निति । एतस्मिन् विवाहादिहेतुभूते काले एव प्रतापवान्महाबलश्च
रोमपादो राजा अङ्गेषु अङ्गदेशेषु प्रथितः ख्यातो भविष्यति । तुश्चार्थे  ॥ 
१।९।७  ॥   

  

तस्येति । तस्य राज्ञो व्यतिक्रमाद्विरुद्धधर्माचरणात्सुदारुणा
बहुकालिकात्वेन कठिना सुघोरा सर्वतद्देशव्यापिनीत्वेन दुःसहा अत एव
सर्वभूतभयावहा च अनावृष्टिः वृष्ट्यभावो भविष्यति । वैशब्दश्चार्थे  ॥ 
१।९।८  ॥   

  

अनावृष्ट्यामिति । अनावृष्ट्यां वृष्ट्यभावे वृत्तायां प्रवृत्तायां
दुःखसमन्वित एव राजा रोमपादः श्रुतवृद्धान् श्रुतेन
अनेकलौकिकवैदिकवृत्तश्रवणेन वृद्धान्सम्पन्नान्ब्राह्मणान् । चकारेण
अन्यानपि बहुश्रुतक्षत्रियादीन्समानीय प्रवक्ष्यति । तुशब्द एवार्थे ।
श्रुतसंवृद्धानिति भट्टसम्मतः पाठः  ॥  १।९।९  ॥   

  

राजोक्तिमेवाह भवन्त इति । श्रुतधर्माणः श्रुता धर्मा
अनेकलौकिकवैदिकवृत्तानि अत एव लोकचारित्रवेदिनः
लोककर्त्तव्यविषयकनिश्चयवन्तः भवन्तः प्रायश्चित्तं मत्कृतपापशोधनं यथा
भवेत्तथा नियमं कर्त्तव्यनियमनं समादिशन्तु सम्यग्बोधयन्तु । ऽप्रायः
पापमिति प्रोक्तं चित्तं तच्छोधनं स्मृतम्ऽ इति स्मृतिः  ॥  १।९।१०  ॥   

  

वक्ष्यन्त इति । वेदपारगाः ते पृष्टाः ब्राह्मणाः महीपालं वक्ष्यन्ते
कथयिष्यन्ति । तत्कथनमेवाह हे राजन् विभाण्डकसुतम् ऋष्यशृङ्गं सर्वोपायैः
निःशेषयत्नैरिह आनय । प्रायश्चित्तं यथाभवेदित्यस्यानन्तरम् ऽइत्युक्तास्ते
ततो राज्ञा सर्वे ब्राह्मणसत्तमाःऽ इति श्लोकार्द्धमपि भट्टसम्मतम्  ॥ 
१।९।११  ॥   

  

आनयनानन्तरकालिककर्त्तव्यमाह आनाय्येति । हे महीपाल ऋष्यशृङ्गं सुसत्कृतं
यथा भवति तथा आनाय्य स्वपुरं प्रापय्यैव सुसमाहितः एकाग्रचित्तस्त्वं
शान्तां कन्यां विधिना  

वेदोक्तविधानेनैव प्रयच्छ । तस्मै एव देहीत्यर्थः । तुवैशब्दौ एवार्थौ ।
महीपालेत्यत्र संहिताकार्यविरहः ऽऋत्यकऽ इति प्रकृतिभावात् ।
पादान्तस्थत्वेन संहिताया अभावाच्च  ॥  १।९।१२  ॥   

  

तेषामिति । तेषामुपदेष्टृ़णां वचनं श्रुत्वैव राजा चिन्तां विचारं
प्रपत्स्यते प्राप्नोत् । तत्स्वरूपमाह वीर्यवान् तपोजनितपरमबलविशिष्टः सः
ऋष्यशृङ्गः इह एवानेतुं केन उपायेन शक्यम् । तुवैशब्दौ एवार्थौ । शक्यमिति
सामान्ये नपुंसकम्  ॥  १।९।१३  ॥   

  

तत इति । ततः विचारानन्तरमात्मवान् प्रशस्तबुद्धिविशिष्टः धर्मविद्राजा
मन्त्रिभिः सह विनिश्चित्य आनयनोपायनिश्चयं कृत्वा पुरोहितममात्यांश्च ततः
स्वदेशात्प्रेष्यति प्रेषयिष्यति अन्तर्भावितण्यर्थः  ॥  १।९।१४  ॥   

  

ते त्विति । ते पुरोहितादयः राज्ञो वचः श्रुत्वैव ऋषेर्भीताः अत एव
व्यथिताः व्यथां प्राप्ताः  

अत एव विनताननाः अवनतमुखाः ते पुरोहितादयः वयं न गच्छेमेति । निश्चित्येति
शेषः । तं नृपमनुनेष्यन्ति उपायान्तरकथनेन सन्तोषयिष्यन्ति । तुशब्द
एवार्थे । वनतानना इति भट्टसम्मतः पाठः । अवस्यादेर्लोप इति तद्व्याख्या  ॥ 
१।९।१५  ॥   

  

वक्ष्यन्तीति । ते पुरोहितादयः तस्य ऋष्यानयनस्य क्षमान्
योग्यांस्तान्वक्ष्यमाणानुपायान् चिन्तयित्वा विचारेण निश्चित्यैव
वक्ष्यन्ति राज्ञे निवेदयिष्यन्ति । तदेवाह वयं विप्रमानेष्यामः
उपायान्तरेण प्रापयिष्यामः यतः दोषः अपराधो न भविष्यति । एकः चशब्दः
एवार्थे । अपरो यत इत्यर्थे  ॥  १।९।१६  ॥   

  

एवमिति । एवं पुरोहितादिबोधितोपायप्रकारेण गणिकाभिः करणभूतैः अङ्गाधिपेन
कर्त्रा ऋषेः सुतः आनीतः आनेष्यति । अतः देवः अवर्षयत् वर्षयिष्यति । अतः
अस्मै शान्ता प्रदीयते प्रदास्यति । क्ताद्युपात्तभूतादेरविवक्षा । चशब्दो
हेत्वर्थे  ॥  १।९।१७  ॥   

  

ऋष्येति । तव जामाता ऋष्यशृङ्गः पुत्रानपि विधास्यति त्वया पुत्रान्विशेषेण
प्रकटीकार्य धारयिष्यति । एतावद्वचनं सनत्कुमारकथितं मया व्याहृतम् तवाग्रे
कथितम् । तुशब्दो ऽप्यर्थे । विधास्यतीत्यन्तर्भावितणिजर्थः । ऋष्यशृङ्गस्य
राजाधिराजजामातृत्वोक्तिः रोमपादमित्रत्वमूलिका  ॥  १।९।१८  ॥   

  

अथेति । अथ सुमन्त्रोक्तिश्रवणानन्तरं हृष्टो दशरथः सुमन्त्रं प्रत्यभाषत ।
भाषणाकारमाह यथा येन प्रकारेण ऋष्यशृङ्गः आनीतः स प्रकारस्त्वया
विस्तरेणैवोच्यताम् । तु शब्द एवार्थे । येनोपायेन सोच्यतामिति भट्टसम्मतः
पाठः । सोच्यतामित्यत्र सन्धिरार्षः । अध्याहृतकथाविशेषणं वेति
तैर्व्याख्यातम्  ॥  १।९।१९  ॥   

  

इति श्रीमद्वाल्मीकीयरामायणव्याख्याने रामायणशिरोमणौ बालकाण्डे नवमः सर्गः
 ॥  ९  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/02-putrakAmaH/009_rAja-sUta-saMvAdaH.md">
<details><summary><h2>तिलकम् ...{Loading}...</h2></summary>



चोम्मेन्तर्य् फ़ोर् थे सेलेच्तेद् वलुएस् दोएस्न्ऽत् एxइस्त्


</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/02-putrakAmaH/009_rAja-sUta-saMvAdaH.md">
<details><summary><h2>द्राविडपाठः ...{Loading}...</h2></summary>


एतच्छ्रुत्वा रहः सूतो राजानमिदमब्रवीत्।  
ऋत्विग्भिरुपदिष्टोऽयं पुरावृत्तो मया श्रुतः ॥ 1.9.1 ॥   
सनत्कुमारो भगवान् पूर्वं कथितवान् कथाम्।  
ऋषीणां सन्निधौ राजन् तव पुत्रागमं प्रति ॥ 1.9.2 ॥   
कश्यपस्य तु पुत्रोऽस्ति विभण्डक इति श्रुतः।  
ऋश्यशृङ्ग इति ख्यातस्तस्य पुत्रो भविष्यति ॥ 1.9.3 ॥   
स वने नित्यसंवृद्धो मुनिर्वनचरः सदा।  
नान्यं जानाति विप्रेन्द्रो नित्यं पित्रनुवर्तनात् ॥ 1.9.4 ॥   
द्वैविध्यं ब्रह्मचर्यस्य भविष्यति महात्मनः।  
लोकेषु प्रथितं राजन् विप्रैश्च कथितं सदा ॥ 1.9.5 ॥   
तस्यैवं वर्तमानस्य कालः समभिवर्तत।  
अग्निं शुश्रूषमाणस्य पितरं च यशस्विनम् ॥ 1.9.6 ॥   
एतस्मिन्नेव काले तु रोमपादः प्रतापवान्।  
अङ्गेषु प्रथितो राजा भविष्यति महाबलः ॥ 1.9.7 ॥   
तस्य व्यतिक्रमाद्राज्ञो भविष्यति सुदारुणा।  
अनावृष्टिः सुघोरा वै सर्वभूतभयावहा ॥ 1.9.8 ॥   
अनावृष्ट्यां तु वृत्तायां राजा दुःखसमन्वितः।  
ब्राह्मणान् श्रुतवृद्धांश्च समानीय प्रवक्ष्यति ॥ 1.9.9 ॥   
भवन्तः श्रुतधर्माणो लोकचारित्रवेदिनः।  
समादिशन्तु नियमं प्रायश्चित्तं यथा भवेत् ॥ 1.9.10 ॥   
वक्ष्यन्ति ते महीपालं ब्राह्मणा वेदपारगाः।  
विभण्डकसुतं राजन् सर्वोपायैरिहानय ॥ 1.9.11 ॥   
आनाय्य च महीपाल ऋश्यशृङ्गं सुसत्कृतम्।  
प्रयच्छ कन्यां शान्तां वै विधिना सुसमाहितः ॥ 1.9.12 ॥   
तेषां तु वचनं श्रुत्वा राजा चिन्तां प्रपत्स्यते।  
केनोपायेन वै शक्यमिहानेतुं स वीर्यवान् ॥ 1.9.13 ॥   
ततो राजा विनिश्चित्य सह मन्त्रिभिरात्मवान्।  
पुरोहितममात्यांश्च ततः प्रेष्यति सत्कृतान् ॥ 1.9.14 ॥   
ते तु राज्ञो वचः श्रुत्वा व्यथिता विनताननाः।  
न गच्छेम ऋषेर्भीता अनुनेष्यन्ति तं नृपम् ॥ 1.9.15 ॥   
वक्ष्यन्ति चिन्तयित्वा ते तस्योपायांश्च तत्क्षमान्।  
आनेष्यामो वयं विप्रं न च दोषो भविष्यति ॥ 1.9.16 ॥   
एवमङ्गाधिपेनैव गणिकाभिर्ऋषेः सुतः।  
आनीतोऽवर्षयद्देवः शान्ता चास्मै प्रदीयते ॥ 1.9.17 ॥   
ऋश्यशृङ्गस्तु जामाता पुत्रान् तव विधास्यति।  
सनत्कुमारकथितमेतावद्व्याहृतं मया ॥ 1.9.18 ॥   
अथ हृष्टो दशरथः सुमन्त्रं प्रत्यभाषत।  
यथर्श्यशृङ्गस्त्वानीतो विस्तरेण त्वयोच्यताम् ॥ 1.9.19 ॥   

</details>
</div>
