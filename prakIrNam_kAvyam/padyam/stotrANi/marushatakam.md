+++
title = "मरुशतकम्"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-4114"
source_url = "https://www.ebharatisampat.in/read_chapter.php?bookid=ODAxNDIzMTQ1ODI5NDkz"

+++
[[मरुशतकम्	Source: [EB](https://www.ebharatisampat.in/read_chapter.php?bookid=ODAxNDIzMTQ1ODI5NDkz)]]

\[



**मरुशतकम्**



ज्याकृष्टिबद्धखटकामुखपाणिपृष्ठ-  
पेङ्खन्नखांशुचयसंवलितोऽम्बिकायाः ।  
त्वां पातु पञ्जरितपल्लवकर्णपूर-  
लोभभ्रमद्भ्र मरविभ्रमभृत्कटाक्षः ॥ 1 ॥

क्षिप्तो हस्तावलग्नः प्रसभमभिहतोऽप्याददानोंऽशुकान्तं  
गृह्णन्केशेष्वपास्तश्चरणनिपतितो नेक्षितः संभ्रमेण ।  
आलिङ्गन्योऽवधूतस्त्रिपुरयुवतिभिः साश्रुनेत्रोत्पलाभिः  
कामीवार्द्रापराधः स दहतु दुरितं शांभवो वः शराग्निः ॥ 2 ॥

आलोलामलकावलिं विलुलितां बिभ्रच्चलत्कुण्डलं  
किंचिन्मृष्टविशेषकं तनुतरैः स्वेदाम्भसः शीकरैः ।  
तन्व्या यत्सुरतान्ततान्तनयनं वकं रतिव्यत्यये  
तत्त्वां पातु चिरय किं हरिहरब्रह्मादिभिर्दैवतैः ॥ 3 ॥

अलसवलितैः प्रेमार्द्रार्द्रैर्मुहुर्मुलीकृतैः  
क्षणमभिमुखैर्लज्जालोलैर्निमेषपराङ्‌मुखैः ।  
हृदयनिहितं भावाकूतं वमद्भिरिवेक्षणैः  
कथय सुकृती कोऽयं मुग्धे त्वयाद्यं विलोक्यते ॥ 4 ॥

अङ्गुल्यग्रनखेन बाष्पसलिलं विक्षिप्य विक्षिप्य किं  
तूष्णीं रोदिषि कोपने बहुतरं फूत्कृत्य रोदिष्यसि ।  
यस्यास्ते पिशुनोपदेशवचनैर्मानेऽतिभूमिं गते  
निर्विण्णोऽनुनयं प्रति प्रियतमो पध्यस्थतोमेष्यसि ॥ 5 ॥

दत्तोऽस्याः प्रणयस्त्वयैव भवता सेयं चिरं लालिता  
दैवादद्य किल त्वमेव कृतवानस्य नवं विप्रयम् ।  
मन्युर्दुः सह एष यात्युपशमं नो सान्त्ववादैः स्फुटं  
हे निस्त्रिंश विमुक्तकण्ठकरुणं तावत्सखी रोदितु ॥ 6 ॥

लिखन्नास्ते भूमिं बहिरवनतः प्राणदयितो  
निराहाराः सख्यः सततरुदितोच्छूननयनाः ।  
परित्यक्तं सर्वं हसितपठितं पञ्जरशुकै-  
स्तवावस्था चेयं विसृज कठिने मानमधुना ॥ 7 ॥

नार्यो मुग्धशठा हरन्ति रमणं तिष्ठन्ति नो वारिता-  
स्तत्किं ताम्यसि किं च रोदिषि मुधा तासां प्रियं मा कृथाः ।  
कान्तः केलरुचिर्युवा सहृदयस्तादृक्पतिः कातरे  
किं नो बर्बरकर्कशैः प्रियशतैराकम्य विकीयते ॥ 8 ॥

कोपात्कोमललोलबाहुलतिकापाशेन बद्ध्‌वा दृढं  
नीत्वा केलिनिकेतनं दयितया सायं सखीनां पुरः ।  
भूयोऽप्येवमिति स्खलन्मृदुगिरा संसूच्य दुश्चेष्टितं  
धन्यो हन्यत एव निह्नु तिपरः प्रयात्रुदन्त्या हसन्‌ ॥ 9 ॥

याताः किं न मिलन्ति सुन्दरि पुनश्चिन्ता त्वया मत्कृते  
नो कार्या नितरां कृशासि कथयत्येवं सभाष्पे मयि ।  
लज्जामन्थरतारकेण निपतत्पीताश्रुणा चक्षुषा  
दृष्टा मां हसितेन भाविमरणोत्साहस्तया सूचितः ॥ 10 ॥

दद्वक्त्राभिमुखं मुखं विनमितं दृष्टिः कृता पादयो-  
स्तस्यालापकुतूहलाकुलतरे श्रोत्रे निरुद्धे मया ।  
पाणिभ्यां च तिरस्कृतः सपुलकः स्वेदोद्‌गमो गण्डयोः  
सख्यः किं करवाणि यान्ति शतधा यत्कञ्चुके संधयः ॥ 11 ॥

प्रहरविरतौ मध्ये वाह्नस्ततोऽपि परेण वा  
किमुत सकले याते वाह्नि प्रिय त्वमिहैष्यसि ।  
इति दिनशतप्राप्यं देशं प्रियस्य यियासतो  
हरति गमनं बालालापैः सबाष्पगलज्जलैः ॥ 12 ॥

कृतो दूरादेव स्मितमधुरमभ्युद्‌गमविधिः  
शिरस्याज्ञा न्यस्ता प्रतिवचनवत्यानतिमति ।  
न दृष्टैः शैथिल्यं मिलन इति चेतो दहति मे  
निगूढान्तः कोपा कठिनहृदये संवृतिरियम् ॥ 13 ॥

कथमपि सखि कीडाकोपाद् व्रजेति मयोदिते  
कठिनहृदयः शय्यां त्यक्त्वा बालद्‌गत एव सः ।  
इति सरभसं ध्वस्तप्रेम्णि व्यपेतघृणे स्फृहां  
पुनरपि हतव्रीडं चेतः करोति करोमि किम् ॥ 14 ॥

दंपत्योर्निशि जल्पतोर्गुहशुकेनाकर्णितं यद्वच-  
स्तत्प्रातर्गुरुसंनिधौ निगदतस्तस्यैव तारं वधूः ।

कर्णालम्बितपझरागशकलं विन्यस्य चञ्चूपुटे  
व्रीडार्ता प्रकरोति दाडिमफलव्याजेन वाग्बन्धनम् ॥ 15 ॥

अज्ञानेन पराड्‌मुखीं परिभवादाश्लिष्य मां दुः खितां  
किं लब्धं शठ दुर्नयेन नयता सौभाग्यमेतां दशाम् ।  
पश्यैतद्दयिताकुचव्यतिकरोन्मृष्टाङ्गरागारुणं  
वक्षस्ते मलतैलपङ्कशबलैर्वेणीपदैरङ्कितम् ॥ 16 ॥

एकत्रासनसंस्थितिः परिहृता प्रत्युद्‌गमाद्दूरत-  
स्ताम्बूलानयनच्छलेन रभासाश्लेषोऽपि संविध्नितः ।  
आलापोऽपि न मिश्रितः परिजनं व्यापारयन्त्यान्तिके  
कान्तं प्रत्युपचारतश्चतुरया कोपः कृतार्थोकृतः ॥ 17 ॥

दृष्ट्वैकासनसंस्थिते प्रियतमे पश्चादुपेत्यादरा-  
देकस्या नयने पिधाय विहितकीडानुबन्धच्छलः ।  
ईषद्वकितकंधरः सपुलकः प्रेमोल्लसन्मानसा-  
मन्तर्हासलसत्कपोलफलकां धूर्तोऽपरां चुम्बति ॥ 18 ॥

चरणपतनप्रत्याख्यानात्प्रसादपराङ्‌मुखे  
निभृतकितवाचारेत्युक्ते रुषा परुषीकृते ।  
व्रजति रमणे निः श्वस्योच्चैः स्तनाहितहस्तया  
नयनसलिलच्छन्ना दृष्टिः सखीषु निपातिताः ॥ 19 ॥

काञ्च्या गाढतरावबद्धवसनप्रान्ता किमर्थं पुन-  
र्मुग्धाक्षी स्वपितीति तत्परिजनं स्वैरं प्रिये पृच्छति ।  
मातः स्वप्तुमपीह वारयति मामित्याहितकोधया  
पर्यस्य स्वपनच्छलेन शयने दत्तोऽवकाशस्तया ॥ 20 ॥

एकस्मिञ्शयने विपक्षरमणीनामग्रहे मुग्धया  
सद्यः कोपपराड्‌मुखं ग्लपितया चाटूनि कुर्वन्नपि ।  
आवेगादवधीरितः प्रियतमस्तूष्णीं स्थितस्तत्क्षणा-  
न्मा भूत्सुप्त इवेत्यमन्दवलितग्रीवं पुनर्वोक्षितः ॥ 21 ॥

एकस्मिञ्शयने पराङ्‌मुखतया वीतोत्तरं ताम्यतो-  
रन्योन्यस्य हृदि स्थतेऽप्यनुनये संरक्षतोर्गौरवम् ।  
दंपत्योः शनकैरपाङ्गवलनान्मिश्रीभवच्छक्षुषो-  
र्भग्नो मानकलिः सहासरभसं व्यवृत्तकण्ठग्रहः ॥ 22 ॥

पश्यामो मयि किं प्रपद्यत इति स्थैर्यं मयालम्बितं  
किं मां नालपतीत्ययं खलु शठः कोपस्तयाप्याश्रितः ।  
इत्यन्योन्यविलक्षदृष्टिचतुरे तस्मिन्नवस्थान्तरे  
सव्याजं हसितं मया धृतिहरो बाष्पस्तु मुक्तस्तया ॥ 23 ॥

परिम्लाने माने मुखशशिनि तस्याः करधृते  
मयि क्षीणोपाये प्रणिपतनमात्रैकशरणे ।  
तया पक्ष्मप्रान्तव्रजपुटनिरुद्धेन सहसा  
प्रसादो बाष्पेण स्तनतटविशीर्णेन कथितः ॥ 24 ॥

तस्याः सान्द्रविलेनस्तनतटप्रश्लेषमुद्राङ्कितं  
किं वक्षरचरणानतिव्यतिरव्याजेन गोपाय्यते ।  
इत्युक्ते क्व तदित्युदीर्य सहसा तत्संप्रमार्ष्टुं मया  
साश्लिष्टा रभसेन तत्सुखवशात्तन्व्या च तद्विस्मृतम् ॥ 25 ॥

त्वं मुग्धाक्षि विनैव कञ्चुलिकया धत्से मनोहारिणीं  
लक्ष्मीमित्यभिधायिनि प्रियतमे तद्वीटिकासंस्पृशि ।  
शय्योपान्तनिविष्टसस्मितसखीनेत्रोत्सवानन्दितो  
निर्यातः शनकैरलीकवचनोपन्यासमालीजनः ॥ 26 ॥

भ्रूभङ्गे रचितेऽपि दृष्टिरधिकं सोत्कण्ठमुद्वीक्षते  
रुद्धायामपि वाचि सस्मितमिदं दग्धाननं जायते ।  
कार्कश्यं गमितेऽपि चेतसि तनू रोमाञ्चमालम्बते  
दृष्टे निर्वहणं भविष्यति कथं मानस्य तस्मिञ्जने ॥ 27 ॥

सा पत्युः प्रथमापराधसमये सख्योपदेशं विना  
नो जानाति सविभ्रमाङ्गवलनावकोक्तिसंसूचनम् ।  
स्वच्छैरच्छकपोलमूलगलितैः पर्यस्तनेत्रोत्पला  
बाला केवलमेव रोदिति लुठल्लोलालकैरश्रुभिः ॥ 28 ॥

भवतु विदितं व्यर्थालापैरलं प्रिय गम्यतां  
तनुरपि न ते दोषोऽस्माकं विधिस्तु पराङ्‌मुख  
तव यदि तथारूढं प्रेम प्रपन्नमिमां दशां  
प्रकृतितरले का नः पीडा गते हतजीविते ॥ 29 ॥

उरसि निहितस्तारो हारः कृता जघने घने  
कलकलवती काञ्ची पादौ रणन्मणिनूपुरौ ।  
प्रियमभिसरस्येवं मुग्धे त्वमाहतडिण्डिमा  
यदि किमधिकत्रासोत्कम्पं दिशः समुदीक्षसे ॥ 30 ॥

प्रातः प्रातरुपागतेन जनिता निर्निद्रता चक्षुषो-  
र्मन्दाया मम गौरवव्यपनयादुत्पादितं लाघवम् ।  
किं तद्यन्न कृतं त्वया मरणभीर्मुक्ता मया गम्यतां  
दुःखं तिष्ठसि यच्च पथ्यमधुना कर्तास्मि तच्छ्रोष्यसि ॥ 31 ॥

प्रस्थानं वलयैः कृतं प्रियसखैरस्त्रमजस्त्रं गतं  
धृत्या न क्षणमासितं व्यवसितं चित्तेन गन्तुं पुरः ।  
यातुं निश्चितचेतसि प्रियतमे सर्वे समं प्रस्थिता  
गन्तव्ये सति जीवित प्रियसुहृत्सार्थः किमु त्यज्यते ॥ 32 ॥

संदष्टाधरपल्लवा सचकितं हस्ताग्रमाधुन्वती  
मा मा मुञ्च शठेति कोपवचनैरानर्तितभ्रूलता ।  
शीत्काराञ्चितलोचना सरभसं यैश्चुम्बिता मानिनी  
प्राप्तं तैरमृतं श्रमाय मथितो मूढैः सुरैः सागरः ॥ 33 ॥

सुप्तोऽयं सखि सुप्यतामिति गताः सख्यस्ततोऽनन्तरं  
प्रमावेशितया मया सरलया न्यस्तं मुखं तन्मुखे ।  
ज्ञातेऽलीकनिमीलने नयनयोर्धूर्तस्य रोमाञ्चतो  
लज्जासीन्मम तेन साप्यहृता तत्कालयोग्यैः कमैः ॥ 34 ॥

कोपो यत्र भ्रुकुटिरचना निग्रहो यत्र मौनं  
यत्रान्योन्यस्मितमनुनयो दृष्टिपातः प्रसादः ।  
तस्य प्रेम्णस्तदिदमधुना वैशसं पश्य जातं  
त्वं पादान्ते लुठसि न च मे मन्युमोक्षः खलायाः ॥ 35 ॥

सुतनु जहिहि मौनं पश्य पादानतं मां  
न खलु तव कदाचित्कोप एवंविधोऽभूत् ।  
इति निगदति नाथे तिर्यगामीलिताक्ष्या  
नयनजलमनल्पं मुक्तमुक्तं न किंचित् ॥ 36 ॥

गाढालिङ्गनवामनीकृतकुचप्रोद्भिन्नरोमोद्‌गमा  
सान्द्रस्नेहरसातिरेकविगलच्छ्रीमन्नितम्बाम्बरा ।  
मा मा मानद माति मामलमिति क्षामाक्षरोल्लापिनी  
सुप्ता किं नु मृता नु किं मनसि मे लीना विलीना नु किम् ॥ 37 ॥

पटालग्ने पत्यौ नमयति मुखं जातविनया  
हठाश्लेषं वाञ्छत्यपहरति गात्राणि निभृतम् ।  
न शक्नोत्याख्यातुं स्मितमुखसखीदत्तनयना  
ह्रिया ताम्यत्यन्तः प्रथमपरिहासे नववधूः ॥ 38 ॥

गते प्रेमावन्धे प्रणयबहुमाने विगलिते

निवृत्ते सद्भावे जन इव जने गच्छति पुरः ।  
तदुत्प्रेक्ष्योत्प्रेक्ष्य प्रियसखि गतांस्तांश्च दिवसा-  
न्न जाने को हेतुर्दलति शतधा यन्न हृदयम् ॥ 39 ॥

चिरविरहिणोरुत्कण्ठार्तिश्लथीकृतगात्रयो-  
र्नवमिव जगज्जातं भूयश्चिरादभिनन्दतोः ।  
कथमपि दिने दीर्घे याते निशामधिरूढयोः  
प्रसरति कथा बह्वी यूनोर्यथा न तथा रतिः ॥ 40 ॥

दीर्घा वन्दनमालिका विरचिता दृष्ट्यैव नेन्दीवरैः  
पुष्पाणां प्रकरः स्मितेन रचितो नो कुन्दजात्यादिभिः ।  
दत्तः स्वेदमुचा पयोधारभरेणार्घो न कुम्भाम्भसा  
स्वैरेवावयवैः प्रियस्य विशतस्तन्व्या कृतं मङ्गलम् ॥ 41 ॥

कान्ते सागसि शापिते प्रियसखीवेषं विधायागते  
भ्रान्त्यालिङ्ग्य मया रहस्यमुदितं तत्संगमाकाङ्‌क्षया ।  
मुग्धे दुष्करमेतदित्यतितरामुक्त्वा सहासं बला-  
दालिङ्ग्य च्छलितास्मि तेन कितवेनाद्य प्रदोषागमे ॥ 42 ॥

आशङ्क्य पणतिं पटन्तपहितौ पादौ करोत्यादरा-  
द्व्याजेनागतमावृणोति हसितं न स्पष्टमुद्वीक्षते ।  
मय्यालापवति प्रतीपवचनं सख्या सहाभाषते  
तन्व्यास्तिष्ठतु निर्भरप्रणयिता मानोऽपि रम्योदयः ॥ 43 ॥

सा यावन्ति पदान्यलीकवचनैरालीजनैः पाठिता  
तावन्त्येव कृतागसो द्रुततरं व्यावहृत्य पत्युः पुरः ।  
प्रारब्धा परतो यथा मनसिजस्येच्छा तथा वर्तितुं

प्रेम्णो मौग्ध्यविभूषणस्य सहजः कोऽप्येष कान्तः कमः ॥ 44 ॥

दूरादुत्सुकमागते विवलितं संभाषिणि स्फारितं  
संश्लिष्यत्यरुणं गृहीतवसने संकोचितभ्रूलतम् ।  
मानिन्याश्चरणानतिव्यतिकरे बाष्पाम्बुपूर्णेक्षणं  
चक्षुर्जातमहो प्रपञ्चचतुरं जातागसि प्रेयसि ॥ 45 ॥

अङ्गानामतितानवं कुत इदं कम्पश्च कस्मात्कुतो  
मुग्धे पाण्डुकपोलमाननमिति प्राणेश्वरे पृच्छति ।  
तन्व्या सर्वमिदं स्वभावत इति व्याहृत्य पक्ष्मान्तर-  
व्यापी बाष्पभारस्तया वलितया निःश्वस्य मुक्तोऽन्यतः ॥ 46 ॥

कठिनहृदये मुञ्च भ्रान्तिं व्यलीककथाश्रितां  
पिशुनवचनैर्दुःखं नेतुं न युक्तमिमं जनम् ।  
किमिदमथ वा सत्यं मुग्धे त्वयाद्य विनिश्चितं  
यदभिरुचितं तन्मे कृत्वा प्रिये सुखमास्यताम् ॥ 47 ॥

रात्रौ वारिभरालसाम्बुदरवोद्विग्नेन जाताश्रुणा  
पान्थेनात्मवियोगदुःखपिशुनं गीतं तथोत्कण्ठया ।  
आस्तां जीवितहारिणः प्रवसनालापस्य संकीर्तनं  
मानस्यापि जलाञ्जालिः सरभसं लोकेन दत्तो यथा ॥ 48 ॥

स्वं दृष्ट्वा करजक्षतं मधुमदक्षीबाविचार्येर्ष्यया  
गच्छन्ती क्व नु गच्छसीति विधृता बाला पटान्ते मया ।  
प्रत्यावृत्तमुखी सबाष्पनयना मां मुञ्च मुञ्चेति सा

कोपप्रस्फुरिताधरा यदवदत्तत्केन विस्मार्यते ॥ 49 ॥

चपलहृदये किं स्वातन्त्र्यात्तथा गृहमागत-  
श्चरणपतितः प्रेमार्द्रार्द्रः प्रियः समुपेक्षितः ।  
तदिदमधुना यावज्जीवं निरस्तसुखोदया  
रुदितशरणा दुर्जातानां सहस्व रुषां फलम् ॥ 50 ॥

बाले नाथ विमुञ्च मानिनि रुषं रोषान्मया किं कृतं  
खेदोऽस्मासु न मेऽपराध्यति भवान्सर्वेऽपराधा मयि ।  
तत्किं रोदिषि गद्‌गदेन वचसा कस्याग्रतो रुद्यते  
नन्वेतन्मम का तवास्मि दयिता नास्मीत्यतो रुद्यते ॥ 51 ॥

श्लिष्टः कण्ठे किमिति न मया मूढया प्राणनाथ-  
श्चुम्बत्यस्मिन्वनतिः किं कृता किं न दृष्टः ।  
नोक्तः कस्मादिति नववधूचेष्टितं चिन्तयन्ती  
पश्चात्तापं वहति तरुणी प्रेम्णि जाते रसज्ञा ॥ 52 ॥

लाक्षालक्ष्म ललाटपट्टमभितः केयूरमुद्रा गले  
वक्त्रे कज्जलकालिमा नयनयोस्ताम्बूलरागोऽपरः ।  
दृष्ट्वा कोपविधायि मण्डनमिदं प्रातश्चिरं प्रेयसो  
लीलातामरसोदरे मृगदृशः श्वासाः समाप्तिं गताः ॥ 53 ॥

लोलैर्लोचनवारिभिः सशपथैः पादप्रणामैः प्रियै-  
रन्यास्ता विनिवारयन्ति कृपणाः प्राणेश्वरं प्रस्थितम् ।  
पुण्याहं व्रज मङ्गलं सुदिवसं प्रातः प्रायातस्य ते  
यत्स्नेहोचितमीहितं प्रियतम त्वं निर्गतः श्रोष्यसि ॥ 54 ॥

लग्ना नांशुकपल्लवे भुजलता न द्वारदेशेऽर्पिता  
नो वा पादयुगे तया निपतितं तिष्ठेति नोक्तं वचः ।  
काले केवलमम्बुदालिमलिने गन्तुं प्रवृत्तः शठ-  
स्तन्व्या बाष्पजलौघकल्पितनदीपूरेण रुद्धः प्रियः ॥ 55 ॥

विरहविषमः कामो वामस्तनुं कुरुते तनुं  
दिवसगणनादक्षश्चायं व्यपेतघृणो यमः ।  
त्वमपि वशगो मानव्याधेर्विचिन्तय नाथ हे  
किसलयमृदुर्जोवेदेवं कथं प्रमदाजनः ॥ 56 ॥

पादासक्ते सुचिरमिह ते वामता कैव कान्ते  
मन्दारम्भे प्रणयिनि जने कोपने कोऽपराधः ।  
इत्थं तस्याः परिजनकथाकोमले कोपवेगे  
बाष्पोद्भेदैस्तदनु सहसा न स्थितं न प्रवृत्तम् ॥ 57 ॥

पुराभूदस्माकं प्रथमविभिन्ना तनुरियं  
ततो न त्वं प्रेयानहमपि हताशा प्रियतमा ।  
इदानीं नाथस्त्वं वयमपि कलत्रं किमपरं  
मयाप्तं प्राणानां कुलशकठिनानां फलमिदम् ॥ 58 ॥

मुग्धे मुग्धतयैव नेतुमखिलः कालः किमारभ्यते  
मानं धत्स धृतिं बधान ऋजुतां दूरे कुरु प्रेयसि ।  
सख्यैवं प्रतिबोधिता प्रतिवचस्तामाह भीतानना  
नीचैः शंस हृदि स्थतो हि ननु मे प्राणेश्वरः श्रोष्यसि ॥ 59 ॥

लीलातामरसाहतोऽन्यवनितानिः शङ्कदष्टाधरः  
कश्चित्केसरदूषितेक्षण इव व्यामील्य नेत्रे स्थितः ।  
मुग्धा कुङ्‌मलिताननेन दधती वायुं स्थिता तत्र सा  
भ्रान्त्या धूर्ततयाथवा नतिमृते तेनानिशं चुम्बिता ॥ 60 ॥

स्फुटनु हृदयं कामः कामं करोतु तनुं तनुं  
न सखि चटुलप्रेम्णा कार्यं पुनर्दयितेन मे ।  
इति सरभसं मानावेशादुदीर्य वचस्तया  
रमणपदवी सारङ्गाक्ष्या सखङ्कितमीक्षिता ॥ 61 ॥

पश्याश्लेषविशीर्णचन्दनरजः पुञ्जप्रकर्षादियं  
शय्या संप्रति कोमलाङ्गि परुषेत्यारोप्य मां वक्षसि ।  
गाढौष्ठग्रहपीडनाकुलतया पादाग्रसंदंशके-  
नाकृष्याम्बरमात्मनो यदुचितं दूर्तेन तत्प्रस्तुतम् ॥ 62 ॥

कथमपि कृतप्रत्यावृत्तौ प्रिये स्खलितोत्तरे  
विरहकृशया कृत्वा व्याजं प्रकल्पितमश्रुतम् ।  
असहनसखीश्रोत्रप्राप्तिप्रमादससंभ्रमं  
विवलितदृशा शून्ये गेहे समुच्छ्वसितं पुनः ॥ 63 ॥

आ दृष्टिप्रसरात्प्रियस्य पदवीमुद्वीक्ष्य निर्विण्णया  
विच्छिन्नेषु पथिष्वहः परिणतौ ध्वान्ते समुत्सर्पति ।  
दत्त्वैकं सशुचा गृहं प्रति पदं पान्थस्त्रियास्मिन्क्षणे  
मा भूदागत इत्यमन्दवलितग्रीवं पुनर्वोक्षितम् ॥ 64 ॥

आयाते दयिते मनोरथशतैर्नोत्वा कथंचिद्दिनं  
वैदग्ध्यापगमज्जडे परिजने दीर्धां कथां कुर्वति ।  
दष्टास्मीत्यभिधाय सत्वरपदं व्याधूय चीनांशुकं  
तन्वङ्ग्या रतिकातरेण मनसा नीतः प्रदीपः शमम् ॥ 65 ॥

अनालेच्य प्रेम्णः परिणतिमनादृत्य सुहृद-  
स्त्वयाकाण्डे मानः किमिति सरले संप्रति कृतः ।  
समाकृष्टा ह्येते प्रलयदहनोद्भासुरशिखाः  
स्वहस्तेनाङ्गरास्तदलमधुनारण्यरुदितैः ॥ 66 ॥

कपोले पत्राली करतलनिरोधेन मृदिता  
निपीतो निः श्वासैरयममृतहृद्योऽधररसः ।  
मुहुः कण्ठे लग्नस्तरलयति बाष्पः स्तनतटं  
प्रियो मन्युर्जातस्तव निरनुरोधे न तु वयम् ॥ 67 ॥

शून्यं वासगृहं विलोक्य शयनादुत्थाय किंचिच्छनै-  
र्निद्राव्याजमुपागतस्य सुचिरं निर्वर्ण्य पत्युर्मुखम् ।  
विस्त्रब्धं परिचुम्ब्य जातपुलकामालोक्य गण्डस्थलीं  
लज्जानम्रमुखी प्रियेण हसता बाला चिरं चुम्बिता ॥ 68 ॥

दृष्टः कातरनेत्रया चिरतरं बद्‌ध्वाञ्जलिं याचितः  
पश्चादंशुकपल्लवेन विधृतो निर्व्याजमालिङ्गितः ।  
इत्याक्षिप्य यदा समस्तमधृणो गन्तुं प्रवृत्तः शठः  
पूर्वं प्राणपरिग्रहो दयितया मुक्तस्ततो वल्लभः ॥ 69 ॥

चिन्तामोहविनिश्चलेन मनसा मौनेन पादानतः  
प्रत्याख्यानपराङ् मुखः प्रियतमो गन्तुं प्रवृत्तोऽधुना ।  
सव्रीडैरलसैर्निरन्तरलुठद्वाष्पाकुलैरीक्षणैः  
श्वासोत्कम्पकुचं निरीक्ष्य सुचिरं जीवाशया वारितः ॥ 70 ॥

भ्रूभेदो गुणितश्चिरं नयनयोरभ्यस्तमामीलनं  
रोद्धुं शिक्षितमादरेण हसितं मौनेऽभियोगः कृतः ।  
धैर्यं कर्तुमपि स्थिरीकृतमिदं चेतः कथंचिन्मया  
बद्धो मानपरिग्रहे परिकरः सिद्धिस्तु दैवे स्थिता ॥ 71 ॥

दैशैरन्तरिता शतैश्च सरितामुर्वोभृतां काननै-  
र्यत्नेनापि न याति लोचनपथं कान्तेति जानन्नपि ।  
उद्‌ग्रीवश्चरणार्धरुद्धवसुधः प्रोन्मृज्य सास्त्रे दृशौ  
तामाशां पथिकस्तथापि किमपि ध्यायन्मुहुर्वोक्षते ॥ 72 ॥



-------------------------------------------------







**संशयितश्लोकाः**



धीरं वारिधरस्य वारि किरतः श्रुत्वा निशीथे ध्वनिं

दीर्घोच्छ्वासमुदश्रुणा विरहिणीं बालां चिरं ध्यायता ।  
अध्वन्येन विमुक्तकण्ठमखिलां रात्रिं तथा कन्दितं  
ग्रामीणैः मुनरध्वगस्य वसतिर्ग्रामे निषिद्धा यथा ॥ 1 ॥

मलयमरुतां व्राता याता विकासितमल्लिका-  
परिमलभरो भग्नो ग्रीष्मस्त्वमुत्सहसे यदि ।  
धन घटयितुं तं निः स्नेहं य एव निवर्तने  
प्रभवति गवां किं नश्छिन्नं स एव धनंजयः ॥ 2 ॥

सा बाला वयमप्रगल्भमनसः सा स्त्री वयं कातराः  
सा पीनोन्नतिमत्पयोधरयुगं धत्ते सखेदा वयम् ।  
साकान्ता जघनस्थलेन गुरुणा गन्तुं न शक्ता वयं  
दोषैरन्यजनाश्रयैरपटवो जाताः स्म इत्यद्भुतम् ॥ 3 ॥

नोपेतोऽनुनयेन यः प्रियसुहृद्वाक्यैर्न यः संहृतो  
यो दीर्घं दिवसं विषह्य विषमं यत्नात्कथंचिद्धृतः ।  
अन्योन्यस्य हृते मुखे विहितयोस्तिर्यक्कथंचिद्दृशोः  
स द्वाभ्यामतिविस्मृतव्यतिकरो मानो विहस्योज्झितः ॥ 4 ॥

पुरस्तन्व्या गोत्रस्खलनचकितोऽहं नतमुखः  
प्रवृत्तो वैलक्ष्यात्किमपि लिखितुं दैवहतकः ।  
स्फुटो रेखान्यासः कथमपि स तादृक्परिणतो  
गता येन व्यक्तिं पुनरवयवैः सैव तरुणी ॥ 5 ॥

आस्तां विश्वसनं सखीषु विदिताभिप्रायसारे जने  
तत्राप्यर्पयितुं दृशं सुरचितां शक्नोमि न व्रीडया ।  
लोकोऽप्येष परोपहासचतुरः सूक्ष्मेङ्गिज्ञोऽप्यलं  
मातः कं शरणं व्रजामि हृदये जीर्णोऽनुरागानलः ॥ 6 ॥

न जाने संमुखायाते प्रियाणि वदति प्रिये ।  
सर्वाण्यङ्गानि मे यान्ति श्रोत्रतां किमु नेत्रताम् ॥ 7 ॥

लोलभ्रूलतया विपक्षदिगुपन्यासेऽवधूतं शिर-  
स्तद्वृत्तान्तनिरीक्षणे कृतनमस्कारो विलक्षः स्थितः ।  
सोपात्ताम्रकपोलभित्तिनि मुखे दृष्ट्या गतः पादयो-  
रुत्सृष्टो गुरुसंनिधावपि विधिर्द्वाभ्यां न कालोचितः ॥ 8 ॥

जाता नोत्कलिका स्तनौ न लुलितौ गात्रं न रोमाञ्चितं  
वक्त्रं स्वेदकणान्वितं न सहसा यावच्छठेनामुना ।  
वृष्टेनैव मनो हृतं धृतिमुषा प्राणेश्वरेणाद्य मे  
तत्केनापि निरुप्यमाणनिपुणो मानः समाधीयताम् ॥ 9 ॥

तप्ते महाविरहवह्निशिखावलीभि-  
रापाण्डुरस्तनतटे हृदये प्रियायाः ।  
मन्मार्गवीक्षणनिवेशितदीनदृष्टे-  
र्नूनं छमच्छमिति बाष्पकणाः पतन्ति ॥ 10 ॥

म्लानं पाण्डु कृशं वियोगविधुरं लम्बालकं सालसं  
भूयस्तत्क्षणजातकान्तिसरसं प्राप्ते मयि प्रोषिते ।  
साटोपं रतिकेलिकालरभसं रम्यं कियप्यादरा-  
त्पीतं यत्सुतनोर्मया वदनकं तत्केन विस्मार्यते ॥ 11 ॥

करकिसलयं धूत्वा धूत्वा विमार्गति वाससी  
क्षिपति सुमनोमालाशेषं प्रदीपशिखां प्रति ।  
स्थगयति मुहुः पत्युर्नेत्रे विहस्य समाकुला  
सुरतविरतौ रम्या तन्वी मुहुर्मुहुरीक्षते ॥ 12 ॥

सन्त्येवात्र गृहे गृहे युवतयस्ताः पृच्छ गत्वाधुना  
प्रेयांसः प्रणमन्ति किं तव पुनर्दासो यथा वर्तते ।  
आत्मद्रोहिणि दुर्जनैः प्रलपितं कर्णेऽनिशं मा कृथा-  
श्छिन्नस्नेहरसा भवन्ति पुरुषा दुः खानुवर्त्याः पुनः ॥ 13 ॥

निः श्वासा वदनं दहन्ति हृदयं निर्मूलमुन्मूल्यते  
निद्रा नैति न दृश्यते प्रियमुखं नक्तंदिवं रुद्यते ।  
अङ्गं शोषमुपैति पादपतितः प्रेयांस्तथोपेक्षितः  
सख्यः कं गुणमाकलय्य दयिते मानं वयं कारिताः ॥ 14 ॥

आद्यारभ्य यदि प्रिये पुनरहं मानस्य वान्यस्य वा  
गृह्णीयां शठदुर्नयेन मनसा नामापि संक्षेपतः ।  
तत्तेनैव विना शशाङ्कधवलाः स्पष्टाट्टहासा निशा  
एको वा दिवसो पयोदमलिनो यायान्मम प्रावृषि ॥ 15 ॥

चरणपतनं सख्यालापा मनोहरचाटवः  
कृशतरतनोर्गाढाश्लेषो हठात्परिचुम्बनम् ।  
इति बहुफलो मानारम्भस्तथापि हि नोत्सहे  
हृदयदयितः कान्तः कामं किमत्र करोम्यहम् ॥ 16 ॥

तन्वङ्ग्या गुरुसंनिधौ नयनजं यद्वारि संस्तम्भितं  
तेनान्तर्गलितेन मन्मथशिखी सिक्तोऽनुषङ्गोद्भवः ।  
मन्ये तस्य निरस्यमानकिरणस्यैषा मुखेनोद्‌गता  
श्वासायाससमाकुलालिसरणिव्यजेन धूमावलिः ॥ 17 ॥

अहं तेनाहूता किमपि कथयामीति विजने  
समीपे चासीना सरलहृदयत्वादवहिता ।  
ततः कर्णोपान्ते किमपि वदताघ्राय वदनं  
गृहीता धम्मिल्ले सखि स च मया गाढमधरे ॥ 18 ॥

सालक्तकेन नवपल्लवकोमलेन  
पादेन नूपुरवता मदनालसेन ।  
यस्ताङ्यते दयितया प्रणयापराधा-  
त्सोऽङ्गीकृतो भगवता मकरध्वजेन ॥ 19 ॥

आलम्व्याङ्गणवापिकापरिसरे चूतद्रुमे मञ्जरीं  
सर्पत्सान्द्रपरागलम्पटरटद्भृङ्गाङ्गनाशोभिनीम् ।  
मन्ये स्वां तनुमुत्तरीयशकलेनाच्छाद्य बाला स्फुर-  
त्कण्ठध्वाननिरोधकम्पितकुचश्वासोद्‌गमा रोदिति ॥ 20 ॥

चक्षुः प्रीतिप्रसक्ते मनसि परिचवे चिन्त्यमानाभ्युपाये  
रागे यातेऽतिभूमिं विकसति सुतरां गोचरे दूतिकायाः ।  
आस्तां दूरेण तावत्सरभरसदयितालिङ्गनानन्दलाभ-  
स्तद्‌गेहोपान्तरथ्याभ्रमणमपि परां निर्वृतिं संतनोति ॥ 21 ॥

कान्ते तल्पमुपागते विगलिता नीवी स्वयं बन्धना-  
द्वासो विश्लथमेखलागुणधृतं किंचिन्नितम्बे स्थितम् ।  
एतावत्सखि वेद्मि केवलमहं तस्याङ्गसङ्गे पुनः  
कोऽयं कास्मि रतं नु वा कथमिति स्वल्पापि मे न स्मृतिः ॥ 22 ॥

नभसि जलदलक्ष्मीं सास्त्रया वीक्ष्य दृष्ट्या  
प्रवससि यदि कान्त्येत्यर्धमुक्त्वा कथंचित् ।  
मम पटमवलम्ब्य प्रोल्लिखन्ती धरित्रीं  
यदनु कृतवती सा तत्र वाचो निवृत्ताः ॥ 23 ॥

श्रुत्वा नामापि यस्य स्फुटघनपुलकं जायतेऽङ्ग समन्ता-  
द्दृष्ट्वा यस्याननेन्दुं भवति वपुरिदं चन्द्रकान्तानुकारि ।  
तस्मिन्नागत्य कण्ठग्रहनिकटपदस्थायिनि प्राणनाथे  
भग्ना मानस्य चिन्ता भवति मम पुनर्वज्रमय्याः कदा नु ॥ 24 ॥

क्व प्रस्थितासि करभोरु घने निशीथे  
प्राणाधिको वसति यत्र जनः प्रियो मे ।  
एकाकिनी वद कथं न विभेषि बाले  
नन्वस्ति पुङ्खितशरो मदनः सहायः ॥ 25 ॥

-----------------------------------------





**THE TEXT**

1\. (a) S कटकामुखः Rdr 2 K - खटिकां. Some B MS पाणिपद्मः (b) S संवलितो मृडान्याः.  
2. (a) S आदधानों-; (b) S सभ्रमेण.  
3. (b) S खेदाम्भसां जालकैः ; (d) A Rdr हरिहरस्कन्दादिभिः.  
4. (a) K अलसलुलितैः . Some Dev. MS स्नेहार्द्रार्द्रैः ; (d) Some Beng. MS त्वयाद्य निरीक्ष्यते .  
5. Rr omits. (a) R निक्षिप्य निक्षिप्य ; (b) V फूत्कृत्य फूत्कृत्य च ; (c) Some Dev. MS पिशुनोपचारवचनैः .  
6. (a) R Rdr भवता चेयं ; W Rr भवतैवेयं ; (c) A दुःसह एव. Rdr 1.2 शान्तवादैः ; (d) Rr हे निःशङ्क K विमुक्तकण्ठकुहरं.  
8. (a) R Rr नार्यस्तन्वि हठाद् ; (b) S पुनस्तासां. Some Dev. MS तत्किं रोदिषि किं च ताम्यसि ; (c) S तादृक् प्रियः . Rr केलिरुचिः प्रसन्नहृदयस्तादृक् ; some Dev.MS युवा सुहृदयः ; (d) Some Dev. MS नो कर्कशकर्कशैः .  
9. (b) S नीत्वा मोहनमन्दिरं ; WRdr नीत्वा वासनिकेतनं. S स्वैरं सखीनां ; (c) Rdr Rr भूयो नैवमित ; (d) the solecism रुदन्त्या occurs in S Rdr 1.2 and Dasarupaka (N.S.P. ed.) ; रुदत्या in other MSS.  
10. (b) Rr कार्यातितरां ; (c) R Rr निपतद्- (or विगलद्-) धाराश्रुणा. Some Dev. MS लज्जानिश्चल-.  
11. Rr omits. (b) S तत्सल्लापकुतूहला-; (c) V सपुलस्वेदो-; (d) V मत्कञ्चुकी-.  
12. (a) SR Rdr 3 परेऽथवा ; (b) V त्वमुपेष्यसि ; R त्वमेष्यसि (sub-metric). Dasrupaka दिनकृति गते वास्तं नाथ त्वमद्य समेष्यसि ; (d) S बाला वाक्यैः सबाष्पझलझलैः ; R notes : झलज्झलैरिति वा पाठः .  
13. Rr omits. (b) शिरस्याज्ञा दत्ता ; Rdr 2 आज्ञाभ्यस्ता. S प्रतिवचनमप्यालपसि च ; R प्रतिवचनमुच्चैः प्रणमितं ; Rdr 1 प्रतिवचनवत्यानतिरपि ; Rdr 2.3 corrupt ; some Ben. MSS प्रतिवचनमप्यानतिमति ; (c) S दृष्टिः शैथिल्यं भजत इति ; (d) S निगूढन्तः कोपे ; R o कोपत्. S संप्रतिरियं.  
14. (d) E (except Rdr 3 ) V त्यक्त्वा शय्यां by trsp ; (c) S सरभसध्वस्त-. R Rr- घृणे जने ; (d) R Rr चेतः प्रयाति.  
15. (a) Rdr 3 जल्पितं (for जल्पतोः) ; (b) W श्रुत्वैव तारं ; S तस्यातिमात्रं ; E(except Rdr) तस्योपहारं ; (c) R Rr कर्णालंकृति-. A चञ्च्वाः पुरो ; K Rdr 3 चञ्चोः पुटे ; Rdr 1.2 चञ्च्वाः पुटे ; (d) S व्रीडार्ता विदधातिं   
16. (b) E (except Rdr) किं लब्धं चटुल त्वयेह नयता. Some S MSS एनां दशां ; (c) S व्यतिकरासक्ताङ्ग- ; (d) S मम तैलपङ्कमलिनैः.  
17. Rr omits. (a) S एकत्रासनसंगतिः ; (b) A and Some Dev. MS ताम्बूलाहरण- ; (c) Rन विश्रुतः ; Rdr. 1.2 न विस्मृतः .  
18. Rr omits. (a) S Rdr 2.3 एकत्रासनसंगते ; (b) W Rdr नयने निमील्य ; (c) S तिर्यग्वकित- ; R ईषद्वकिम-. V सपुलकप्रेमो- ; Rdr सपुलकां प्रेमो-.  
19. Rr omits. (a) V चरणपतित-. A Rdr प्रत्याख्यानप्रसाद- ; (b) S उक्त्या ; R उक्त्वा ; (c) A स्तनार्पित- ; R Rdr स्तनस्थित- ; (d) S सलिलक्लिन्ना ; R o च्छलाद् (against metre). RK निवेशिता.  
20. Rr omitsx (a) W Rdr नद्ध ; R रुद्ध ; (b) Some Beng. MS लोलाक्षी, and प्राणेश्वरे पृच्छति ; (c) S सुप्तिमपीह लुम्पति ममेत्यारोपित-. R Rdr सुप्तं (for स्वप्तुं) ;(d) some Beng. MS पर्यस्त-. R स्वपिति च्छलेनं R तथा (for तया).  
21. Rr omits. (b) S पराङ्‌मुखग्लपितया ; R पराङ्‌मुखं शयितया ; Rdr o शठतया ; (c) Some Beng. MSS आवेशाद्. Rdr 3 अवधीरितप्रिय-. S तत्क्षणं ; (d) W भून्म्लान. R इवैषमन्द- (for इवेत्यमन्द-). V वीक्षितं.  
22. (b) W Rdr 1.2 अन्योन्यं हृदयस्थिते ; (d) S रभसव्यावृत्तकण्ठग्रहं ; R रभसं व्यासक्तकण्ठग्रहं ; Rdr रभसं (रभस-Rdr 3) कण्ठग्रहोऽनुष्ठितः .  
23. (a) A पश्येयमिति पाठो युक्तः ; K पश्येयमिति वा पाठः. Rdr 3 प्रपत्स्यत. K Rdr समालम्बितं ; (b) R Rdr किं मामालपतीत्ययं ; Rr किं मां मालपतीo ; (d) S मुक्तश्च बाष्पस्तया.  
24. (a) Some Dev. MS तन्व्याः कर- ; (c) S तदा (for तया). W प्रान्तध्वजपुट- ; Rdr- प्रान्ते धृतपुट-. Rdr महता (for सहसा).  
25. (a) W Rdr स्तनयुग- ; (b) S गोपायते ; (d) R Rr तन्व्यापि ; W Rdr तस्याश्च.  
26. (b) Some Beng. MS शोभां (for लक्ष्मीं). V तद्वेणिका- ; (c) V सस्मितवधू- ; R सस्मितमुखी.  
27. (b) R transp. a and b.  
28. (a) V प्राणेशप्रणयापराध- ; W Rdr सा पत्युः प्रथमेऽपराध- ; (b) S Rdr भ्रमाङ्गवलना वकोक्ति- ; K and some Beng. and Dev. MS o वलनं and o रचनं ; (c) Rdr 3 स्वच्छैरक्त-. Some Dev. MS khanhenf- ; (d) W Rdr लोलोदकैरश्रुभिः .  
29. (a) R Rr भव्यालापैः . R खलु (for प्रियः ; (c) V तदा रूढं ; R Rr तथाभूतं ; (d) Rdr प्रकृतिकृपणे ; Rr o चपले.  
30. (a) Some Beng. MS तथा (for कृता). Some Dev. MS जघनस्थले ; (b) R क्वणन्मणि-; (c) R प्रियमभिसरसि मुग्धे त्वं समाहत- ; R Rr समाहत- ; Rdr 1.2 o समाहित- ; (d) V किमिमधिकत्रासोत्कम्पा दिशः समुपेक्षसे ; Rdr-त्रासोत्कम्पा (Rdr 3 -त्रोसोत्कम्पं)दिशः परिवीक्षसे. Some Beng. MS. दिशो मुहुरीक्षसे.  
31. (a) K Rdr 3 उपागतोऽसि. Rdr चोन्निद्रता ; (b) W Rdr गौरवं व्यपगतं. W Rdr 3 प्रोत्पादितं ; Rdr 1.2 प्रत्यागतं . R मन्दायां मयि गौरवव्यपगमाद् ; (c) V किं मुग्धेन कृतं त्वया रमणभीर्मुक्ता मया ; R Rr किं मुग्धेन मया कृतं रमणधीर्मुक्ता त्वया ; (d) R दुःस्थं तिष्ठसिं Rdr 1.2 पश्य (for यच्च).  
32. (b) V Rdr 3 क्षणमास्थितं ; (c) S सर्वैः समं प्रस्थितं ; (d) S किमुत्सृज्यते33. (a) W संदष्टेऽधरपल्लवे ; (b) Some Dev. MS o भ्रूलतं ; (c) S सपुलकं (for सरभसं) . Rdr 3 कामिनी ; (d) R मुधैव ; Rr वृथैव (for श्रमाय).  
34. (b) S Rdr प्रेमावेशतया. R प्रेमावासिया. S Rdr तरलया ; (c) Some Dev. MS रोमाञ्चतैः ; (d) Rr तत्कालयोग्यकमैः .  
35. Rr omits. (a) S विग्रहो य6 ; (b) Rdr यत्रान्योन्यं. E (except Rdr) यत्र दृष्टिः प्रसादः ; Vema notes: यत्र दृष्टिः प्रसाद इति पाठः . R वैषमं ; (d) R न हि मे  
36. (a) E (except Rdr 3) कोपं ; Sp, Sbh मानं.  
37. (a) W Rdr कुचप्रोद्भूत- ; V-रोमोद्गमात् ; (b) S विगलत्काञ्चीप्रदेशाम्बरा ; (d) A किं (for मे) . A suggests किं म्लाना शयिता नु किं मनसि मे as an emendation because of the word मृता. Rdr (except Rdr 3 ) लिखिता (for नु मृता).  
38. (a) Some Dev. MS स्थगयति मुखं ; (b) Rdr 3 बलाश्लेषं. Some Beng. MS अपनयति गात्राणि ; (c) S अशक्ता चाख्यातुं ; (d) Rdr ह्रिया यात्यन्यत्र.  
39. (a) S प्रेमावेशे.  
40. (a) S उत्कण्ठार्त्या ; A Rdr अत्युत्कण्ठा ; (c) A कथमिव. V Rdr याते दीर्घे by trsp ; (d) Rdr 3 कथा यूनोर्बह्वी by trsp.  
41. (a) Some S MSS तोरणमालिका or चन्दनo ; (c) Some Dev. MS स्वेदवताo. R Rdr पयोधरयुगेना-; Rr पयोधरघटेन. V दत्तं and अर्ध्यं.  
42. (a) S यापिते प्रिय- ; RK Rdr 3 शायिते प्रिय- ; Rr शामिते प्रिय-; Rdr 1 शापितेऽपि हि ; (b) Some S MS तत्संगमापेक्षया ; (c) V Rdr 3 दुष्कर एष इत्यति-. W Rdr 2 अतितरामुद्दामहासं ; Rdr 1 oमुच्छम्य हास्यं ; (d) W आश्लिष्य (for आलिङ्ग्य).  
43. (a) Rr प्रणतं ; (b) Rdr 1.2 द्रुतं (for आगतं) ; (c) S Rdr प्रतीपवचना. S Rr Rdr 3 समं भाषते  ; (d) E (except Rr) तस्याः (for तन्व्याः). some S MS रम्यकमः.  
44.(a) W Rdr यावन्त्येव पदा-. Rdr अलीकपिशुनैः. R Rr शिभिता (for पाठिता) ; (b) K कृतागसोऽद्भुततरं. W Rr Rdr 1.2 संलप्य ; Rdr 3 संभाष्य ; (c) W प्रारेभे. R Rr पुरतो यथा मनसिजस्याज्ञा.  
45. (a) K Rr Rdr 1.2 विचलितं ; some Dev. MS विलुलितं ; (b) A K Rdr 3 Rr कोपाञ्चितभ्रूलतं ; R किंचिन्नत o ; Rdr 1.2 किंचाञ्चित o ; (c) S बाष्पाम्बुपूर्णं क्षणात्46. (a) R Rr कथमिदं. V Rdr कम्पश्च कस्मादयं ; W कस्मादकस्मादिदं (for कम्पश्च कस्मात्कुतो) ; (b) Rdr 3 इदं (for इति) ; (c) E स्वभावजमिति ; (d) E (except Rdr 3) चलितया ; V दयितया.  
47. (a) S कथाश्रयां.  
48. (a) Rr वारिभरोद्भुतोद्भटरवो- ; some Beng. MS. वारिधरागमेऽम्बुदरवो ; (b) R Rr आत्ममनोजदुःख- ; some Beng. Ms. आत्मविनोद o ; (c) Rdr प्रवचनालापस्य.  
49. (a) Rdr 3 क्षीबाभिसार्येर्ष्यया ; Rdr 1.2 क्षीबाभिचार्य प्रिया ; (c) Rdr 1.2 सरागनयना. S Rdr सा मुञ्च मुञ्चेति मां ; (d) R कोपात्प्रस्फुरिताधरा ; S कोपप्रस्फुरिताधरं.  
50. (a) Rr त्वयाद्य गृहागतः ; (d) R दुर्जातीनां. Rr लभस्व (for सहस्व). Some Beng. MS फलं रुषां by trsp.  
51. (a) Rdr 1 कोपात् (for रोषात्).  
52. (b) R वदनविधुतिः ; Rdr 1.2 o विहृतिः or o विकृतिः ; some Beng. MS o विरतिः ;(d) Some S MS व्रजति (for वहति).  
53. Rdr 1.2 omit. (b) R Rr ताम्बूलरागोदयः.  
54. (a) S वान्तैः (for लोलैः). Rdr 1.2 प्रिया ; (b) S अन्यैस्ता ; Rdr 1.2 धन्यास्ता ; (c) S धन्याहं ; Rdr 3 तुष्टाहं. Rdr 1.2 तव (for व्रज). W Rr Rdr सुदिवसः ; (d) Some Dev. MS प्रेमोचितं. Rdr 3 ईरितं. W Rdr प्रिय मया तन्निर्गतः.  
55. (a) S द्वारदेशे स्थितं ; (b) E (except Rdr) W स्वयं ; S मुहुः (for तया) ; (c) R अम्बुदाति- (comm. अम्बुदालि-). Rr क्षणात् ; some Dev. MS शनैः (for शठः) ; (d) some Deev. and Beng. MS संभृत or पूरित (for कल्पित) . R (comm. रुद्धः) Rr बद्धः. Rdr 1 पतिः (for प्रियः).  
56. (a) S कामं (for वामः) ; A (printed ed.) Rdr 1 तनूकुरुते ; some Dev. MSS करोति तनुं तनुं or तनुं तनुते तनुं ; (b) R Rr Rdr 1 चासौ ; S स्वैरं (for चायं).  
57. (a) Rdr 3 पादासक्ते शिरसि निहितो. S (except V as in text) नैव (for कैव). W Rdr 3 मुग्धे (for कान्ते) ; (b) R Rr सन्मार्गस्थे प्रणयिनि. W Rdr कोऽपराधोपरोधः ; (c) S तन्व्या परिजनगिरा कोपवेगे प्रशान्ते ; R Rr तस्याः परिजनकथाकोपवेगोपशान्त्यै ; (d) R Rr न प्रयातं ; Rdr 1 नो निवृत्तं (for न प्रवृत्तं).  
58. (a) W तथाभूद्. Rr यदासीद् ; R Rr नियतं (for प्रथमं). E Rdr अविभक्ता ; (b) S R Rdr 1 ततो नु ; Rr तदा न. S R Rdr 3 वयमपि हताशाः प्रियतमाः . Rr न तादृक् (for हताशा) ; (d) S हतानां (for मयाप्तं).  
59. (a) S अखिलं कालं ; (c) V सख्येदं ; (d) V स्थितो हि सखि मे ; R Rr स्थितो ननु स मे ; Rdr 1 स्थितोऽपि ननु मे ; Rdr 2.3 स्थितोऽयमधुना.  
60. (a) Rdr 1.2 हतो वनितया ; (b) S प्रेयान् (for कश्चित्) ; (c) S कान्ता (for मुग्धा). W कुड्‌मलिताननेन्दु. W Rdr ददती. R Rr तस्य सा ; Rdr तत्क्षणं (for तत्र सा) ; (d) R Rr धूर्ततया च वेपथुमती ; Rdr oतया कपोलफलके. S तदा (for ऽथवा). V तेनाभवत् ; some S MS तेनाधरे.  
61. (a) S कृशां तनुं ; (b) Rdr खलु (for सखि). A चपलप्रेम्णा ; (c) V and some S MSS मानाटोपात् (comm. कोपात्-) ; R Rdr मानोद्रेकात् ; Rr मानोद्वेगात् ; (d) W निरन्तरं ; R ससंभ्रमं ; Rr न शङ्कितं (for सशङ्कितं). R उदीक्षिता (hypermetric) ; some Beng. MS सशङ्कमुदीक्षिता.  
62. (a) W Rdr गाढश्लेष-. K Rdr प्रसङ्गादियं ; (b) R कठिनेत्यारोप्य ; (c) W Rdr -ग्रहपूर्वं.  
63. (a) V कृतप्रत्यापत्तौ ; R प्रत्यावृत्ते ; W कृतप्रत्याख्याने ; some S and Dev. MS प्रत्यासत्तौ ; (b) R Rr अश्रु तत् ; Rdr 1 अश्रुमत् ; (c) Rdr 1 गोत्र (for श्रोत्र). S -प्राप्तिं विशङ्क्य ; Rdr 1.2 प्राप्तिप्रसाद- ; (d) W विगलित- ; R Rr प्रचलित- ; Rdr विचलित-.  
64. (a) R Rr आदृष्टिप्रसरं ; (b) S विश्रान्तेषु पथि-. R Rr समुन्मीलति (for समुत्सर्पति) ; (c) Some Beng. MSS and Rdr 1 गत्वैकं or Rdr 2 कृत्वैकं. Rdr 2 सशुचा पदं प्रतिपदं पान्थ- ; Rdr 3 गच्छन्त्या निलयं मुहुः प्रितपदं. Rr सहसा (for सशुचा) ; (d) R सोऽभूद्. Rdr 3 अमन्दचलित-. R वीभितः.  
62. (a) W Rdr गाढश्लेष-. K Rdr प्रसङ्गादियं ; (b) R कठिनेत्यारोप्य ; (c) W Rdr -ग्रहपूर्वं.  
63. (a) V कृतप्रत्यापत्तौ ; R प्रत्यावृत्ते ; W कृतप्रत्याख्याने ; some S and Dev. MS प्रत्यासत्तौ ; (b) R Rr अश्रु तत् ; Rdr 1 अश्रुमत् ; (c) Rdr 1 गोत्र (for श्रोत्र). S -प्राप्तिं विशङ्क्य ; Rdr 1.2 प्राप्तिप्रसाद- ; (d) W विगलित- ; R Rr प्रचलित- ; Rdr विचलित-.  
64. (a) R Rr आदृष्टिप्रसरं ; (b) S विश्रान्तेषु पथि-. R Rr समुन्मीलति (for समुत्सर्पति) ; (c) Some Beng. MSS and Rdr 1 गत्वैकं or Rdr 2 कृत्वैकं. Rdr 2 सशुचा पदं प्रतिपदं पान्थ- ; Rdr 3 गच्छन्त्या निलयं मुहुः प्रितपदं. Rr सहसा (for सशुचा) ; (d) R सोऽभूद्. Rdr 3 अमन्दचलित-. R वीभितः.  
62. (a) W Rdr गाढश्लेष-. K Rdr प्रसङ्गादियं ; (b) R कठिनेत्यारोप्य ; (c) W Rdr -ग्रहपूर्वं.  
63. (a) V कृतप्रत्यापत्तौ ; R प्रत्यावृत्ते ; W कृतप्रत्याख्याने ; some S and Dev. MS प्रत्यासत्तौ ; (b) R Rr अश्रु तत् ; Rdr 1 अश्रुमत् ; (c) Rdr 1 गोत्र (for श्रोत्र). S -प्राप्तिं विशङ्क्य ; Rdr 1.2 प्राप्तिप्रसाद- ; (d) W विगलित- ; R Rr प्रचलित- ; Rdr विचलित-.  
64. (a) R Rr आदृष्टिप्रसरं ; (b) S विश्रान्तेषु पथि-. R Rr समुन्मीलति (for समुत्सर्पति) ; (c) Some Beng. MSS and Rdr 1 गत्वैकं or Rdr 2 कृत्वैकं. Rdr 2 सशुचा पदं प्रतिपदं पान्थ- ; Rdr 3 गच्छन्त्या निलयं मुहुः प्रितपदं. Rr सहसा (for सशुचा) ; (d) R सोऽभूद्. Rdr 3 अमन्दचलित-. R वीभितः.  
62. (a) W Rdr गाढश्लेष-. K Rdr प्रसङ्गादियं ; (b) R कठिनेत्यारोप्य ; (c) W Rdr -ग्रहपूर्वं.  
63. (a) V कृतप्रत्यापत्तौ ; R प्रत्यावृत्ते ; W कृतप्रत्याख्याने ; some S and Dev. MS प्रत्यासत्तौ ; (b) R Rr अश्रु तत् ; Rdr 1 अश्रुमत् ; (c) Rdr 1 गोत्र (for श्रोत्र). S -प्राप्तिं विशङ्क्य ; Rdr 1.2 प्राप्तिप्रसाद- ; (d) W विगलित- ; R Rr प्रचलित- ; Rdr विचलित-.  
64. (a) R Rr आदृष्टिप्रसरं ; (b) S विश्रान्तेषु पथि-. R Rr समुन्मीलति (for समुत्सर्पति) ; (c) Some Beng. MSS and Rdr 1 गत्वैकं or Rdr 2 कृत्वैकं. Rdr 2 सशुचा पदं प्रतिपदं पान्थ- ; Rdr 3 गच्छन्त्या निलयं मुहुः प्रितपदं. Rr सहसा (for सशुचा) ; (d) R सोऽभूद्. Rdr 3 अमन्दचलित-. R वीभितः.  
62. (a) W Rdr गाढश्लेष-. K Rdr प्रसङ्गादियं ; (b) R कठिनेत्यारोप्य ; (c) W Rdr -ग्रहपूर्वं.  
63. (a) V कृतप्रत्यापत्तौ ; R प्रत्यावृत्ते ; W कृतप्रत्याख्याने ; some S and Dev. MS प्रत्यासत्तौ ; (b) R Rr अश्रु तत् ; Rdr 1 अश्रुमत् ; (c) Rdr 1 गोत्र (for श्रोत्र). S -प्राप्तिं विशङ्क्य ; Rdr 1.2 प्राप्तिप्रसाद- ; (d) W विगलित- ; R Rr प्रचलित- ; Rdr विचलित-.  
64. (a) R Rr आदृष्टिप्रसरं ; (b) S विश्रान्तेषु पथि-. R Rr समुन्मीलति (for समुत्सर्पति) ; (c) Some Beng. MSS and Rdr 1 गत्वैकं or Rdr 2 कृत्वैकं. Rdr 2 सशुचा पदं प्रतिपदं पान्थ- ; Rdr 3 गच्छन्त्या निलयं मुहुः प्रितपदं. Rr सहसा (for सशुचा) ; (d) R सोऽभूद्. Rdr 3 अमन्दचलित-. R वीभितः.  
62. (a) W Rdr गाढश्लेष-. K Rdr प्रसङ्गादियं ; (b) R कठिनेत्यारोप्य ; (c) W Rdr -ग्रहपूर्वं.  
63. (a) V कृतप्रत्यापत्तौ ; R प्रत्यावृत्ते ; W कृतप्रत्याख्याने ; some S and Dev. MS प्रत्यासत्तौ ; (b) R Rr अश्रु तत् ; Rdr 1 अश्रुमत् ; (c) Rdr 1 गोत्र (for श्रोत्र). S -प्राप्तिं विशङ्क्य ; Rdr 1.2 प्राप्तिप्रसाद- ; (d) W विगलित- ; R Rr प्रचलित- ; Rdr विचलित-.  
64. (a) R Rr आदृष्टिप्रसरं ; (b) S विश्रान्तेषु पथि-. R Rr समुन्मीलति (for समुत्सर्पति) ; (c) Some Beng. MSS and Rdr 1 गत्वैकं or Rdr 2 कृत्वैकं. Rdr 2 सशुचा पदं प्रतिपदं पान्थ- ; Rdr 3 गच्छन्त्या निलयं मुहुः प्रितपदं. Rr सहसा (for सशुचा) ; (d) R सोऽभूद्. Rdr 3 अमन्दचलित-. R वीभितः.  
65. (b) S गत्वा वासगृहं जडे ; (c) R Rr दृष्टास्मीत्य-. R Rdr 3 सत्वरतरं. V चेलाञ्चलं ; some S MS चीनाम्बरं ; Rr नीचाशुंकं. Rdr 1.2 व्याधूनयन्त्याम्बरं ; Rdr 3 व्याधूनयन्स्वाम्बरं ; (d) Some Dev. MS रतिलालसेन. Rr प्रदीपः क्षयं.  
66. (b) R Rr त्वया मुग्धे (some Beng.MSS कान्ते) मानः ; Rdr 3 त्वयाकाले मानः. S तरले (for सरले). R Rr प्रेयसि कृतः ; (c) Rdr एते (for ह्येते). Rdr and some Dev.MS विरहदहनो- ; some Beng. MS प्रणयदहनो. Some Dev. MS दहनोद्भासितशिखाः .  
67. (a) Some S MS पत्रालिः ; (b) Rr अमृतकल्पो- (some Beng. MS oसारो) ; (c) V स्तनतटीं ; (d) Rdr 1 निरुपरोधे.  
68. (c) V (comm.) Rdr 1 (but the text reading in the rfepeated st.) परिरभ्य (forपरिचुम्ब्य) ; (d) Rdr 1 सहसा (for हसता). V बालाभवच्चुम्बिता.  
69. (a) Rdr दृष्टः कातरया दृशा द्रुततरं ; (b) S अंशुअपल्लवे च ; (c) Rdr 3 सदा (for यदा). S इत्याक्षिप्य समस्तमेवम (some S MS मेतद) घृणो ; (d) Rdr 3 सर्वं (for पूर्वं).  
70. Koke omits. (a) S -निबध्यमान-; Rr-विसंस्थूलेन (for -विनिश्चलेन) ; (b) V प्रत्याख्यात-. S प्रवृत्तः शठः ; Rdr 3 प्रवृत्तो यदा ; (c) R Rr लोचनैः (for ईक्षणैः); (d) S तन्व्यङ्ग्या स पुनस्तथा तरलया तत्रान्तरे वारितः .  
71. Rdr 3 omits. (a) R रचितः (or गुणितः) ; (b) Rdr 1 मौनेऽपि योगः ; (c) Rdr (Rdr 3 missing) कर्तुमपीहितं धृतमिदं चेतः ; (d) Rdr (Rdr 3 missing) सज्जो (for बद्धो).  
72. Rdr 3 omits. (c) S चरणाग्ररुद्ध-; R Rr कृत्वाश्रुपूर्णे दृशौ (Rr oश्रुपूर्णां दिशं) ; Rdr (Rdr 3 missing) o श्रुपुर्णां दृशं (for प्रोन्मृज्य सास्त्रे दृशौ) ; (d) S तथैव (for तथापि) . A पुनः ; K as in text ; Rr चिरं (for मुहुः). Dr तथापि किमपि ध्यात्वा चिरं.




DOUBTFUL STANZAS

\*Stanzas which are exoluded by one recension only, as indicated.

1\. S omits. (c) Rdr विमुक्तकण्ठकरुणं रात्रौ ; (d) R व्रजतो जनस्य (for पुनरध्वगस्य).  
2. S omits. (a) R गता (contrary to metre) ; Rdr वाता (for याता ) ; (b) Rdr 1.2 रुचो (for भरो).  
3. S omits. (d) E (except Rdr 3) जनाश्रितैः .  
4. E (except Rdr) omits. (a) Rdr 1.2 नो यातोऽनुनयेन ; (b) Rdr 1.2 विमुह्य (for विषह्य). S हृदये (for विषमं). W भृतः (for धृतः) ; (c) W Rdr 1 निहितयोः ; (d) S संभेदे सपदि स्मितव्यतिकरे.  
5. S omits. ; (a) Some Beng. MS तस्याः (for तन्व्याः) ; (c) some Dev. MS परिणतिं ; (d) R व्यक्तं.  
6. E (except Rdr) omits. (b) S सललितां ; Rdr सुरुचिरां (for सुरचितां). Rdr 1.2 नो लज्जया (for न व्रीडया) ; (c) S लोको ह्येष (for लोकोऽप्येष) ; (d) Rdr 1.2 दीर्धोऽनुरागानलः.  
7. S omits. (c) A किं (for मे) ; (d) W नेत्रतां किमु कर्णतां. Rdr उत (for किमु).8. E (except Rdr) omits. (a) W Rdr 1.2 लोलद्‌भ्रूलतया. Rdr 1 विपक्षदिशि दृग्‌न्यासे. S Rdr 3 विधूतं (for ऽवधूतं) ; (b) S तद्वृत्तान्तविदीक्षणे. S विलक्षस्थितः ; Rdr 3 विलक्ष्य स्थितः ; (c) S ई षताभ्रकपोलकान्तिनि. V Rdr 1.2 दृष्ट्वा (for दृष्ट्या). S नतः (for गतः).  
9. S omits. Rdr trsp. (b) and (c) and read for (b) हे मातः कथया कृतं त्वपरया नाहं क्षमा सांप्रतं ; (b) R स्वेदकणाञ्चितं ; (d) A केनात्र. Rdr 3 निरुप्य शंस निपुणो. K Rdr 3 समाधीयते.  
10. S omits. (c) R रथ्यालिवीक्षण- ; Rr रथ्यानिरीक्षण-. R लोलदृष्टेः (for दीनo) ; (d) R छनच्छनिति ; Rr छसच्छसिति.  
11. E (except Rdr) omits. (a) S विलासविधुरं. Rdr 1 लम्बालकान्तं मया ; Rdr 3 चूडालकान्तं. S चालसं (for सालसं) ; (b) S कान्तिमधुरं प्राप्ते ; A कान्तिरभसप्राप्ते ; (c) S रतिकेलिदत्तरभसं ; W केलिकालसरसं ; (d) A यत्पीतं. S मया मुखमिदं. A वक्तुं न तत्पार्यते.  
12. E (except Rdr 1.2)omits. (a) S विलम्बितमेखला (for विमार्गति वाससी) ; (d) S रम्यं तन्वी पुनः पुनरीक्ष्यते ; K ईक्ष्यत इति वा पाठः.  
13. E (except Rdr 1.2) omits. (c) S दुर्जनप्रलपितं ; S कर्णे भृशं ; Rdr 1.2 कर्णे विषं ; (d) S Rdr 1.2 दुःखानुवृत्या . Rdr 1.2 यतः required by comm. for पुनः.  
14.E (except Rdr 1.2) omits. (a) W उन्मथ्यते ; (c) Rdr 1.2 कण्ठः (for अङ्गं). W तदा (for तथा).  
15. E (except Rdr 1.2) omits. (a) Rdr चान्यस्य or नान्यस्य ; (ab) S अद्यारभ्य न हि प्रिये पुनरहं मानस्य वा भाजनं गृह्णीयां विषरूपिणः शठमतेर्नामापि ; (c) S किं तेनैव. Rdr 1.2 धवलस्पष्टा ; S किरणस्पष्टा ; (d) S नैकोऽपि (for एको वा).  
16. E (except Rdr 1.2) omits. (a) S सास्त्रालापा ; Rdr 1.2 सान्त्वालापा or शान्ताo ; (c) W इति हि चपलो माना- ; Rdr 2 इति च बहुलो माना-. S च (for हि) ; (d) Rdr 1.2 दयिता कान्ता.  
17. S Rdr 3 omit. (a) W नयनयोः ; (b) W Rdr 2 सिक्तो वियोगोद्भवः ; Rdr 1 स कोधयोगोद्भवः ; (c) Rdr 1 सिक्तः ; Rdr 2 मन्योः (for मन्ये) ; Rdr 1 inter.lin. विनाश्यमान-. Rdr 1.2 मुखाद् ; (d) R श्वासामोद-समाकुलालिनिकर-. Rdr 1.2 रम्य (or मन्ये) श्वासनिरन्तरोष्णसरणि-.  
18. E (except Rdr 1.2) omits. (b) W सरसहृदया ; (d) K Rdr 1.2 धम्मिले स च सखि मया; S गृहीत्वा धम्मिल्लं मम सखि निपीतोऽधरसः .  
19. W omits. (c) Rdr 1.2 प्रणयात्तकोपात्; Rdr 3 प्रणयान्तकोपात् ; (d) Rdr नोपेक्षितो or नोपेभ्यते.  
20. R omits. (a) S दीर्धिका (or वापिका as in text) ; W Rdr वाटिका. Rr सा वीक्ष्याङ्गणवाटिका-; (b) Rdr 3 उद्यत्सान्द्र-. S रणद् ; Rdr पतद् (for रटद्) ; (c) Rdr नन्वेषा तनुं ; Rr आनम्राननं. Rr Rdr 3 बाला स्फुटं ; (d) Rdr निरोधि. Rr Rdr श्वासोद्‌गमं.  
21. E (except Rdr 1.2) omits. (a) S चक्षुःप्रीत्या निषण्णे ; Rdr 1.2 oप्रीतिप्रसन्ने. S परिचयाच्चिन्त्यमानेऽभ्युपाये ; (b) S याते रागे विवृद्धिं प्रविसरति (or प्रसरति च) गिरां विस्तरे दूतिकायाः ; Rdr 1.2 पश्चाद्योगे गुरुत्वं प्रविकसिततरां (Rdr 2 विकसति नितरां) गोचरे दूतिकायाः ; (c) S दूरे स ; (d) Rdr 1.2 संदधाति (for संतनोति).  
22. E omits. (a) S स्वयं तत्क्षणात् ; (b) S तद्वासः श्लथ- ; (c) W सांप्रतं (for केवलं) ; (d) S कोऽसौ कास्मि रतं च किं कथमिति.  
23. W Rdr omit. (a) R Rr संभृतां (for सास्त्रया). R विष्ट्या (for दृष्ट्या) ; (b) R प्रसरसि ; (d) R Rr तदनु (for यदनु). R यत्र (for तत्र).  
24.A suspects this st. to be interpolated, but includes it ; Koka and Surya omit. (a) Some S MSS प्रियस्य (for - पि यस्य). Rdr 3 स्मृत्वा (for श्रुत्वा). S जायते यत् (for जायतेऽङ्गं), (c) R Rr कण्ठग्रहणसरभसस्थायिनि ; (d) Rdr 1.2 भग्ना नो मानचिन्ता. W Rdr भवति मयि पुनर्वज्रमय्यां कदाचित्. S कथंचित् (for कदाचित्).  
25. A considers this st. to be interpolated but includes ; K omits : Ramananda says : अयं श्लोकोऽत्र प्रक्षिप्त इति बहवः ; (b) S प्राणेश्वरो वसति यत्र मनः प्रियो मे. Rr प्राणाधिपो (for प्राणाधिको) ; (c) A वत कथं .  
N.B:- With regard to Nos. 4, 6, 8, 11-16, 18, 20, 21 (12 stanzas) which are not excluded by the particular recension in its entirety it is possible to entertain some doubt. But since the recension in question in E which is not homogenous, we have accepted the printed text of R as the standard.



**---------------------------------------------------------------------**



\]
