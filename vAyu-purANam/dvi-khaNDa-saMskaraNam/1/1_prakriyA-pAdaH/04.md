---
title: ००४

---

<details open><summary>विश्वास-प्रस्तुतिः</summary>

ऋषयस्तु ततः श्रुत्वा नैमिषारण्यवासिनः।  
प्रत्यूचुस्ते ततः सर्वे सूतं पर्याकुलेक्षणाः ॥१॥
</details>

<details><summary>मूलम्</summary>

ऋषयस्तु ततः श्रुत्वा नैमिषारण्यवासिनः।  
प्रत्यूचुस्ते ततः सर्वे सूतं पर्याकुलेक्षणाः ॥१॥
</details>

<details open><summary>विश्वास-प्रस्तुतिः</summary>

भवान् वै वंशकुशलो व्यासात् प्रत्यक्षदर्शवान्।  
तस्मात्त्वं भवनं कृत्स्नं लोकस्यामुष्य वर्णय ॥२॥
</details>

<details><summary>मूलम्</summary>

भवान् वै वंशकुशलो व्यासात् प्रत्यक्षदर्शवान्।  
तस्मात्त्वं भवनं कृत्स्नं लोकस्यामुष्य वर्णय ॥२॥
</details>

<details open><summary>विश्वास-प्रस्तुतिः</summary>

यस्य यस्यान्वया ये ये तांस्तानिच्छाम वेदितुम्।  
तेषां पूर्वर्षिसृष्टिं च विचित्रां तां प्रजापतेः ॥३॥
</details>

<details><summary>मूलम्</summary>

यस्य यस्यान्वया ये ये तांस्तानिच्छाम वेदितुम्।  
तेषां पूर्वर्षिसृष्टिं च विचित्रां तां प्रजापतेः ॥३॥
</details>

<details open><summary>विश्वास-प्रस्तुतिः</summary>

असकृत्परिपृष्टस्तैर्महात्मा लोमहर्षणः।  
विस्तरेणानुपूर्व्या च कथयामास सत्तमः ॥४॥
</details>

<details><summary>मूलम्</summary>

असकृत्परिपृष्टस्तैर्महात्मा लोमहर्षणः।  
विस्तरेणानुपूर्व्या च कथयामास सत्तमः ॥४॥
</details>
॥लोमहर्षण उवाच॥


<details open><summary>विश्वास-प्रस्तुतिः</summary>

पृष्टां चैतां कथां दिव्यां श्लक्ष्णां पापप्रणाशिनीम्।  
कथ्यमानां मया चित्रां बह्वर्थां श्रुतिसम्मताम् ॥५॥
</details>

<details><summary>मूलम्</summary>

पृष्टां चैतां कथां दिव्यां श्लक्ष्णां पापप्रणाशिनीम्।  
कथ्यमानां मया चित्रां बह्वर्थां श्रुतिसम्मताम् ॥५॥
</details>

<details open><summary>विश्वास-प्रस्तुतिः</summary>

यश्चेमान्धारयेन्नित्यं श्रृणुयाद्वाप्यभीक्ष्णशः।  
श्रावयेच्चापि विप्रेभ्यो यतिभ्यश्च विशेषतः ॥६॥
</details>

<details><summary>मूलम्</summary>

यश्चेमान्धारयेन्नित्यं श्रृणुयाद्वाप्यभीक्ष्णशः।  
श्रावयेच्चापि विप्रेभ्यो यतिभ्यश्च विशेषतः ॥६॥
</details>

<details open><summary>विश्वास-प्रस्तुतिः</summary>

शुचिः पर्वसु युक्तात्मा तीर्थेष्वायतनेषु च।  
दीर्घमायुरवाप्नोति स पुराणानुकीर्त्तनात्।  
स्ववंशधारणं कृत्वा स्वर्गलोके महीयते ॥७॥
</details>

<details><summary>मूलम्</summary>

शुचिः पर्वसु युक्तात्मा तीर्थेष्वायतनेषु च।  
दीर्घमायुरवाप्नोति स पुराणानुकीर्त्तनात्।  
स्ववंशधारणं कृत्वा स्वर्गलोके महीयते ॥७॥
</details>

<details open><summary>विश्वास-प्रस्तुतिः</summary>

विस्तारावयवं तेषां यथाशब्दं यथाश्रुतम्।  
कीर्त्त्यमानं निबोधध्वं सर्वेषां कीर्त्तिवर्द्धनम् ॥८॥
</details>

<details><summary>मूलम्</summary>

विस्तारावयवं तेषां यथाशब्दं यथाश्रुतम्।  
कीर्त्त्यमानं निबोधध्वं सर्वेषां कीर्त्तिवर्द्धनम् ॥८॥
</details>

<details open><summary>विश्वास-प्रस्तुतिः</summary>

धन्यं यशस्यं शत्रुघ्नं स्वर्ग्यमायुर्विवर्धनम्।  
कीर्त्तनं स्थिरकीर्त्तीनां सर्वेषां पुण्यकारिणाम् ॥९॥
</details>

<details><summary>मूलम्</summary>

धन्यं यशस्यं शत्रुघ्नं स्वर्ग्यमायुर्विवर्धनम्।  
कीर्त्तनं स्थिरकीर्त्तीनां सर्वेषां पुण्यकारिणाम् ॥९॥
</details>

<details open><summary>विश्वास-प्रस्तुतिः</summary>

सर्गश्च प्रतिसर्गश्च वंशो मन्वन्तराणि च।  
वंशानुचरितञ्चेति पुराणं पञ्चलक्षणम् ॥१०॥
</details>

<details><summary>मूलम्</summary>

सर्गश्च प्रतिसर्गश्च वंशो मन्वन्तराणि च।  
वंशानुचरितञ्चेति पुराणं पञ्चलक्षणम् ॥१०॥
</details>

<details open><summary>विश्वास-प्रस्तुतिः</summary>

कल्पेभ्योऽपि हि यः कल्पः शुचिभ्यो नियतः शुचिः।  
पुराणं सम्प्रवक्ष्यामि मारुतं वेदसम्मितम् ॥११॥
</details>

<details><summary>मूलम्</summary>

कल्पेभ्योऽपि हि यः कल्पः शुचिभ्यो नियतः शुचिः।  
पुराणं सम्प्रवक्ष्यामि मारुतं वेदसम्मितम् ॥११॥
</details>

<details open><summary>विश्वास-प्रस्तुतिः</summary>

प्रबोधः प्रलयश्चैव स्थितिरुत्पत्तिरेव च।  
प्रक्रिया प्रथमः पादः कथ्यवस्तुपरिग्रहः ॥१२॥
</details>

<details><summary>मूलम्</summary>

प्रबोधः प्रलयश्चैव स्थितिरुत्पत्तिरेव च।  
प्रक्रिया प्रथमः पादः कथ्यवस्तुपरिग्रहः ॥१२॥
</details>

<details open><summary>विश्वास-प्रस्तुतिः</summary>

उपोद्वातोऽनुषङ्गश्च उपसंहार एव च।  
धर्म्यं यशस्यमायुष्यं सर्वपापप्रणाशनम् ॥१३॥
</details>

<details><summary>मूलम्</summary>

उपोद्वातोऽनुषङ्गश्च उपसंहार एव च।  
धर्म्यं यशस्यमायुष्यं सर्वपापप्रणाशनम् ॥१३॥
</details>

<details open><summary>विश्वास-प्रस्तुतिः</summary>

एवं हि पादाश्चत्वारः समासात् कीर्त्तिता मया।  
वक्ष्याम्येतान् पुनस्तांस्तु विस्तरेण यथाक्रमम् ॥१४॥
</details>

<details><summary>मूलम्</summary>

एवं हि पादाश्चत्वारः समासात् कीर्त्तिता मया।  
वक्ष्याम्येतान् पुनस्तांस्तु विस्तरेण यथाक्रमम् ॥१४॥
</details>

<details open><summary>विश्वास-प्रस्तुतिः</summary>

तस्मै हिरण्यगर्भाय पुरुषायेश्वराय च।  
अन्ताय प्रथमायैव विशिष्टाय प्रजात्मने।  
ब्रह्मणे लोकतन्त्राय नमस्कृत्य स्वयम्भुवे ॥१५॥
</details>

<details><summary>मूलम्</summary>

तस्मै हिरण्यगर्भाय पुरुषायेश्वराय च।  
अन्ताय प्रथमायैव विशिष्टाय प्रजात्मने।  
ब्रह्मणे लोकतन्त्राय नमस्कृत्य स्वयम्भुवे ॥१५॥
</details>

<details open><summary>विश्वास-प्रस्तुतिः</summary>

महदाद्यं विशेषान्तं सवैरुप्यं सलक्षणम्।  
पञ्चप्रमाणं षट्श्येतं पुरुषाधिष्ठितं नुतम्।  
असंशयात् प्रवक्ष्यामि भूतसर्गमनुत्तमम् ॥१६॥
</details>

<details><summary>मूलम्</summary>

महदाद्यं विशेषान्तं सवैरुप्यं सलक्षणम्।  
पञ्चप्रमाणं षट्श्येतं पुरुषाधिष्ठितं नुतम्।  
असंशयात् प्रवक्ष्यामि भूतसर्गमनुत्तमम् ॥१६॥
</details>

<details open><summary>विश्वास-प्रस्तुतिः</summary>

अव्यक्तं कारणं यत्तु नित्यं सदसदात्मकम्।  
प्रधानं प्रकृतिं चैव यमाहुस्तत्त्व चिन्तकाः ॥१७॥
</details>

<details><summary>मूलम्</summary>

अव्यक्तं कारणं यत्तु नित्यं सदसदात्मकम्।  
प्रधानं प्रकृतिं चैव यमाहुस्तत्त्व चिन्तकाः ॥१७॥
</details>

<details open><summary>विश्वास-प्रस्तुतिः</summary>

गन्धवर्णरसैर्हीनं शब्दस्पर्शविवर्ज्जितम्।  
अजातं ध्रुवमक्षय्यं नित्यं स्वात्मन्यवस्थितम् ॥१८॥
</details>

<details><summary>मूलम्</summary>

गन्धवर्णरसैर्हीनं शब्दस्पर्शविवर्ज्जितम्।  
अजातं ध्रुवमक्षय्यं नित्यं स्वात्मन्यवस्थितम् ॥१८॥
</details>

<details open><summary>विश्वास-प्रस्तुतिः</summary>

जगद्योनिं महद्भूतं परं ब्रह्म सनातनम्।  
विग्रहं सर्वभूतानामव्यक्तमभवत् किल ॥१९॥
</details>

<details><summary>मूलम्</summary>

जगद्योनिं महद्भूतं परं ब्रह्म सनातनम्।  
विग्रहं सर्वभूतानामव्यक्तमभवत् किल ॥१९॥
</details>

<details open><summary>विश्वास-प्रस्तुतिः</summary>

अनाद्यन्तमजं सूक्ष्मन्त्रिगुणं प्रभवाव्ययम्।  
असाम्प्रतमविज्ञेयं ब्रह्माग्रे समवर्त्तत ॥२०॥
</details>

<details><summary>मूलम्</summary>

अनाद्यन्तमजं सूक्ष्मन्त्रिगुणं प्रभवाव्ययम्।  
असाम्प्रतमविज्ञेयं ब्रह्माग्रे समवर्त्तत ॥२०॥
</details>

<details open><summary>विश्वास-प्रस्तुतिः</summary>

तस्यात्मना सर्वमिदं व्याप्तमासीत्तमोमयम्।  
गुणसाम्ये तदा तस्मिन् गुणभावे तमोमये ॥२१॥
</details>

<details><summary>मूलम्</summary>

तस्यात्मना सर्वमिदं व्याप्तमासीत्तमोमयम्।  
गुणसाम्ये तदा तस्मिन् गुणभावे तमोमये ॥२१॥
</details>

<details open><summary>विश्वास-प्रस्तुतिः</summary>

गर्गकाले प्रधानस्य क्षेत्रज्ञाधिष्ठितस्य वै।  
गुणभावाद्वाच्यमानो महान् प्रादुर्बभूव ह ॥२२॥
</details>

<details><summary>मूलम्</summary>

गर्गकाले प्रधानस्य क्षेत्रज्ञाधिष्ठितस्य वै।  
गुणभावाद्वाच्यमानो महान् प्रादुर्बभूव ह ॥२२॥
</details>

<details open><summary>विश्वास-प्रस्तुतिः</summary>

सूक्ष्मेण महता सोऽथ अव्यक्तेन समावृतः।  
सत्वोद्रिक्तो महानग्रे सत्त्वमात्रप्रकाशकम्।  
मनो महांश्च विज्ञेयो मनस्तत्कारणं स्मृतम् ॥२३॥
</details>

<details><summary>मूलम्</summary>

सूक्ष्मेण महता सोऽथ अव्यक्तेन समावृतः।  
सत्वोद्रिक्तो महानग्रे सत्त्वमात्रप्रकाशकम्।  
मनो महांश्च विज्ञेयो मनस्तत्कारणं स्मृतम् ॥२३॥
</details>

<details open><summary>विश्वास-प्रस्तुतिः</summary>

लिङ्गमात्रसमुत्पन्नः) क्षेत्रज्ञाधिष्ठितस्तु सः।  
धर्मादीनान्तु रूपाणि लोकतत्त्वार्थहेतवः।  
महांस्तु सृष्टिं कुरुते नोद्यमानः सिसृक्षया ॥२४॥
</details>

<details><summary>मूलम्</summary>

लिङ्गमात्रसमुत्पन्नः) क्षेत्रज्ञाधिष्ठितस्तु सः।  
धर्मादीनान्तु रूपाणि लोकतत्त्वार्थहेतवः।  
महांस्तु सृष्टिं कुरुते नोद्यमानः सिसृक्षया ॥२४॥
</details>

<details open><summary>विश्वास-प्रस्तुतिः</summary>

मनो महान्मतिर्ब्रह्मा पूर्बुद्धिः ख्यातिरीश्वरः।  
प्रज्ञा चितिः स्मृतिः संवित् विपुरं चोच्यते बुधैः ॥२५॥
</details>

<details><summary>मूलम्</summary>

मनो महान्मतिर्ब्रह्मा पूर्बुद्धिः ख्यातिरीश्वरः।  
प्रज्ञा चितिः स्मृतिः संवित् विपुरं चोच्यते बुधैः ॥२५॥
</details>

<details open><summary>विश्वास-प्रस्तुतिः</summary>

मनुते सर्वभूतानां यस्माच्चेष्टाफलं विभुः।  
सौक्ष्मत्वेन विवृद्धानां तेन तन्मन उच्यते ॥२६॥
</details>

<details><summary>मूलम्</summary>

मनुते सर्वभूतानां यस्माच्चेष्टाफलं विभुः।  
सौक्ष्मत्वेन विवृद्धानां तेन तन्मन उच्यते ॥२६॥
</details>

<details open><summary>विश्वास-प्रस्तुतिः</summary>

तत्त्वानामग्रजो यस्मान्महांश्च परिमाणतः।  
शेषेभ्योऽपि गुणेभ्योऽसौ महानिति ततः स्मृतः ॥२७॥
</details>

<details><summary>मूलम्</summary>

तत्त्वानामग्रजो यस्मान्महांश्च परिमाणतः।  
शेषेभ्योऽपि गुणेभ्योऽसौ महानिति ततः स्मृतः ॥२७॥
</details>

<details open><summary>विश्वास-प्रस्तुतिः</summary>

बिभर्ति मानं मनुते विभागं मन्यतेऽपि च।  
पुरुषो भोगसम्बन्धात् तेन चासौ मतिः स्मृतः ॥२८॥
</details>

<details><summary>मूलम्</summary>

बिभर्ति मानं मनुते विभागं मन्यतेऽपि च।  
पुरुषो भोगसम्बन्धात् तेन चासौ मतिः स्मृतः ॥२८॥
</details>

<details open><summary>विश्वास-प्रस्तुतिः</summary>

बृहत्त्वादृंहणत्वाच्च भावानां सलिलाश्रयात्।  
यस्माद्‌बृंहयते भावान् ब्रह्मा तेन निरुच्यते ॥२९॥
</details>

<details><summary>मूलम्</summary>

बृहत्त्वादृंहणत्वाच्च भावानां सलिलाश्रयात्।  
यस्माद्‌बृंहयते भावान् ब्रह्मा तेन निरुच्यते ॥२९॥
</details>

<details open><summary>विश्वास-प्रस्तुतिः</summary>

आपूरयित्वा यस्माच्च कृत्स्नान् देहाननुग्रहैः।  
तत्त्वभावांश्च नियतां स्तेन पूरिति चोच्यते ॥३०॥
</details>

<details><summary>मूलम्</summary>

आपूरयित्वा यस्माच्च कृत्स्नान् देहाननुग्रहैः।  
तत्त्वभावांश्च नियतां स्तेन पूरिति चोच्यते ॥३०॥
</details>

<details open><summary>विश्वास-प्रस्तुतिः</summary>

बुध्यते पुरुषश्चात्र सर्वभावान् हिताहितान् ।  
यस्माद्बोधयते चैव तेन बुद्धिर्निरुच्यते ॥३१॥
</details>

<details><summary>मूलम्</summary>

बुध्यते पुरुषश्चात्र सर्वभावान् हिताहितान् ।  
यस्माद्बोधयते चैव तेन बुद्धिर्निरुच्यते ॥३१॥
</details>

<details open><summary>विश्वास-प्रस्तुतिः</summary>

ख्यातिः प्रत्युपभोगश्च यस्मात् संवर्त्तते ततः।  
भोगश्च ज्ञाननिष्ठत्वात्तेन ख्यातिरिति स्मृतः ॥३२॥
</details>

<details><summary>मूलम्</summary>

ख्यातिः प्रत्युपभोगश्च यस्मात् संवर्त्तते ततः।  
भोगश्च ज्ञाननिष्ठत्वात्तेन ख्यातिरिति स्मृतः ॥३२॥
</details>

<details open><summary>विश्वास-प्रस्तुतिः</summary>

ख्यायते तद्गुणैर्वापि नामादिभिरनेकशः।  
तस्माच्च महतः सञ्ज्ञा ख्यातिरित्यभिधीयते ॥३३॥
</details>

<details><summary>मूलम्</summary>

ख्यायते तद्गुणैर्वापि नामादिभिरनेकशः।  
तस्माच्च महतः सञ्ज्ञा ख्यातिरित्यभिधीयते ॥३३॥
</details>

<details open><summary>विश्वास-प्रस्तुतिः</summary>

साक्षात् सर्वं विजानाति महात्मा तेन चेश्वरः।  
तस्माज्जाता ग्रहाश्चैव प्रज्ञा तेन स उच्यते ॥३४॥
</details>

<details><summary>मूलम्</summary>

साक्षात् सर्वं विजानाति महात्मा तेन चेश्वरः।  
तस्माज्जाता ग्रहाश्चैव प्रज्ञा तेन स उच्यते ॥३४॥
</details>

<details open><summary>विश्वास-प्रस्तुतिः</summary>

ज्ञानादीनि च रूपाणि क्रतुकर्मफलानि च।  
चिनोति यस्माद्भोगार्थान्तेनासौ चितिरुच्यते ॥३५॥
</details>

<details><summary>मूलम्</summary>

ज्ञानादीनि च रूपाणि क्रतुकर्मफलानि च।  
चिनोति यस्माद्भोगार्थान्तेनासौ चितिरुच्यते ॥३५॥
</details>

<details open><summary>विश्वास-प्रस्तुतिः</summary>

वर्त्तमानान्यतीतानि तथा चानागतान्यपि।  
स्मरते सर्वकार्याणि तेनासौ स्मृतिरुच्यते ॥३६॥
</details>

<details><summary>मूलम्</summary>

वर्त्तमानान्यतीतानि तथा चानागतान्यपि।  
स्मरते सर्वकार्याणि तेनासौ स्मृतिरुच्यते ॥३६॥
</details>

<details open><summary>विश्वास-प्रस्तुतिः</summary>

कृत्स्नं च विन्दते ज्ञानं तस्मान्माहात्म्यमुच्यते।  
तस्माद्विदेर्विदेश्चैव संविदित्यभिधीयते ॥३७॥
</details>

<details><summary>मूलम्</summary>

कृत्स्नं च विन्दते ज्ञानं तस्मान्माहात्म्यमुच्यते।  
तस्माद्विदेर्विदेश्चैव संविदित्यभिधीयते ॥३७॥
</details>

<details open><summary>विश्वास-प्रस्तुतिः</summary>

विद्यते स च सर्वस्मिन् सर्वं तस्मिश्च विद्यते।  
तस्मात्संविदिति प्रोक्तो महान्वै बुद्धिमत्तरैः ॥३८॥
</details>

<details><summary>मूलम्</summary>

विद्यते स च सर्वस्मिन् सर्वं तस्मिश्च विद्यते।  
तस्मात्संविदिति प्रोक्तो महान्वै बुद्धिमत्तरैः ॥३८॥
</details>

<details open><summary>विश्वास-प्रस्तुतिः</summary>

ज्ञानात्तु ज्ञानमित्याह भगवान् ज्ञानसन्निधिः।  
द्वन्द्वानां विपुरीभावाद्विपुरं प्रोच्यते बुधैः ॥३९॥
</details>

<details><summary>मूलम्</summary>

ज्ञानात्तु ज्ञानमित्याह भगवान् ज्ञानसन्निधिः।  
द्वन्द्वानां विपुरीभावाद्विपुरं प्रोच्यते बुधैः ॥३९॥
</details>

<details open><summary>विश्वास-प्रस्तुतिः</summary>

सर्वेशत्वाच्च लोकानामवश्यं च तथेश्वरः।  
बृहत्वाच्च स्मृतो ब्रह्मा भूतत्वाद्भव उच्यते ॥४०॥
</details>

<details><summary>मूलम्</summary>

सर्वेशत्वाच्च लोकानामवश्यं च तथेश्वरः।  
बृहत्वाच्च स्मृतो ब्रह्मा भूतत्वाद्भव उच्यते ॥४०॥
</details>

<details open><summary>विश्वास-प्रस्तुतिः</summary>

क्षेत्रक्षेत्रज्ञविज्ञानादेकत्वाच्च स कः स्मृतः।  
यस्मात् पुर्यनुशेते च तस्मात् पुरुष उच्यते।  
नोत्पादितत्वात् पूर्वत्वात् स्वयम्भूरिति चोच्यते ॥४१॥
</details>

<details><summary>मूलम्</summary>

क्षेत्रक्षेत्रज्ञविज्ञानादेकत्वाच्च स कः स्मृतः।  
यस्मात् पुर्यनुशेते च तस्मात् पुरुष उच्यते।  
नोत्पादितत्वात् पूर्वत्वात् स्वयम्भूरिति चोच्यते ॥४१॥
</details>

<details open><summary>विश्वास-प्रस्तुतिः</summary>

पर्यायवाचकैः शब्दैस्तत्त्वमाद्यमनुत्तमम्।  
व्याख्यातं तत्त्वभावज्ञैरेवं सद्भावचिन्तकैः ॥४२॥
</details>

<details><summary>मूलम्</summary>

पर्यायवाचकैः शब्दैस्तत्त्वमाद्यमनुत्तमम्।  
व्याख्यातं तत्त्वभावज्ञैरेवं सद्भावचिन्तकैः ॥४२॥
</details>

<details open><summary>विश्वास-प्रस्तुतिः</summary>

महान् सृष्टिं विकुरुते चोद्यमानः सिसृक्षया।  
सङ्कल्पोऽध्यवसायश्च तस्य वृत्तिद्वयं स्मृतम् ॥४३॥
</details>

<details><summary>मूलम्</summary>

महान् सृष्टिं विकुरुते चोद्यमानः सिसृक्षया।  
सङ्कल्पोऽध्यवसायश्च तस्य वृत्तिद्वयं स्मृतम् ॥४३॥
</details>

<details open><summary>विश्वास-प्रस्तुतिः</summary>

धर्मादीनि च रूपाणि लोकतत्त्वार्थहेतवः।  
त्रिगुणस्तु स विज्ञेयः सत्त्वराजसतामसः ॥४४॥
</details>

<details><summary>मूलम्</summary>

धर्मादीनि च रूपाणि लोकतत्त्वार्थहेतवः।  
त्रिगुणस्तु स विज्ञेयः सत्त्वराजसतामसः ॥४४॥
</details>

<details open><summary>विश्वास-प्रस्तुतिः</summary>

त्रिगुणाद्रजसोद्रिक्तादहङ्कारस्ततोऽभवत्।  
महता चावृतः सर्गो भूतादिविकृतस्तु सः ॥४५॥
</details>

<details><summary>मूलम्</summary>

त्रिगुणाद्रजसोद्रिक्तादहङ्कारस्ततोऽभवत्।  
महता चावृतः सर्गो भूतादिविकृतस्तु सः ॥४५॥
</details>

<details open><summary>विश्वास-प्रस्तुतिः</summary>

तस्माच्च तमसोद्रिक्तादहङ्कारादजायत।  
भूततन्मात्रसर्गस्तु भूतादिस्तामसस्तु सः ॥४६॥
</details>

<details><summary>मूलम्</summary>

तस्माच्च तमसोद्रिक्तादहङ्कारादजायत।  
भूततन्मात्रसर्गस्तु भूतादिस्तामसस्तु सः ॥४६॥
</details>