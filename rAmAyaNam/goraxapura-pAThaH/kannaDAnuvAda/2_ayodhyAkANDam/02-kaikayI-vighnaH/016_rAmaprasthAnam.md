+++
title = "०१६ रामप्रस्थानम्"
title_english = "016 Jubilant city of Ayodhya"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-016-Rama_Prasthanam.mp3"></div>
</details>



<details><summary>ಭಾಗಸೂಚನಾ</summary>

ಸುಮಂತ್ರನು ರಾಜನ ಸಂದೇಶವನ್ನು ಶ್ರೀರಾಮನಿಗೆ ತಿಳಿಸಿದುದು, ಶ್ರೀರಾಮನು ಸೀತಾದೇವಿಯ ಅನುಮತಿ ಪಡೆದು ಲಕ್ಷ್ಮಣನೊಡನೆ ರಥಾರೂಢನಾಗಿ ಹೋಗುವಾಗ ದಾರಿಯಲ್ಲಿ ಸ್ತ್ರೀಪುರುಷರು ಆಡುತ್ತಿದ್ದ ಮಾತನ್ನು ಕೇಳಿದುದು
</details>

###### 1


<details><summary>ಮೂಲಮ್</summary>

ಸ ತದಂತಃಪುರದ್ವಾರಂ ಸಮತೀತ್ಯ ಜನಾಕುಲಮ್ ।  
ಪ್ರವಿವಿಕ್ತಾಂ ತತಃ ಕಕ್ಷ್ಯಾಮಾಸಸಾದ ಪುರಾಣವಿತ್ ॥
</details>

<details><summary>ಅನುವಾದ</summary>

ಹಿಂದಿನ ವೃತ್ತಾಂತವನ್ನು ಬಲ್ಲ ಸುಮಂತ್ರನು ಜನರಿಂದ ನಿಬಿಡವಾಗಿದ್ದ ಅರಮನೆಯ ಹೊರಾಂಗಣವನ್ನು ದಾಟಿ ಜನಬಾಹುಳ್ಯವಿಲ್ಲದ ಅರಮನೆಯ ಒಳಾಂಗಣವನ್ನು ಪ್ರವೇಶಿಸಿದನು.॥1॥
</details>

###### 2


<details><summary>ಮೂಲಮ್</summary>

ಪ್ರಾಸಕಾರ್ಮುಕಬಿಭ್ರದ್ಭಿರ್ಯುವಭಿರ್ಮೃಷ್ಟಕುಂಡಲೈಃ ।  
ಅಪ್ರಮಾದಿಭಿರೇಕಾಗ್ರೈಃ ಸ್ವಾನುರಕ್ತೈರಧಿಷ್ಠಿತಾಮ್ ॥
</details>

<details><summary>ಅನುವಾದ</summary>

ಶ್ರೀರಾಮನ ಅರಮನೆಯ ಒಳಾಂಗಣದಲ್ಲಿ ಪ್ರಾಸ, ಧನುಸ್ಸುಗಳನ್ನು, ಪರಿಶುದ್ಧವಾದ ಕರ್ಣಕುಂಡಲಗಳನ್ನು ಧರಿಸಿದ್ದ, ರಕ್ಷಣೆಯಲ್ಲೇ ಏಕಾಗ್ರ ಚಿತ್ತರಾಗಿದ್ದ, ಜಾಗರೂಕರಾಗಿದ್ದ, ಶ್ರೀರಾಮನಲ್ಲೇ ಹೆಚ್ಚು ಅನುರಕ್ತರಾಗಿದ್ದ ಯುವಕರು ನಿಂತಿದ್ದರು.॥2॥
</details>

###### 3


<details><summary>ಮೂಲಮ್</summary>

ತತ್ರ ಕಾಷಾಯಿಣೋ ವೃದ್ಧಾನ್ ವೇತ್ರಪಾಣೀನ್ ಸ್ವಲಂಕೃತಾನ್ ।  
ದದರ್ಶ ವಿಷ್ಟಿತಾನ್ ದ್ವಾರಿಸ್ತ್ರ್ಯಧ್ಯಕ್ಷಾನ್ ಸುಸಮಾಹಿತಾನ್ ॥
</details>

<details><summary>ಅನುವಾದ</summary>

ಕಾಷಾಯ ವಸ್ತ್ರಗಳನ್ನು ಧರಿಸಿ ಬೆತ್ತಗಳನ್ನು ಹಿಡಿದು ವಸ್ತ್ರಾಭೂಷಣಗಳಿಂದ ಅಲಂಕೃತರಾದ ಅನೇಕ ವೃದ್ಧರಾದ ಅಂತಃಪುರದ ಅಧಿಕಾರಿಗಳು ದ್ವಾರದಲ್ಲಿ ಕುಳಿತಿರುವುದನ್ನು ಸುಮಂತ್ರನು ನೋಡಿದನು.॥3॥
</details>

###### 4


<details><summary>ಮೂಲಮ್</summary>

ತೇ ಸಮೀಕ್ಷ್ಯ ಸಮಾಯಾಂತಂ ರಾಮಪ್ರಿಯಚಿಕೀರ್ಷವಃ ।  
ಸಹಸೋತ್ಪತಿತಾಃ ಸರ್ವೇ ಹ್ಯಾಸನೇಭ್ಯಃ ಸಸಂಭ್ರಮಾಃ ॥
</details>

<details><summary>ಅನುವಾದ</summary>

ಸುಮಂತ್ರನು ಬಂದಿರುವುದನ್ನು ನೋಡಿ ಸಂಭ್ರಮಯುಕ್ತರಾದ ಶ್ರೀರಾಮನ ಪ್ರಿಯವನ್ನು ಮಾಡುವ ಆ ಎಲ್ಲ ಪುರುಷರು ಸಟ್ಟನೆ ಆಸನಗಳಿಂದ ಎದ್ದು ನಿಂತರು.॥4॥
</details>

###### 5


<details><summary>ಮೂಲಮ್</summary>

ತಾನುವಾಚ ವಿನೀತಾತ್ಮಾ ಸೂತಪುತ್ರಃ ಪ್ರದಕ್ಷಿಣಃ ।  
ಕ್ಷಿಪ್ರಮಾಖ್ಯಾತ ರಾಮಾಯ ಸುಮಂತ್ರೋ ದ್ವಾರಿ ತಿಷ್ಠತಿ ॥
</details>

<details><summary>ಅನುವಾದ</summary>

ರಾಜಸೇವೆಯಲ್ಲಿ ಅತ್ಯಂತ ಕುಶಲ, ವಿನೀತ ಹೃದಯವುಳ್ಳ ಸೂತಪುತ್ರ ಸುಮಂತ್ರನು ದ್ವಾರಪಾಲಕರಲ್ಲಿ ‘ಸುಮಂತ್ರನು ದ್ವಾರದಲ್ಲಿ ನಿಂತಿರುವನು ಎಂದು ಶ್ರೀರಾಮಚಂದ್ರನಿಗೆ ಬೇಗನೇ ತಿಳಿಸಿರಿ’ ಎಂದು ಹೇಳಿದನು.॥5॥
</details>

###### 6


<details><summary>ಮೂಲಮ್</summary>

ತೇ ರಾಮಮುಪಸಂಗಮ್ಯ ಭರ್ತುಃ ಪ್ರಿಯಚಿಕೀರ್ಷವಃ ।  
ಸಹಭಾರ್ಯಾಯ ರಾಮಾಯ ಕ್ಷಿಪ್ರಮೇವಾಚಚಕ್ಷಿರೇ ॥
</details>

<details><summary>ಅನುವಾದ</summary>

ಒಡೆಯನ ಪ್ರಿಯ ಮಾಡುವ ಆ ಎಲ್ಲ ಸೇವಕರು ಶ್ರೀರಾಮಚಂದ್ರನ ಬಳಿಗೆ ಹೋದರು. ಆಗ ಶ್ರೀರಾಮನು ಧರ್ಮಪತ್ನಿಯಾದ ಸೀತೆಯೊಂದಿಗೆ ವಿರಾಜಿಸುತ್ತಿದ್ದನು. ಆ ಸೇವಕರು ಶೀಘ್ರವಾಗಿ ಸಮಂತ್ರನ ಸಂದೇಶವನ್ನು ರಾಮನಿಗೆ ತಿಳಿಸಿದರು.॥6॥
</details>

###### 7


<details><summary>ಮೂಲಮ್</summary>

ಪ್ರತಿವೇದಿತಮಾಜ್ಞಾಯ ಸೂತಮಭ್ಯಂತರಂ ಪಿತುಃ ।  
ತತ್ರೈವಾನಾಯಯಾಮಾಸ ರಾಘವಃ ಪ್ರಿಯಕಾಮ್ಯಯಾ ॥
</details>

<details><summary>ಅನುವಾದ</summary>

ದ್ವಾರಪಾಲಕರು ಕೊಟ್ಟ ಸೂಚನೆಯಂತೆ ಶ್ರೀರಾಮನು ತಂದೆಯ ಪ್ರಸನ್ನತೆಗಾಗಿ ಅವರ ಅಂತರಂಗ ಸೇವಕ ಸುಮಂತ್ರನನ್ನು ಅಲ್ಲೇ ಅಂತಃಪುರಕ್ಕೆ ಕರೆಸಿಕೊಂಡನು.॥7॥
</details>

###### 8


<details><summary>ಮೂಲಮ್</summary>

ತಂ ವೈಶ್ರವಣಸಂಕಾಶಮುಪವಿಷ್ಟಂ ಸ್ವಲಂಕೃತಮ್ ।  
ದದರ್ಶ ಸೂತಃ ಪರ್ಯಂಕೇ ಸೌವರ್ಣೇ ಸೋತ್ತರಚ್ಛದೇ ॥
</details>

<details><summary>ಅನುವಾದ</summary>

ಅಲ್ಲಿಗೆ ಹೋಗಿ ಸುಮಂತ್ರನು ನೋಡಿದನು - ಶ್ರೀರಾಮಚಂದ್ರನು ವಸ್ತ್ರಾಭೂಷಗಳಿಂದ ಅಲಂಕೃತವಾಗಿ ಕುಬೇರನಂತೆ ಕಂಡುಬರುತ್ತಿದ್ದು, ಸ್ವರ್ಣಮಂಚದಲ್ಲಿ ಹಂಸತೂಲಿಕಾತಲ್ಪದಲ್ಲಿ ವಿರಾಜಮಾನನಾಗಿದ್ದನು.॥8॥
</details>

###### 9


<details><summary>ಮೂಲಮ್</summary>

ವರಾಹರುಧಿರಾಭೇಣ ಶುಚಿನಾ ಚ ಸುಗಂಧಿನಾ ।  
ಅನುಲಿಪ್ತಂ ಪರಾರ್ಧ್ಯೇನ ಚಂದನೇನ ಪರಂತಪಮ್ ॥
</details>

## (ಶ್ಲೋಕ -10)


<details><summary>ಮೂಲಮ್</summary>

ಸ್ಥಿತಯಾ ಪಾರ್ಶ್ವತಶ್ಚಾಪಿ ವಾಲವ್ಯಜನಹಸ್ತಯಾ ।  
ಉಪೇತಂ ಸೀತಯಾ ಭೂಯಶ್ಚಿತ್ರಯಾ ಶಶಿನಂ ಯಥಾ ॥
</details>

<details><summary>ಅನುವಾದ</summary>

ಹಂದಿಯ ರಕ್ತದ ಕಾಂತಿಯಂತೆ ಅಂಗಕಾಂತಿಯುಳ್ಳ, ಅತಿಪವಿತ್ರವಾದ, ಸುಗಂಧಯುಕ್ತ ಅತ್ಯಮೂಲ್ಯ ರಕ್ತಚಂದನವನ್ನು ಲೇಪಿಸಿಕೊಂಡಿದ್ದ, ಶತ್ರುಗಳಿಗೆ ಸಂತಾಪ ಕೊಡುವ ಶ್ರೀರಾಮನನ್ನು ಸುಮಂತ್ರನು ನೋಡಿದನು. ಚಿತ್ತಾ ನಕ್ಷತ್ರದಿಂದ ಕೂಡಿದ ಚಂದ್ರನಂತೆ ಚಾಮರಗಳನ್ನು ಹಿಡಿದು ಪಕ್ಕದಲ್ಲಿ ನಿಂತಿದ್ದ ಸೀತೆಯೊಡನೆ ಕುಳಿತಿದ್ದನ.॥9-10॥
</details>

###### 11


<details><summary>ಮೂಲಮ್</summary>

ತಂ ತಪಂತಮಿವಾದಿತ್ಯಮುಪಪನ್ನಂ ಸ್ವತೇಜಸಾ ।  
ವವಂದೇ ವರದಂ ವಂದೀ ವಿನಿಯಜ್ಞೋ ವಿನೀತವತ್ ॥
</details>

<details><summary>ಅನುವಾದ</summary>

ಸ್ವಯಂಪ್ರಕಾಶನಾದ ಸೂರ್ಯನಂತೆ ತನ್ನ ದಿವ್ಯ ತೇಜಸ್ಸಿನಿಂದ ಬೆಳಗುತ್ತಿದ್ದ ವರದಾಯಕ ಶ್ರೀರಾಮನನ್ನು ವಿನಯಗುಣಜ್ಞನಾದ ಸುಮಂತ್ರನು ವಿನೀತವಾಗಿ ಸಾಷ್ಟಾಂಗ ನಮಸ್ಕಾರ ಮಾಡಿದನು.॥11॥
</details>

###### 12


<details><summary>ಮೂಲಮ್</summary>

ಪ್ರಾಂಜಲಿಃ ಸುಮುಖಂ ದೃಷ್ಟ್ವಾ ವಿಹಾರಶಯನಾಸನೇ ।  
ರಾಜಪುತ್ರಮುವಾಚೇದಂ ಸುಮಂತ್ರೋ ರಾಜಸತ್ಕೃತಃ ॥
</details>

<details><summary>ಅನುವಾದ</summary>

ಬಳಿಕ ಶ್ರೀರಾಮನಿಂದ ಯಥೋಚಿತ ಸತ್ಕೃತನಾದ ಸುಮಂತ್ರನು ಕೈಮುಗಿದುಕೊಂಡು ವಿಹಾರಾರ್ಥವಾಗಿಯೂ ಶಯನಾರ್ಥವಾಗಿಯೂ ಸಿದ್ಧಪಡಿಸಿದ್ದ ಚಿನ್ನದ ಮಂಚದಲ್ಲಿ ಮಂದಸ್ಮಿತನಾಗಿ ಸೀತೆಯೊಡನೆ ಕುಳಿತಿದ್ದ ಶ್ರೀರಾಮನಲ್ಲಿ ಹೇಳಿದನು.॥12॥
</details>

###### 13


<details><summary>ಮೂಲಮ್</summary>

ಕೌಸಲ್ಯಾ ಸುಪ್ರಜಾ ರಾಮ ಪಿತಾ ತ್ವಾಂ ದ್ರಷ್ಟುಮಿಚ್ಛತಿ ।  
ಮಹಿಷ್ಯಾಪಿ ಹಿ ಕೈಕೇಯ್ಯಾ ಗಮ್ಯತಾಂ ತತ್ರ ಮಾ ಚಿರಮ್ ॥
</details>

<details><summary>ಅನುವಾದ</summary>

ಶ್ರೀರಾಮಾ! ಮಹಾರಾಣೀ ಕೌಸಲ್ಯಾ ದೇವಿಯು ನಿನಗೆ ಜನ್ಮವಿತ್ತು ಸುಪುತ್ರವಂತಳಾದಳು. ಈಗ ರಾಣಿ ಕೈಕೆಯಿಯ ಜೊತೆಗೆ ಕುಳಿತಿದ್ದ ನಿಮ್ಮ ತಂದೆ ದಶರಥರಾಜರು ನಿನ್ನನ್ನು ನೋಡಲು ಬಯಸುತ್ತಿರುವರು. ತಡಮಾಡದೆ ಅಲ್ಲಿಗೆ ಬರಬೇಕು.॥13॥
</details>

###### 14


<details><summary>ಮೂಲಮ್</summary>

ಏವಮುಕ್ತಸ್ತು ಸಂಹೃಷ್ಟೋ ನರಸಿಂಹೋ ಮಹಾದ್ಯುತಿಃ ।  
ತತಃ ಸಮ್ಮಾನಯಾಮಾಸ ಸೀತಾಮಿದಮುವಾಚ ಹ ॥
</details>

<details><summary>ಅನುವಾದ</summary>

ಸುಮಂತ್ರನು ಹೀಗೆ ಹೇಳಿದಾಗ ಮಹಾತೇಜಸ್ವೀ ನರಶ್ರೇಷ್ಠ ಶ್ರೀರಾಮನು ಸೀತೆಯನ್ನು ಸಮ್ಮಾನಿಸುತ್ತಾ ಸಂತೋಷದಿಂದ ಆಕೆಯಲ್ಲಿ ಈ ಪ್ರಕಾರ ಹೇಳಿದನು.॥14॥
</details>

###### 15


<details><summary>ಮೂಲಮ್</summary>

ದೇವಿ ದೇವಶ್ಚ ದೇವೀ ಚ ಸಮಾಗಮ್ಯ ಮದಂತರೇ ।  
ಮಂತ್ರಯೇತೇ ಧ್ರುವಂ ಕಿಂಚಿದಭಿಷೇಚನಸಂಹಿತಮ್ ॥
</details>

<details><summary>ಅನುವಾದ</summary>

ದೇವಿ! ತಂದೆಯವರು ಮತ್ತು ತಾಯಿ ಕೈಕೆಯಿಯು ಸೇರಿ ನನ್ನ ಕುರಿತು ಏನೋ ವಿಚಾರಮಾಡುತ್ತಿರುವಂತೆ ಕಾಣುತ್ತದೆ. ಖಂಡಿತವಾಗಿ ನನ್ನ ಪಟ್ಟಾಭಿಷೇಕದ ಸಂಬಂಧವಾಗಿ ಏನೋ ಮಾತು ನಡೆಯುತ್ತಿದೆ ಎನಿಸುತ್ತಿದೆ.॥15॥
</details>

###### 16


<details><summary>ಮೂಲಮ್</summary>

ಲಕ್ಷಯಿತ್ವಾ ಹ್ಯಭಿಪ್ರಾಯಂ ಪ್ರಿಯಕಾಮಾ ಸುದಕ್ಷಿಣಾ ।  
ಸಂಚೋದಯತಿ ರಾಜಾನಂ ಮದರ್ಥಮಸೀತೇಕ್ಷಣಾ ॥
</details>

<details><summary>ಅನುವಾದ</summary>

ನನ್ನ ಪಟ್ಟಾಭಿಷೇಕದ ವಿಷಯದಲ್ಲಿ ರಾಜರ ಅಭಿಪ್ರಾಯಕ್ಕೆ ಅನುಸಾರ ಪತಿಯ ಹಿತವನ್ನು ಮಾಡುವ ಪರಮ ಉದಾರ ಹಾಗೂ ಸಮರ್ಥಳೂ ಆದ ಕೈಕಾಮಾತೆಯು ನನ್ನ ಪಟ್ಟಾಭಿಷೇಕಕ್ಕಾಗಿ ರಾಜರನ್ನು ಪ್ರೇರೇಪಿಸುತ್ತಾ ಇರಬಹುದು.॥16॥
</details>

###### 17


<details><summary>ಮೂಲಮ್</summary>

ಸಾ ಪ್ರಹೃಷ್ಟಾ ಮಹಾರಾಜಂ ಹಿತಕಾಮಾನುವರ್ತಿನೀ ।  
ಜನನೀ ಚಾರ್ಥಕಾಮಾ ಮೇ ಕೇಕಯಾಧಿಪತೇಃ ಸುತಾ ॥
</details>

<details><summary>ಅನುವಾದ</summary>

ನನ್ನ ತಾಯಿ ಕೇಕೆಯ ರಾಜಕುಮಾರಿಯು ಈ ಸಮಾಚಾರದಿಂದ ಬಹಳ ಪ್ರಸನ್ನಳಾಗಿರಬಹುದು. ಆಕೆಯು ಮಹಾರಾಜರ ಹಿತವನ್ನು ಬಯಸುವವಳೂ, ಅನುಗಾಮಿನಿಯೂ ಆಗಿರುವಳು. ಜೊತೆಗೆ ನನ್ನ ಹಿತವನ್ನು ಬಯಸುತ್ತಿರುವವಳಾಗಿದ್ದಾಳೆ. ಆದ್ದರಿಂದ ಆಕೆಯು ಮಹಾರಾಜರನ್ನು ಅಭಿಷೇಕಕ್ಕಾಗಿ ಅವಸರಪಡಿಸಬಹುದು.॥17॥
</details>

###### 18


<details><summary>ಮೂಲಮ್</summary>

ದಿಷ್ಟ್ಯಾ ಖಲು ಮಹಾರಾಜೋ ಮಹಿಷ್ಯಾ ಪ್ರಿಯಯಾ ಸಹ ।  
ಸುಮಂತ್ರಂ ಪ್ರಾಹಿಣೋದ್ದೂತಮರ್ಥಕಾಮಕರಂ ಮಮ ॥
</details>

<details><summary>ಅನುವಾದ</summary>

ಮಹಾರಾಜರು ತನ್ನ ಪ್ರಿಯ ರಾಣಿಯೊಂದಿಗೆ ಕುಳಿತು ನನ್ನ ಅಭೀಷ್ಟಾರ್ಥದ ಸಿದ್ಧಿಗಾಗಿ ಸುಮಂತ್ರನನ್ನು ಕಳಿಸಿರುವರು, ಇದು ಸೌಭಾಗ್ಯದ ಮಾತಾಗಿದೆ.॥18॥
</details>

###### 19


<details><summary>ಮೂಲಮ್</summary>

ಯಾದೃಶೀ ಪರಿಷತ್ತತ್ರ ತಾದೃಶೋ ದೂತ ಆಗತಃ ।  
ಧ್ರುವಮದ್ಯೈವ ಮಾಂ ರಾಜಾ ಯೌವರಾಜ್ಯೇಽಭಿಷೇಕ್ಷ್ಯತಿ ॥
</details>

<details><summary>ಅನುವಾದ</summary>

ಅಲ್ಲಿ ಅಂತರಂಗ ಮಂತ್ರಾಲೋಚನೆ ನಡೆಯುತ್ತಿದ್ದಂತೆ ಇಲ್ಲಿಗೆ ದೂತನನ್ನು ಕಳಿಸಿರುವರು. ಖಂಡಿತವಾಗಿ ಮಹಾರಾಜರು ಇಂದೇ ನನ್ನ ಪಟ್ಟಾಭಿಷೇಕ ಮಾಡುವರು.॥19॥
</details>

###### 20


<details><summary>ಮೂಲಮ್</summary>

ಹಂತ ಶೀಘ್ರಮಿತೋ ಗತ್ವಾ ದ್ರಕ್ಷ್ಯಾಮಿ ಚ ಮಹೀಪತಿಮ್ ।  
ಸಹ ತ್ವಂ ಪರಿವಾರೇಣ ಸುಖಮಾಸ್ಸ್ವರಮಸ್ವ ಚ ॥
</details>

<details><summary>ಅನುವಾದ</summary>

ಆದ್ದರಿಂದ ನಾನು ಸಂತೋಷವಾಗಿ ಇಲ್ಲಿಂದ ಹೋಗಿ ಮಹಾರಾಜರನ್ನು ದರ್ಶಿಸುವೆನು. ನೀನು ಪರಿವಾರದವರೊಡನೆ ಇಲ್ಲೇ ಸುಖವಾಗಿ ಕುಳಿತು ಆನಂದವನ್ನು ಅನುಭವಿಸು.॥20॥
</details>

###### 21


<details><summary>ಮೂಲಮ್</summary>

ಪತಿಸಮ್ಮಾನಿತಾ ಸೀತಾ ಭರ್ತಾರಮಸಿತೇಕ್ಷಣಾ ।  
ಆ ದ್ವಾರಮನುವವ್ರಾಜ ಮಂಗಲಾನ್ಯಭಿದಧ್ಯುಷೀ ॥
</details>

<details><summary>ಅನುವಾದ</summary>

ಶ್ರೀರಾಮನು ಸೀತೆಯನ್ನು ಹೀಗೆ ಸಂತೈಸಿದ ಬಳಿಕ ಸೀತಾದೇವಿಯು ಪತಿಗೆ ಮಂಗಳವಾಗಲೆಂದು ಪ್ರಾರ್ಥಿಸುತ್ತಾ ಪತಿಯ ಜೊತೆಗೇ ಮಹಾದ್ವಾರದವರೆಗೆ ಹೋದಳು.॥21॥
</details>

###### 22


<details><summary>ಮೂಲಮ್</summary>

ರಾಜ್ಯಂ ದ್ವಿಜಾತಿಭಿರ್ಜುಷ್ಟಂ ರಾಜಸೂಯಾಭಿಷೇಚನಮ್ ।  
ಕರ್ತುಮರ್ಹತಿ ತೇ ರಾಜಾ ವಾಸವಸ್ಯೇವ ಲೋಕಕೃತ್ ॥
</details>

<details><summary>ಅನುವಾದ</summary>

ಆಗ ಆಕೆಯು-ಆರ್ಯಪುತ್ರ! ಲೋಕಸ್ರಷ್ಟಾ ಬ್ರಹ್ಮದೇವರು ದೇವೇಂದ್ರನಿಗೆ ಪಟ್ಟಾಭಿಷೇಕ ಮಾಡಿದಂತೆ, ಬ್ರಾಹ್ಮಣರಿಂದೊಡಗೂಡಿ ಮಹಾರಾಜರು ನಿಮಗೆ ಈ ರಾಜ್ಯದ ರಾಜಸೂಯಾಭಿಷೇಕ ಮಾಡಲಿ (ಚಕ್ರವರ್ತಿಯಾಗಿ ನಿಮಗೆ ಪಟ್ಟಕಟ್ಟಲಿ).॥22॥
</details>

###### 23


<details><summary>ಮೂಲಮ್</summary>

ದೀಕ್ಷಿತಂ ವ್ರತಸಂಪನ್ನಂ ವರಾಜಿನಧರಂ ಶುಚಿಮ್ ।  
ಕುರಂಗಶೃಂಗಪಾಣಿಂ ಚ ಪಶ್ಯಂತೀ ತ್ವಾಂ ಭಜಾಮ್ಯಹಮ್ ॥
</details>

<details><summary>ಅನುವಾದ</summary>

ನೀವು ರಾಜಸೂಯ ಯಾಗದಲ್ಲಿ ದೀಕ್ಷಿತನಾಗಿ ಅದಕ್ಕನು ಕೂಲವಾದ ವ್ರತವನ್ನು ಪಾಲಿಸಲು ತತ್ಪರರಾಗಿ, ಶ್ರೇಷ್ಠ ಮೃಗಚರ್ಮವನ್ನು ಧರಿಸಿ, ಕೈಯಲ್ಲಿ ಮೃಗ ಶೃಂಗವನ್ನು ಹಿಡಿದಿರುವ ನಿಮ್ಮ ಮಂಗಳ ರೂಪವನ್ನು ದರ್ಶಿಸುತ್ತಾ ನಾನು ನಿಮ್ಮ ಸೇವೆಯಲ್ಲಿ ತೊಡಗುವುದೇ ನನ್ನ ಶುಭಕಾಮನೆಯಾಗಿದೆ.॥23॥
</details>

###### 24


<details><summary>ಮೂಲಮ್</summary>

ಪೂರ್ವಾಂ ದಿಶಂ ವ್ರಜಧರೋ ದಕ್ಷಿಣಾಂ ಪಾತು ತೇ ಯಮಃ ।  
ವರುಣಃ ಪಶ್ಚಿಮಾಮಾಶಾಂ ಧನೇಶಸ್ತೂತ್ತರಾಂ ದಿಶಮ್ ॥
</details>

<details><summary>ಅನುವಾದ</summary>

ಪೂರ್ವದಲ್ಲಿ ವಜ್ರಧಾರೀ ಇಂದ್ರನೂ, ದಕ್ಷಿಣದಲ್ಲಿ ಯಮರಾಜನೂ, ಪಶ್ಚಿಮದಲ್ಲಿ ವರುಣನೂ, ಉತ್ತರದಲ್ಲಿ ಕುಬೇರನೂ ನಿಮ್ಮನ್ನು ರಕ್ಷಿಸಲಿ.॥24॥
</details>

###### 25


<details><summary>ಮೂಲಮ್</summary>

ಅಥ ಸೀತಾಮನುಜ್ಞಾಪ್ಯ ಕೃತಕೌತುಕಮಂಗಲಃ ।  
ನಿಶ್ಚಕ್ರಾಮ ಸುಮಂತ್ರೇಣ ಸಹ ರಾಮೋ ನಿವೇಶನಾತ್ ॥
</details>

<details><summary>ಅನುವಾದ</summary>

ಅನಂತರ ಶ್ರೀರಾಮನು ಮಂಗಳ ಸ್ನಾನ-ಕೌತುಕಬಂಧನಾದಿ ಮಾಂಗಲಿಕ ಕೃತ್ಯಗಳನ್ನು ಪೂರೈಸಿ ಸೀತೆಯನ್ನು ಬೀಳ್ಕೊಂಡು ಸುಮಂತ್ರನೊಂದಿಗೆ ತನ್ನ ಭವನದಿಂದ ಹೊರಟನು.॥25॥
</details>

###### 26


<details><summary>ಮೂಲಮ್</summary>

ಪರ್ವತಾದಿವ ನಿಷ್ಕ್ರಮ್ಯ ಸಿಂಹೋ ಗಿರಿಗುಹಾಶಯಃ ।  
ಲಕ್ಷಣಂ ದ್ವಾರಿ ಸೋಽಪಶ್ಯತ್ ಪ್ರಹ್ವಾಂಜಲಿಪುಟಂ ಸ್ಥಿತಮ್ ॥
</details>

<details><summary>ಅನುವಾದ</summary>

ಪರ್ವತದ ಗುಹೆಯಲ್ಲಿ ಮಲಗಿರುವ ಸಿಂಹವು ಗುಹೆಯಿಂದ ಹೊರಬರುವಂತೆ ಅಂತಃಪುರದಿಂದ ಹೊರಬಂದ ಶ್ರೀರಾಮನು ಬಾಗಿಲಲ್ಲಿ ಕೈಮುಗಿದುಕೊಂಡು ವಿನೀತ ಭಾವದಿಂದ ನಿಂತಿದ್ದ ಲಕ್ಷ್ಮಣನನ್ನು ನೋಡಿದನು.॥26॥
</details>

###### 27


<details><summary>ಮೂಲಮ್</summary>

ಅಥ ಮಧ್ಯಮಕಕ್ಷ್ಯಾಯಾಂ ಸಮಾಗಚ್ಛತ್ ಸುಹೃಜ್ಜನೈಃ ।  
ಸ ಸರ್ವಾನರ್ಥಿನೋ ದೃಷ್ಟ್ವಾ ಸಮೇತ್ಯ ಪ್ರತಿನಂದ್ಯ ಚ ॥
</details>

###### 28


<details><summary>ಮೂಲಮ್</summary>

ತತಃ ಪಾವಕಸಂಕಾಶಮಾರುರೋಹ ರಥೋತ್ತಮಮ್ ।  
ವೈಯಾಘ್ರಂ ಪುರುಷವ್ಯಾಘ್ರೋ ರಾಜಿತಂ ರಾಜನಂದನಃ ॥
</details>

<details><summary>ಅನುವಾದ</summary>

ಅನಂತರ ಮಧ್ಯಕಕ್ಷೆಗೆ ಬಂದು ಮಿತ್ರರನ್ನು ಭೆಟ್ಟಿಯಾಗಿ, ಪಟ್ಟಾಭಿಷೇಕಕ್ಕೆ ಬಂದ ಪ್ರಜೆಗಳೆಲ್ಲರನ್ನು ಆದರಪೂರ್ವಕ ಅಭಿನಂದಿಸಿ, ಪುರುಷಸಿಂಹ ರಾಜಕುಮಾರ ಶ್ರೀರಾಮನು ವ್ಯಾಘ್ರಚರ್ಮವನ್ನು ಹಾಸಿದ್ದ, ಅಗ್ನಿಯಂತೆ ಪ್ರಕಾಶಮಾನವಾದ ಉತ್ತಮ ರಥವನ್ನು ಹತ್ತಿದನು.॥27-28॥
</details>

###### 29


<details><summary>ಮೂಲಮ್</summary>

ಮೇಘನಾದಮಸಂಬಾಧಂ ಮಣಿಹೇಮವಿಭೂಷಿತಮ್ ।  
ಮುಷ್ಣಂತಮಿವ ಚಕ್ಷೂಂಷಿ ಪ್ರಭಯಾ ಮೇರುವರ್ಚಸಮ್ ॥
</details>

<details><summary>ಅನುವಾದ</summary>

ಶ್ರೀರಾಮನು ಕುಳಿತಿದ್ದ ಆ ದಿವ್ಯ ರಥದ ಧ್ವನಿಯು ಮೇಘಗಂಭೀರ ಧ್ವನಿಯಂತೆ ಇತ್ತು. ರಥದ ಒಳಭಾಗವು ವಿಸ್ತಾರವಾಗಿತ್ತು. ಅದು ನವರತ್ನಗಳಿಂದಲೂ, ಸುವರ್ಣದಿಂದಲೂ ವಿಭೂಷಿತವಾಗಿತ್ತು. ಮೇರುಪರ್ವತದ ಸುವರ್ಣಕಾಂತಿಯಂತೆ ಹೊಳೆಯುತ್ತಿತ್ತು. ಆ ರಥವು ನೋಡುವ ಜನರ ಕಣ್ಣು ಕುಕ್ಕುವಂತಹ ಪ್ರಭೆಯನ್ನು ಹೊರಸೂಸುತ್ತಿತ್ತು.॥29॥
</details>

###### 30


<details><summary>ಮೂಲಮ್</summary>

ಕರೇಣುಶಿಶುಕಲ್ಪೈಶ್ಚ ಯುಕ್ತಂ ಪರಮವಾಜಿಭಿಃ ।  
ಹರಿಯುಕ್ತಂ ಸಹಸ್ರಾಕ್ಷೋ ರಥಮಿಂದ್ರ ಇವಾಶುಗಮ್ ॥
</details>

<details><summary>ಅನುವಾದ</summary>

ಆನೆಯ ಮರಿಗಳಂತೆ ಪುಷ್ಟವಾದ ಉತ್ತಮ ಕುದುರೆಗಳನ್ನು ರಥಕ್ಕೆ ಹೂಡಿದ್ದರು. ಸಹಸ್ರಾಕ್ಷ ಇಂದ್ರನು ದಿವ್ಯಾಶ್ವಗಳನ್ನು ಹೂಡಿದ ಶೀಘ್ರಗಾಮಿ ರಥದಲ್ಲಿ ಕುಳಿತಿರುವಂತೆ ಶ್ರೀರಾಮನು ಆ ದಿವ್ಯರಥದಲ್ಲಿ ಆರೂಢನಾದನು.॥30॥
</details>

## (ಶ್ಲೋಕ - 31½)


<details><summary>ಮೂಲಮ್</summary>

ಪ್ರಯಯೌ ತೂರ್ಣಮಾಸ್ಥಾಯ ರಾಘವೋ ಜ್ವಲಿತಃ ಶ್ರಿಯಾ ।  
ಸ ಪರ್ಜನ್ಯ ಇವಾಕಾಶೇ ಸ್ವನವಾನಭಿನಾದಯನ್ ॥  
ನಿಕೇತಾನ್ನಿರ್ಯಯೌ ಶ್ರೀಮನ್ಮಹಾಭ್ರಾದಿವ ಚಂದ್ರಮಾಃ ।
</details>

<details><summary>ಅನುವಾದ</summary>

ತನ್ನ ಸಹಜ ಶೋಭೆಯಿಂದ ಪ್ರಕಾಶಿಸುತ್ತಿದ್ದ ಶ್ರೀರಾಮಚಂದ್ರನು ಆ ರಥವನ್ನಡರಿ ಕೂಡಲೇ ಅಲ್ಲಿಂದ ಹೊರಟನು. ಆ ತೇಜಸ್ವೀ ರಥವು ಮೇಘಗಂಭೀರ ಧ್ವನಿಯಿಂದ ಎಲ್ಲ ದಿಕ್ಕುಗಳನ್ನು ಪ್ರತಿಧ್ವನಿಸುತ್ತಾ ಮಹಾ ಮೇಘಗಳ ಎಡೆಯಿಂದ ಹೊರಬರುವ ಚಂದ್ರನಂತೆ ಶ್ರೀರಾಮನು ಆ ಭವನದಿಂದ ಹೊರಟನು.॥3½1॥
</details>

## (ಶ್ಲೋಕ - 32½)


<details><summary>ಮೂಲಮ್</summary>

ಚಿತ್ರಚಾಮರಪಾಣಿಸ್ತು ಲಕ್ಷ್ಮಣೋ ರಾಘವಾನುಜಃ ॥  
ಜುಗೋಪ ಭ್ರಾತರಂ ಭ್ರಾತಾ ರಥಮಾಸ್ಥಾಯ ಪೃಪ್ಠತಃ ।
</details>

<details><summary>ಅನುವಾದ</summary>

ಶ್ರೀರಾಮನ ತಮ್ಮ ಲಕ್ಷ್ಮಣನೂ ಕೂಡ ಕೈಯಲ್ಲಿ ಚಾಮರಗಳನ್ನೆತ್ತಿಕೊಂಡು ಅಣ್ಣನಾದ ಶ್ರೀರಾಮನ ಹಿಂದೆ ಅಂಗರಕ್ಷಕನಾಗಿ ರಥದಲ್ಲಿ ನಿಂತಿದ್ದನು.॥32½॥
</details>

## (ಶ್ಲೋಕ - 33½)


<details><summary>ಮೂಲಮ್</summary>

ತತೋ ಹಲಹಲಾಶಬ್ದಸ್ತುಮುಲಃ ಸಮಜಾಯತ ॥  
ತಸ್ಯ ನಿಷ್ಕ್ರಮಮಾಣಸ್ಯ ಜನೌಘಸ್ಯ ಸಮಂತತಃ ।
</details>

<details><summary>ಅನುವಾದ</summary>

ಬಹಳ ಹೊತ್ತಿನಿಂದ ಅಲ್ಲಿ ನಿಂತಿದ್ದ ಜನ ಜಂಗುಳಿ ಶ್ರೀರಾಮನು ರಥಾರೂಢನಾಗಿ ಹೊರಟಾಗ ಹರ್ಷಾಧಿಕ್ಯದಿಂದ ಮಾಡಿದ ಜಯಘೋಷದ ಕೋಲಾಹಲವೇ ನಡೆಯಿತು.॥33½॥
</details>

## (ಶ್ಲೋಕ - 34½)


<details><summary>ಮೂಲಮ್</summary>

ತತೋ ಹಯವರಾ ಮುಖ್ಯಾ ನಾಗಾಶ್ಚ ಗಿರಿಸಂನಿಭಾಃ ॥  
ಅನುಜಗ್ಮುಸ್ತಥಾ ರಾಮಂ ಶತಶೋಽಥ ಸಹಸ್ರಶಃ ।
</details>

<details><summary>ಅನುವಾದ</summary>

ಶ್ರೀರಾಮನ ರಥವನ್ನು ಹಿಂಬಾಲಿಸಿ ಶ್ರೇಷ್ಠವಾದ ಕುದುರೆಗಳೂ, ಪರ್ವತೋಪಮ ಆನೆಗಳೂ, ಸಾವಿರಾರು ಸಂಖ್ಯೆಯಲ್ಲಿ ಹೊರಟವು.॥34½॥
</details>

## (ಶ್ಲೋಕ - 35½)


<details><summary>ಮೂಲಮ್</summary>

ಅಗ್ರತಶ್ಚಾಸ್ಯ ಸನ್ನದ್ಧಾಶ್ಚಂದನಾಗರುಭೂಷಿತಾಃ ॥  
ಖಡ್ಗಚಾಪಧರಾಃ ಶೂರಾ ಜಗ್ಮುರಾಶಂಸವೋ ಜನಾಃ ।
</details>

<details><summary>ಅನುವಾದ</summary>

ರಥದ ಮುಂದೆ ಸಮವಸ್ತ್ರಧಾರಿಗಳಾಗಿದ್ದ, ಚಂದನಾಗರುಗಳನ್ನು ಲೇಪಿಸಿಕೊಂಡಿದ್ದ, ಖಡ್ಗ, ಧನುಸ್ಸುಗಳನ್ನು ಹಿಡಿದು ಸನ್ನದ್ಧರಾದ ಅನೇಕ ಶೂರರಾದ ಸೈನಿಕರೂ, ಮಂಗಳವನ್ನು ಹರಸುತ್ತಿದ್ದ ವಂದಿಮಾಗಧರು ನಡೆಯುತ್ತಿದ್ದರು.॥35½॥
</details>

###### 36


<details><summary>ಮೂಲಮ್</summary>

ತತೋ ವಾದಿತ್ರಶಬ್ದಾಶ್ಚ ಸ್ತುತಿಶಬ್ದಾಶ್ಚ ವಂದಿನಾಮ್ ॥  
ಸಿಂಹನಾದಾಶ್ಚ ಶೂರಾಣಾಂ ತತಃ ಶುಶ್ರುವಿರೇ ಪಥಿ ।
</details>

## (ಶ್ಲೋಕ - 37½)


<details><summary>ಮೂಲಮ್</summary>

ಹರ್ಮ್ಯವಾತಾಯನಸ್ಥಾಭಿರ್ಭೂಷಿತಾಭಿಃ ಸಮಂತತಃ ॥  
ಕೀರ್ಯಮಾಣಃ ಸುಪುಷ್ಪೌಘೈರ್ಯಯೌ ಸ್ತ್ರೀಭಿರರಿಂದಮಃ ।
</details>

<details><summary>ಅನುವಾದ</summary>

ರಥವು ಸಾಗುತ್ತಿದ್ದ ರಾಜಮಾರ್ಗದಲ್ಲಿ ಮಂಗಳ ವಾದ್ಯಘೋಷ, ವಂದಿ-ಮಾಗಧರ ಸ್ತುತಿಪರ ಶಬ್ದಗಳು, ಶೂರವೀರರ ಸಿಂಹನಾದ ಕೇಳಿ ಬರುತ್ತಿದ್ದವು. ರಾಜಮಾರ್ಗದ ಇಕ್ಕೆಡೆಗಳಲ್ಲಿ ಉಪ್ಪರಿಗೆಯ ಮನೆಯ ಕಿಡಕಿಗಳ ಸಮೀಪ ಸರ್ವಾಲಂಕಾರ ಭೂಷಿತೆಯರಾಗಿ ನಿಂತಿದ್ದ ವನಿತೆಯರು ಶ್ರೀರಾಮನ ಮೇಲೆ ಪುಷ್ಪಾಂಜಲಿಗಳನ್ನು ಸುರಿಸುತ್ತಿದ್ದರು. ಹೀಗೆ ಶ್ರೀರಾಮನು ಮುಂದುವರಿಯುತ್ತಿದ್ದನು.॥36-37½॥
</details>

## (ಶ್ಲೋಕ - 38½)


<details><summary>ಮೂಲಮ್</summary>

ರಾಮಂ ಸರ್ವಾನವದ್ಯಾಂಗೋ ರಾಮಪಿಪ್ರೀಷಯಾ ತತಃ ॥  
ವಚೋಭಿರಗ್ರೈರ್ಹರ್ಮ್ಯಸ್ಥಾಃ ಕ್ಷಿತಿಸ್ಥಾಶ್ಚವವಂದಿರೇ ।
</details>

<details><summary>ಅನುವಾದ</summary>

ಉಪ್ಪರಿಗೆಯ ಮೇಲೆ ಮತ್ತು ಕೆಳಗೆ ನಿಂತಿದ್ದ ಸರ್ವಾಂಗ ಸುಂದರ ಯುವತಿಯರು ಶ್ರೀರಾಮನನ್ನು ಸಂತೋಷ ಪಡಿಸುವ ಇಚ್ಛೆಯಿಂದ ಅವನ ಹಿರಿಮೆಯನ್ನು ಮುಕ್ತಕಂಠದಿಂದ ಹೊಗಳುತ್ತಾ ಅಭಿನಂದಿಸುತ್ತಿದ್ದರು.॥38½॥
</details>

## (ಶ್ಲೋಕ - 39½)


<details><summary>ಮೂಲಮ್</summary>

ನೂನಂ ನಂದತಿ ತೇ ಮಾತಾ ಕೌಸಲ್ಯಾಮಾತೃನಂದನ ॥  
ಪಶ್ಯಂತಿ ಸಿದ್ಧಯಾತ್ರಂ ತ್ವಾಂ ಪಿತ್ರ್ಯಂ ರಾಜ್ಯಮುಪಸ್ಥಿತಮ್ ।
</details>

<details><summary>ಅನುವಾದ</summary>

ತಾಯಿಗೆ ಸಂತೋಷವನ್ನುಂಟುಮಾಡುವ ಶ್ರೀರಾಮನೇ! ನಿನ್ನ ಈ ಯಾತ್ರೆಯು ಸಫಲವಾಗಿ, ನಿನಗೆ ತಂದೆಯ ರಾಜ್ಯ ಸಿಗುವುದು. ಇದನ್ನು ನೋಡಿದ ನಿನ್ನ ತಾಯಿ ಕೌಸಲ್ಯೆಯು ಅಮಿತವಾದ ಆನಂದವನ್ನು ಪಡೆಯುವಳು.॥39½॥
</details>

###### 40


<details><summary>ಮೂಲಮ್</summary>

ಸರ್ವಸೀಮಂತಿನೀಭ್ಯಶ್ಚ ಸೀತಾಂ ಸೀಮಂತಿನೀಂ ವರಾಮ್ ॥  
ಅಮನ್ಯಂತ ಹಿ ತಾ ನಾರ್ಯೋ ರಾಮಸ್ಯ ಹೃದಯಪ್ರಿಯಾಮ್ ।
</details>

###### 41


<details><summary>ಮೂಲಮ್</summary>

ತಯಾ ಸುಚರಿತಂ ದೇವ್ಯಾ ಪುರಾ ನೂನಂ ಮಹತ್ತಪಃ ॥  
ರೋಹಿಣೀವ ಶಶಾಂಕೇನ ರಾಮಸಂಯೋಗಮಾಪ ಯಾ ।
</details>

<details><summary>ಅನುವಾದ</summary>

ಶ್ರೀರಾಮನ ಹೃದಯವಲ್ಲಭೆಯಾದ ಸೀಮಂತಿನೀ ಸೀತೆಯು ಪ್ರಪಂಚದ ಸಮಸ್ತ ಸ್ತ್ರೀಯರಲ್ಲಿ ಶ್ರೇಷ್ಠಳೆಂದು ಆ ಅಯೋಧ್ಯಾಪಟ್ಟಣದ ಸ್ತ್ರೀಯರು ಭಾವಿಸಿದರು. ನಿಶ್ಚಯವಾಗಿಯೂ ಸೀತಾದೇವಿಯು ಹಿಂದಿನ ಜನ್ಮದಲ್ಲಿ ಮಹಾ ತಪಸ್ಸನ್ನು ಮಾಡಿದ್ದಾಳೆ; ಆದುದರಿಂದಲೇ ಆಕೆಯು ಈ ಜನ್ಮದಲ್ಲಿ ರೋಹಿಣಿಯು ಚಂದ್ರನನ್ನು ಸೇರುವಂತೆ ಶ್ರೀರಾಮನನ್ನು ಸೇರಿರುವಳು.॥40-41॥
</details>

###### 42


<details><summary>ಮೂಲಮ್</summary>

ಇತಿ ಪ್ರಾಸಾದಶೃಂಗೇಷು ಪ್ರಮದಾಭಿರ್ನರೋತ್ತಮಃ ।  
ಶುಶ್ರಾವ ರಾಜಮಾರ್ಗಸ್ಥಃ ಪ್ರಿಯಾ ವಾಚ ಉದಾಜ್ಞತಾಃ ॥
</details>

<details><summary>ಅನುವಾದ</summary>

ಹೀಗೆ ರಾಜಮಾರ್ಗದಲ್ಲಿ ರಥಾರೂಢನಾಗಿ ಹೋಗುತ್ತಿದ್ದ ಶ್ರೀರಾಮಚಂದ್ರನು ಪ್ರಾಸಾದ ಶಿಖರಗಳಲ್ಲಿ ಕುಳಿತಿದ್ದ ಪ್ರಮದೆಯರು ಆಡುತ್ತಿದ್ದ ಪ್ರಿಯವಚನಗಳನ್ನು ಕೇಳುತ್ತಿದ್ದನು.॥42॥
</details>

###### 43


<details><summary>ಮೂಲಮ್</summary>

ಸ ರಾಘವಸ್ತತ್ರ ತದಾ ಪ್ರಲಾಪಾನ್  
ಶುಶ್ರಾವ ಲೋಕಸ್ಯ ಸಮಾಗತಸ್ಯ ।  
ಆತ್ಮಾಧಿಕಾರಾ ವಿವಿಧಾಶ್ಚ ವಾಚಃ  
ಪ್ರಹೃಷ್ಟರೂಪಸ್ಯ ಪುರೇಜನಸ್ಯ ॥
</details>

<details><summary>ಅನುವಾದ</summary>

ಆಗ ಅಯೋಧ್ಯೆಗೆ ಬಂದಿರುವ ದೂರ-ದೂರ ದೇಶದ ಜನರು ಅತ್ಯಂತ ಹರ್ಷಗೊಂಡು ಶ್ರೀರಾಮಚಂದ್ರನ ವಿಷಯದಲ್ಲಿ ಬಗೆ-ಬಗೆಯಾಗಿ ವಾರ್ತಾಲಾಪಮಾಡುತ್ತಿದ್ದ ಎಲ್ಲ ಮಾತುಗಳನ್ನು ಶ್ರೀರಾಮನು ಕೇಳುತ್ತಾ ಹೋಗುತ್ತಿದ್ದನು.॥43॥
</details>

###### 44


<details><summary>ಮೂಲಮ್</summary>

ಏಷ ಶ್ರಿಯಂ ಗಚ್ಛತಿ ರಾಘವೋಽದ್ಯ  
ರಾಜಪ್ರಸಾದಾದ್ ವಿಪುಲಾಂ ಗಮಿಷ್ಯನ್ ।  
ಏತೇ ವಯಂ ಸರ್ವಸಮೃದ್ಧಕಾಮಾ  
ಯೇಷಾಮಯಂ ನೋ ಭವಿತಾ ಪ್ರಶಾಸ್ತಾ ॥
</details>

<details><summary>ಅನುವಾದ</summary>

ಈಗ ಈ ಶ್ರೀರಾಮಚಂದ್ರನು ಮಹಾರಾಜಾ ದಶರಥನ ಕೃಪೆಯಿಂದ ಬಹಳ ದೊಡ್ಡ ಸಂಪತ್ತಿನ ಅಧಿಕಾರಿಯಾಗುವನು. ನಮ್ಮ ಎಲ್ಲ ಜನರ ಸಮಸ್ತ ಕಾಮನೆಗಳು ಪೂರ್ಣವಾಗುವವು, ಏಕೆಂದರೆ ಈ ಶ್ರೀರಾಮನು ನಮಗೆ ರಾಜನಾಗುವನು ಎಂದು ಹೇಳುತ್ತಿದ್ದರು.॥44॥
</details>

###### 45


<details><summary>ಮೂಲಮ್</summary>

ಲಾಭೋ ಜನಸ್ಯಾಸ್ಯ ಯದೇಷ ಸರ್ವಂ  
ಪ್ರಪತ್ಸ್ಯತೇ ರಾಷ್ಟ್ರಮಿದಂ ಚಿರಾಯ ।  
ನ ಹ್ಯಪ್ರಿಯಂ ಕಿಂಚನ ಜಾತು ಕಶ್ಚಿತ್  
ಪಶ್ಯೇನ್ನ ದುಃಖಂ ಮನುಜಾಧಿಪೇಽಸ್ಮಿನ್ ॥
</details>

<details><summary>ಅನುವಾದ</summary>

ಈ ಇಡೀ ರಾಜ್ಯವು ಚಿರಕಾಲ ಶ್ರೀರಾಮನ ಕೈಗೆ ಬಂದರೆ ಈ ಜಗತ್ತಿನ ಸಮಸ್ತ ಜನರಿಗೆ ಮಹಾಲಾಭವಾಗುವುದು. ಇವನು ರಾಜನಾದರೆ ಎಂದಿಗೂ ಯಾರಿಗೂ ಅಪ್ರಿಯವಾಗಲಾರದು. ಯಾರೂ ದುಃಖಿತನೂ ಇರಲಾರನು ಎಂದು ಅವರೆಲ್ಲರೂ ಮಾತನಾಡಿಕೊಳ್ಳುತ್ತಿದ್ದರು.॥45॥
</details>

###### 46


<details><summary>ಮೂಲಮ್</summary>

ನ ಘೋಷವದ್ಭಿಶ್ಚ ಹಯೈಃ ಸನಾಗೈಃ  
ಪುರಃಸರೈಃ ಸ್ವಸ್ತಿಕಸೂತಮಾಗಧೈಃ ।  
ಮಹೀಯಮಾನಃ ಪ್ರವರೈಶ್ಚ ವಾದಕೈ-  
ರಾಭಿಷ್ಟುತೋ ವೈಶ್ರವಣೋ ಯಥಾಯಯೌ ॥
</details>

<details><summary>ಅನುವಾದ</summary>

ಕುದುರೆಗಳ ಹೇಷಾರವ, ಆನೆಗಳ ಚೀತ್ಕಾರ, ಜಯ-ಜಯಕಾರ ಮಾಡುತ್ತಾ ಮುಂದುಗಡೆ ಹೋಗುತ್ತಿದ್ದ ವಂದಿಗಳ ಜಯಧ್ವನಿ, ಸೂತರ ಸ್ತುತಿಪಾಠಗಳ, ಮಾಗಧರು ಮಾಡುತ್ತಿದ್ದ ವಂಶದ ಬಿರುದಾವಳಿ, ಗಾಯಕರ ತುಮುಲ ಧ್ವನಿಗಳೊಂದಿಗೆ ಶ್ರೀರಾಮಚಂದ್ರನು ಕುಬೇರನಂತೆ ಸಾಗುತ್ತಿದ್ದನು.॥46॥
</details>

###### 47


<details><summary>ಮೂಲಮ್</summary>

ಕರೇಣುಮಾತಂಗರಥಾಶ್ವಸಂಕುಲಂ  
ಮಹಾಜನೌಘೈಃ ಪರಿಪೂರ್ಣಚತ್ವರಮ್ ।  
ಪ್ರಭೂತರತ್ನಂ ಬಹುಪಣ್ಯಸಂಚಯಂ  
ದದರ್ಶ ರಾಮೋ ವಿಮಲಂ ಮಹಾಪಥಮ್ ॥
</details>

<details><summary>ಅನುವಾದ</summary>

ರಾಮನು ಸಾಗುತ್ತಿದ್ದ ಆ ವಿಶಾಲ ರಾಜಮಾರ್ಗವು ಹೆಣ್ಣಾನೆಗಳಿಂದ, ಮತ್ತ ಗಜಗಳಿಂದ, ರಥಾಶ್ವಗಳಿಂದ ನಿಬಿಡವಾಗಿ ತುಂಬಿಹೋಗಿತ್ತು, ಪ್ರತಿಯೊಂದು ಕೂಡುರಸ್ತೆಯಲ್ಲಿ ಭಾರೀ ಸಂಖ್ಯೆಯಲ್ಲಿ ಜನರು ನೆರೆದಿದ್ದರು. ಇಕ್ಕೆಲಗಳಲ್ಲಿ ವಿಪುಲ ರತ್ನಗಳಿಂದ ತುಂಬಿದ ಅಂಗಡಿಗಳಿದ್ದು ಹಾಗೂ ಇತರ ಮಾರಾಟದ ವಸ್ತುಗಳು ರಾಶಿ-ರಾಶಿಯಾಗಿ ಕಾಣುತ್ತಿದ್ದವು. ಆ ಸ್ವಚ್ಛ-ಸುಂದರವಾದ ರಾಜಬೀದಿಯಲ್ಲಿ ಶ್ರೀರಾಮನು ಹೋಗುತ್ತಿದ್ದನು.॥47॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಹದಿನಾರನೆಯ ಸರ್ಗ ಪೂರ್ಣವಾಯಿತು ॥16॥
</details>
