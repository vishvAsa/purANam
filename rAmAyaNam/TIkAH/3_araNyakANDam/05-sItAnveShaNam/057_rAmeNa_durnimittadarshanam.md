+++
title = "०५७ रामेण दुर्निमित्तदर्शनम्"
title_english = "057 Rama meets Lakshmana"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-057-Ramena_Durnimiththa_Darshanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/3_araNyakANDam/05-sItAnveShaNam/057_rAmeNa_durnimittadarshanam.md">
<details><summary><h3>IITK ...{Loading}...</h3></summary>

Rama returns after killing Maricha-- sees bad omens on the way-- sees
sad face of Lakshmana midway--blames Lakshmana for leaving Sita alone--
doubts Sita's safety-- experiences bad omens again.



#### श्लोकः
##### मूलम्
राक्षसं मृगरूपेण चरन्तं कामरूपिणम्।  
निहत्य रामो मारीचं तूर्णं पथि न्यवर्तत॥3.57.1॥

##### शब्दार्थः
रामः Rama, मृगरूपेण in the form of a deer, चरन्तम् moving, कामरूपिणम् assuming a form at will, राक्षसम् to the demon, मारीचम् Maricha, निहत्य slaying, तूर्णम् swiftly, पथि  on the path, न्यवर्तत returned.

##### आङ्ग्लानुवादः
Rama killed Maricha, the demon assuming the form of the deer as per his will and swiftly took the return path.



#### श्लोकः
##### मूलम्
तस्य सन्त्वरमाणस्य द्रष्टुकामस्य मैथिलीम्।  
क्रूरस्वनोऽथ गोमायुर्विननादास्य पृष्ठतः॥3.57.2॥

##### शब्दार्थः
मैथिलीम् Maithili (Sita), द्रष्टुकामस्य desiring to see, तस्य his, सन्त्वरमाणस्य hastening, अथ at that time, क्रूरस्वनः ghastly sound, गोमायुः jackal, अस्य his, पृष्ठतः from behind, विननाद screamed.

##### आङ्ग्लानुवादः
While Rama was hasting to see Sita, he heard from behind the ghastly howl of a jackal.



#### श्लोकः
##### मूलम्
स तस्य स्वरमाज्ञाय दारुणं रोमहर्षणम्।  
चिन्तयामास गोमायोस्स्वरेण परिशङ्कितः॥3.57.3॥

##### शब्दार्थः
सः he, तस्य गोमायोः the jackal's, दारुणम् dreadful, रोमहर्षणम् horripilating, स्वरम् tone, आज्ञाय recognising, स्वरेण voice, परिशङ्कितः doubting it, चिन्तयामास started worrying.

##### आङ्ग्लानुवादः
Rama knew it was the horrible, horripilating cry of a jackal which made him apprehensive . It made him think.



#### श्लोकः
##### मूलम्
अशुभं बत मन्येऽहं गोमायुर्वाश्यते यथा।  
स्वस्ति स्यादपि वैदेह्या राक्षसैर्भक्षणं विना॥3.57.4॥

##### शब्दार्थः
बत alas, गोमायुः jackal, यथा as, वाश्यते howling, अहम् I, अशुभम् inauspicious, मन्ये thinking, राक्षसैः by demons, भक्षणं विना without being eaten up, वैदेह्याः Vaidehi's, स्वस्ति wellbeing, स्यादपि may be.

##### आङ्ग्लानुवादः
'The way the jackal is howling appears ominous. May Sita be safe without being eaten up by demons



#### श्लोकः
##### मूलम्
मारीचेन तु विज्ञाय स्वरमालम्ब्य मामकम्।  
विक्रुष्टं मृगरूपेण लक्ष्मणश्शृणुयाद्यदि॥3.57.5॥  
स सौमित्रिस्स्वरं श्रुत्वा तां च हित्वाच मैथिलीम्।  
तयेह प्रहितः क्षिप्रं मत्सकाशमिहैष्यति॥3.57.6॥

##### शब्दार्थः
मृगरूपेण in the form of a deer, मारीचेन by Maricha, विज्ञाय having known, मामकम् my , स्वरम् voice, आलम्ब्य imitating, विक्रुष्टम् cried out, लक्ष्मणः Lakshmana, शृणुयाद्यदि if he listens, सः सौमित्रिः that Saumitri, स्वरम् voice, श्रुत्वा after hearing, तां मैथिलीम् to Sita, हित्वा च leaving her, तया by her, इह here, प्रहितः sent, क्षिप्रम् at once, इह here, मत्सकाशम् for me, एष्यति he will come,

##### आङ्ग्लानुवादः
'If  Lakshmana listens to Maricha imitating my voice in the form of a deer, he, sent by Sita will come for me at once, leaving her behind.



#### श्लोकः
##### मूलम्
राक्षसैस्सहितैर्नूनं सीताया ईप्सितो वधः।  
काञ्चनश्च मृगो भूत्वा व्यपनीयाश्रमात्तु माम्॥3.57.7॥  
दूरं नीत्वा तु मारीचो राक्षसोऽभूच्छरा हतः।  
हा लक्ष्मण हतोऽस्मीति यद्वाक्यं व्याजहार ह॥3.57.8॥

##### शब्दार्थः
यत् that, मारीचः Maricha, काञ्चनः मृगः golden deer, भूत्वा having become, माम् me, आश्रमात् from the hermitage, व्यपनीय dragging away, दूरम् far off, नीत्वा after taking, शराहतः hit by my arrows, राक्षसः demon, अभूत् he became, हा लक्ष्मण Alas, Lakshmana, हतः अस्मि I am killed, इति these, वाक्यम् words, व्याजहार he said, सहितैः accompanying, राक्षसैः by demons, सीतायाः Sita's, वधः slaughter, ईप्सितः desired, नूनम् surely.

##### आङ्ग्लानुवादः
'Hence the murder of Sita must have been jointly planned by the demons. Maricha who had assumed the form of a golden deer, took me away from the hermitage to a faroff place where, killed by my arrows, he turned a demon uttering the words, Alas, Lakshmana, I am killed.



#### श्लोकः
##### मूलम्
अपि स्वस्ति भवेत्ताभ्यां रहिताभ्यां महावने।  
जनस्थाननिमित्तं हि कृतवैरोऽस्मि राक्षसैः॥3.57.9॥  
निमित्तानि च घोराणि दृश्यन्तेऽद्य बहूनि च।

##### शब्दार्थः
महावने in the dense forest, रहिताभ्याम् staying, ताभ्याम् those two, स्वस्ति safe, अपि भवेत् will be, जनस्थान निमित्तम् on account of Janasthana, राक्षसैः with demons, कृतवैरः have earned enmity, अस्मि हि because of me, अद्य now, घोराणि dreadful, बहूनि many, निमित्तानि च  portents, दृश्यन्ते are seen.

##### आङ्ग्लानुवादः
'On account of living in this dense forest in Janasthana I have earned enmity with the demons. Will Lakshmana and Sita be safe without my protection? I see many terrible portents.'



#### श्लोकः
##### मूलम्
इत्येवं चिन्तयन्रामश्श्रुत्वा गोमायुनिस्स्वनम्॥3.57.10॥  
आत्मनश्चापनयनान्मृगरूपेण रक्षसा।  
आजगाम जनस्थानं राघवः परिशङ्कितः॥3.57.11॥

##### शब्दार्थः
राघवः Rama, गोमायुनिस्स्वनम् the jackal's howl, श्रुत्वा on hearing, इत्येवम् like this, चिन्तयन् worried, मृगरूपेण in the form of a deer, रक्षसा by the demon, आत्मनः his, अपनयनात् due to being drawn away, परिशङ्कितः  terrified, जनस्थानम् Janasthana, आजगाम came.

##### आङ्ग्लानुवादः
On hearing the jackal's howl, Rama began thinking how the demon in the form of a deer drew him away. Thus in the midst of apprehensions he reached Janasthana.



#### श्लोकः
##### मूलम्
तं दीनमनसो दीनमासेदुर्मृगपक्षिणः।  
सव्यं कृत्वा महात्मानं घोरांश्च ससृजुस्स्वरान्॥3.57.12॥

##### शब्दार्थः
दीनमनसः dejected at heart, मृगपक्षिणः animals and birds, दीनम् piteous, महात्मानम् great soul, तम् him, सव्यम् कृत्वा keeping him to the left, आसेदुः remained, घोरान् horrifying, स्वरान् sounds, ससृजुश्च released.

##### आङ्ग्लानुवादः
Dejected at heart, the birds and animals piteously kept the great soul (Rama) to the left and produced a dreadful cacophony.



#### श्लोकः
##### मूलम्
तानि दृष्ट्वा निमित्तानि महाघोराणि राघवः।  
न्यवर्तताथ त्वरितो जवेनाश्रममात्मनः॥3.57.13॥

##### शब्दार्थः
राघवः Rama, महाघोराणि very dreadful, तानि निमित्तानि such omens, दृष्ट्वा after seeing, अथ then, त्वरितः hastened, जवेन with speed, आत्मनः his, आश्रमम् hermitage, न्यवर्तत returned.

##### आङ्ग्लानुवादः
On seeing such dreadfu omens at that time, Rama hurried back to his hermitage.



#### श्लोकः
##### मूलम्
सीतां स तु वरारोहां लक्ष्मणं च महाबलम्।  
आजगाम जनस्थानं चिन्तयन्नेव राघवः॥3.57.14॥

##### शब्दार्थः
सः राघवः that Rama, वरारोहाम् charming, सीताम् Sita, महाबलम्  mighty, लक्ष्मणं च Lakshmana, चिन्तयन्नेव thinking of them, जनस्थानम् Janasthana, आजगाम arrived.

##### आङ्ग्लानुवादः
Rama arrived at Janasthana thinking (of the safety) of charming Sita and mighty Lakshmana.



#### श्लोकः
##### मूलम्
ततो लक्ष्मणमायान्तं ददर्श विगतप्रभम्।  
ततोऽविदूरे रामेण समीयाय स लक्ष्मणः॥3.57.15॥  
विषण्णस्सुविषण्णेन दुःखितो दुःखभागिना।

##### शब्दार्थः
ततः thereafter, आयान्तम् while coming, विगतप्रभम् dull, लक्ष्मणम् to Lakshmana, ददर्श saw, ततः then, विषण्णः a despondent one, दुःखितः one in grief, सः लक्ष्मणः that Lakshmana, सुविषण्णेन with a despondent one, दुःखभागिना immersed in sorrow, रामेण Rama, अविदूरे not very far, समीयाय went near.

##### आङ्ग्लानुवादः
He then saw Lakshmana coming towards him with a cheerless face. When the sad, depressed Lakshmana came near, he saw Rama (equally) despondent and griefstricken.



#### श्लोकः
##### मूलम्
सञ्जगर्हेऽथ तं भ्राता ज्येष्ठो लक्ष्मणमागतम्॥3.57.16॥  
विहाय सीतां विजने वने राक्षससेविते।

##### शब्दार्थः
अथ at that time, ज्येष्ठः भ्राता elder brother Rama, राक्षससेविते in a place infested with demons, विजने in a desolate, वने forest, सीताम् Sita, विहाय leaving, आगतम् one who came, तं लक्ष्मणम् to that Lakshmana, सञ्जगर्हे rebuked.

##### आङ्ग्लानुवादः
In this situation Rama the elder brother rebuked Lakshmana for having left Sita behind in a desolate forest infested with demons.



#### श्लोकः
##### मूलम्
गृहीत्वा च करं सव्यं लक्ष्मणं रघुनन्दनः॥3.57.17॥  
उवाच मधुरोदर्कमिदं परुषमार्तिमत्।

##### शब्दार्थः
रघुनन्दनः a delight of the Raghu dynasty, आर्तिमत् piteously, सव्यं करम् left hand, गृहीत्वा on  
taking hold, मधुरोदर्कम् sweet as ever, परुषम् harsh, इदम् this, लक्ष्मणम् to Lakshmana, उवाच said.

##### आङ्ग्लानुवादः
Rama, the delight of the Raghus, took hold of Lakshmana's left hand, and in sadness said these sweet harsh words ः



#### श्लोकः
##### मूलम्
अहो लक्ष्मण गर्ह्यं ते कृतं यस्त्वं विहाय ताम्॥3.57.18॥  
सीतामिहाऽगतस्सौम्य कच्चित्स्वस्ति भवेदिह।

##### शब्दार्थः
सौम्य O gentle one, लक्ष्मण Lakshmana, यः who, त्वम् you, ताम् her, सीताम् Sita, विहाय leaving, इह here, आगतः came, ते to you, गर्ह्यम् blameworthy, कृतम् done, इह here, स्वस्ति safe, भवेत् कच्चित् will she be safe, अहो Alas.

##### आङ्ग्लानुवादः
O gentle Lakshmana you are to blame for coming here, leaving Sita behind. Alas will she be safe now?



#### श्लोकः
##### मूलम्
न मेऽस्ति संशयो वीर सर्वथा जनकात्मजा॥3.57.19॥  
विनष्टा भक्षिता वापि राक्षसैर्वनचारिभिः।  
अशुभान्येव भूयिष्ठं यथा प्रादुर्भवन्ति मे॥3.57.20॥

##### शब्दार्थः
वीर O great hero, मे to me, भूयिष्ठम् many, अशुभान्येव inauspicious omens only, यथा similarly, प्रादुर्भवन्ति got manifested, जनकात्मजा Sita, सर्वथा by all means, विनष्टा she is lost, वनचारिभिः by forsetrangers, राक्षसैः demons, भक्षिता वापि must have been eaten up, मे for me, संशयः doubt, नास्ति is not.

##### आङ्ग्लानुवादः
O heroic Lakshmana I see many inauspicious omens. I think Sita might have been lost or eaten away by the demons of the forest. There is no doubt about it.



#### श्लोकः
##### मूलम्
अपि लक्ष्मण सीतायास्सामग्र्यं प्राप्नुयावहे।  
जीवन्त्याः पुरुषव्याघ्र सुताया जनकस्य वै॥3.57.21॥

##### शब्दार्थः
पुरुषव्याघ्र O tiger among men, लक्ष्मण Lakshmana, जीवन्त्याः of the living, जनकस्य सुतायाः of the daughter of Janaka, सीतायाः Sita's, सामग्र्यम् total well being, अपि प्राप्नुयावहे will we be able to get her back.

##### आङ्ग्लानुवादः
O Lakshmana, a tiger among men, will we be able to see the daughter of Janaka, living in a state of total wellbeing? Will we be able to get her back ?



#### श्लोकः
##### मूलम्
यथा वै मृगसङ्घाश्च गोमायुश्चैव भैरवम्।  
वाश्यन्ते शकुनाश्चापि प्रदीप्तामभितो दिशम्॥3.57.22॥  
अपि स्वस्ति भवेत्तस्या राजपुत्र्या महाबल।

##### शब्दार्थः
महाबल mighty, मृगसङ्घाश्च herds of beasts, गोमायुश्च jackal also, शकुनाश्चापि birds too, प्रदीप्ताम् shining bright, दिशम् direction, अभितः towards, यथा as, भैरवम् in frightful manner, वाश्यन्ते howling, राजपुत्र्याः of the princess, तस्याः of that  Sita, स्वस्ति अपि भवेत् may her be well.

##### आङ्ग्लानुवादः
O  mighty Lakshmana  from the way the beasts, jackals and birds too have turned in the bright direction of the Sun, crying in a frightful manner, can we hope princess Sita is safe ?



#### श्लोकः
##### मूलम्
इदं हि रक्षो मृगसन्निकाशं प्रलोभ्य मां दूरमनुप्रयान्तम्।  
हतं कथञ्चिन्महता श्रमेण स राक्षसोऽभून्म्रियमाण एव॥3.57.23॥

##### शब्दार्थः
मृगसन्निकाशम् appearing like a deer, इदं रक्षः this demon, अनुप्रयान्तम् who followed, माम् me, दूरम् far, प्रलोभ्य alluring, महता with great, श्रमेण with effort, कथञ्चित् somehow, हतम् killed, सः he, म्रियमाणः while on the verge of death, एव too, राक्षसः demon, अभूत् turned.

##### आङ्ग्लानुवादः
Appearing in the guise of a deer, this demon allured me to a great distance. With much effort he was somehow killed. but he assumed his demoniac form while dying.



#### श्लोकः
##### मूलम्
मनश्च मे दीनमिहाप्रहृष्टं चक्षुश्च सव्यं कुरुते विकारम्।  
असंशयं लक्ष्मण नास्ति सीता हृता मृता वा पथि वर्तते वा॥3.57.24॥

##### शब्दार्थः
इह here, दीनम् depressed, मे मनश्च my heart, अप्रहृष्टम् sorrowful, सव्यं चक्षुश्च left eye, विकारम् throbbing, कुरुते doing, लक्ष्मण Lakshmana, असंशयम् no doubt, सीता Sita, नास्ति is not alive, हृता either abducted, मृता वा or died, पथि on the way, वर्तते वा lies.

##### आङ्ग्लानुवादः
With my heart dejected and depressed, my left eye throbbing, O Lakshmana, I have no doubt that Sita is either abducted or dead or abandoned on the way.  

#### समाप्तिः
 श्रीमद्रामायणे वाल्मीकीय आदिकाव्ये अरण्यकाण्डे सप्तपञ्चाशस्सर्गः॥  
Thus ends the fiftyseventh sarga of Aranyakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/3_araNyakANDam/05-sItAnveShaNam/057_rAmeNa_durnimittadarshanam.md">
<details><summary><h3>भूषणम् ...{Loading}...</h3></summary>



राक्षसं मृगरूपेण चरन्तं कामरूपिणम् ।  

निहत्य रामो मारीचं तूर्णं पथि निवर्तते  ॥  ३।५७।१  ॥   

एवमियता ग्रन्थसन्दर्भेण सीताहरणवृत्तान्तमुपवर्ण्य अथ रामस्य
मृगानुसरणकथाशेषं दर्शयितुमारभते राक्षसमित्यादि । निवर्तते न्यवर्तत  ॥ 
३।५७।१  ॥   

  

तस्य सन्त्वरमाणस्य द्रष्टुकामस्य मौथिलीम् ।  

क्रूरस्वनो ऽथ गोमायुर्विननादास्य पृष्ठतः  ॥  ३।५७।२  ॥   

तस्येति । द्रष्टुकामस्य तदर्थं सत्वरमाणस्येति सम्बन्धः । गोमायुः
क्रोष्टा । एकस्य गोमायोः पृष्ठतः क्रूरस्वरकरणं दुर्निमित्तमिति भावः  ॥ 
३।५७।२  ॥   

  

स तस्य स्वरमाज्ञाय दारुणं रोमहर्षणम् ।  

चिन्तयामास गोमायोः स्वरेण परिशङ्कितः  ॥  ३।५७।३  ॥   

भयङ्करत्वेन रोमहर्षणमित्युच्यते । पूर्वमेव मारीचस्वरेण परिशङ्कितः
सञ्जातशङ्कः स रामः तस्य गोमायोः स्वरम् आज्ञाय श्रुत्वा चिन्तयामास  ॥ 
३।५७।३  ॥   

  

अशुभं बत मन्ये ऽहं गोमायुर्वाश्यते यथा ।  

स्वस्ति स्यादपि वैदेह्या राक्षसैर्भक्षणं विना  ॥  ३।५७।४  ॥   

चिन्तामेवाह अशुभमित्यादिना । गोमायुः यथा येन प्रकारेण वाश्यते शब्दायते
तेन प्रकारेणाशुभं मन्ये । अपि सम्भावनायाम्  ॥  ३।५७।४  ॥   

  

मारीचेन तु विज्ञाय स्वरमालम्ब्य मामकम् ।  

विक्रुष्टं मृगरुपेण लक्ष्मणः शृणुयाद्यदि  ॥  ३।५७।५  ॥   

स सौमित्रिः स्वरं श्रुत्वा तां च हित्वा च मैथिलम् ।  

तयैव प्रहितः क्षिप्रं मत्सकाशमिहैष्यति  ॥  ३।५७।६  ॥   

मारीचेनेत्यादिश्लौकद्वयमेकान्वयम् । मृगरूपेण मारीचेन मामकं मदीयं स्वरं
विज्ञाय मामकं स्वरम् आलम्ब्य अनुसृत्य । विक्रुष्टं हा सीते
लक्ष्मणेत्याह्वानेनोद्घोषितं स्वरम्, लक्ष्मणः शृणुयाद्यदि तदा स
सौमित्रिर्मामकं स्वरं श्रुत्वा तं स्वरं श्रुतवत्या तया सीतया च प्रेषितः
सन् इह देशे मत्सकाशं मत्समीपम् एष्यति  ॥  ३।५७।५,६  ॥   

  

राक्षसैः सहितैर्नूनं सीताया ईप्सितो वधः ।  

काञ्चनश्च मृगो भूत्वा व्यपनीयाश्रमात्तु माम्  ॥  ३।५७।७  ॥   

दूरं नीत्वा तु मारीचो राक्षसो ऽभूच्छराहतः ।  

हा लक्ष्मण हतो ऽस्मीति यद्वाक्यं व्याजहार च  ॥  ३।५७।८  ॥   

राक्षसैरित्यादिश्लोकद्वयमेकान्वयम् । यद्यस्मान्मारीचः काञ्चनः मृगो
भूत्वा मामाश्रमाद्व्यपनीय दूरं नीत्वा मया हतः सन् राक्षसो ऽभूत् लक्ष्मण
हतो ऽस्मीति वाक्यं व्याजहार च तस्मात्क्वचित्सहितै राक्षसैः सीताया वधः
ईप्सितः । नूनम्  ॥  ३।५७।७,८  ॥   

  

अपि स्वस्ति भवेत्ताभ्यां रहिताभ्यां महावने ।  

जनस्थाननिमित्तं हि कृतवैरो ऽस्मि राक्षसैः  ॥  ३।५७।९  ॥   

जनस्थाननिमित्तं जनस्थानवासनिमित्तेन । निमित्तकारण हेतूनां सर्वासामिष्टिः
 ॥  ३।५७।९  ॥   

  

निमित्तानि च घोराणि दृश्यन्ते ऽद्य बहूनि च ।  

इत्येवं चिन्तयन् रामः शृत्वा गोमायुनिःस्वनम्  ॥  ३।५७।१०  ॥   

\[निवर्तमानस्त्वरितो जगामाश्रममात्मवान् ।\]  

आत्मनश्चापनयनान्मृगरूपेण रक्षसा ।  

आजगम जनस्थानं राघवः परिशङ्कितः  ॥  ३।५७।११  ॥   

निमित्तानीत्यदिश्लोकद्वयमेकान्वयम् । गोमायुनिःस्वनं श्रुत्वा मृगरूपेण
रक्षसा ऽ ऽत्मनः अपनयनात् आश्रमादपकर्षणच्च परिशङ्कितः सन् जनस्थानम् आजगाम
 ॥  ३।५७।१०,११  ॥   

  

तं दीनमनसो दीनमासेदुर्मृगपक्षिणः ।  

सव्यं कृत्वा महात्मानं घोरांश्च ससृजुः स्वरान्  ॥  ३।५७।१२  ॥   

सव्यं कृत्वा अप्रदक्षिणं कृत्वा आसेदुः  ॥  ३।५७।१२  ॥   

  

तानि दृष्ट्वा निमित्तानि महाघोराणि राघवः ।  

न्यवर्तताथ त्वरितो जवेनाश्रममात्मनः  ॥  ३।५७।१३  ॥   

त्वरितः मानसिकत्वरासहितः । जवेन कायिकत्वरया  ॥  ३।५७।१३  ॥   

  

स तु सीतां वरारोहां लक्ष्मणं च महाबलम् ।  

आजगाम जनस्थानं चिन्तयन्नेव राघवः  ॥   

ततो लक्ष्मणमायान्तं ददर्श विगतप्रभम्  ॥  ३।५७।१४  ॥   

सीतां लक्ष्मणं च चिन्तयन्नेवाजगाम । तत इत्यर्धमेकं वाक्यम्  ॥  ३।५७।१४
 ॥   

  

ततो ऽविदूरे रामेण समीयाय स लक्ष्मणः ।  

विषण्णः सुविषण्णेन दुःखितो दुःखभागिना  ॥  ३।५७।१५  ॥   

ततो दर्शनानन्तरम् । अविदूरे समीपे समीयाय सङ्गतः । दुःखभागिनेत्यत्र
"सम्पृच" इत्यादिसूत्रेण घिनुण् प्रत्ययः  ॥  ३।५७।१५  ॥   

  

सञ्जगर्हे ऽथ तं भ्राता ज्येष्ठो लक्ष्मणमागतम् ।  

विहाय सीतां विजने वने राक्षससेविते  ॥  ३।५७।१६  ॥   

सञ्जगर्ह इति । विजने स्वजनरहिते  ॥  ३।५७।१६  ॥   

  

गृहीत्वा च करं सव्यं लक्ष्मणं रघुनन्दनः ।  

उवाच मधुरोदर्कमिदं परुषमार्तिमत्  ॥  ३।५७।१७  ॥   

गृहीत्वेति । सव्यं करं गृहीत्वा लक्ष्मणमुवाच । कथम्, परुषम् अथ
मधुरोदर्कं मधुरोत्तरम् । आर्तिमत् आर्तियुक्तम् । सर्वमिदं क्रियाविशेषणम्
। अहो इत्यादि परुषम्, लक्ष्मणेत्यादि मधुरम्  ॥  ३।५७।१७  ॥   

  

अहो लक्ष्मण गह्यं ते कृतं यस्त्वं विहाय ताम् ।  

सीतामिहागतः सौम्य कञ्चित् स्वस्ति भवेदिह  ॥  ३।५७।१८  ॥   

ते त्वया इत्युवाचेत्यन्वयः  ॥  ३।५७।१८  ॥   

  

न मे ऽस्ति संशयो वीर सर्वथा जनकात्मजा ।  

विनष्टा भक्षिता वापि राक्षसैर्वनचारिभिः  ॥  ३।५७।१९  ॥   

नेति । केनापि हेतुना विनष्टा वा राक्षसैर्भक्षिता वा  ॥  ३।५७।१९  ॥   

  

अशुभान्येव भूयिष्ठं यथा प्रादुर्भवन्ति मे  ॥  ३।५७।२०  ॥   

उक्तार्थे हेतुमाह अशुभानीत्यर्धेन । भूयिष्ठं बहुलं यथा तथा  ॥  ३।५७।२०
 ॥   

  

अपि लक्ष्मण सीतायाः सामग्य्रं प्राप्नुयावहे ।  

जीवन्त्याः पुरुषव्याघ्र सुताया जनकस्य वै  ॥  ३।५७।२१  ॥   

अपीति । अपिः प्रश्ने । सामग्र्यम् अक्षतत्वं क्षेममिति यावत् । हे
लक्ष्मणेति सम्बन्धः  ॥  ३।५७।२१  ॥   

  

यथा वै मृगसङ्घाश्च गोमायुश्चैव भैरवम् ।  

वाश्यन्ते शकुनाश्चापि प्रदीप्तामभितो दिशम्  ॥  ३।५७।२२  ॥   

सामग्य्रप्राप्तिसंशये कारणमाह यथेति । प्रदीप्तां दिशं सूर्याधिष्ठिता
तत्पार्श्वद्वयदिशौ च  

प्रदीप्ता तामभिमुखं वाश्यन्ते नदन्ति । तेन वायसादिपक्षिणां शृगालादीनां
कृष्णसारादिमृगाणां च सूर्याधिष्ठितदिशि कूजनं दुःखसूचकमित्युक्तम्  ॥ 
३।५७।२२  ॥   

  

अपि स्वस्ति भवेत्तस्या राजपुत्र्या महाबल  ॥  ३।५७।२३  ॥   

चिन्तातिशयेन पुनरप्याह अपि स्वस्तीति । अर्धमेकान्वयम्  ॥  ३।५७।२३  ॥   

  

इदं हि रक्षो मृगसन्निकाशं प्रलोभ्य मां दूरमनुप्रयान्तम् ।  

हतं कथञ्चिन्महता श्रमेण स राक्षसो ऽभून्म्रियमाण एव  ॥  ३।५७।२४  ॥   

लक्ष्मणाय दर्शयति इदमिति । मृगसन्निकाशं पूर्वं मृगवद्भातम् । इदं रक्षः
महता श्रमेण उपलक्षितं मां प्रलोभ्य कथञ्चिद्धतम् । कथञ्चिदित्यनेन चिरं
लक्ष्यवधाप्राप्तिर्द्योत्यते । मृगत्वं कुतो गतमित्यत्राह स इति ।
म्रियमाणः सन् राक्षस एवाभूदित्यर्थः  ॥  ३।५७।२४  ॥   

  

मनश्च मे दीनमिहाप्रहृष्टं चक्षुश्च सव्यं कुरुते विकारम् ।  

असंशयं लक्ष्मण नास्ति सीता हृता मृता वा पथि वर्तते वा  ॥  ३।५७।२५  ॥   

इत्यार्षे श्रीरामायणे वाल्मीकीये आदिकाव्ये श्रीमदारण्यकाण्डे सप्तपञ्चाशः
सर्गः  ॥  ५७  ॥   

निमित्तान्तरेणापि सीताहानिमनुमिनोति मनश्चेति । इह सीतावियोगविषये ।
अप्रहृष्टं विकारं स्फुरणम् । नास्तीति, आश्रम इति शेषः  ॥  ३।५७।२५  ॥   

इति श्रीगोविन्दराजविरचिते श्रीरामायणभूषणे रत्नमेखलाख्याने
आरण्यकाण्डव्याख्याने सप्तपञ्चाशः सर्गः  ॥  ५७  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/3_araNyakANDam/05-sItAnveShaNam/057_rAmeNa_durnimittadarshanam.md">
<details><summary><h3>शिरोमणी ...{Loading}...</h3></summary>



सीताहरणप्रसङ्गं समाप्य
मारीचवधोद्देश्यकगमनकर्तृरामवृत्तान्तमाह--राक्षसमित्यादिभिः । कामरूपिणम्
अत एव मृगरूपेण चरन्तं मारीचं पथि निहत्य रामः तूर्णं निवर्तत न्यवर्तत  ॥ 
३।५७।१  ॥   

  

तस्येति । मैथिलीं द्रष्टुकामस्य अत एव संत्वरमाणस्य तस्य प्रसिद्धस्य अस्य
रामस्य पृष्ठतः पश्चाद्देशे क्रूरस्वनो गोमायुः शृगालः विननाद  ॥  ३।५७।२
 ॥   

  

स इति । तस्य गोमायोः रोमहर्षणं स्वरं दारुणकर्मसूचकम् आज्ञाय निश्चित्य
स्वरेण स्वशब्दानुकारकमारीचस्वनेन परिशङ्कितः स रामश्चिन्तयामास  ॥  ३।५७।३
 ॥   

  

चिन्ताकारमाह--अशुभमिति । यतः गोमायुर्वाशते शब्दायति अतः राक्षसैर्भक्षणं
विना राक्षसकर्तृकभक्षणातिरिक्तम् अशुभं यथा यथावत् मन्ये वैदेह्या
वैदेह्यै अपि खस्ति स्यात्  

एतदशुभानन्तरं शुभं भवेत् । संभावनार्थको ऽपि  ॥  ३।५७।४  ॥   

  

ननु लक्ष्मणस्य तत्र सत्त्वात् कथं सीताया अशुभशङ्केत्यत आह--मारीचेनेति ।
मृगरूपेण मारीचेन आलक्ष्य सीताया अशुभसंपादकं यत्नं चिन्तयित्वा विज्ञाय
निश्चित्य च यदि मामकं मत्स्वरसदृशं स्वरं विक्रुष्टम् उच्चारितं तर्हि
लक्ष्मणः शृणुयात्  ॥  ३।५७।५  ॥   

  

ननु किं श्रवणेनेत्यत आह--स इति । सौमित्रिः स लक्ष्मणः स्वरं
मत्स्वरसदृशस्वनं श्रुत्वा तया मैथिल्या प्रहितः प्रेरितः अत एव तां
रक्षणीयां मैथिलीं हित्वा क्षिप्रं शीघ्रम् इहास्मिन् समये मत्सकाशं
मत्समीपमेष्यति  ॥  ३।५७।६  ॥   

  

ननु किं तदागमनेनेत्यत आह--राक्षसैरिति । सहितैः संघीभूतैः राक्षसैः सीताया
वधः ईप्सितः नूनं निश्चितमेतत् अत एव राक्षसो मारीचः काञ्चनो मृगो भूत्वा
आश्रमात् मां व्यपनीय प्रस्थाप्य दूरं नीत्वा शराहतः मद्ब्राणताडितो ऽभूत्
अथ अनन्तरं हा लक्ष्मण हा सीतेति यद्वाक्यं व्याजाहर तेन वाक्येन मया
रहिताभ्यां द्वाभ्यां सीतालक्ष्मणाभ्यां स्वस्ति भवेत् काक्वा नेत्यर्थः,
हि यतः जनस्थाननिमित्तं जनस्थानस्थहतराक्षसार्थं राक्षसैः अशिष्टरक्षोगणैः
कृतः वैरो ऽहमस्मि अत एव अद्य बहूनि घोराणि उग्राणि निमित्तानि
भविष्यदशुभसूचकघोरस्वनादीनि दूश्यन्ते अनुभूयन्ते ।
सार्धश्लोकत्रयमेकान्वयि  ॥  ३।५७।७९  ॥   

  

इतीति । एवं गोमायुनिःस्वनं श्रुत्वा इति स्वनं चिन्तयन् रामः त्वरितः
त्वरया विशिष्टः निवर्तमानश्च सन् आश्रमं जगाम । अर्धद्वयमेकान्वयि  ॥ 
३।५७।१०  ॥   

  

आत्मन इति । मृगरूपेण रक्षसा यस्मात् जनस्थानात् आत्मनो ऽपनयनं दूरमपकर्षणं
तज्जनस्थानं परिशङ्कितो राघवः आजगाम  ॥  ३।५७।११  ॥   

  

तमिति । दीनमानसम् अनुमितसीतादुःखेन खिन्नान्तःकरणाम् अत एव दीनं
कृशशरीरत्वेन प्रतीयमानं महात्मानं तं रामं सव्यं कृत्वा मृगपक्षिणः आसेदुः
प्रापुः घोरान् स्वरांश्च ससृजुः चक्रुः  ॥  ३।५७।१२  ॥   

  

तानीति । राघवः तानि निमित्तानि दृष्ट्वा विगतप्रभमायान्तं ततः तं लक्ष्मणं
ददर्श, द्वितीयान्तात्तसिः  ॥  ३।५७।१३  ॥   

  

तत इति । ततो दर्शनानन्तरम् अविदूरे समीपे दुःखितः अत एव विषण्णः
उदासीनचित्तः लक्ष्मणः सुविषण्णेन रामेण समीयाय संप्राप । अथ अनन्तरं
भ्राता रामः विजने स्वजनरहिते वने सीतां विहायागतं लक्ष्मणं संजगर्हे ।
अर्धचतुष्टयमेकान्वयि  ॥  ३।५७।१४१५  ॥   

  

गर्हणप्रकारमाह--गृहीत्वेति । रघुनन्दनो रामः सव्यं वामं करं हस्तं
गृहीत्वा मधुरोदकं माधुर्यवर्धकं परुषमिदं वचनमार्तवद्दुःखी इव
लक्ष्मणमुवाच  ॥  ३।५७।१६  ॥   

  

तद्वचनाकारमाह--अहो इति । हे लक्ष्मण तां रक्षणीयां सीतां विहाय त्वमिहागतः
तत्ते कृतं गर्ह्यं श्रोतृभिर्निन्द्यम् । तत्र हेतुः--हे सौम्य इह त्वया
रहितसमये स्वस्ति सीताकल्याणं कच्चिद्भवेन्नेत्यर्थः  ॥  ३।५७।१७  ॥   

  

नेति । राक्षसैर्जनकात्मजा विनष्टा अदर्शनं प्रापिता अपहृतेत्यर्थः,
भक्षिता वा संशयः अन्यतरत्र संदेहो न । तत्र हेतुः--हे वीर भूयिष्ठमधिकं
यथा भवति तथा मे मदर्थमशुभानि प्रादुर्भवन्ति  ॥  ३।५७।१८१९  ॥   

  

अपीति । हे पुरुषव्याघ्र जीवन्त्याः जनकस्य सुतायाः सीतायाः सामग्र्यम्
अविच्छिन्नावयवत्वं प्राप्नुयामहे अपि । अपिः संभावनार्थकः  ॥  ३।५७।२०  ॥   

  

तदेव भङ्ग्यन्तरेणाह--यथेति । मृगसंघाः गोमायुश्च शकुनाः पक्षिणश्च काकादय
इत्यर्थः, प्रदीप्तां सूर्याक्रान्तत्वेन प्रकाशितां दिशं
सूर्याभिमुखमित्यर्थः, अभितः चतुर्दिक्षुभैरवं वाशन्ते अतः तस्याः सीतायाः
स्वस्त्यपि भवेत्  ॥  ३।५७।२१  ॥   

  

इदमिति । मृगसन्निकाशं मृगाकृति कथंचित् मां प्रलोभ्य दूरमनुप्रयातम् अत एव
महता श्रमेण उपलक्षितम् इदं रक्षः हतं म्रियमाणः स राक्षस एव अभूत्
सर्वनाम्नामुद्देश्यविधेयान्यतरलिङ्गतेति न लिङ्गविरोधः  ॥  ३।५७।२२  ॥   

  

सीतापहरणे कारणान्तरमाह--मन इति । हे लक्ष्मण इह अस्मिन्समये मे सव्यं
वामचक्षुः विकारं स्फुरणं कुरुते अत एव मे मनो दीनम् अत एव अप्रहृष्टं
प्रहर्षाभाववत् अत एव सीता नास्ति अभावप्रतियोगिनी । ननु नित्यायाः
कथमभावप्रतियोगिनीत्वमित्यत आह--अमृता नित्यापि सीता असंशयं यथा भवति तथा
हृता सती पथ्येव वर्तते । एको वाशब्दो ऽप्यर्थे द्वितीय एवार्थे  ॥  ३।५७।२३
 ॥   

  

इति श्रीमद्वाल्मीकीयरामायणव्याख्याने रामायणशिरोमणावारण्यकाण्डे
सप्तपञ्चाशत्तमः सर्गः  ॥  ३।५७  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/3_araNyakANDam/05-sItAnveShaNam/057_rAmeNa_durnimittadarshanam.md">
<details><summary><h3>तिलकम् ...{Loading}...</h3></summary>



अथ कवी रामवृत्तान्तमाह--राक्षसमिति  ॥  ३।५७।१  ॥   

  

यदा पथि निवृत्तस्तदा तस्य मैथिलीं द्रष्टुकामस्य तां द्रष्टुं
संत्वरमाणस्य तस्येव स्थितस्य पृष्ठतो गोमायुः शिवा ननादेत्यन्वयः  ॥ 
३।५७।२,३  ॥   

  

यथा भाव्यशुभं तथा वाशत इत्यर्थः । वेदेह्याः वैदेह्यै राक्षसैर्भक्षणं
विना तत्कर्तृकभक्षणाभावरूपं स्वस्ति स्यादित्यर्थः । अपिः कामप्रवेदने  ॥ 
३।५७।४  ॥   

  

मारीचेन मामकं स्वरं विज्ञाय मामकस्वरध्वनिं ज्ञात्वा ऽ ऽलक्ष्य
मतपकारोपायमवधार्य यन्मृगरूपेम तेनाकृष्टं हा सीते लक्ष्मणेति च, तद्यदि
लक्ष्मणः शृणुयात्तदा तं स्वरं श्रुत्वा मदीयस्वरत्वेन ज्ञात्वा मैथिल्यैव
प्रहितस्तां हित्वैष्यति  ॥  ३।५७।५,६  ॥   

  

सहितैरीप्सितः कर्तुमिष्टः । नूनं निश्चयेन । तत्रैवानुकूलतर्कमाह--काञ्चन
इत्यादि । यतः काञ्चनमृगो भूत्वा मां व्यपनीयाकृष्य दूरं नीत्वा राक्षसो
ऽभूत् । न तु चर्मप्रयोजनमृग एव स्थितः । इति वाक्यं व्याजहाय च
यत्तस्मात्तस्या वध ईप्सित इत्यन्वयः । काव्यलिङ्गालंकारः  ॥  ३।५७।७,८  ॥   

  

अथ चिन्तां नाटयति--अपीति । स्वस्त्यभवने हेतुः--जनस्थानेति । जनस्थानं
स्थानविशेषः । जनानां लोकानां राक्षसेभ्यो भयनिवृत्त्या इह स्थाननिमित्तं
चेत्यर्थः  ॥  ३।५७।९  ॥   

  

हेत्वन्तरमपि--निमित्तानीति  ॥  ३।५७।१०  ॥   

  

मृगरूपेणात्मनो ऽपनयनं दूरमाकर्षणं दृष्ट्वा परिशङ्कितो जनस्थानं
खरादिवासभूतमाजगाम । अनेन ततो ऽपि परतो मारीचव्यसनेन गत इति सूचितम्  ॥ 
३।५७।११  ॥   

  

दीनमानसम् । दीनमानसत्वं नाटयतिदीनं शरीरेणापि म्लानम् ।
आसेदुर्विपरीतार्थसूचकत्वेन प्रापुः  ॥  ३।५७।१२  ॥   

  

तदेवाह--सव्यमप्रदक्षिणम्  ॥  ३।५७।१३  ॥   

  

अविदूरे समीपे समीयाय संगतो ऽभूत्  ॥  ३।५७।१४  ॥   

  

समगुणकः सन्मिलित्वा स रामो लक्ष्मणस्य भ्राता सीतां विहायागतं लक्ष्मणं
दृष्ट्वा लक्ष्मणं षष्ठ्यार्थे द्वितीया । लक्ष्मणस्य सव्यं करं गृहीत्वा
जगर्हे  ॥  ३।५७।१५,१६  ॥   

  

गर्हणामाह--उवाचेति । मधुरोदर्कं शब्दतो माधुर्योत्तरम्, अर्थतः परुषमिदं
वक्ष्यमाणमार्तवदार्तार्हमुवाच । यद्वा मधुरोदर्कं तात्पर्यतो मधुरमापाततः
परुषम् । ते कृतं त्वया कृतम्  ॥  ३।५७।१७  ॥   

  

कच्चित्स्वस्ति भवेत् कल्याणं संभाव्यत इत्यर्थः  ॥  ३।५७।१८  ॥   

  

विनष्टा ऽपहृता । यथा प्रादुर्भवन्ति । विनष्टेत्यादि निश्चितम्  ॥  ३।५७।१९
 ॥   

  

अथापि । वा प्रश्ने । सामग्र्यं क्षेममनपहरणरूपम्  ॥  ३।५७।२०  ॥   

  

वाशन्ते नदन्ति । प्रदीप्ता सूर्याधिष्ठिता  ॥  ३।५७।२१  ॥   

  

मृगसंनिकाशं मृगवत्प्रतिभासमानम् । म्रियमाण एव न ततः पूर्वमित्यर्थः  ॥ 
३।५७।२२  ॥   

  

सव्यं वामम् । वास्तवमर्थमाहपथि वर्तते वा ह्रियमाणा वर्तते वेत्यर्थः ।
इदं वस्तुतत्त्वमुक्तम्  ॥  ३।५७।२३  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽरण्यकाण्डे सप्तपञ्चाशः सर्गः  ॥  ३।५७  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/3_araNyakANDam/05-sItAnveShaNam/057_rAmeNa_durnimittadarshanam.md">
<details><summary><h3>द्राविडपाठः ...{Loading}...</h3></summary>


राक्षसं मृगरूपेण चरन्तं कामरूपिणम्।  
निहत्य रामो मारीचं तूर्णं पथि निवर्तते ॥ 3.57.1 ॥   
तस्य सन्त्वरमाणस्य द्रष्टुकामस्य मौथिलीम्।  
क्रूरस्वनोऽथ गोमायुर्विननादास्य पृष्ठतः ॥ 3.57.2 ॥   
स तस्य स्वरमाज्ञाय दारुणं रोमहर्षणम्।  
चिन्तयामास गोमायोः स्वरेण परिशङ्कितः ॥ 3.57.3 ॥   
अशुभं बत मन्येऽहं गोमायुर्वाश्यते यथा।  
स्वस्ति स्यादपि वैदेह्या राक्षसैर्भक्षणं विना ॥ 3.57.4 ॥   
मारीचेन तु विज्ञाय स्वरमालम्ब्य मामकम्।  
विक्रुष्टं मृगरुपेण लक्ष्मणः शृणुयाद्यदि ॥ 3.57.5 ॥   
स सौमित्रिः स्वरं श्रुत्वा तां च हित्वा च मैथिलम्।  
तयैव प्रहितः क्षिप्रं मत्सकाशमिहैष्यति ॥ 3.57.6 ॥   
राक्षसैः सहितैर्नूनं सीताया ईप्सितो वधः।  
काञ्चनश्च मृगो भूत्वा व्यपनीयाश्रमात्तु माम् ॥ 3.57.7 ॥   
दूरं नीत्वा तु मारीचो राक्षसोऽभूच्छराहतः।  
हा लक्ष्मण हतोऽस्मीति यद्वाक्यं व्याजहार च ॥ 3.57.8 ॥   
अपि स्वस्ति भवेत्ताभ्यां रहिताभ्यां महावने।  
जनस्थाननिमित्तं हि कृतवैरोऽस्मि राक्षसैः ॥ 3.57.9 ॥   
निमित्तानि च घोराणि दृश्यन्तेऽद्य बहूनि च।  
इत्येवं चिन्तयन् रामः श्रुत्वा गोमायुनिःस्वनम् ॥ 3.57.10 ॥   
आत्मनश्चापनयनान्मृगरूपेण रक्षसा।  
आजगम जनस्थानं राघवः परिशङ्कितः ॥ 3.57.11 ॥   
तं दीनमनसो दीनमासेदुर्मृगपक्षिणः।  
सव्यं कृत्वा महात्मानं घोरांश्च ससृजुः स्वरान् ॥ 3.57.12 ॥   
तानि दृष्ट्वा निमित्तानि महाघोराणि राघवः।  
न्यवर्तताथ त्वरितो जवेनाश्रममात्मनः ॥ 3.57.13 ॥   
आजगाम जनस्थानं चिन्तयन्नेव राघवः।  
ततो लक्ष्मणमायान्तं ददर्श विगतप्रभम् ॥ 3.57.14 ॥   
ततोऽविदूरे रामेण समीयाय स लक्ष्मणः।  
विषण्णः सुविषण्णेन दुःखितो दुःखभागिना ॥ 3.57.15 ॥   
सञ्जगर्हेऽथ तं भ्राता ज्येष्ठो लक्ष्मणमागतम्।  
विहाय सीतां विजने वने राक्षससेविते ॥ 3.57.16 ॥   
गृहीत्वा च करं सव्यं लक्ष्मणं रघुनन्दनः।  
उवाच मधुरोदर्कमिदं परुषमार्तिमत् ॥ 3.57.17 ॥   
अहो लक्ष्मण गह्यं ते कृतं यस्त्वं विहाय ताम्।  
सीतामिहागतः सौम्य कञ्चित् स्वस्ति भवेदिह ॥ 3.57.18 ॥   
न मेऽस्ति संशयो वीर सर्वथा जनकात्मजा।  
विनष्टा भक्षिता वापि राक्षसैर्वनचारिभिः ॥ 3.57.19 ॥   
अशुभान्येव भूयिष्ठं यथा प्रादुर्भवन्ति मे ॥ 3.57.20 ॥   
अपि लक्ष्मण सीतायाः सामग्य्रं प्राप्नुयावहे।  
जीवन्त्याः पुरुषव्याघ्र सुताया जनकस्य वै ॥ 3.57.21 ॥   
यथा वै मृगसङ्घाश्च गोमायुश्चैव भैरवम्।  
वाश्यन्ते शकुनाश्चापि प्रदीप्तामभितो दिशम् ॥ 3.57.22 ॥   
अपि स्वस्ति भवेत्तस्या राजपुत्र्या महाबल ॥ 3.57.23 ॥   
इदं हि रक्षो मृगसन्निकाशं प्रलोभ्य मां दूरमनुप्रयान्तम्।  
हतं कथञ्चिन्महता श्रमेण स राक्षसोऽभून्म्रियमाण एव ॥ 3.57.24 ॥   
मनश्च मे दीनमिहाप्रहृष्टं चक्षुश्च सव्यं कुरुते विकारम्।  
असंशयं लक्ष्मण नास्ति सीता हृता मृता वा पथि वर्तते वा ॥ 3.57.25 ॥   

</details>
</div>
