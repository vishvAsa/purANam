+++
title = "०५८ रामशोकः"
title_english = "058 Rama anguishes for Seetha s aloneness"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-058-Rama_Shokaha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/3_araNyakANDam/05-sItAnveShaNam/058_rAmashokaH.md">
<details><summary><h3>IITK ...{Loading}...</h3></summary>

Rama wails -- doubts Sita's existenceblames Lakshmana -- looks out for
Sita around the cottage.



#### श्लोकः
##### मूलम्
स दृष्ट्वा लक्ष्मणं दीनं शून्ये दशरथात्मजः।  
पर्यपृच्छत धर्मात्मा वैदेहीमागतं विना॥3.58.1॥

##### शब्दार्थः
धर्मात्मा righteous self, सः दशरथात्मजः that son of Dasaratha, शून्ये downcast, वैदेहीं विना without Vaidehi, आगतम् who came, दीनम् depressed, लक्ष्मणम् Lakshmana, दृष्ट्वा seeing, पर्यपृच्छत questioned.

##### आङ्ग्लानुवादः
Rama, son of Dasaratha, the righteous self, saw Lakshmana downcast and dejected. Seeing him  without Sita, Rama enquiredः



#### श्लोकः
##### मूलम्
प्रस्थितं दण्डकारण्यं या मामनुजगाम ह।  
क्व सा लक्ष्मण वैदेही यां हित्वा त्वमिहागतः॥3.58.2॥

##### शब्दार्थः
लक्ष्मण Lakshmna, दण्डकारण्यम् to Dandakaranyam, प्रस्थितम् entered, माम् me, या who,   अनुजगाम ह followed, याम् whom, हित्वा having left, त्वम् you, इह here, आगतः came, सा वैदेही that Vaidehi, क्व where is she?

##### आङ्ग्लानुवादः
Where is that princess from Videha who accompanied me when I entered Dandaka forest ? Why have you come here leaving her behind ?



#### श्लोकः
##### मूलम्
राज्यभ्रष्टस्य दीनस्य दण्डकान्परिधावतः।  
क्व सा दुःखसहाया मे वैदेही तनुमध्यमा॥3.58.3॥

##### शब्दार्थः
राज्यभ्रष्टस्य forsaking the kingdom, दण्डकान् Dandaka, परिधावतः running about, दीनस्य of a dejected, मे mine, दुःखसहाया a sharer of my sorrow, तनुमध्यमा lady of slender waist, सा वैदेही that Vaidehi, क्व where is she?

##### आङ्ग्लानुवादः
Where is that princess from Videha, a sharer of my sorrows, Sita of slender waist who followed this hapless prince disloged from the kingdom into the Dandaka forest?



#### श्लोकः
##### मूलम्
यां विना नोत्सहे वीर मुहूर्तमपि जीवितुम्।  
क्व सा प्राणसहाया मे सीता सुरसुतोपमा॥3.58.4॥

##### शब्दार्थः
वीर O Warrior, यां विना without whom, मुहूर्तमपि even for a moment, जीवितुम् to live, नोत्सहे I have no interest, सा she, सुरसुतोपमा who resembles the daughter of a god, मे my, प्राणसहाया sustainer of my life, सीता Sita, क्व Where is she?

##### आङ्ग्लानुवादः
O warrior Lakshmana where is that Sita without whom I have no interest to live for a moment, who was like the daughter of a god and a sustainer of my life?



#### श्लोकः
##### मूलम्
पतित्वममराणां वा पृथिव्याश्चापि लक्ष्मण।  
तां विना तपनीयाभां नेच्छेयं जनकात्मजाम्॥3.58.5॥

##### शब्दार्थः
लक्ष्मण Lakshmana, तपनीयाभाम् goldenhued lady, ताम् she, जनकात्मजां विना without Janaka's daughter, अमराणाम् of gods, पतित्वम् lordship, पृथिव्याश्च of the earth, नेच्छेयम् do not desire.

##### आङ्ग्लानुवादः
O Lakshmana I desire no lordship of the gods  or of the entire earth without that daughter of Janaka, that lady of golden complexion.



#### श्लोकः
##### मूलम्
कच्चिज्जीवति वैदेहि प्राणैः प्रियतरा मम।  
कच्चित्प्रव्राजनं सौम्य न मे मिथ्या भविष्यति॥3.58.6॥

##### शब्दार्थः
सौम्य O gentle, मम my, प्राणैः than life, प्रियतरा dearer, वैदेही Vaidehi, जीवति कच्चित् will she be alive, मे my, प्रव्राजनम् banishment from kingdom, मिथ्या prove to be false, न भविष्यति कच्चित् shall not become.

##### आङ्ग्लानुवादः
O gentle Lakshmana I wonder if Vaidehi, who is dearer to me than my life is still alive  
I hope my banishment from the kingdom is not going to prove false.



#### श्लोकः
##### मूलम्
सीतानिमित्तं सौमित्रे मृते मयि गते त्वयि।  
कच्चित्सकामा सुखिता कैकेयी सा भविष्यति॥3.58.7॥

##### शब्दार्थः
सौमित्रे Saumitri, सीतानिमित्तम् on account of Sita, मयि when I will be, मृते dead, त्वयि when you, गते will be gone, सा कैकेयी that Kaikeyi, सकामा with her desire fulfilled, सुखिता a happy soul, भविष्यति कच्चित् will be indeed.

##### आङ्ग्लानुवादः
O Saumitri when I am dead on account of Sita, and you are back, Kaikeyi with her desire fulfilled will be happy, indeed.



#### श्लोकः
##### मूलम्
सपुत्रराज्यां सिद्धार्थां मृतपुत्रा तपस्विनी।  
उपस्थास्यतिकौसल्या कच्चित्सौम्य न केकयीम्॥3.58.8॥

##### शब्दार्थः
सौम्य O handsome one, मृतपुत्रा  with her son dead, तपस्विनी a lady of renunciation, कौसल्या Kausalya, सपुत्रराज्याम् who enjoys the company of a son and power of the throne, सिद्धार्थाम् accomplished her desire, कैकयीम् Kaikeyi, न उपस्थास्यति कच्चित् cease to serve indeed.

##### आङ्ग्लानुवादः
O handsome one  I wonder if that lady of renunciation, Kausalya with her son dead, will have to serve Kaikeyi whose desire would be fulfilled, and who will enjoy the power of the throne in the company of her son



#### श्लोकः
##### मूलम्
यदि जीवति वैदेही गमिष्याम्याश्रमं पुनः।  
सुवृत्ता यदि वृत्ता प्राणांस्त्यक्ष्यामि लक्ष्मण॥3.58.9॥

##### शब्दार्थः
लक्ष्मण O Lakshmana, वैदेही Vaidehi, जीवति यदि if she is living only, पुनः again, आश्रमम् to the cottage, गमिष्यामि will go, यदि वा or else, सुवृत्ता virtuous, वृत्ता dead, प्राणान् life, त्यक्ष्यामि I will give up.

##### आङ्ग्लानुवादः
O Lakshmana, only if Vaidehi is alive will I enter the cottage again or else I will give up  
my life if that virtuous lady is no more.



#### श्लोकः
##### मूलम्
यदि मामाश्रमगतं वैदेही नाभिभाषते।  
पुनः प्रहसिता सीता विनशिष्यामि लक्ष्मण॥3.58.10॥

##### शब्दार्थः
लक्ष्मण Lakshmana, आश्रमगतम् when I return to the cottage, माम् me, वैदेही Vaidehi, सीता Sita, प्रहसिता with her sweet smile, पुनः again, नाभिभाषते यदि if she does not speak to me, विनशिष्यामि I will die.

##### आङ्ग्लानुवादः
I will die if Sita, princess from Videha, is not there to speak to me with her sweet smile when I return to the cottage, O Lakshmana



#### श्लोकः
##### मूलम्
ब्रूहि लक्ष्मण वैदेही यदि जीवति वा न वा।  
त्वयि प्रमत्ते रक्षोभिर्भक्षिता वा तपस्विनी॥3.58.11॥

##### शब्दार्थः
लक्ष्मण Lakshmana, वैदेही Vaidehi, जीवति वा alive or, न वा not, त्वयि you, प्रमत्ते were not alert, तपस्विनी lady of renunciation, रक्षोभिः by the demons, भक्षिता वा have they eaten, ब्रूहि tell me.

##### आङ्ग्लानुवादः
Tell me, O Lakshmana   if Sita is alive or not, whether she was eaten up by demons when you were off your guard.



#### श्लोकः
##### मूलम्
सुकुमारी च बाला च नित्यं चादुःखदर्शिनी।  
मद्वियोगेन वैदेही व्यक्तं शोचति दुर्मनाः॥3.58.12॥

##### शब्दार्थः
सुकुमारी च a delicate, बाला च young also, नित्यम् always, अदुःखदर्शिनी never experienced sorrow, वैदेही Vaidehi, दुर्मनाः troubled mind, मद्वियोगेन by separation from me, शोचति thinking of, व्यक्तम् it is true.

##### आङ्ग्लानुवादः
Vaidehi is delicate, young and she has never faced any sorrow.She will be certainly disheartened due to separation from me.



#### श्लोकः
##### मूलम्
सर्वदा रक्षसा तेन जिह्मेन सुदुरात्मना।  
वदता लक्ष्मणेत्युच्चैस्तवापि जनितं भयम्॥3.58.13॥

##### शब्दार्थः
जिह्मेन by the wicked, सुदुरात्मना by the evilminded, लक्ष्मण इति saying Lakshmana thus, उच्चैः loudly, वदता calling out, तेन by him, रक्षसा demon, सर्वथा by all means, तवापि for you also, भयम् fear, जनितम् is created.

##### आङ्ग्लानुवादः
The evilminded, wicked demon calling out loudly 'O Lakshmana' must have by all means instilled fear in your mind.



#### श्लोकः
##### मूलम्
श्रुतस्तु शङ्के वैदेह्या स स्वरस्सदृशो मम।  
त्रस्तया प्रेषितस्त्वं च द्रष्टुं मां शीघ्रमागतः॥3.58.14॥

##### शब्दार्थः
वैदेह्या by Vaidehi, मम of me, सदृशः similar, सः that, स्वरः voice, श्रुतः was heard, शङ्के       I doubt, त्रस्तया by a frightened lady, प्रेषितः sent, त्वं च you too, माम् me, द्रष्टुम् to see, शीघ्रम् quickly, आगतः came.

##### आङ्ग्लानुवादः
I am afraid, Vaidehi, frightened by hearing the voice which was like mine sent you to see me, and you came all at once.



#### श्लोकः
##### मूलम्
सर्वथा तु कृतं कष्टं सीतामुत्सृजता वने।  
प्रतिकर्तुं नृशंसानां रक्षसां दत्तमन्तरं॥3.58.15॥

##### शब्दार्थः
सीताम् Sita, वने in the forest, उत्सृजता leaving alone, सर्वथा by all means, कष्टम् difficult, कृतम् done, प्रतिकर्तुम् to take revenge, नृशंसानाम् of the cruel, रक्षसाम् of demons, अन्तरम् chance, दत्तम् is given.

##### आङ्ग्लानुवादः
You have definitely done a great mistake by leaving Sita alone in the forest. This has given a chance to the cruel demons to wreak revenge.



#### श्लोकः
##### मूलम्
दुःखिताः खरघातेन राक्षसाः पिशिताशनाः।  
तैस्सीता निहता घोरैर्भविष्यति न संशयः।3.58.16॥

##### शब्दार्थः
पिशिताशनाः flesheaters, राक्षसाः demons, खरघातेन by the death of Khara, दुःखिताः are aggrieved, घोरैः dreadful, तैः by them, सीता Sita, निहता killed, भविष्यति may be, संशयः doubt, न no.

##### आङ्ग्लानुवादः
The dreadful, carnivorous demons aggrieved over my murder of Khara must have undoubtedly killed Sita.



#### श्लोकः
##### मूलम्
अहोऽस्मिन् व्यसने मग्नस्सर्वथा शत्रुसूदन।  
किं न्विदानीं करिष्यामि शङ्के प्राप्तव्यमीदृशम्॥3.58.17॥

##### शब्दार्थः
शत्रुसूदन O destroyer of enemies, सर्वथा in all respects, अस्मिन् in this, व्यसने in sorrow, मग्नः I am drowned, इदानीम् at this time, किं नु करिष्यामि what can I do?, ईदृशम् such, प्राप्तव्यम् destined, शङ्के I fear, अहो alas

##### आङ्ग्लानुवादः
O destroyer of enemies  I am completely drowned in sorrow. What can I do at this moment. Alas, I am destined to suffer.



#### श्लोकः
##### मूलम्
इति सीतां वरारोहां चिन्तयन्नेव राघवः।  
आजगाम जनस्थानं त्वरया सह लक्ष्मणः॥3.58.18॥

##### शब्दार्थः
राघवः Raghava, इति thus, वरारोहाम् beautiful, सीताम् Sita, चिन्तयन्नेव while brooding over only, सह लक्ष्मणः along with Lakshmana, त्वरया quickly, जनस्थानम्  Janasthanam, आजगाम he went.

##### आङ्ग्लानुवादः
While thus brooding over the beautiful Sita, the scion of the Raghus along with Lakshmana hurried towards Janasthana.



#### श्लोकः
##### मूलम्
विगर्हमाणोऽनुजमार्तरूपं क्षुधा श्रमाच्चैव पिपासया च।  
विनिश्श्वसन् शुष्कमुखो विवर्णः प्रतिश्रयं प्राप्य समीक्ष्य शून्यम्॥3.58.19॥  
स्वमाश्रमं सम्प्रविगाह्य वीरो विहारदेशाननुसृत्य कांश्चित्।  
एतत्तदित्येव निवासभूमौ प्रहृष्टरोमा व्यथितो बभूव॥3.58.20॥

##### शब्दार्थः
वीरः hero, आर्तरूपम् dejected, अनुजम् brother, विगर्हमाणः  blaming him, क्षुधा hunger, श्रमाच्चैव due to exhaustion, पिपासया and thirsty, विनिःश्वसन् sighing deeply, शुष्कमुखः face dried up, विवर्णः turned pale, प्रतिश्रयम् restingplace, प्राप्य reaching, शून्यम् empty, समीक्ष्य seeing, स्वम् his, आश्रमम् hermitage, सम्प्रविगाह्य searching thoroughly, कांश्चित् some of the places, विहारदेशान् places where she was moving about, अनुसृत्य after following her, निवासभूमौ in the dwelling place, एतत् all that, तदेव इति this itself, प्रहृष्टरोमा with horripilation, व्यथितः pained, बभूव became.

##### आङ्ग्लानुवादः
Thus blaming his dejected brother, the valiant Rama entered the hermitage, sighing deeply, his face pale and his throat dried up with hunger, exhaustion and thirst. Reaching his dwellingplace, he found it empty. He thoroughly searched the hermitage and the places where she used to move about on the premises. And 'so it has happened', he sadly said to himself, his hair raised on end.  

#### समाप्तिः
 श्रीमद्रामायणे वाल्मीकीय आदिकाव्ये अरण्यकाण्डे अष्टपञ्चाशस्सर्गः॥  
Thus ends the fiftyeighth sarga of Aranyakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/3_araNyakANDam/05-sItAnveShaNam/058_rAmashokaH.md">
<details><summary><h3>भूषणम् ...{Loading}...</h3></summary>



स दृष्ट्वा लक्ष्मणं दीनं शून्ये दशरथात्मजः ।  

पर्यपृच्छत धर्मात्मा वैदेहीमागतं विना  ॥  ३।५८।१  ॥   

अथ सीताप्राप्तिसन्देहकृतशोकप्रलापो ऽष्टपञ्चाशे स दृष्ट्वेत्यादि । शून्ये
वने वैदेहीं विना आगतं वैदेहीं विसृज्यागतं लक्ष्मणं पर्यपृच्छत
पर्यपृच्छत्  ॥  ३।५८।१  ॥   

  

प्रस्थितं दण्डकारण्यं या मामनुजगाम ह ।  

क्व सा लक्ष्मण वैदेही यां हित्वा त्वमिहागतः  ॥  ३।५८।२  ॥   

प्रश्नस्वरूपमाह प्रस्थितमित्यादिना । दण्डकारण्यं प्रति प्रस्थितम्  ॥ 
३।५८।२  ॥   

  

राज्यभ्रष्टस्य दीनस्य दण्डकान् परिधावतः ।  

क्व सा दुःखसहाया मे वैदेही तनुमध्यमा  ॥  ३।५८।३  ॥   

दुःखसहाया समानदुःखेत्यर्थः  ॥  ३।५८।३  ॥   

  

यां विना नोत्सहे वीर मुहूर्तमपि जीवितुम् ।  

क्व सा प्राणसहाया मे सीता सुरसुतोपमा  ॥  ३।५८।४  ॥   

सुरसुता सुरस्त्री  ॥  ३।५८।४  ॥   

  

पतित्वममराणां वा पृथिव्याश्चापि लक्ष्मण ।  

तां विना तपनीयाभां नेच्छेयं जनकात्मजाम्  ॥  ३।५८।५  ॥   

तपनीयं स्वर्णम् । इच्छेयम् इच्छामि  ॥  ३।५८।५  ॥   

  

कच्चिज्जीवति वैदेही प्राणैः प्रियतरा मम ।  

कच्चित्प्रवाजनं सौम्य न मे मिथ्या भविष्यति  ॥  ३।५८।६  ॥   

प्राणैः प्राणेभ्यः । प्रव्राजनं चतुर्दशवर्षवनवासः । मिथ्या असत्यं न
भविष्यति कच्चित् । चतुर्दशवर्षसमाप्तावेव सीतावियोगजं जीववियोगं किं
प्राप्स्यामीत्यर्थः  ॥  ३।५८।६  ॥   

  

सीतानिमित्तं सौमित्रे मृते मयि गते त्ययि ।  

कच्चित् सकामा सुखिता कैकेयी सा भविष्यति  ॥  ३।५८।७  ॥   

सीतानिमित्तं सीताविनाशनिमित्तम् । त्वयि गते, अयोध्यामिति शेषः ।
सकामेत्यनेन रामस्य हृदये कैकेयी स्वविनाशार्थमेव वनं प्रेषितवतीति सदा
वर्तते । तदिदीनीं सुप्तप्रमत्तकुपितानां भावज्ञानं दृष्टमिति न्यायेन
व्यक्तीकृतम्  ॥  ३।५८।७  ॥   

  

सपुत्रराज्यां सिद्धार्थां मृतपुत्रा तपस्विनी ।  

उपस्थास्यति कौसल्या कच्चित् सौम्य न केकयीम्  ॥  ३।५८।८  ॥   

तपस्विनी शोच्या  ॥  ३।५८।८  ॥   

  

यदि जीवति वैदेही गमिष्याम्याश्रमं पुनः ।  

सुवृत्ता यदि वृत्ता सा प्राणांस्त्यक्ष्यामि लक्ष्मण  ॥  ३।५८।९  ॥   

वृत्ता परेता । सुवृत्ता स्वाचारा  ॥  ३।५८।९  ॥   

  

यदि मामाश्रमगतं वैदेही नाभिभाषते ।  

पुनः प्रहसिता सीता विनशिष्यामि लक्ष्मण  ॥  ३।५८।१०  ॥   

प्रहसिता प्रहसितमुखी  ॥  ३।५८।१०  ॥   

  

ब्रूहि लक्ष्मण वैदेही यदि जीवति वा न वा ।  

त्वयि प्रमत्ते रक्षोभिर्भक्षिता वा तपस्विनी  ॥  ३।५८।११  ॥   

यदि जीवति तदा ब्रूहि वद । वैदेही जीवति वा न वा । न वेत्यस्य विवरणं
त्वयीति । प्रमत्ते अनवहिते  ॥  ३।५८।११  ॥   

  

सुकुमारी च बाला च नित्यं चादुःखदर्शिनी ।  

मद्वियोगेन वैदेही व्यक्तं शोचति दुर्मनाः  ॥  ३।५८।१२  ॥   

दुःखं पश्यतीति दुःखदर्शिनी सा न भवतीत्यदुःखदर्शिनी । शोचति अशोचत् ।
वनवास इति शेषः । दुर्मनाः चिन्ताकुलेति यावत्  ॥  ३।५८।१२  ॥   

  

सर्वथा रक्षसा तेन जिह्मेन सुदुरात्मना ।  

वदता लक्ष्मणेत्युच्चैस्तवापि जनितं भयम्  ॥  ३।५८।१३  ॥   

जिह्मेन कपटेन । तवापि अतिशूरस्यापि  ॥  ३।५८।१३  ॥   

  

श्रुतस्तु शङ्के वैदेह्या स स्वरः सदृशो मम ।  

त्रस्तया प्रेषितस्त्वं च द्रष्टुं मां शीघ्रमागतः  ॥  ३।५८।१४  ॥   

मम स्वरेण यस्मादागतः तस्मात् सः स्वरो वैदेह्या श्रुतः त्रस्तया तया त्वं
प्रेषितश्चेति शङ्क इति योजना  ॥  ३।५८।१४  ॥   

  

सर्वथा तु कृतं कष्टं सीतामुत्सृजता वने ।  

प्रतिकर्तुं नृशंसानां रक्षसां दत्तमन्तरम्  ॥  ३।५८।१५  ॥   

कष्टमेवाह प्रतीति । प्रतिकर्तुं मत्कृतापकारस्य प्रत्यपकारं कर्तुम् ।
अन्तरम् अवकाशो दत्तः  ॥  ३।५८।१५  ॥   

  

दुःखिताः खरघातेन राक्षसाः पिशिताशनाः ।  

तैः सीता निहता घोरैर्भविष्यति न संशयः  ॥  ३।५८।१६  ॥   

प्रतीकारमेवाह दुःखिता इति । पिशिताशनत्वं निहनने हेतुः  ॥  ३।५८।१६  ॥   

  

अहो ऽस्निन् व्यसने मग्नः सर्वथा शत्रुसूदन ।  

किन्न्विदानीं करिष्यामि शङ्के प्राप्तव्यमीदृशम्  ॥  ३।५८।१७  ॥   

अहो ऽस्मिन्निति सन्धिरार्षः । ईदृशं व्यसनमज्जनं प्राप्तव्यमिति शङ्के  ॥ 
३।५८।१७  ॥   

  

इति सीतां वरारोहां चन्तयन्नेव राघवः ।  

आजगाम जनस्थानं त्वरया सहलक्ष्मणः  ॥  ३।५८।१८  ॥   

वरारोहामिति चिन्ताहेतुसौन्दर्यातिशयोक्तिः  ॥  ३।५८।१८  ॥   

  

विगर्हमाणो ऽनुजमार्तरूपं क्षुधा श्रमाच्चैव पिपासया च ।  

विनिःश्वसन् शुष्कमुखो विवर्णः प्रतिश्रयं प्राप्य समीक्ष्य शून्यम्  ॥ 
३।५८।१९  ॥   

स्वमाश्रमं सम्प्रविगाह्य वीरो विहारदेशाननुसृत्य कांश्चित् ।  

एतत्तदित्येव निवासभूमौ प्रहृष्टरोमा व्यथितो बभूव  ॥  ३।५८।२०  ॥   

इत्यार्षे श्रीरामायणे वाल्मीकीये आदिकाव्ये श्रीमदारण्यकाण्डे अष्टपञ्चाशः
 ॥  ५८  ॥   

विगर्हमाण इत्यादिश्लोकद्वयमेकान्वयम् । वक्ष्यमाणानेकसर्गार्थसङ्ग्रहरूपम्
। श्रमात् बहुदूरधावनात् । प्रतिश्रयं स्वाश्रमप्रदेशम् । शून्यं सीतारहितं
प्रतिश्रयमित्यनुषज्यते । अनन्तरं स्वाश्रमं सम्प्रविगाह्य प्रविश्य तमपि
शून्यं समीक्ष्येति शेषः । तदनु सीतायाः कांश्चिद्विहारदेशाननुसृत्य
विचित्य तानपि शून्यान् समीक्ष्य तत्रत्यनिवासभूमौ क्रीडास्थाने । तदेतदिति
। तादृशमेतादृशमिति विहारविशेषं स्मृत्वा प्रहृष्टरोमा सन् शोकेन व्यथितो
बभूव  ॥  ३।५८।१९,२०  ॥   

इति श्रीगोविन्दराजविरचिते श्रीरामायणभूषणे रत्नमेखलाख्याने
आरण्यकाण्डव्याख्याने अष्टपञ्चाशः सर्गः  ॥  ५८  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/3_araNyakANDam/05-sItAnveShaNam/058_rAmashokaH.md">
<details><summary><h3>शिरोमणी ...{Loading}...</h3></summary>



लक्ष्मणसमीपे रामसंभावनामुक्त्वा रामकर्तृकं प्रश्नमाह--स इत्यादिभिः । स
रामः वैदेहीं विना आगतम् अत एव दीनमत एव शून्यं चित्तप्रसादरहितं लक्ष्मणं
दृष्ट्वा पर्यपृच्छत  ॥  ३।५८।१  ॥   

  

तत्प्रश्नाकारमाह--प्रस्थितमित्यादिभिः । दण्डकारण्यं प्रस्थितं मां या
अनुजगाम यां च हित्वा त्वमिहागतः सा वैदेहीं क्वास्ति  ॥  ३।५८।२  ॥   

  

तदेव भङ्ग्यन्तरेणाह--राज्येति । राज्यभ्रष्टस्य मे दुःखसहाया दुःखे सहायः
साहाय्यं यस्याः सा सा प्रिया वैदेही क्व  ॥  ३।५८।३  ॥   

  

यामिति । हे वीर यां विना मुहूर्तमपि जीवितुं नोत्सहे सा सुरसुतोपमा
इन्द्रकन्यासादृश्यप्रतियोगिनी सीता क्व  ॥  ३।५८।४  ॥   

  

पतित्वमिति । तपनीयाभां प्रतप्तसुवर्णनिभां पृथिव्याः प्रादुर्भूतां तां
सीतां विना अमराणां न मरः कदाचिन्मरणं येषां ते ब्रह्मविष्णुमहेश्वराः
तेषां पतित्वं नेच्छेयम् इच्छामि ऽतपनीयं शातकुम्भम्ऽ इत्यमरः  ॥  ३।५८।५
 ॥   

  

कच्चिदिति । मम प्राणैः प्रियतरा वैदेही कच्चिज्जीवति मे प्रव्राजनं
प्रव्राजनसंबन्धि व्रतं नगरप्रवेशाभावादिमिथ्या असत्यं कच्चिन्न भविष्यति
एतेन यदि नगरमध्ये एव सीतापहृत्य संस्थापिता तर्हि तदानयनं नगरप्रवेशमन्तरा
कथं संभवेदिति रामविचारः सूचितः तेन अपहृतापि नगराद्बहिः संस्थापिता
चेच्छोभनमिति तदभिप्रायो व्यञ्जितः  ॥  ३।५८।६  ॥   

  

सीतेति । हे सौमित्रे सीतानिमित्तं मयि त्वयि च मृते राक्षसमृतत्वे गते
प्रापिते सति सकामा राक्षसवधविषयकेच्छावती कैकेयी सुखिता कच्चिद्भविष्यति
 ॥  ३।५८।७  ॥   

  

सेति । सपुत्रराज्यां मद्विषयकातिप्रीतिपुत्रशोभासहितां सिद्धार्थां सिद्धो
ऽर्थो राक्षसवधरूपं प्रयोजनं यस्याः तां केकयीं मृतः राक्षसघातकः पुत्रो
यस्याः सा कौसल्या कच्चिदुपस्थास्यति प्रशंसिष्यति  ॥  ३।५८।८  ॥   

  

यदीति । सुवृत्ता वैदेही यदि जीवति मया लोकान् पालयिष्यति यथापूर्वं तत्रैव
स्थिता भविष्यतीत्यर्थः, तदा आश्रमं गमिष्यामि यदि च वृत्तासा वृत्तः
प्रवृत्तः आसः केनचिन्निमित्तेन अपुनरागमनाय गमनं यस्याः सा तदा प्राणान्
पालनं त्यक्ष्यामि अहमपि तत्रैव गमिष्यामीत्यर्थः  ॥  ३।५८।९  ॥   

  

यदीति । आश्रमगतं मां प्रहसिता वैदेही यदि पुनर्नाभिभाषते अभिभाषिष्यते
राक्षसकृतपीडाजनितमूर्च्छादिना यदि किंचिन्न वक्ष्यतीत्यर्थः, तर्हि
विनशिष्यामि राक्षसान् विनाशयिष्यामि  ॥  ३।५८।१०  ॥   

  

ब्रूहीति । हे लक्ष्मण त्वयि प्रमत्ते सति रक्षोभिर्भक्षिता सती वैदेही न
जीवति वा जीवति वा इति त्वं ब्रूहि एको वाशब्द इत्यर्थकः  ॥  ३।५८।११  ॥   

  

सुकुमारीति । नित्यमदुःखदर्शिनी दुःखं पश्यति तच्छीला नित्यं तद्भिन्ना
वैदेही मद्वियोगेन दुर्मनाः सती शोचति व्यक्तं स्फुटमेतत्  ॥  ३।५८।१२  ॥   

  

लक्ष्मणागमने स्वकृतनिश्चयमाह--सर्वथेति । जिह्येन कपटेन सुदुरात्मना
दुर्ज्ञेयप्रयत्नवता अत एव लक्ष्मणेत्युच्चैर्वदता ते मारीचेन तवापि भयं
मत्कर्मकराक्षसबाधाहेतुकभीतिर्जनितमुत्पादितम्  ॥  ३।५८।१३  ॥   

  

श्रुत इति । मम सदृशः मत्स्वरसमानः सः मारीचोच्चारितः स्वरः वैदेह्या
श्रुतः अत एव त्रस्तया वैदेह्या प्रेषितस्त्वं मां द्रष्टुं शीघ्रमागतः
इत्यहं मन्ये  ॥  ३।५८।१४  ॥   

  

सर्वथेति । वने सीतामुत्सृजता त्यजता त्वया सर्वथा कष्टं दुःखं कृतं
संपादितम् । दुःखाकारमाह--नृशंसानां क्रृराणां रक्षसां प्रतिकर्तुं
स्वजनवधप्रतिक्रियां संपादयितुमन्तरमवकाशो दत्तम्  ॥  ३।५८।१५  ॥   

  

नन्ववकाशदानेन किमित्यत आहदुःखिता इति । खरघातेन ये राक्षसा दुःखितास्तैः
राक्षसैः सीता निहता दुर्वचनादिना ताडिता भविष्यति संशयः अत्र संदेहो न  ॥ 
३।५८।१६  ॥   

  

अहो इति । ईदृशं प्राप्तव्यं व्यसनमहं शङ्के संभावयामि अत इदानीमहं किं
करिष्यामि न किंचित्कर्तव्यं प्रतिभातीत्यर्थः । अतः व्यसने दुःखे ऽहं
सर्वथा मग्नो ऽस्मि अहो सर्वेषां स्वजनानां दुःखमिदम् । ओदिति
प्रकृतिभावाभावस्त्वार्षत्वात्  ॥  ३।५७।१७  ॥   

  

इतीति । वरारोहामिति चिन्ताहेतुसौन्दर्यातिशयोक्तिः  ॥  ३।५८।१८  ॥   

  

विगर्हमाण इति । आर्तरूपं सीतोक्त्या रामोक्त्या च प्राप्तातिदुःखवत्तया
दुःखस्वरूपम् अनुजं लक्ष्मणं विगर्हमाणः क्षुदादिना शुष्कमुखः तत्त्वेन
प्रतीयमानः विनिःश्वसन् रामः प्रतिश्रयम् आश्रमसमीपदेशं प्राप्य शून्यं
सीतारहितं समीक्ष्य अत एव स्वमाश्रमं प्रविगाह्य अन्वीक्ष्य तत्रापि
सीतामदृष्ट्वेत्यर्थः, कांश्चित्स्वैकज्ञातान् विहारदेशान्
सीताविहारस्थलानि अनुसृत्य तानपि शून्यान् समीक्ष्य तत् सीताविहारस्थलम्
एतदेवेत्युक्त्वेति शेषः, निवासभूमौ स्वनिवासस्थले प्रहृष्टरोमा
उद्गतरोमावलिः सन् व्यथितो बभूव । श्लोकद्वयमेकान्वयि  ॥  ३।५८।१९२०  ॥   

  

इति श्रीमद्वाल्मीकीयरामायणव्याख्याने रामायणशिरोमणावारण्यकाण्डे
ऽष्टपञ्चाशः सर्गः  ॥  ३।५८  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/3_araNyakANDam/05-sItAnveShaNam/058_rAmashokaH.md">
<details><summary><h3>तिलकम् ...{Loading}...</h3></summary>



पुनस्तदेव विस्तरेणाहस इति । शून्यं सन्तोषादिहीनचित्तम् । वैदेहीं विना
गतं तां त्यक्त्वा गतम्  ॥  ३।५८।१३  ॥   

  

प्राणसहाया । तां विना ऽसहायाः प्राणाः कथं स्थास्यन्तीति भावः  ॥  ३।५८।४
 ॥   

  

अमराणां पतित्वमिन्द्रत्वम्  ॥  ३।५८।५  ॥   

  

मे प्रव्राजनं चतुर्दश समा वनप्रवाजनव्रतधारणं तु सीताजीवने मम जीवनान्न
मिथ्या भविष्यति । तदभावे मध्ये एव मम मरणे तद्धानिरिति भावः  ॥  ३।५८।६
 ॥   

  

सीतानिमित्तं तद्विनाशनिमित्तम् । मयि मृते त्वयि चैकाकिन्ययोध्यां गते
इत्यर्थः । सकामा पूर्णमनोरथा  ॥  ३।५८।७  ॥   

  

सौम्येन विनयेन  ॥  ३।५८।८  ॥   

  

संवृत्ता सद्वृत्ता यदि वृत्ता मृतेत्यर्थः  ॥  ३।५८।९  ॥   

  

प्रहसिता प्रहसितमुखो  ॥  ३।५८।१०  ॥   

  

प्रमत्ते ऽनुचितकारिणि  ॥  ३।५८।११,१२  ॥   

  

तवापि ज्ञातमद्वलवीर्यादिमतो ऽपि  ॥  ३।५८।१३  ॥   

  

मम सदृशो मम स्वरेम सदृशः । यस्मात्त्वमत्रागतस्तस्मात्स स्वरस्तया श्रुत
इति शङ्के  ॥  ३।५८।१४  ॥   

  

प्रतिकर्तुं मत्कृतापकारस्य प्रत्युपकारं कर्तुम् । तदपेक्षाणा
रक्षमामन्तरमवकाशो दत्तः  ॥  ३।५८।१५,१६  ॥   

  

किं त्विदानीं करिष्यामीति शङ्के । ईदृशं दुःखं
प्राप्तव्यमवश्यमनुभवितव्यमिति शङ्क इति धैर्यावलम्बनम् । उत्प्रेक्षा  ॥ 
३।५८।१७  ॥   

  

जनस्थानं तद्वर्तिस्वाश्रमम्  ॥  ३।५८।१८  ॥   

  

विगर्हेमाण इत्यादि वक्ष्यमाणसर्गार्थसंग्रहः । श्रमेण बहुदूरधावनजेन ।
ऽश्रमाच्चैवऽ इति प्रायः पाठः । प्रतिश्रयमाश्रमसमीपदेशं शून्यं सीतया  ॥ 
३।५८।१९  ॥   

  

प्रतिश्रयं प्रेक्ष्यानन्तरं स्वाश्रमे प्रविगाह्य तमपि शून्यं वीक्ष्य ततः
सीतायाः कांश्चिद्वहारदेशाननुसृत्य तेषु तां विचित्य तानापि
शून्यान्निरीक्ष्य एतत्क्रीडाविशेषस्थानं तत्रत्यक्रीडाविशेष च स्मृत्वा
हृष्टरोमा शोकेन व्यथितश्च बभूव  ॥  ३।५८।२०  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽरण्यकाण्डे ऽष्टपञ्चाशः सर्गः  ॥  ३।५८  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/3_araNyakANDam/05-sItAnveShaNam/058_rAmashokaH.md">
<details><summary><h3>द्राविडपाठः ...{Loading}...</h3></summary>


स दृष्ट्वा लक्ष्मणं दीनं शून्ये दशरथात्मजः।  
पर्यपृच्छत धर्मात्मा वैदेहीमागतं विना ॥ 3.58.1 ॥   
प्रस्थितं दण्डकारण्यं या मामनुजगाम ह।  
क्व सा लक्ष्मण वैदेही यां हित्वा त्वमिहागतः ॥ 3.58.2 ॥   
राज्यभ्रष्टस्य दीनस्य दण्डकान् परिधावतः।  
क्व सा दुःखसहाया मे वैदेही तनुमध्यमा ॥ 3.58.3 ॥   
यां विना नोत्सहे वीर मुहूर्तमपि जीवितुम्।  
क्व सा प्राणसहाया मे सीता सुरसुतोपमा ॥ 3.58.4 ॥   
पतित्वममराणां वा पृथिव्याश्चापि लक्ष्मण।  
तां विना तपनीयाभां नेच्छेयं जनकात्मजाम् ॥ 3.58.5 ॥   
कच्चिज्जीवति वैदेही प्राणैः प्रियतरा मम।  
कच्चित्प्रवाजनं सौम्य न मे मिथ्या भविष्यति ॥ 3.58.6 ॥   
सीतानिमित्तं सौमित्रे मृते मयि गते त्ययि।  
कच्चित् सकामा सुखिता कैकेयी सा भविष्यति ॥ 3.58.7 ॥   
सपुत्रराज्यां सिद्धार्थां मृतपुत्रा तपस्विनी।  
उपस्थास्यति कौसल्या कच्चित् सौम्य न केकयीम् ॥ 3.58.8 ॥   
यदि जीवति वैदेही गमिष्याम्याश्रमं पुनः।  
सुवृत्ता यदि वृत्ता सा प्राणांस्त्यक्ष्यामि लक्ष्मण ॥ 3.58.9 ॥   
यदि मामाश्रमगतं वैदेही नाभिभाषते।  
पुनः प्रहसिता सीता विनशिष्यामि लक्ष्मण ॥ 3.58.10 ॥   
ब्रूहि लक्ष्मण वैदेही यदि जीवति वा न वा।  
त्वयि प्रमत्ते रक्षोभिर्भक्षिता वा तपस्विनी ॥ 3.58.11 ॥   
सुकुमारी च बाला च नित्यं चादुःखदर्शिनी।  
मद्वियोगेन वैदेही व्यक्तं शोचति दुर्मनाः ॥ 3.58.12 ॥   
सर्वथा रक्षसा तेन जिह्मेन सुदुरात्मना।  
वदता लक्ष्मणेत्युच्चैस्तवापि जनितं भयम् ॥ 3.58.13 ॥   
श्रुतस्तु शङ्के वैदेह्या स स्वरः सदृशो मम।  
त्रस्तया प्रेषितस्त्वं च द्रष्टुं मां शीघ्रमागतः ॥ 3.58.14 ॥   
सर्वथा तु कृतं कष्टं सीतामुत्सृजता वने।  
प्रतिकर्तुं नृशंसानां रक्षसां दत्तमन्तरम् ॥ 3.58.15 ॥   
दुःखिताः खरघातेन राक्षसाः पिशिताशनाः।  
तैः सीता निहता घोरैर्भविष्यति न संशयः ॥ 3.58.16 ॥   
अहोऽस्निन् व्यसने मग्नः सर्वथा शत्रुसूदन।  
किन्न्विदानीं करिष्यामि शङ्के प्राप्तव्यमीदृशम् ॥ 3.58.17 ॥   
इति सीतां वरारोहां चन्तयन्नेव राघवः।  
आजगाम जनस्थानं त्वरया सहलक्ष्मणः ॥ 3.58.18 ॥   
विगर्हमाणोऽनुजमार्तरूपं क्षुधा श्रमाच्चैव पिपासया च।  
विनिःश्वसन् शुष्कमुखो विवर्णः प्रतिश्रयं प्राप्य समीक्ष्य शून्यम् ॥ 3.58.19 ॥   
स्वमाश्रमं सम्प्रविगाह्य वीरो विहारदेशाननुसृत्य कांश्चित्।  
एतत्तदित्येव निवासभूमौ प्रहृष्टरोमा व्यथितो बभूव ॥ 3.58.20 ॥   

</details>
</div>
