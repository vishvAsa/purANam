<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>पुराणे विश्वासटिप्पन्यः  | ०२९ सिद्धेश्वरमाहात्म्यवर्णनम्</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/" rel="alternate" type="application/rss+xml" title="पुराणे विश्वासटिप्पन्यः" />
    <link href="/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/" rel="feed" type="application/rss+xml" title="पुराणे विश्वासटिप्पन्यः" />

    <meta property="og:url" content="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/">
  <meta property="og:site_name" content="पुराणे विश्वासटिप्पन्यः">
  <meta property="og:title" content="०२९ सिद्धेश्वरमाहात्म्यवर्णनम्">
  <meta property="og:description" content="॥ सूत उवाच ॥ ॥
एवं सर्वेषु तीर्थेषु संस्थितेषु द्विजोत्तमाः ॥
तत्क्षेत्रं ख्यातिमापन्नं समस्ते धरणीतले ॥ १ ॥
समस्तेभ्यस्ततोऽदूरान्मुनयः शंसितव्रताः ॥
संश्रयन्ति ततो भूपास्तपोऽर्थं जरयाऽन्विताः ॥ २ ॥
तथा ते लिङ्गिनो दान्ताः सिद्धिकामाः समन्ततः ॥
समाश्रयन्ति तत्क्षेत्रं सवर्तीर्थसमा श्रयम् ॥ ३ ॥
तत्र सिद्धेश्वरन्नाम लिङ्गमस्ति द्विजोत्तमाः ॥
सर्वसिद्धिप्रदं नृणां स्वयं सिद्धिप्रदायकम्॥ ४ ॥
निर्विद्य भूतले शर्वः सर्वव्यापी सदा शिवः ॥
हाटकेश्वरसञ्ज्ञेऽस्मिन्क्षेत्रे देवः स्वयं स्थितः ॥ ५ ॥
लिङ्गरूपेण भगवान्प्रादुर्भूतः स्वयं हरः॥
स्मरणाद्दर्शनाच्चैव सर्वसिद्धिप्रदः सदा ॥६॥
सिद्धेनाराधितो यस्मात्तस्मात्सिद्धेश्वरः स्मृतः ॥
तस्यैव वरदानाद्धि अत्रैवावस्थितो हरः ॥ ७ ॥
यस्तं पश्यति सद्भक्त्या शुचिः स्पृशति वा नरः ॥
वाञ्छितं लभते सद्यो यद्यपि स्यात्सुदुर्लभम् ॥ ८ ॥
तत्र सिद्धिं गताः पूर्वं शतशः पुरुषा भुवि ॥
दर्शनात्स्पर्शनाच्चान्ये प्रणामादपरे नराः ॥ ९ ॥
दक्षिणामूर्तिमासाद्य मन्त्रं तस्य षडक्षरम् ॥
यो जपेच्छ्रद्धयोपेतस्तस्यायुः सम्प्रवर्धते ॥ ६.२९.१० ॥
यावत्सङ्ख्यं जपेन्मत्रं तावत्सङ्ख्यान्यहानि सः ॥
आयुषः परतो मर्त्यो जीवते नात्र संशयः ॥ ११ ॥
॥ ऋषय ऊचुः ॥ ॥ अत्याश्चर्यमिदं सूत यत्त्वया परिकीर्तितम् ॥
आयुषोऽप्यधिकं मर्त्यो जीवते यदि मानवः ॥ १२ ॥
॥ सूत उवाच । ॥
अत्र वः कीर्तयिष्यामि स्वयमेव मया श्रुतम् ॥
वदतस्तत्समुद्दिश्य यद्वत्सस्य महात्मनः ॥ १३ ॥
पुरा मे वसमानस्य पुरतोऽत्र पितुर्गृहे ॥
आयातः स मुनिस्तत्र वत्सो नाम महाद्युतिः ॥ १४ ॥
वहमानो युवावस्थां द्वादशार्कस मद्युतिः ॥
अङ्गैः सर्वैस्तु रूपाढ्यः कामदेव इवापरः ॥ १५ ॥
मत्पित्रा स तदा दृष्टस्ततो भक्त्याऽभिवादितः ॥
अर्घ्यं दत्त्वा ततः प्रोक्तो विश्रान्तो विनयेन च ॥ १६ ॥
स्वागतं तव विप्रेन्द्र कुतस्त्वमिह चागतः ॥
आदेशो दीयतां मह्यं किं करोमि यथोचितम् ॥ १७ ॥
॥ वत्स उवाच ॥ ॥
तवाश्रमपदे सूत चातुर्मास्यसमुद्भवम् ॥
कर्तुमिच्छाम्यनुष्ठानं शुश्रूषां चेत्करोषि मे ॥ १८ ॥
॥ लोमहर्षण उवाच ॥ ॥
एवं विप्र करिष्यामि तवादेशमसंशयम् ॥
धन्योऽस्म्यनुगृहीतोऽस्मि यस्त्वं मे गृहमागतः ॥ १९ ॥
एवमुक्ताथ मामाह स पिता द्विजसत्तमाः ॥
त्वया वत्सस्य कर्तव्या शुश्रूषा नित्यमेव हि ॥ ६.२९.२० ॥
ततोऽहं विनयोपेतस्तस्य कृत्यानि कृत्स्नशः ॥
करोमि स च मे रात्रौ चित्राः कीर्तयते कथाः ॥ २१ ॥
राजर्षीणां पुराणानां देवदानवरक्षसाम् ॥
द्वीपानां पर्वतानां च स्वयं दृष्ट्वा सहस्रशः ॥ २२ ॥
एकदा तु मया पृष्टः कथान्ते प्राप्य कौतुकम् ॥
विस्मयाविष्टचित्तेन स द्विजो द्विजसत्तमाः ॥ २३ ॥
भगवन्सुकुमारं ते शरीरं प्रथमं वयः ॥
द्वीपानां च करोषि त्वं कथा श्चित्राः पृथक्पृथक् ॥ २४ ॥
कथं सर्वं धरापृष्ठं ससमुद्रं निरीक्षितम् ॥
स्वल्पेन वयसा तात ( ?) विस्तरतो वद ॥ २५ ॥
त्वया ये कीर्तिता द्वीपाः समुद्राः पर्वतास्तथा ॥
मनसापि न शक्यास्ते गन्तुं मर्त्यैः कथञ्चन ॥ २६ ॥
अत्र कौतूहलं जातमश्रद्धेयं वचस्तथा ॥
श्रुत्वा श्रद्धेयवाक्यस्य तस्मात्सत्यं प्रकीर्तय ॥ २७ ॥
तपसः किं प्रभावोऽयं किं वा मन्त्रपराक्रमः ॥
येन पृथ्वीतलं कृत्स्नं त्वया दृष्टं मुनीश्वर ॥ २८ ॥
किं वा देवप्रसादस्तु तवौषधिकृतोऽथवा ॥
तच्च पुण्यतमं तात त्वं मे ब्रूहि सविस्तरम् ॥ २९ ॥
अथ मां स मुनिः प्राह विहस्य मुनिसत्तमाः ॥
सत्यमेतत्त्वया ज्ञातं मम मन्त्रपराक्रमम् ॥ ६.२९.३० ॥
सदाहमष्टसंयुक्तं सहस्रं शिवसन्निधौ ॥
जपामि शिवमन्त्रस्य षडक्षरमितस्य च ॥ ३१ ॥
त्रिकालं तेन मे जातं सुस्थिरं यौवनं मुने ॥
अतीतानागतं ज्ञानं जीवितं च सुखोदयम् ॥ ३२ ॥
मम वर्षसहस्राणि बहूनि प्रयुतानि च ॥
सञ्जातानि महाभाग दृश्यते प्रथमं वयः ॥ ३३ ॥
अत्र ते कीर्तयिष्यामि विस्तरेण महामते ॥
यथा सिद्धिर्मया प्राप्ता प्रसादाच्छङ्करस्य च ॥ ३४ ॥
अहं हि ब्राह्मणो नाम्ना वत्सः ख्यातो महीतले ॥
नानाशास्त्रकृताभ्यासः पुराऽऽसं वेदपारगः ॥ ३५ ॥
एतस्मिन्नेव काले तु मेनका च वराप्सराः ॥
वसन्तसमये प्राप्ता मर्त्यलोके यदृच्छया ॥ ३६ ॥
सा गता भ्रममाणाथ काम्यकन्नाम तद्वनम् ॥
मत्तकोकिलनादाढ्यं मनोज्ञद्रुमसं कुलम् ॥ ३७ ॥
यत्रास्ते मुनिशार्दूलो देवरात इति स्मृतः ॥
व्रतस्वाध्यायसम्पन्नस्तपसा ध्वस्तकिल्विषः ॥ ३८ ॥
उपविष्टो नदीतीरे देवतार्च्चापरा यणः ॥
श्रद्धया परया युक्त एकाकी निर्जने वने ॥ ३९ ॥
अथ सा पश्यतस्तस्य विवस्त्रा प्राविशज्जलम् ॥
दिव्यरूपसमोपेता घर्मार्ता वरवर्णिनी ॥ ॥ ६.२९.४० ॥
अथ तस्य मुनीन्द्रस्य रेतश्चस्कन्द तत्क्षणात् ॥
दृष्ट्वा तां चारुसर्वाङ्गीं जलमध्यं समाश्रिताम् ॥ ४१ ॥
एतस्मिन्नन्तरे प्राप्ता सारङ्गी सुपिपा सिता ॥
जलमिश्रं तया रेतः पीतं सर्वमशेषतः ॥ ४२ ॥
अथ साऽपि दधे गर्भं मानुषं वै प्रभावतः ॥
अमोघरेतसो मासे सुषुवे दशमे ततः॥४३॥
जनयामास दीप्ताङ्गी कन्यां पद्मदलेक्षणाम् ॥
तस्मिन्नेव जले पुण्ये देवराताश्रमं प्रति ॥ ४४ ॥
अथ तां स मुनिर्ज्ञात्वा स्वज्ञानेन स्ववीर्यजाम् ॥
कृपया परयाविष्टो जग्राह च पुपोष च ॥ ४५ ॥
स्नेहेन महता युक्तः कृतकौतुकमङ्गलः ॥
रक्षमाणो वने चैनां श्वापदेभ्यः प्रयत्नतः ॥ ४६ ॥।
आजहार सुमृष्टानि तत्कृते सुफलानि सः ॥
स्वयं गत्वा सुदूरं च कानने श्वापदाकुले ॥ ४७ ॥
तत्रस्था ववृधे सा च नाम्ना ख्याता मृगावती ॥
शुक्लपक्षे यथा व्योम्नि कलेव शशलक्ष्मणः ॥ ४८ ॥
अथ सा भ्रममाणेन मया दृष्टा मृगेक्षणा ॥
ततोऽहं कामबाणेन तत्क्षणात्ताडितो हृदि ॥ ॥ ४९ ॥
विज्ञाय च कुमारीं तां सवर्णां चारुहासिनीम् ॥
आदरेण गृहं गत्वा स मुनिर्याचितस्ततः ॥ ६.२९.५० ॥
प्रयच्छैनां मम ब्रह्मन्पत्न्यर्थं निज कन्यकाम् ॥
यथात्मा पोषयिष्यामि भोजनाच्छादनादिभिः ॥ ५१ ॥
ततस्तेन प्रदत्ता मे तत्क्षणादेव सुन्दरी ॥
विधिना शास्त्रदृष्टेन नक्षत्रे भग दैवते ॥ ५२ ॥
ततः कतिपयाहस्य मयोढा सा सुविस्मिता ॥
सखीजनसमायुक्ता फलार्थं निर्गता वने ॥ ५३ ॥
अथ वीरुधसञ्छन्ने वने तस्मि न्सुसंस्थिते ॥
तया न्यस्तं पदं मूर्ध्नि तृणाच्छन्नस्य भोगिनः ॥ ५४ ॥
सा दष्टा सहसा तेन पतिता वसुधातले ॥
विषार्दिता गतप्राणा तत्क्षणादेव भामिनी ॥ ५५ ॥
अथ सख्यः समागत्य तस्या दुःखेन दुःखिताः ॥
शशंसुस्ता यथावृत्तं रुदन्त्यो मम सूतज ॥ ५६ ॥
ततोऽहं सत्वरं गत्वा दृष्ट्वा तां पतितां भुवि ॥
विलापान्कृतवान्दीनो रुदितं करुणस्वरम् ॥ ५७ ॥
इयं मे सुविशालाक्षी मनःप्राणसमा प्रिया ॥
मृता भूमौ यया हीनो नाहं जीवितुमुत्सहे ॥ ५८ ॥
सोऽहमद्य गमिष्यामि परलोकं सहानया ॥
प्रियारहितहर्म्यस्य जीवितस्य च किं फलम् ॥ ५९ ॥
पुत्रपौत्रवधूभिश्च भृत्यवर्गयुतस्य च ॥
पत्नीहीनानि नो रेजुर्गृहाणि गृहमेधिनाम् ॥ ६.२९.६० ॥
यदीयं कर्णनेत्रान्ता तन्वङ्गी मधुरस्वरा॥
न जीवति पृथुश्रोणी मरिष्येऽ हमसंशयम् ॥ ६१ ॥
एवं विलपमानस्य मम सूत कुलोद्वह ॥
आगताः सुहृदः सर्वे रुरुदुस्तेऽपि दुःखिताः ॥ ६२ ॥
रुदित्वा सुचिरं तत्र तैः समं महतीं चिताम् ॥
कृत्वा तां सन्निधायाथ प्रदत्तो हव्यवाहनः ॥ ६३ ॥
तत आदाय मां कृच्छ्रान्निन्युश्च स्वगृहं प्रति ॥
रुदन्तं प्रस्खलन्तं च मुह्यमानं पदेपदे ॥ ६४ ॥
ततो निशावशेषेऽहमुत्थाय त्वरयाऽन्वितः ॥
कान्तादुःखपरीतात्मा गतोऽरण्यं तदेव हि ॥ ६५ ॥
कामेनोन्मत्ततां प्राप्तो भ्रममाण इतस्ततः ॥
विलपन्नेव दुःखार्तो वने जनविवर्जिते ॥ ६६ ॥
क्व गतासि विशालाक्षि विजनेऽस्मिन्विहाय माम् ॥
नाहं गृहं गमिष्यामि मम दुःखाय निर्दयः ॥ ६७ ॥
एषोऽरुणकरस्पर्शात्स्वाभां त्यजति चन्द्रमाः ॥
निशाक्षये निरुत्साहो यथाहं विधिना कृतः ॥ ६८ ॥
अयं तनुः समायाति सविता रक्तमण्डलः॥
निगदिष्यति मे वार्तां नूनं कच्चित्त्वदुद्भवाम् ॥ ६९ ॥
गगनं व्यापयन्सूर्यः सन्तापयति मां भृशम् ॥
बाह्ये चाभ्यन्तरे कामः कथं वक्ष्यामि जीवितम् ॥ ६.२९.७० ॥
करीन्दः स्वयमभ्येति तत्कुचाभौ समुद्वहन् ॥
कुम्भौ गत्वा तु पृच्छामि यदि शंसति तां प्रियाम् ॥ ७१ ॥
एवं प्रलपमानस्य मम मोहो महानभूत् ॥
भास्करांशुप्रतप्तस्य मदनाकुलितस्य च ॥ ७२ ॥
यंयं पश्यामि तत्राहं भ्रममाणो महावने ॥
वृक्षं वा प्राणिनो वापि तन्तं पृच्छामि मोहतः ॥ ७३ ॥
त्वद्दन्तमुसलप्रख्यं यस्या ऊरुयुगं गज ॥
तां बालां वद चेद्दृष्टा दयां कृत्वा ममोपरि ॥ ७४
त्वया जम्बूक चेद्दृष्टा बिम्बाफलनिभाधरा ॥
दयिता मम तद्ब्रूहि श्रेयस्ते भविता महत् ॥ ७५ ॥
अथवा बिल्व शम्स त्वं यदि बिल्वोपमस्तनी ॥
भ्रममाणा वने दृष्टा मम प्राणसमा प्रिया ॥७६॥
त्वत्पुष्पसदृशाङ्गी सा मम भार्या मनस्विनी ॥
स त्वं चम्पक जानीषे यदि त्वं शम्स मे द्रुतम् ॥७७॥
मधूक तव पुष्पेण दयितायाः समौ शुभौ ॥
कपोलौ पाण्डुरच्छायौ दृष्ट्वा त्वां स्मृतिमागतौ ॥७८॥
कदलीस्तम्भ सुव्यक्तं प्रियायाश्च सुकोमलौ ॥
ऊरू त्वत्तोऽपि तन्वङ्ग्याः सत्येनात्मानमालभे ॥७९॥
भोभो मृग न मे भार्या त्वया दृष्टाऽत्र कानने ॥
त्वत्समे लोचने स्पष्टे कज्जलेन समावृते ॥ ६.२९.८० ॥
तृणादोऽपि सुवृद्धोऽपि वने वृद्धोऽपि यः पशुः ॥
सोऽपि कान्तापरित्यक्तो न मृगो रमते क्षणम्॥८॥।
कान्तायाः पुरतो नित्यं विधत्तेंऽगं कलापकृत् ॥
विहङ्गयोनि जातोऽपि वृद्ध्यर्थं पुष्पधन्वनः॥८२॥
योऽयं सन्दृश्यते हंसो हंसीमनुस्मरत्यसौ ॥
गतिस्तादृङ्न चाप्यस्य मत्प्रियायाश्च यादृशी ॥८३॥
एक एव सुधन्योऽयं चक्रवाको विहङ्गमः ॥
मुहूर्तमपि योऽभीष्टां न त्यजेच्चक्रवाकिकाम् ॥ ८४ ॥
य एष श्रूयते रावो विभ्रमं जनयन्मम ॥
किंवा पिकसमुत्थो ऽयं किं वा मे दयितोद्भवः॥ ८५ ॥
मां दृष्ट्वाऽयं मृगो याति तं मृगी याति पृष्ठतः ॥
धावमाना ममाप्येवमनुयाति पुरा प्रिया ॥८६॥
वारणोऽयं प्रियां कान्तामनुरागानुयायिनीम् ॥
स्पर्शयत्यग्रहस्तेन मम संस्मारयन्प्रियाम ॥ ८७ ॥
हा प्रिये मृगशावाक्षि तप्तकाञ्चनसन्निभे ॥
कथं मां न विजानासि भ्रमन्तमिह कानने ॥ ८८ ॥
क्व सा भक्तिः क्व सा प्रीतिः क्व सा तुष्टिः क्व सा दया ॥
निगदन्तं सुदीनं मां सम्भाषयसि नो यतः ॥ ८९ ॥
एवं प्रलपमानस्य मम प्राप्ताः सुहृज्जनाः ॥
अन्वेषन्तः पदं तत्र वनेषु विषमेषु च ॥ ६.२९.९० ॥
ततस्तैः कोपरक्ताक्षैः प्रोक्तोऽहं सूतनन्दन ॥
भर्त्सद्भिः परुषैर्वाक्यैर्धिक्त्वां काममयाधुना ॥ ९१ ॥
त्वं किं शोचसि मूढात्मन्नशोच्यं जीवितं नृणाम् ॥
यतस्त्वामपि शोचन्तं शोचयिष्यन्ति चापरे ॥ ९२॥
यूयं वयं तथा चान्ये सञ्जाताः प्राणिनो भुवि ॥
सर्व एव मरिष्यामस्तत्र का परिदेवना ॥ ९३ ॥
अदर्शनात्प्रिया प्राप्ता पुनश्चादर्शनं गता ॥
न सा तव न तस्यास्त्वं वृथा किमनुशोचसि ॥ ९४ ॥
नायमत्यन्तसंवासः कस्यचित्केनचित्सह ॥
अपि स्वेन शरीरेण किमुतान्यैर्वृथा जनैः ॥ ९५ ॥
मृतं वा यदि वा नष्टं योतीतमनुशोचति ॥
स दुःखेन लभेद्दुःखं द्वावनर्थो प्रपद्यते ॥ ९६ ॥
एवं सम्बोधयित्वा मां गृहीत्वा ते मुहुर्जनैः ॥
निन्यु र्गृहं ततः सर्वे वनात्तस्मात्सुदारुणात् ॥ ९७ ॥
ततो मम गृहस्थस्य स्मरमाणस्य तां प्रियाम् ॥
उत्पन्नः सुमहान्कोपः सर्पान्प्रति महामते ॥ ९८ ॥
ततः कोपपरीतेन प्रतिज्ञातं मया स्फुटम् ॥
सर्पानुद्दिश्य यत्सर्वं तन्निबोधय दारुणम् ॥ ९९ ॥
अद्यप्रभृति चेन्नाहं सर्पं दृष्टिवशं गतम् ॥
निहन्मि दण्डघातेन तत्पापं स्याद्ध्रुवं मम ॥ ६.२९.१०० ॥
यच्च निक्षेपहर्तॄणां यच्च विश्वासघातिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १०१ ॥
यत्पापं साधुनिन्दायां मातापितृवधे च यत् ॥
तन्मे स्याद्यदि नो हन्मि सर्पं दृष्टिवशं गतम् ॥ १०२ ॥
परदाररतानां च यत्पापं जीवघातिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १०३ ॥
उक्तौ चाभिरतानां च यत्पापं गरदायिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १०४ ॥
कृतघ्नानां च यत्पापं परवित्तापहारिणाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १०५ ॥
यत्पापं शस्त्रकर्तृणां तथा वह्निप्रदायिनाम्॥
तन्मे स्याद्यदि नो हन्मि सर्पं दृष्टिवशं गतम् ॥ १०६ ॥
व्रतभङ्गेन यत्पापं व्रतिनां निन्दयापि यत् ॥
तन्मे स्याद्यदि नो हन्मि सर्पं दृष्टिवशं गतम् ॥ १०७ ॥
यत्पापं भ्रूणहत्यायां मृष्टमांसाशिनां च यत् ॥
तन्मे स्याद्यदि नो हन्मि सर्पं दृष्टिवशं गतम् ॥ १०८ ॥
वृक्षच्छेद प्रसक्तानां यत्पापं शल्यकारिणाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १०९ ॥
पाखण्डिनां च यत्पापं नास्तिकानां च यद्भवेत् ॥
तन्मे स्याद्यदि नो हन्मि सर्पं दृष्टिवशं गतम् ॥ ६.२९.११० ॥
मांसमद्यप्रसक्तानां यत्पापं विटभोजिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १११ ॥
मृषावादप्रसक्तानां पररन्ध्रावलोकिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११२ ॥
यत्पापं साक्ष्यकर्तृणां धान्यसङ्ग्रहकारिणाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११३ ॥
आखेटकरतानां च यत्पापं पाशदायिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११४ ॥
नित्यं प्रेषणकर्तॄणां यत्पापं मधुजीविनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ॥ ११५ ॥
अदृष्टदेववक्त्राणां यत्पापं मत्स्यजीविनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११६ ॥
विवादे पृच्छमानानां पक्षपातेन जल्पताम् ॥
भयाद्वा यदि वा लोभाद्द्वेषाद्वा कामतोऽपि वा ॥ ११७ ॥
यत्पापं तु भवेत्तेषां निर्दयानां दुरात्मनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११८ ॥
कन्याविक्रयकर्तृणां यत्पापं पापसङ्गिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११९ ॥
विद्याविक्रयकर्तॄणां यत्पापं समुदाहृतम् ॥
तन्मे स्याद्यदि नो हन्मि सर्पं दृष्टिवशं गतम् ॥ ६.२९.१२० ॥
एवं मया प्रतिज्ञाय कोपाविष्टेन सूतज ॥
गृहीतो लगुडः स्थूलो वधार्थं पवनाशिनाम् ॥ १२१ ॥
ततःप्रभृत्यहं भूमौ भ्रमामि लगुडायुधः ॥
ब्राह्मीं वृत्तिं परित्यज्य मार्गमाणो भुजङ्ग मान् ॥ १२२ ॥
मया कोपपरीतेन बहवः पन्नगा हताः ॥
विषोल्बणा महाकायास्तथान्ये मध्यमाधमाः ॥ १२३ ॥
एकदाहं वनं प्राप्तो गहनं लगु डायुधः ॥
शयानं तत्र चापश्यं जलसर्पं वयोऽधिकम् ॥ १२४ ॥
ततोऽहं दण्डमुद्यम्य कालदण्डोपमं रुषा ॥
हन्मि तं यावदेवाहं स मां प्रोवाच पन्नगः ॥ १२५ ॥
नापराध्यामि ते किञ्चिदहं ब्राह्मणसत्तम ॥
संरम्भात्तत्किमर्थं मां जिघांससि वयोऽधिकम् ॥ १२६ ॥
ततो मया स सम्प्रोक्तः कोपात्सलि लपन्नगः ॥
महामन्युपरीतेन स्मृत्वा भार्यां मृगावतीम् ॥
मम भार्या प्रिया पूर्वं सर्पेणासीद्विनाशिता ॥१२७ ॥
ततोऽहं तेन वैरेण सूदयामि महो रगान् ॥
अद्य त्वामपि नेष्यामि वैवस्वतगृहं प्रति ॥
हत्वा दण्डप्रहारेण तस्मादिष्टतमं स्मर ॥१२८॥
ततः स मां पुनः प्राह भयेन महतावृतः॥
शृणु तावद्वचोऽस्माकं ततः कुरु यथोचितम् ॥१२९॥
अन्ये ते पन्नगा विप्र ये दशन्तीह मानवान् ॥
वयं सलिलसम्भूता निर्विषाः सर्परूपिणः ॥ ६.२९.१३० ॥
एवं प्रजल्पमानोऽपि स दण्डेन मया हतः ॥
सूत तत्सूदनार्थाय निर्विकल्पेन चेतसा ॥ १३१ ॥
अथासौ लगुडस्पर्शात्तत्क्षणादेव पन्नगः॥
द्वादशार्क प्रतीकाशो बभूव पुरुषो महान्॥ १३२ ॥
तदाश्चर्यं समालोक्य ततोऽहं विस्मयान्वितः ॥
उक्तवांस्तं प्रणम्योच्चैः क्षम्यतामिति सादरम् ॥ १३३ ॥
को भवान्किमिदं रूपं कृतं सर्पमयं विभो ॥
किं वा ते ब्रह्मशापोऽयं किं वा क्रीडा सदेदृशी ॥ १३४ ॥
ततः प्रोवाच मां हृष्टः स नरः प्रश्रयान्वितः॥
शृणुष्वावहितो भूत्वा वृत्तान्तं स्वं वदामि ते ॥ १३५ ॥
अहमासं पुरा विप्र चमत्कारपुरोत्तमे ॥
युवा परमतेजस्वी धनवान्सुसमृद्धिभाक् ॥ १३६ ॥
तत्रैव नगरे रम्ये ह्यस्ति पुण्यं शिवालयम् [।
सिद्धेश्वरस्य देवस्य पताकाभिरलङ्कृतम ॥।३७॥
कस्यचित्त्वथ कालस्य तत्र यात्रा व्यजायत ॥
तत्र वादित्रघोषेण नादितं भुवनत्रयम् ॥ १३८ ॥
अथ तत्र समायाता मुनयः संशितव्रताः ॥
देवस्य दर्शनार्थाय शतशोऽथ सहस्रशः ॥ १३९ ॥
शैवाः पाशुपताश्चैव तथा कापालिकाश्च ये ॥
महाव्रतधराश्चान्ये शिवभक्तिपरायणाः ॥ ६.२९.१४० ॥
एकाहारा निराहारा वायुभक्षास्तथापरे ॥
अब्भक्षाः फल भक्षाश्च शीर्णपर्णाशिनस्तथा ॥ १४१ ॥
तेऽभिवन्द्य यथान्यायं देवदेवं महेश्वरम् ॥
उपाविष्टाः पुरस्तस्य कथाश्चक्रुः पृथग्विधाः ॥ १४२ ॥
राजर्षीणां पुराणानां देवेन्द्राणां च हर्षिताः ॥
दयाधर्मसमोपेतास्तथान्येऽपि च भूरिशः ॥ १४३ ॥
केचित्तत्र प्रनृत्यन्ति गायन्ति च तथाऽपरे ॥
साधवो भक्तिसंयुक्ता वाद्यं चक्रुश्च भूरिशः ॥।९४॥
अन्ये दानानि यच्छन्ति धनिनः श्रद्धयान्विताः ॥
दीनान्धकृपणेभ्यश्च तपस्विभ्यो विशेषतः ॥।४५॥
एवं महोत्सवे तत्र वर्तमाने महोदये ॥
आगतो बहुभिः सार्धमहं यौवनगर्वितः ॥ १४६ ॥
शिवदर्शनविद्वेषी तमसा संवृताशयः ॥
यात्रोत्सव विनाशाय प्रेरितोऽन्यैः सुदुर्जनैः ॥ १४७ ॥
जलसर्पं समादाय सुदीर्घं भीषणाकृतिम् ॥
लेलिहानं मुहुर्जिह्वां जरया परया वृतम् ॥ १४८ ॥
ततश्च क्षिप्तवांस्तत्र महाजनसमागमे ॥
तं दृष्ट्वा विद्रुताः सर्वे जना मृत्युभयार्दिताः ॥ १४९ ॥
तत्रासीत्तापसो नाम्ना सुप्रभः शंसितव्रतः ॥
समाधिस्थः सुशिष्याढ्यस्तपसा दग्धकिल्बिषः ॥ ६.२९.१५० ॥
निष्कम्पां सुदृढामृज्वीं नातिस्तब्धां न कुञ्चिताम् ॥
ग्रीवां दधत्स्थिरां यत्नाद्गात्रयष्टिं च सर्वतः ॥ १५१ ॥
सम्पश्यन्नासिकाग्रं स्वं दिशश्चानवलोकयन् ॥
तालुमध्यगतेनैव जिह्वाग्रेणाचलेन च ॥ १५२ ॥
आवर्तपङ्कजान्तःस्थमष्टपत्र मधोमुखम्॥
तन्मध्यकर्णिकासंस्थं सम्पश्यन्रविमण्डलम् ॥।५८३॥
तस्यापि मध्यतश्चान्यं नरमङ्गुष्ठमात्रकम् ॥
द्वादशार्कप्रतीकाशमप्रतर्क्यतमाकृतिम्॥।५४॥
पश्यन्पद्मासनस्थं च वैदनाथं महेश्वरम्॥
यमक्षरं वदन्त्येव सर्वगं सर्ववेदिनम् ॥ १५५ ॥
अनिन्द्यं चाप्यभेद्यं च जरामरणवर्जितम् ॥
पुलकाञ्चितसर्वाङ्गो योगनिद्रावशङ्गतः ॥ १५६ ॥
आनन्दाश्रुपरिक्लिन्नः सन्निरुद्धेन्द्रियाकृतिः ॥
कुम्भयित्वोदरान्तःस्थं स्वभ्यासाद्वायुपञ्चकम् ॥।५७॥
अङ्गुष्ठतर्जनीयोगं कृत्वा हृदयसङ्गतम् ॥
एवं तत्रोपविष्टस्य स सर्पस्तस्य विग्रहम् ॥ १५८ ॥
वेष्टयामास भोगेन निश्चलस्य महात्मनः ॥
एतस्मिन्नन्तरे शिष्यस्तस्यासीत्सुतपोऽन्वितः ॥ १५९ ॥
श्रीवर्धनइतिख्यातो नानाशास्त्रकृतश्रमः ॥
स दृष्ट्वा सर्पभोगेन समन्ताद्वेष्टितं गुरुम् ॥ ६.२९.१६० ॥
नातिदूरस्थितं मां च ज्ञात्वा तत्कर्मकारिणम्॥
उवाच परुषं वाक्यं कोपसंरक्तलोचनः ॥ १६१ ॥
स्फुरताधरयुग्मेन बाष्पगद्गदया गिरा ॥
मया चेत्सुतपस्तप्तं गुरुशुश्रूषया सदा ॥ १६२ ॥
निर्विकल्पेन चित्तेन यदि ध्यातो महेश्वरः ॥
तेन सत्येन दुष्टोऽयं पापात्मा ब्राह्मणाधमः ॥
ईदृक्कायो भवत्वाशु गुरुर्मे येन धर्षितः ॥ १६३ ॥
अथाहं सर्पतां प्राप्तस्तत्क्षणादेव दारुणाम् ॥
पश्यतां सर्वलोकानां वदतां साधुसाध्विति ॥ १६४ ॥।
अथ गत्वा समाधेः स पर्यन्तं संयतो मुनिः ॥
ददर्श निज गात्रस्थं द्विजिह्वं दारुणाकृतिम् ॥ १६५ ॥
अथ सर्पाकृतिं मां च दुःखेन महतान्वितम् ॥॥
तटस्थं भयसन्त्रस्तं तथा सर्वजनं तदा ॥१६६ ॥
ततो विज्ञाय तत्सर्वं स मुनिर्ज्ञानचक्षुषा ॥
अब्रवीत्कृपायाविष्टः शिष्यं श्रीवर्धनं रुषा ॥।६७ ॥॥
न मे प्रियं कृतं शिष्य त्वयैतत्कर्म कुर्वता॥
शपता ब्राह्मणं दीनन्नैष धर्मस्तपस्विनाम्॥१६८॥
समो मानेऽपमाने च समलोष्टाश्मकाञ्चनः॥
तपस्वी सिद्धिमायाति सुहृच्छत्रुसमाकृतिः॥१६९॥
तस्मादजानता वत्स शप्तोऽयं ब्राह्मणस्त्वया॥
बाल्यभावात्प्रसादोऽस्य भूयोयुक्तो ममाज्ञया॥ ६.२९.१७० ॥
अथ श्रीवर्धनः प्राह प्रणिपत्य निजं गुरुम् ॥
अमर्षवशमापन्नः कृताञ्जलिपुटः स्थितः ॥ १७१ ॥
अज्ञानाद्यदिवा ज्ञानान्मया यद्व्याहृतं वचः ॥
तत्तथैव न सन्देहस्तस्मान्मौनं गुरो कुरु ॥ १७२ ॥
न मृषा वचनं प्रोक्तं स्वैरेणापि गुरो मया ॥
किं पुनर्यत्तवार्थाय तस्मान्मौनं समाचर ॥ १७३ ॥
पश्चादुदयते सूर्यः शोषं याति महार्णवः ॥
अपि मेरुश्च शीर्येत न मे स्यादन्यथा वचः ॥ १७४ ॥
तमुवाच गुरुः शिष्यं स पुनः श्लक्ष्णया गिरा ॥
जानाम्यहं न ते वाणी कथञ्चिज्जायतेऽन्यथा ॥ १७५ ॥
सदा शिष्यो वयःस्थोपि शासनीयः प्रयत्नतः ॥।
किं पुनर्बाल एव त्वं तेन त्वां वच्मि भूरिशः ॥ १७६ ॥
धर्मं न व्ययते कोऽपि मुनीनां पूर्वसञ्चितम् ॥
तपोधर्मविहीनानां गतिस्तेषां न विद्यते ॥ १७७ ॥
क्षमैका सिद्धिदा प्रोक्ता यतीनां च विशेषतः ३॥
तस्मात्क्षमां पुरस्कृत्य वर्तितव्यं तपस्विभिः ॥ १७८ ॥
न पापं प्रति पापः स्याद्बुद्धिरेषा सनातनी॥
आत्मनैव हतः पापो यः पापं तु समाचरेत्॥१७९॥
दग्धः स दहते भूयो हतमेवनिहन्ति च॥
सम्यग्ज्ञानपरित्यक्तो यः पापे पापमाचरेत्॥६.२९.१८०॥।
उपकारिषु यः साधुः साधुत्वे तस्य को गुणः॥
अपकारिषु यः साधुः कीर्त्यते जनैः॥ १८१॥।
एवमुक्त्वा स तं शिष्यं ततो मामिदमब्रवीत् ॥
दयया परया युक्तः सुव्रतः शंसितव्रतः ॥ १८२ ॥
नान्यथा वचनं भावि मम शिष्यस्य पन्नग ॥
कञ्चित्कालं प्रतीक्षस्व तस्मात्सर्पवपुःस्थितः ॥ १८३ ॥
॥ सर्प उवाच ॥ ॥
कस्मिन्काले मुनिश्रेष्ठ शापो मेऽस्तमुपैष्यति ॥
प्रसादं कुरु दीनस्य शापस्याज्ञानिनस्तथा ॥ १८४ ॥
॥ सुव्रत उवाच ॥ ॥
मुहूर्तमपि गीतादि यः करोति शिवालये ॥
न तस्य शक्यते कर्तुं सङ्ख्या धर्मस्य भद्रक ॥ १८५ ॥
मुहूर्तमपि यो विघ्नं करोति च महोत्सवे ॥
तस्य पापस्य नो सङ्ख्या कर्तुं शक्या हि केनचित् ॥ १८६ ॥
तस्मात्त्वं पापको विप्रो नैव मुक्तिमवाप्स्यसि ॥
वार्तासङ्गेन दुर्बुद्धे तस्माच्छृणु वचो मम ॥।८७॥
शैवं षडक्षरं मन्त्रं योजपेच्छ्रद्धयान्वितः ॥
अपि ब्रह्मवधा त्पापं जातं तस्य प्रणश्यति ॥ १८८ ॥
दशभिर्दिनजं पापं विंशत्या वत्सरोद्भवम् ॥
षडक्षरस्य जाप्येन पापं क्षालयते नरः ॥ १८९ ॥
तस्मात्त्वं जलमध्यस्थस्तं मन्त्रं जप सादरम् ॥
येन पापं क्षयं याति कृतमप्यन्यजन्मनि ॥ ६.२९.१९० ॥
यदा त्वां जलमध्यस्थं वत्सोनाम द्विजो रुषा ॥
ताडयिष्यति दण्डेन तदा मोक्षमवाप्स्यसि ॥ १९१ ॥
तस्माद्गच्छ द्रुतं सर्प स्थानादस्माज्जलाशये ॥
किञ्चिदिष्टं मया प्रोक्तो विरराम स सन्मुनिः ॥ १९२ ॥
ततोऽहं दुःखसंयुक्तः सम्प्राप्तोऽत्र जलाशये ॥
षडक्षरं जपन्मन्त्रं नित्यमेव व्यवस्थितः ॥ १९३ ॥
त्वत्प्रसादादहं मुक्तः सर्पत्वाद्ब्राह्मणोत्तम ॥
किं करोमि प्रियं तेऽद्य तस्माच्छीघ्रतरं वद ॥ १९४ ॥
वत्सोनाम न सन्देहः स त्वं यः कीर्तितो मम ॥
सुव्रतेन विमानं मे पश्यैतदुपसर्पति ॥ १९५ ॥
ततः प्रोक्तो मया सम्यक्स सर्पो दिव्यरूपधृक् ॥
भगवन्नुपदेशं मे किञ्चिद्देहि शुभाव हम् ॥ १९६ ॥
येन नो जायते दुःखं प्रियलोपसमुद्भवम् ॥
न दारिद्यं न च व्याधिर्न च शत्रुपराभवः ॥ १९७ ॥
अथोवाच स मां भूयः सोत्सुकः पुरुषोत्तमः ॥
प्रश्नभारः समाख्यातस्त्वया मम द्विजोत्तम ॥ १९८ ॥
न चैतच्छक्यते वक्तुं विमाने समुपस्थिते ॥
विस्तरात्तु ततो वच्मि सङ्क्षेपेण तव द्विज ॥ १९९ ॥
शैवः षडक्षरो मन्त्रो नृणामशुभहारकः ॥
स त्वया शक्तितो विप्र जपनीयो दिवानिशम् ॥ ॥ ६.२९.२०० ॥
ततः प्राप्स्यत्यसन्दिग्धं यद्यद्वाञ्छसि चेतसा ॥
स्वर्गं वा यदि वा मोक्षं विमुक्तः सर्वपातकैः ॥ २०१ ॥
मया हि सुमहत्पापं सर्वदा समनुष्ठितम् ॥
तत्रापि मन्त्रमाहात्म्यात्प्राप्ता लोका महोदयाः ॥ २०२ ॥
एको दानानि सर्वाणि यच्छति श्रद्धयान्वितः ॥
षडक्षरं जपेन्मन्त्रमन्यस्ताभ्यां समं फलम् ॥ २०३ ॥
सर्वतीर्थाभिषेकं च कुरुतेऽन्यो नरो द्विज ॥
षडक्षरं जपेन्मन्त्रमन्यस्ताभ्यां समं फलम् ॥ २०४ ॥
चान्द्रायणसहस्रं तु कुरुतेऽन्यो यथोचितम् ॥
षडक्षरं जपेदन्यो मन्त्रं ताभ्यां समं फलम् ॥ २०५ ॥
वर्षास्वाकाशशायी च हेमन्ते सलिलाशयः ॥
पञ्चाग्निसाधको ग्रीष्मे यावद्वर्षशतं नरः ॥ २०६ ॥
अन्यः षडक्षरं मन्त्रं शुचिः श्रद्धासमन्वितः ॥
जपेदहर्निशं मर्त्यः फलं ताभ्यां समं स्मृतम् ॥ ॥ २०७ ॥
पितृपक्षे सदा चैको गयायां श्राद्धमाचरेत् ॥
अन्यः षडक्षरं मन्त्रं जपेत्ताभ्यां समं फलम् ॥ २०८ ॥
गोसहस्रं ददात्येकः कार्तिक्यां ज्येष्ठपुष्करे ॥
षडक्षरं जपेन्मन्त्रमन्यस्ताभ्यां समं फलम् ॥ २०९ ॥
सन्निहित्यां नरः स्नाति राहुग्रस्ते दिवाकरे ॥
एको अन्यस्तु जपेन्मन्त्रं षडर्णं तुल्यमेव तत् ॥ ६.२९.२१० ॥
सोमे सोमग्रहेऽन्यस्तु सोमनाथं प्रपश्यति ॥
अन्यः षडक्षरं मन्त्रं जपेत्ताभ्यां समं फलम् ॥ २११ ॥
एकश्चण्डीश्वरं पश्येदयने चोत्तरे नरः ॥
अन्यः षडक्षरं मन्त्रं जपेत्ताभ्यां समं फलम् ॥ २१२ ॥
भृगुपातं पतेदेकः केदारं वीक्ष्य भक्तितः ॥
अन्यः षडक्षरं मन्त्रं जपेत्ताभ्यां समं फलम् ॥ २१३ ॥
करीषं साधयेदन्यो दत्त्वा सर्वस्वमादितः ॥
षडक्षरं जपेन्मन्त्रमन्यस्ताभ्यां समं फलम् ॥ २१४ ॥
सर्व सङ्गपरित्यागं कृत्वैको ज्ञानमाप्नुयात् ॥
अन्यः षडक्षरं मन्त्रं जपेत्ताभ्यां समं फलम् ॥ २१५ ॥
एतत्ते परमं गुह्यं मया विप्र प्रकीर्तितम् ॥
नास्तिकाय न दातव्यं भक्तिहीनाय नैव च ॥ २१६ ॥
तथान्यदपि वक्ष्यामि हितबुद्ध्या द्विजोत्तम ॥
मम वाक्यं कुरुष्वाद्य यदीच्छसि परां गतिम्॥ २१७ ॥
अहिंसा परमो धर्मः सर्ववेदे प्रकीर्तितः ॥
ब्राह्मणस्य विशेषेण तस्मात्सर्पवधं त्यज ॥ २१८॥
अहिंसकानि भूतानि यो हिनस्ति सुनिर्दयः ॥
स याति नरकं घोरं यावदाभूतसम्प्लवम् ॥ २१९ ॥
चराचराणां भूतानामभयं यः प्रयच्छति ॥
सर्वदा सर्वसौख्याढ्यो जायते दिवि चेह च ॥ ६.२९.२२० ॥
नास्ति भर्गसमो देवो नास्ति गङ्गासमा नदी ॥
नास्ति हिंसासमं पापं नास्ति धर्मो दयापरः ॥ २२१ ॥
अथाहमब्रुवं तं च तच्छ्रुत्वा तस्य जल्पितम् ॥
अहिंसालक्षणं धर्मं परलोकभयातुरः ॥ २२२ ॥
मन्यते वृद्धलोकानामेतद्वाक्यं श्रुतं मया ॥
भूपतेर्नेव दोषः स्याद्वने व्यापादितैर्मृगैः ॥ २२३ ।
प्रवदन्ति तथा वैद्या वैद्यशास्त्रविचक्षणाः ॥
भवन्ति पुष्टिसंयुका मांसादाश्चिरजीविनः ॥ २२४ ॥
तदत्र विषये ब्रूहि परं निःश्रेयसं वचः ॥
सर्वं कर्तास्म्यसन्दिग्धं तव वक्त्राद्विनिर्गतम् ॥ २२५ ॥
अथ मां स पुनः प्राह वद मैवं द्विजोत्तम ॥
मतमेतद साधूनां पापानां मांसगृद्धिनाम् ॥ २२६ ॥
अहो शोच्यतमा लोके पापात्मानः सुनिर्दयाः ॥
सर्वदोषाकरं मांसं मूढाः स्वादन्ति ये नराः ॥ ॥। २२७ ॥
न मांसमायुषो हेतुरारोग्यस्य बलस्य वा ॥
सर्वमेतदसत्यं स्याच्छ्रणुष्वाद्य निदर्शनम् ॥ २२८ ॥
मांसाशिनोऽपि दृश्यन्ते रोगार्ता दुर्बलास्तथा ॥
स्वल्पायुषश्च मत्वैवं मांसं वर्जय दूरतः ॥ २२९ ॥
अमांसादा अपि क्ष्मायां दृश्यन्ते रोगवर्जिताः ॥
चिरायुषश्च पीनाङ्गास्त स्मान्मांसं विवर्जयेत् ॥ ६.२९.२३० ॥
यो भक्षयति मांसानि सत्त्वानां जीवितैषिणाम् ॥
स याति नरकं घोरं तत्रस्थो भक्ष्यते च तैः ॥ २३१ ॥
न हि मांसं तृणात्काष्ठादुपलादपि जायते ॥
हते जन्तौ भवेन्मांसं तस्मात्तत्परिवर्जयेत् ॥ २३२ ॥
एतदेव हि दृष्टान्तं मांसस्य परिवर्जने ॥
यदङ्गं ह्रियते स्वं च कण्टकेनापि विक्षतम् ॥२३३॥
आत्मौपम्येन भूतानि तस्मात्सर्वाणि पण्डितैः ॥
द्रष्टव्यानि न हिंस्यानि रक्षणीयानि शक्तितः ॥ २३४ ॥
हन्ता चैवानुमन्ता च विशस्ता क्रयविक्रयी ॥
संस्कर्ता चोपहर्ता च खादकश्चाष्ट घातकाः ॥ २३५ ॥
धनेन क्रयकृद्धन्ति भक्षणेन च खादकः ॥
घातको वधबन्धाभ्यामित्यन्यस्त्रिविधो वधः ॥ २३६ ॥
कर्मणा मनसा वाचा यो हिनस्ति न किञ्चन ॥
स प्राप्नोति परं स्थानं जरा मरणवर्जितम् ॥ २३७ ॥
शाकमूलफलाहारो ब्रह्मचर्यपरायणः ॥
न तस्य फलमाप्नोति यदि हिंसापरो नरः ॥ २३८ ॥
एको वर्षशतं साग्रं तपस्तपति दुस्तरम् ॥
अहिंसानिरतो यस्तु तयोः श्रेष्ठो दयान्वितः ॥ २३९ ॥
यंयं कामयते कामं दुष्प्रापमपि मानवः ॥
तं तमाप्नोत्यसन्दिग्धं यदि स्यात्सुदयान्वितः ॥ ६.२९.२४० ॥
कामगेन विमानेन दिव्यस्त्रीशतसेवितः ॥
देववन्मोदते स्वर्गे सवभूताभयप्रदः ॥ २४१ ॥
एवमुक्त्वा महात्मा स पश्यतो मम सूतज ॥
विमानवरमारुह्य गतश्च त्रिदिवालयम् ॥ २४२ ॥
गन्धर्वैर्गीयमानस्तु स्तूयमानश्च किन्नरैः ॥
षडक्षरस्य मन्त्रस्य माहात्म्ये न महामते ॥ २४३ ॥
तस्मिन्गते तदा स्वर्गं दुःखं मे समुपस्थितम् ॥
स्मृत्वा पूर्वं हतान्सर्पान्भग्नगात्रोऽभवं तदा ॥ २४४ ॥
ततोऽहं कृतवांस्तत्र विप्रलापाननेकशः ॥
स्वकर्मभयसन्त्रस्तस्तस्मिन्नेव महावने ॥ २४५ ॥
अहो मया नृशंसेन बहवः प्राणिनो हताः ॥
निन्दितश्च महादेवो नर कार्तिर्भविष्यति ॥ २४६ ॥
सोऽहं हिंसां परित्यज्य चरिष्यामि महत्तपः ॥
शिवदीक्षां समासाद्य पूजयिष्ये महेश्वरम् ॥ २४७ ॥
यत्किञ्चित्त्रिषु लोकेषु प्रार्थयन्ति नराः सुखम् ॥
तत्सर्वं तपसा साध्यं तस्मात्कार्यं मया तपः ॥ २४८ ॥
अधुनैकोऽहमेकाहमेकैकस्मिन्वनस्पतौ ॥
चरन्भैक्षं मुनिर्मौनी चरिष्याम्याश्रमानिमान् ॥ २४९ ॥
पांसुना समवच्छन्नः शून्यागारप्रतिश्रयः ॥
वृक्षमूलनिकेतो वा त्यक्तसर्वप्रियाप्रियः ॥ ६.२९.२५० ॥
एवं विलप्य यत्नेन मया सूतकुलोद्वह ॥
गृहीतं भक्तियुक्तेन शिवदीक्षाव्रतं ततः ॥ २५१ ॥
षडक्षरस्य मन्त्रस्य अयुतं प्रजपाम्यहम् ॥
त्रिसन्ध्यं श्रद्धया युक्तः सिद्धेश्वरसमीपतः ॥ २५२ ॥
तत्प्रभावेन मे स्थैर्यं सञ्जातं यौवनोद्भवम् ॥
तथा लोकातंरज्ञानं खेचरत्वं च सूतज ॥ २५३ ॥
सिद्धेश्वरं प्रयास्यामि द्वापरान्ते ह्यवस्थिते ॥
सदाशिवं प्रयास्यामि सत्यमेतन्मयोदितम् ॥ २५४ ॥
एतत्ते सर्वमाख्यातं मया सूतज मोक्षदम् ॥
षडक्षरस्य माहात्म्यं सर्वपापप्रणाशनम् ॥ २५५ ॥
यश्चैतच्छृणुयान्नित्यं सम्यक्छ्रद्धासमन्वितः ॥
आजन्ममरणात्पापात्सोऽपि मुच्येत मानवः ॥। ॥ २५६ ॥
तस्मात्त्वं हि महाभाग मन्त्रमेनं सदा जप ॥
सम्प्राप्स्यसि परान्कामान्मनसा वाञ्छितान्सदा ॥ २५७ ॥
सूत उवाच ॥ ॥
एतच्छ्रुतं मया पूर्वं सकाशात्तस्य सद्गुरोः ॥
षडक्षरस्य माहात्म्यं यद्युष्माकं प्रकीर्तितम् ॥ २५८ ॥
धन्यं यशस्यमायुष्यं शत्रुपक्षक्षयावहम् ॥
पठतां शृण्वतां नित्यं सर्वकामाभयप्रदम् ॥ २५९ ॥
इति श्रीस्कान्दे महापुराण एकाशीतिसाहस्र्यां संहितायां षष्ठे नागरखण्डे हाटकेश्वरक्षेत्र माहात्म्ये षडक्षरमन्त्रमाहात्म्ये सिद्धेश्वरमाहात्म्यवर्णनन्नामैकोनत्रिंशोऽध्यायः ॥ २९ ॥ ॥ ध ॥">
  <meta property="og:locale" content="en_us">
  <meta property="og:type" content="article">
    <meta property="article:section" content="skanda-puranam">

  <meta itemprop="name" content="०२९ सिद्धेश्वरमाहात्म्यवर्णनम्">
  <meta itemprop="description" content="॥ सूत उवाच ॥ ॥
एवं सर्वेषु तीर्थेषु संस्थितेषु द्विजोत्तमाः ॥
तत्क्षेत्रं ख्यातिमापन्नं समस्ते धरणीतले ॥ १ ॥
समस्तेभ्यस्ततोऽदूरान्मुनयः शंसितव्रताः ॥
संश्रयन्ति ततो भूपास्तपोऽर्थं जरयाऽन्विताः ॥ २ ॥
तथा ते लिङ्गिनो दान्ताः सिद्धिकामाः समन्ततः ॥
समाश्रयन्ति तत्क्षेत्रं सवर्तीर्थसमा श्रयम् ॥ ३ ॥
तत्र सिद्धेश्वरन्नाम लिङ्गमस्ति द्विजोत्तमाः ॥
सर्वसिद्धिप्रदं नृणां स्वयं सिद्धिप्रदायकम्॥ ४ ॥
निर्विद्य भूतले शर्वः सर्वव्यापी सदा शिवः ॥
हाटकेश्वरसञ्ज्ञेऽस्मिन्क्षेत्रे देवः स्वयं स्थितः ॥ ५ ॥
लिङ्गरूपेण भगवान्प्रादुर्भूतः स्वयं हरः॥
स्मरणाद्दर्शनाच्चैव सर्वसिद्धिप्रदः सदा ॥६॥
सिद्धेनाराधितो यस्मात्तस्मात्सिद्धेश्वरः स्मृतः ॥
तस्यैव वरदानाद्धि अत्रैवावस्थितो हरः ॥ ७ ॥
यस्तं पश्यति सद्भक्त्या शुचिः स्पृशति वा नरः ॥
वाञ्छितं लभते सद्यो यद्यपि स्यात्सुदुर्लभम् ॥ ८ ॥
तत्र सिद्धिं गताः पूर्वं शतशः पुरुषा भुवि ॥
दर्शनात्स्पर्शनाच्चान्ये प्रणामादपरे नराः ॥ ९ ॥
दक्षिणामूर्तिमासाद्य मन्त्रं तस्य षडक्षरम् ॥
यो जपेच्छ्रद्धयोपेतस्तस्यायुः सम्प्रवर्धते ॥ ६.२९.१० ॥
यावत्सङ्ख्यं जपेन्मत्रं तावत्सङ्ख्यान्यहानि सः ॥
आयुषः परतो मर्त्यो जीवते नात्र संशयः ॥ ११ ॥
॥ ऋषय ऊचुः ॥ ॥ अत्याश्चर्यमिदं सूत यत्त्वया परिकीर्तितम् ॥
आयुषोऽप्यधिकं मर्त्यो जीवते यदि मानवः ॥ १२ ॥
॥ सूत उवाच । ॥
अत्र वः कीर्तयिष्यामि स्वयमेव मया श्रुतम् ॥
वदतस्तत्समुद्दिश्य यद्वत्सस्य महात्मनः ॥ १३ ॥
पुरा मे वसमानस्य पुरतोऽत्र पितुर्गृहे ॥
आयातः स मुनिस्तत्र वत्सो नाम महाद्युतिः ॥ १४ ॥
वहमानो युवावस्थां द्वादशार्कस मद्युतिः ॥
अङ्गैः सर्वैस्तु रूपाढ्यः कामदेव इवापरः ॥ १५ ॥
मत्पित्रा स तदा दृष्टस्ततो भक्त्याऽभिवादितः ॥
अर्घ्यं दत्त्वा ततः प्रोक्तो विश्रान्तो विनयेन च ॥ १६ ॥
स्वागतं तव विप्रेन्द्र कुतस्त्वमिह चागतः ॥
आदेशो दीयतां मह्यं किं करोमि यथोचितम् ॥ १७ ॥
॥ वत्स उवाच ॥ ॥
तवाश्रमपदे सूत चातुर्मास्यसमुद्भवम् ॥
कर्तुमिच्छाम्यनुष्ठानं शुश्रूषां चेत्करोषि मे ॥ १८ ॥
॥ लोमहर्षण उवाच ॥ ॥
एवं विप्र करिष्यामि तवादेशमसंशयम् ॥
धन्योऽस्म्यनुगृहीतोऽस्मि यस्त्वं मे गृहमागतः ॥ १९ ॥
एवमुक्ताथ मामाह स पिता द्विजसत्तमाः ॥
त्वया वत्सस्य कर्तव्या शुश्रूषा नित्यमेव हि ॥ ६.२९.२० ॥
ततोऽहं विनयोपेतस्तस्य कृत्यानि कृत्स्नशः ॥
करोमि स च मे रात्रौ चित्राः कीर्तयते कथाः ॥ २१ ॥
राजर्षीणां पुराणानां देवदानवरक्षसाम् ॥
द्वीपानां पर्वतानां च स्वयं दृष्ट्वा सहस्रशः ॥ २२ ॥
एकदा तु मया पृष्टः कथान्ते प्राप्य कौतुकम् ॥
विस्मयाविष्टचित्तेन स द्विजो द्विजसत्तमाः ॥ २३ ॥
भगवन्सुकुमारं ते शरीरं प्रथमं वयः ॥
द्वीपानां च करोषि त्वं कथा श्चित्राः पृथक्पृथक् ॥ २४ ॥
कथं सर्वं धरापृष्ठं ससमुद्रं निरीक्षितम् ॥
स्वल्पेन वयसा तात ( ?) विस्तरतो वद ॥ २५ ॥
त्वया ये कीर्तिता द्वीपाः समुद्राः पर्वतास्तथा ॥
मनसापि न शक्यास्ते गन्तुं मर्त्यैः कथञ्चन ॥ २६ ॥
अत्र कौतूहलं जातमश्रद्धेयं वचस्तथा ॥
श्रुत्वा श्रद्धेयवाक्यस्य तस्मात्सत्यं प्रकीर्तय ॥ २७ ॥
तपसः किं प्रभावोऽयं किं वा मन्त्रपराक्रमः ॥
येन पृथ्वीतलं कृत्स्नं त्वया दृष्टं मुनीश्वर ॥ २८ ॥
किं वा देवप्रसादस्तु तवौषधिकृतोऽथवा ॥
तच्च पुण्यतमं तात त्वं मे ब्रूहि सविस्तरम् ॥ २९ ॥
अथ मां स मुनिः प्राह विहस्य मुनिसत्तमाः ॥
सत्यमेतत्त्वया ज्ञातं मम मन्त्रपराक्रमम् ॥ ६.२९.३० ॥
सदाहमष्टसंयुक्तं सहस्रं शिवसन्निधौ ॥
जपामि शिवमन्त्रस्य षडक्षरमितस्य च ॥ ३१ ॥
त्रिकालं तेन मे जातं सुस्थिरं यौवनं मुने ॥
अतीतानागतं ज्ञानं जीवितं च सुखोदयम् ॥ ३२ ॥
मम वर्षसहस्राणि बहूनि प्रयुतानि च ॥
सञ्जातानि महाभाग दृश्यते प्रथमं वयः ॥ ३३ ॥
अत्र ते कीर्तयिष्यामि विस्तरेण महामते ॥
यथा सिद्धिर्मया प्राप्ता प्रसादाच्छङ्करस्य च ॥ ३४ ॥
अहं हि ब्राह्मणो नाम्ना वत्सः ख्यातो महीतले ॥
नानाशास्त्रकृताभ्यासः पुराऽऽसं वेदपारगः ॥ ३५ ॥
एतस्मिन्नेव काले तु मेनका च वराप्सराः ॥
वसन्तसमये प्राप्ता मर्त्यलोके यदृच्छया ॥ ३६ ॥
सा गता भ्रममाणाथ काम्यकन्नाम तद्वनम् ॥
मत्तकोकिलनादाढ्यं मनोज्ञद्रुमसं कुलम् ॥ ३७ ॥
यत्रास्ते मुनिशार्दूलो देवरात इति स्मृतः ॥
व्रतस्वाध्यायसम्पन्नस्तपसा ध्वस्तकिल्विषः ॥ ३८ ॥
उपविष्टो नदीतीरे देवतार्च्चापरा यणः ॥
श्रद्धया परया युक्त एकाकी निर्जने वने ॥ ३९ ॥
अथ सा पश्यतस्तस्य विवस्त्रा प्राविशज्जलम् ॥
दिव्यरूपसमोपेता घर्मार्ता वरवर्णिनी ॥ ॥ ६.२९.४० ॥
अथ तस्य मुनीन्द्रस्य रेतश्चस्कन्द तत्क्षणात् ॥
दृष्ट्वा तां चारुसर्वाङ्गीं जलमध्यं समाश्रिताम् ॥ ४१ ॥
एतस्मिन्नन्तरे प्राप्ता सारङ्गी सुपिपा सिता ॥
जलमिश्रं तया रेतः पीतं सर्वमशेषतः ॥ ४२ ॥
अथ साऽपि दधे गर्भं मानुषं वै प्रभावतः ॥
अमोघरेतसो मासे सुषुवे दशमे ततः॥४३॥
जनयामास दीप्ताङ्गी कन्यां पद्मदलेक्षणाम् ॥
तस्मिन्नेव जले पुण्ये देवराताश्रमं प्रति ॥ ४४ ॥
अथ तां स मुनिर्ज्ञात्वा स्वज्ञानेन स्ववीर्यजाम् ॥
कृपया परयाविष्टो जग्राह च पुपोष च ॥ ४५ ॥
स्नेहेन महता युक्तः कृतकौतुकमङ्गलः ॥
रक्षमाणो वने चैनां श्वापदेभ्यः प्रयत्नतः ॥ ४६ ॥।
आजहार सुमृष्टानि तत्कृते सुफलानि सः ॥
स्वयं गत्वा सुदूरं च कानने श्वापदाकुले ॥ ४७ ॥
तत्रस्था ववृधे सा च नाम्ना ख्याता मृगावती ॥
शुक्लपक्षे यथा व्योम्नि कलेव शशलक्ष्मणः ॥ ४८ ॥
अथ सा भ्रममाणेन मया दृष्टा मृगेक्षणा ॥
ततोऽहं कामबाणेन तत्क्षणात्ताडितो हृदि ॥ ॥ ४९ ॥
विज्ञाय च कुमारीं तां सवर्णां चारुहासिनीम् ॥
आदरेण गृहं गत्वा स मुनिर्याचितस्ततः ॥ ६.२९.५० ॥
प्रयच्छैनां मम ब्रह्मन्पत्न्यर्थं निज कन्यकाम् ॥
यथात्मा पोषयिष्यामि भोजनाच्छादनादिभिः ॥ ५१ ॥
ततस्तेन प्रदत्ता मे तत्क्षणादेव सुन्दरी ॥
विधिना शास्त्रदृष्टेन नक्षत्रे भग दैवते ॥ ५२ ॥
ततः कतिपयाहस्य मयोढा सा सुविस्मिता ॥
सखीजनसमायुक्ता फलार्थं निर्गता वने ॥ ५३ ॥
अथ वीरुधसञ्छन्ने वने तस्मि न्सुसंस्थिते ॥
तया न्यस्तं पदं मूर्ध्नि तृणाच्छन्नस्य भोगिनः ॥ ५४ ॥
सा दष्टा सहसा तेन पतिता वसुधातले ॥
विषार्दिता गतप्राणा तत्क्षणादेव भामिनी ॥ ५५ ॥
अथ सख्यः समागत्य तस्या दुःखेन दुःखिताः ॥
शशंसुस्ता यथावृत्तं रुदन्त्यो मम सूतज ॥ ५६ ॥
ततोऽहं सत्वरं गत्वा दृष्ट्वा तां पतितां भुवि ॥
विलापान्कृतवान्दीनो रुदितं करुणस्वरम् ॥ ५७ ॥
इयं मे सुविशालाक्षी मनःप्राणसमा प्रिया ॥
मृता भूमौ यया हीनो नाहं जीवितुमुत्सहे ॥ ५८ ॥
सोऽहमद्य गमिष्यामि परलोकं सहानया ॥
प्रियारहितहर्म्यस्य जीवितस्य च किं फलम् ॥ ५९ ॥
पुत्रपौत्रवधूभिश्च भृत्यवर्गयुतस्य च ॥
पत्नीहीनानि नो रेजुर्गृहाणि गृहमेधिनाम् ॥ ६.२९.६० ॥
यदीयं कर्णनेत्रान्ता तन्वङ्गी मधुरस्वरा॥
न जीवति पृथुश्रोणी मरिष्येऽ हमसंशयम् ॥ ६१ ॥
एवं विलपमानस्य मम सूत कुलोद्वह ॥
आगताः सुहृदः सर्वे रुरुदुस्तेऽपि दुःखिताः ॥ ६२ ॥
रुदित्वा सुचिरं तत्र तैः समं महतीं चिताम् ॥
कृत्वा तां सन्निधायाथ प्रदत्तो हव्यवाहनः ॥ ६३ ॥
तत आदाय मां कृच्छ्रान्निन्युश्च स्वगृहं प्रति ॥
रुदन्तं प्रस्खलन्तं च मुह्यमानं पदेपदे ॥ ६४ ॥
ततो निशावशेषेऽहमुत्थाय त्वरयाऽन्वितः ॥
कान्तादुःखपरीतात्मा गतोऽरण्यं तदेव हि ॥ ६५ ॥
कामेनोन्मत्ततां प्राप्तो भ्रममाण इतस्ततः ॥
विलपन्नेव दुःखार्तो वने जनविवर्जिते ॥ ६६ ॥
क्व गतासि विशालाक्षि विजनेऽस्मिन्विहाय माम् ॥
नाहं गृहं गमिष्यामि मम दुःखाय निर्दयः ॥ ६७ ॥
एषोऽरुणकरस्पर्शात्स्वाभां त्यजति चन्द्रमाः ॥
निशाक्षये निरुत्साहो यथाहं विधिना कृतः ॥ ६८ ॥
अयं तनुः समायाति सविता रक्तमण्डलः॥
निगदिष्यति मे वार्तां नूनं कच्चित्त्वदुद्भवाम् ॥ ६९ ॥
गगनं व्यापयन्सूर्यः सन्तापयति मां भृशम् ॥
बाह्ये चाभ्यन्तरे कामः कथं वक्ष्यामि जीवितम् ॥ ६.२९.७० ॥
करीन्दः स्वयमभ्येति तत्कुचाभौ समुद्वहन् ॥
कुम्भौ गत्वा तु पृच्छामि यदि शंसति तां प्रियाम् ॥ ७१ ॥
एवं प्रलपमानस्य मम मोहो महानभूत् ॥
भास्करांशुप्रतप्तस्य मदनाकुलितस्य च ॥ ७२ ॥
यंयं पश्यामि तत्राहं भ्रममाणो महावने ॥
वृक्षं वा प्राणिनो वापि तन्तं पृच्छामि मोहतः ॥ ७३ ॥
त्वद्दन्तमुसलप्रख्यं यस्या ऊरुयुगं गज ॥
तां बालां वद चेद्दृष्टा दयां कृत्वा ममोपरि ॥ ७४
त्वया जम्बूक चेद्दृष्टा बिम्बाफलनिभाधरा ॥
दयिता मम तद्ब्रूहि श्रेयस्ते भविता महत् ॥ ७५ ॥
अथवा बिल्व शम्स त्वं यदि बिल्वोपमस्तनी ॥
भ्रममाणा वने दृष्टा मम प्राणसमा प्रिया ॥७६॥
त्वत्पुष्पसदृशाङ्गी सा मम भार्या मनस्विनी ॥
स त्वं चम्पक जानीषे यदि त्वं शम्स मे द्रुतम् ॥७७॥
मधूक तव पुष्पेण दयितायाः समौ शुभौ ॥
कपोलौ पाण्डुरच्छायौ दृष्ट्वा त्वां स्मृतिमागतौ ॥७८॥
कदलीस्तम्भ सुव्यक्तं प्रियायाश्च सुकोमलौ ॥
ऊरू त्वत्तोऽपि तन्वङ्ग्याः सत्येनात्मानमालभे ॥७९॥
भोभो मृग न मे भार्या त्वया दृष्टाऽत्र कानने ॥
त्वत्समे लोचने स्पष्टे कज्जलेन समावृते ॥ ६.२९.८० ॥
तृणादोऽपि सुवृद्धोऽपि वने वृद्धोऽपि यः पशुः ॥
सोऽपि कान्तापरित्यक्तो न मृगो रमते क्षणम्॥८॥।
कान्तायाः पुरतो नित्यं विधत्तेंऽगं कलापकृत् ॥
विहङ्गयोनि जातोऽपि वृद्ध्यर्थं पुष्पधन्वनः॥८२॥
योऽयं सन्दृश्यते हंसो हंसीमनुस्मरत्यसौ ॥
गतिस्तादृङ्न चाप्यस्य मत्प्रियायाश्च यादृशी ॥८३॥
एक एव सुधन्योऽयं चक्रवाको विहङ्गमः ॥
मुहूर्तमपि योऽभीष्टां न त्यजेच्चक्रवाकिकाम् ॥ ८४ ॥
य एष श्रूयते रावो विभ्रमं जनयन्मम ॥
किंवा पिकसमुत्थो ऽयं किं वा मे दयितोद्भवः॥ ८५ ॥
मां दृष्ट्वाऽयं मृगो याति तं मृगी याति पृष्ठतः ॥
धावमाना ममाप्येवमनुयाति पुरा प्रिया ॥८६॥
वारणोऽयं प्रियां कान्तामनुरागानुयायिनीम् ॥
स्पर्शयत्यग्रहस्तेन मम संस्मारयन्प्रियाम ॥ ८७ ॥
हा प्रिये मृगशावाक्षि तप्तकाञ्चनसन्निभे ॥
कथं मां न विजानासि भ्रमन्तमिह कानने ॥ ८८ ॥
क्व सा भक्तिः क्व सा प्रीतिः क्व सा तुष्टिः क्व सा दया ॥
निगदन्तं सुदीनं मां सम्भाषयसि नो यतः ॥ ८९ ॥
एवं प्रलपमानस्य मम प्राप्ताः सुहृज्जनाः ॥
अन्वेषन्तः पदं तत्र वनेषु विषमेषु च ॥ ६.२९.९० ॥
ततस्तैः कोपरक्ताक्षैः प्रोक्तोऽहं सूतनन्दन ॥
भर्त्सद्भिः परुषैर्वाक्यैर्धिक्त्वां काममयाधुना ॥ ९१ ॥
त्वं किं शोचसि मूढात्मन्नशोच्यं जीवितं नृणाम् ॥
यतस्त्वामपि शोचन्तं शोचयिष्यन्ति चापरे ॥ ९२॥
यूयं वयं तथा चान्ये सञ्जाताः प्राणिनो भुवि ॥
सर्व एव मरिष्यामस्तत्र का परिदेवना ॥ ९३ ॥
अदर्शनात्प्रिया प्राप्ता पुनश्चादर्शनं गता ॥
न सा तव न तस्यास्त्वं वृथा किमनुशोचसि ॥ ९४ ॥
नायमत्यन्तसंवासः कस्यचित्केनचित्सह ॥
अपि स्वेन शरीरेण किमुतान्यैर्वृथा जनैः ॥ ९५ ॥
मृतं वा यदि वा नष्टं योतीतमनुशोचति ॥
स दुःखेन लभेद्दुःखं द्वावनर्थो प्रपद्यते ॥ ९६ ॥
एवं सम्बोधयित्वा मां गृहीत्वा ते मुहुर्जनैः ॥
निन्यु र्गृहं ततः सर्वे वनात्तस्मात्सुदारुणात् ॥ ९७ ॥
ततो मम गृहस्थस्य स्मरमाणस्य तां प्रियाम् ॥
उत्पन्नः सुमहान्कोपः सर्पान्प्रति महामते ॥ ९८ ॥
ततः कोपपरीतेन प्रतिज्ञातं मया स्फुटम् ॥
सर्पानुद्दिश्य यत्सर्वं तन्निबोधय दारुणम् ॥ ९९ ॥
अद्यप्रभृति चेन्नाहं सर्पं दृष्टिवशं गतम् ॥
निहन्मि दण्डघातेन तत्पापं स्याद्ध्रुवं मम ॥ ६.२९.१०० ॥
यच्च निक्षेपहर्तॄणां यच्च विश्वासघातिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १०१ ॥
यत्पापं साधुनिन्दायां मातापितृवधे च यत् ॥
तन्मे स्याद्यदि नो हन्मि सर्पं दृष्टिवशं गतम् ॥ १०२ ॥
परदाररतानां च यत्पापं जीवघातिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १०३ ॥
उक्तौ चाभिरतानां च यत्पापं गरदायिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १०४ ॥
कृतघ्नानां च यत्पापं परवित्तापहारिणाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १०५ ॥
यत्पापं शस्त्रकर्तृणां तथा वह्निप्रदायिनाम्॥
तन्मे स्याद्यदि नो हन्मि सर्पं दृष्टिवशं गतम् ॥ १०६ ॥
व्रतभङ्गेन यत्पापं व्रतिनां निन्दयापि यत् ॥
तन्मे स्याद्यदि नो हन्मि सर्पं दृष्टिवशं गतम् ॥ १०७ ॥
यत्पापं भ्रूणहत्यायां मृष्टमांसाशिनां च यत् ॥
तन्मे स्याद्यदि नो हन्मि सर्पं दृष्टिवशं गतम् ॥ १०८ ॥
वृक्षच्छेद प्रसक्तानां यत्पापं शल्यकारिणाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १०९ ॥
पाखण्डिनां च यत्पापं नास्तिकानां च यद्भवेत् ॥
तन्मे स्याद्यदि नो हन्मि सर्पं दृष्टिवशं गतम् ॥ ६.२९.११० ॥
मांसमद्यप्रसक्तानां यत्पापं विटभोजिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १११ ॥
मृषावादप्रसक्तानां पररन्ध्रावलोकिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११२ ॥
यत्पापं साक्ष्यकर्तृणां धान्यसङ्ग्रहकारिणाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११३ ॥
आखेटकरतानां च यत्पापं पाशदायिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११४ ॥
नित्यं प्रेषणकर्तॄणां यत्पापं मधुजीविनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ॥ ११५ ॥
अदृष्टदेववक्त्राणां यत्पापं मत्स्यजीविनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११६ ॥
विवादे पृच्छमानानां पक्षपातेन जल्पताम् ॥
भयाद्वा यदि वा लोभाद्द्वेषाद्वा कामतोऽपि वा ॥ ११७ ॥
यत्पापं तु भवेत्तेषां निर्दयानां दुरात्मनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११८ ॥
कन्याविक्रयकर्तृणां यत्पापं पापसङ्गिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११९ ॥
विद्याविक्रयकर्तॄणां यत्पापं समुदाहृतम् ॥
तन्मे स्याद्यदि नो हन्मि सर्पं दृष्टिवशं गतम् ॥ ६.२९.१२० ॥
एवं मया प्रतिज्ञाय कोपाविष्टेन सूतज ॥
गृहीतो लगुडः स्थूलो वधार्थं पवनाशिनाम् ॥ १२१ ॥
ततःप्रभृत्यहं भूमौ भ्रमामि लगुडायुधः ॥
ब्राह्मीं वृत्तिं परित्यज्य मार्गमाणो भुजङ्ग मान् ॥ १२२ ॥
मया कोपपरीतेन बहवः पन्नगा हताः ॥
विषोल्बणा महाकायास्तथान्ये मध्यमाधमाः ॥ १२३ ॥
एकदाहं वनं प्राप्तो गहनं लगु डायुधः ॥
शयानं तत्र चापश्यं जलसर्पं वयोऽधिकम् ॥ १२४ ॥
ततोऽहं दण्डमुद्यम्य कालदण्डोपमं रुषा ॥
हन्मि तं यावदेवाहं स मां प्रोवाच पन्नगः ॥ १२५ ॥
नापराध्यामि ते किञ्चिदहं ब्राह्मणसत्तम ॥
संरम्भात्तत्किमर्थं मां जिघांससि वयोऽधिकम् ॥ १२६ ॥
ततो मया स सम्प्रोक्तः कोपात्सलि लपन्नगः ॥
महामन्युपरीतेन स्मृत्वा भार्यां मृगावतीम् ॥
मम भार्या प्रिया पूर्वं सर्पेणासीद्विनाशिता ॥१२७ ॥
ततोऽहं तेन वैरेण सूदयामि महो रगान् ॥
अद्य त्वामपि नेष्यामि वैवस्वतगृहं प्रति ॥
हत्वा दण्डप्रहारेण तस्मादिष्टतमं स्मर ॥१२८॥
ततः स मां पुनः प्राह भयेन महतावृतः॥
शृणु तावद्वचोऽस्माकं ततः कुरु यथोचितम् ॥१२९॥
अन्ये ते पन्नगा विप्र ये दशन्तीह मानवान् ॥
वयं सलिलसम्भूता निर्विषाः सर्परूपिणः ॥ ६.२९.१३० ॥
एवं प्रजल्पमानोऽपि स दण्डेन मया हतः ॥
सूत तत्सूदनार्थाय निर्विकल्पेन चेतसा ॥ १३१ ॥
अथासौ लगुडस्पर्शात्तत्क्षणादेव पन्नगः॥
द्वादशार्क प्रतीकाशो बभूव पुरुषो महान्॥ १३२ ॥
तदाश्चर्यं समालोक्य ततोऽहं विस्मयान्वितः ॥
उक्तवांस्तं प्रणम्योच्चैः क्षम्यतामिति सादरम् ॥ १३३ ॥
को भवान्किमिदं रूपं कृतं सर्पमयं विभो ॥
किं वा ते ब्रह्मशापोऽयं किं वा क्रीडा सदेदृशी ॥ १३४ ॥
ततः प्रोवाच मां हृष्टः स नरः प्रश्रयान्वितः॥
शृणुष्वावहितो भूत्वा वृत्तान्तं स्वं वदामि ते ॥ १३५ ॥
अहमासं पुरा विप्र चमत्कारपुरोत्तमे ॥
युवा परमतेजस्वी धनवान्सुसमृद्धिभाक् ॥ १३६ ॥
तत्रैव नगरे रम्ये ह्यस्ति पुण्यं शिवालयम् [।
सिद्धेश्वरस्य देवस्य पताकाभिरलङ्कृतम ॥।३७॥
कस्यचित्त्वथ कालस्य तत्र यात्रा व्यजायत ॥
तत्र वादित्रघोषेण नादितं भुवनत्रयम् ॥ १३८ ॥
अथ तत्र समायाता मुनयः संशितव्रताः ॥
देवस्य दर्शनार्थाय शतशोऽथ सहस्रशः ॥ १३९ ॥
शैवाः पाशुपताश्चैव तथा कापालिकाश्च ये ॥
महाव्रतधराश्चान्ये शिवभक्तिपरायणाः ॥ ६.२९.१४० ॥
एकाहारा निराहारा वायुभक्षास्तथापरे ॥
अब्भक्षाः फल भक्षाश्च शीर्णपर्णाशिनस्तथा ॥ १४१ ॥
तेऽभिवन्द्य यथान्यायं देवदेवं महेश्वरम् ॥
उपाविष्टाः पुरस्तस्य कथाश्चक्रुः पृथग्विधाः ॥ १४२ ॥
राजर्षीणां पुराणानां देवेन्द्राणां च हर्षिताः ॥
दयाधर्मसमोपेतास्तथान्येऽपि च भूरिशः ॥ १४३ ॥
केचित्तत्र प्रनृत्यन्ति गायन्ति च तथाऽपरे ॥
साधवो भक्तिसंयुक्ता वाद्यं चक्रुश्च भूरिशः ॥।९४॥
अन्ये दानानि यच्छन्ति धनिनः श्रद्धयान्विताः ॥
दीनान्धकृपणेभ्यश्च तपस्विभ्यो विशेषतः ॥।४५॥
एवं महोत्सवे तत्र वर्तमाने महोदये ॥
आगतो बहुभिः सार्धमहं यौवनगर्वितः ॥ १४६ ॥
शिवदर्शनविद्वेषी तमसा संवृताशयः ॥
यात्रोत्सव विनाशाय प्रेरितोऽन्यैः सुदुर्जनैः ॥ १४७ ॥
जलसर्पं समादाय सुदीर्घं भीषणाकृतिम् ॥
लेलिहानं मुहुर्जिह्वां जरया परया वृतम् ॥ १४८ ॥
ततश्च क्षिप्तवांस्तत्र महाजनसमागमे ॥
तं दृष्ट्वा विद्रुताः सर्वे जना मृत्युभयार्दिताः ॥ १४९ ॥
तत्रासीत्तापसो नाम्ना सुप्रभः शंसितव्रतः ॥
समाधिस्थः सुशिष्याढ्यस्तपसा दग्धकिल्बिषः ॥ ६.२९.१५० ॥
निष्कम्पां सुदृढामृज्वीं नातिस्तब्धां न कुञ्चिताम् ॥
ग्रीवां दधत्स्थिरां यत्नाद्गात्रयष्टिं च सर्वतः ॥ १५१ ॥
सम्पश्यन्नासिकाग्रं स्वं दिशश्चानवलोकयन् ॥
तालुमध्यगतेनैव जिह्वाग्रेणाचलेन च ॥ १५२ ॥
आवर्तपङ्कजान्तःस्थमष्टपत्र मधोमुखम्॥
तन्मध्यकर्णिकासंस्थं सम्पश्यन्रविमण्डलम् ॥।५८३॥
तस्यापि मध्यतश्चान्यं नरमङ्गुष्ठमात्रकम् ॥
द्वादशार्कप्रतीकाशमप्रतर्क्यतमाकृतिम्॥।५४॥
पश्यन्पद्मासनस्थं च वैदनाथं महेश्वरम्॥
यमक्षरं वदन्त्येव सर्वगं सर्ववेदिनम् ॥ १५५ ॥
अनिन्द्यं चाप्यभेद्यं च जरामरणवर्जितम् ॥
पुलकाञ्चितसर्वाङ्गो योगनिद्रावशङ्गतः ॥ १५६ ॥
आनन्दाश्रुपरिक्लिन्नः सन्निरुद्धेन्द्रियाकृतिः ॥
कुम्भयित्वोदरान्तःस्थं स्वभ्यासाद्वायुपञ्चकम् ॥।५७॥
अङ्गुष्ठतर्जनीयोगं कृत्वा हृदयसङ्गतम् ॥
एवं तत्रोपविष्टस्य स सर्पस्तस्य विग्रहम् ॥ १५८ ॥
वेष्टयामास भोगेन निश्चलस्य महात्मनः ॥
एतस्मिन्नन्तरे शिष्यस्तस्यासीत्सुतपोऽन्वितः ॥ १५९ ॥
श्रीवर्धनइतिख्यातो नानाशास्त्रकृतश्रमः ॥
स दृष्ट्वा सर्पभोगेन समन्ताद्वेष्टितं गुरुम् ॥ ६.२९.१६० ॥
नातिदूरस्थितं मां च ज्ञात्वा तत्कर्मकारिणम्॥
उवाच परुषं वाक्यं कोपसंरक्तलोचनः ॥ १६१ ॥
स्फुरताधरयुग्मेन बाष्पगद्गदया गिरा ॥
मया चेत्सुतपस्तप्तं गुरुशुश्रूषया सदा ॥ १६२ ॥
निर्विकल्पेन चित्तेन यदि ध्यातो महेश्वरः ॥
तेन सत्येन दुष्टोऽयं पापात्मा ब्राह्मणाधमः ॥
ईदृक्कायो भवत्वाशु गुरुर्मे येन धर्षितः ॥ १६३ ॥
अथाहं सर्पतां प्राप्तस्तत्क्षणादेव दारुणाम् ॥
पश्यतां सर्वलोकानां वदतां साधुसाध्विति ॥ १६४ ॥।
अथ गत्वा समाधेः स पर्यन्तं संयतो मुनिः ॥
ददर्श निज गात्रस्थं द्विजिह्वं दारुणाकृतिम् ॥ १६५ ॥
अथ सर्पाकृतिं मां च दुःखेन महतान्वितम् ॥॥
तटस्थं भयसन्त्रस्तं तथा सर्वजनं तदा ॥१६६ ॥
ततो विज्ञाय तत्सर्वं स मुनिर्ज्ञानचक्षुषा ॥
अब्रवीत्कृपायाविष्टः शिष्यं श्रीवर्धनं रुषा ॥।६७ ॥॥
न मे प्रियं कृतं शिष्य त्वयैतत्कर्म कुर्वता॥
शपता ब्राह्मणं दीनन्नैष धर्मस्तपस्विनाम्॥१६८॥
समो मानेऽपमाने च समलोष्टाश्मकाञ्चनः॥
तपस्वी सिद्धिमायाति सुहृच्छत्रुसमाकृतिः॥१६९॥
तस्मादजानता वत्स शप्तोऽयं ब्राह्मणस्त्वया॥
बाल्यभावात्प्रसादोऽस्य भूयोयुक्तो ममाज्ञया॥ ६.२९.१७० ॥
अथ श्रीवर्धनः प्राह प्रणिपत्य निजं गुरुम् ॥
अमर्षवशमापन्नः कृताञ्जलिपुटः स्थितः ॥ १७१ ॥
अज्ञानाद्यदिवा ज्ञानान्मया यद्व्याहृतं वचः ॥
तत्तथैव न सन्देहस्तस्मान्मौनं गुरो कुरु ॥ १७२ ॥
न मृषा वचनं प्रोक्तं स्वैरेणापि गुरो मया ॥
किं पुनर्यत्तवार्थाय तस्मान्मौनं समाचर ॥ १७३ ॥
पश्चादुदयते सूर्यः शोषं याति महार्णवः ॥
अपि मेरुश्च शीर्येत न मे स्यादन्यथा वचः ॥ १७४ ॥
तमुवाच गुरुः शिष्यं स पुनः श्लक्ष्णया गिरा ॥
जानाम्यहं न ते वाणी कथञ्चिज्जायतेऽन्यथा ॥ १७५ ॥
सदा शिष्यो वयःस्थोपि शासनीयः प्रयत्नतः ॥।
किं पुनर्बाल एव त्वं तेन त्वां वच्मि भूरिशः ॥ १७६ ॥
धर्मं न व्ययते कोऽपि मुनीनां पूर्वसञ्चितम् ॥
तपोधर्मविहीनानां गतिस्तेषां न विद्यते ॥ १७७ ॥
क्षमैका सिद्धिदा प्रोक्ता यतीनां च विशेषतः ३॥
तस्मात्क्षमां पुरस्कृत्य वर्तितव्यं तपस्विभिः ॥ १७८ ॥
न पापं प्रति पापः स्याद्बुद्धिरेषा सनातनी॥
आत्मनैव हतः पापो यः पापं तु समाचरेत्॥१७९॥
दग्धः स दहते भूयो हतमेवनिहन्ति च॥
सम्यग्ज्ञानपरित्यक्तो यः पापे पापमाचरेत्॥६.२९.१८०॥।
उपकारिषु यः साधुः साधुत्वे तस्य को गुणः॥
अपकारिषु यः साधुः कीर्त्यते जनैः॥ १८१॥।
एवमुक्त्वा स तं शिष्यं ततो मामिदमब्रवीत् ॥
दयया परया युक्तः सुव्रतः शंसितव्रतः ॥ १८२ ॥
नान्यथा वचनं भावि मम शिष्यस्य पन्नग ॥
कञ्चित्कालं प्रतीक्षस्व तस्मात्सर्पवपुःस्थितः ॥ १८३ ॥
॥ सर्प उवाच ॥ ॥
कस्मिन्काले मुनिश्रेष्ठ शापो मेऽस्तमुपैष्यति ॥
प्रसादं कुरु दीनस्य शापस्याज्ञानिनस्तथा ॥ १८४ ॥
॥ सुव्रत उवाच ॥ ॥
मुहूर्तमपि गीतादि यः करोति शिवालये ॥
न तस्य शक्यते कर्तुं सङ्ख्या धर्मस्य भद्रक ॥ १८५ ॥
मुहूर्तमपि यो विघ्नं करोति च महोत्सवे ॥
तस्य पापस्य नो सङ्ख्या कर्तुं शक्या हि केनचित् ॥ १८६ ॥
तस्मात्त्वं पापको विप्रो नैव मुक्तिमवाप्स्यसि ॥
वार्तासङ्गेन दुर्बुद्धे तस्माच्छृणु वचो मम ॥।८७॥
शैवं षडक्षरं मन्त्रं योजपेच्छ्रद्धयान्वितः ॥
अपि ब्रह्मवधा त्पापं जातं तस्य प्रणश्यति ॥ १८८ ॥
दशभिर्दिनजं पापं विंशत्या वत्सरोद्भवम् ॥
षडक्षरस्य जाप्येन पापं क्षालयते नरः ॥ १८९ ॥
तस्मात्त्वं जलमध्यस्थस्तं मन्त्रं जप सादरम् ॥
येन पापं क्षयं याति कृतमप्यन्यजन्मनि ॥ ६.२९.१९० ॥
यदा त्वां जलमध्यस्थं वत्सोनाम द्विजो रुषा ॥
ताडयिष्यति दण्डेन तदा मोक्षमवाप्स्यसि ॥ १९१ ॥
तस्माद्गच्छ द्रुतं सर्प स्थानादस्माज्जलाशये ॥
किञ्चिदिष्टं मया प्रोक्तो विरराम स सन्मुनिः ॥ १९२ ॥
ततोऽहं दुःखसंयुक्तः सम्प्राप्तोऽत्र जलाशये ॥
षडक्षरं जपन्मन्त्रं नित्यमेव व्यवस्थितः ॥ १९३ ॥
त्वत्प्रसादादहं मुक्तः सर्पत्वाद्ब्राह्मणोत्तम ॥
किं करोमि प्रियं तेऽद्य तस्माच्छीघ्रतरं वद ॥ १९४ ॥
वत्सोनाम न सन्देहः स त्वं यः कीर्तितो मम ॥
सुव्रतेन विमानं मे पश्यैतदुपसर्पति ॥ १९५ ॥
ततः प्रोक्तो मया सम्यक्स सर्पो दिव्यरूपधृक् ॥
भगवन्नुपदेशं मे किञ्चिद्देहि शुभाव हम् ॥ १९६ ॥
येन नो जायते दुःखं प्रियलोपसमुद्भवम् ॥
न दारिद्यं न च व्याधिर्न च शत्रुपराभवः ॥ १९७ ॥
अथोवाच स मां भूयः सोत्सुकः पुरुषोत्तमः ॥
प्रश्नभारः समाख्यातस्त्वया मम द्विजोत्तम ॥ १९८ ॥
न चैतच्छक्यते वक्तुं विमाने समुपस्थिते ॥
विस्तरात्तु ततो वच्मि सङ्क्षेपेण तव द्विज ॥ १९९ ॥
शैवः षडक्षरो मन्त्रो नृणामशुभहारकः ॥
स त्वया शक्तितो विप्र जपनीयो दिवानिशम् ॥ ॥ ६.२९.२०० ॥
ततः प्राप्स्यत्यसन्दिग्धं यद्यद्वाञ्छसि चेतसा ॥
स्वर्गं वा यदि वा मोक्षं विमुक्तः सर्वपातकैः ॥ २०१ ॥
मया हि सुमहत्पापं सर्वदा समनुष्ठितम् ॥
तत्रापि मन्त्रमाहात्म्यात्प्राप्ता लोका महोदयाः ॥ २०२ ॥
एको दानानि सर्वाणि यच्छति श्रद्धयान्वितः ॥
षडक्षरं जपेन्मन्त्रमन्यस्ताभ्यां समं फलम् ॥ २०३ ॥
सर्वतीर्थाभिषेकं च कुरुतेऽन्यो नरो द्विज ॥
षडक्षरं जपेन्मन्त्रमन्यस्ताभ्यां समं फलम् ॥ २०४ ॥
चान्द्रायणसहस्रं तु कुरुतेऽन्यो यथोचितम् ॥
षडक्षरं जपेदन्यो मन्त्रं ताभ्यां समं फलम् ॥ २०५ ॥
वर्षास्वाकाशशायी च हेमन्ते सलिलाशयः ॥
पञ्चाग्निसाधको ग्रीष्मे यावद्वर्षशतं नरः ॥ २०६ ॥
अन्यः षडक्षरं मन्त्रं शुचिः श्रद्धासमन्वितः ॥
जपेदहर्निशं मर्त्यः फलं ताभ्यां समं स्मृतम् ॥ ॥ २०७ ॥
पितृपक्षे सदा चैको गयायां श्राद्धमाचरेत् ॥
अन्यः षडक्षरं मन्त्रं जपेत्ताभ्यां समं फलम् ॥ २०८ ॥
गोसहस्रं ददात्येकः कार्तिक्यां ज्येष्ठपुष्करे ॥
षडक्षरं जपेन्मन्त्रमन्यस्ताभ्यां समं फलम् ॥ २०९ ॥
सन्निहित्यां नरः स्नाति राहुग्रस्ते दिवाकरे ॥
एको अन्यस्तु जपेन्मन्त्रं षडर्णं तुल्यमेव तत् ॥ ६.२९.२१० ॥
सोमे सोमग्रहेऽन्यस्तु सोमनाथं प्रपश्यति ॥
अन्यः षडक्षरं मन्त्रं जपेत्ताभ्यां समं फलम् ॥ २११ ॥
एकश्चण्डीश्वरं पश्येदयने चोत्तरे नरः ॥
अन्यः षडक्षरं मन्त्रं जपेत्ताभ्यां समं फलम् ॥ २१२ ॥
भृगुपातं पतेदेकः केदारं वीक्ष्य भक्तितः ॥
अन्यः षडक्षरं मन्त्रं जपेत्ताभ्यां समं फलम् ॥ २१३ ॥
करीषं साधयेदन्यो दत्त्वा सर्वस्वमादितः ॥
षडक्षरं जपेन्मन्त्रमन्यस्ताभ्यां समं फलम् ॥ २१४ ॥
सर्व सङ्गपरित्यागं कृत्वैको ज्ञानमाप्नुयात् ॥
अन्यः षडक्षरं मन्त्रं जपेत्ताभ्यां समं फलम् ॥ २१५ ॥
एतत्ते परमं गुह्यं मया विप्र प्रकीर्तितम् ॥
नास्तिकाय न दातव्यं भक्तिहीनाय नैव च ॥ २१६ ॥
तथान्यदपि वक्ष्यामि हितबुद्ध्या द्विजोत्तम ॥
मम वाक्यं कुरुष्वाद्य यदीच्छसि परां गतिम्॥ २१७ ॥
अहिंसा परमो धर्मः सर्ववेदे प्रकीर्तितः ॥
ब्राह्मणस्य विशेषेण तस्मात्सर्पवधं त्यज ॥ २१८॥
अहिंसकानि भूतानि यो हिनस्ति सुनिर्दयः ॥
स याति नरकं घोरं यावदाभूतसम्प्लवम् ॥ २१९ ॥
चराचराणां भूतानामभयं यः प्रयच्छति ॥
सर्वदा सर्वसौख्याढ्यो जायते दिवि चेह च ॥ ६.२९.२२० ॥
नास्ति भर्गसमो देवो नास्ति गङ्गासमा नदी ॥
नास्ति हिंसासमं पापं नास्ति धर्मो दयापरः ॥ २२१ ॥
अथाहमब्रुवं तं च तच्छ्रुत्वा तस्य जल्पितम् ॥
अहिंसालक्षणं धर्मं परलोकभयातुरः ॥ २२२ ॥
मन्यते वृद्धलोकानामेतद्वाक्यं श्रुतं मया ॥
भूपतेर्नेव दोषः स्याद्वने व्यापादितैर्मृगैः ॥ २२३ ।
प्रवदन्ति तथा वैद्या वैद्यशास्त्रविचक्षणाः ॥
भवन्ति पुष्टिसंयुका मांसादाश्चिरजीविनः ॥ २२४ ॥
तदत्र विषये ब्रूहि परं निःश्रेयसं वचः ॥
सर्वं कर्तास्म्यसन्दिग्धं तव वक्त्राद्विनिर्गतम् ॥ २२५ ॥
अथ मां स पुनः प्राह वद मैवं द्विजोत्तम ॥
मतमेतद साधूनां पापानां मांसगृद्धिनाम् ॥ २२६ ॥
अहो शोच्यतमा लोके पापात्मानः सुनिर्दयाः ॥
सर्वदोषाकरं मांसं मूढाः स्वादन्ति ये नराः ॥ ॥। २२७ ॥
न मांसमायुषो हेतुरारोग्यस्य बलस्य वा ॥
सर्वमेतदसत्यं स्याच्छ्रणुष्वाद्य निदर्शनम् ॥ २२८ ॥
मांसाशिनोऽपि दृश्यन्ते रोगार्ता दुर्बलास्तथा ॥
स्वल्पायुषश्च मत्वैवं मांसं वर्जय दूरतः ॥ २२९ ॥
अमांसादा अपि क्ष्मायां दृश्यन्ते रोगवर्जिताः ॥
चिरायुषश्च पीनाङ्गास्त स्मान्मांसं विवर्जयेत् ॥ ६.२९.२३० ॥
यो भक्षयति मांसानि सत्त्वानां जीवितैषिणाम् ॥
स याति नरकं घोरं तत्रस्थो भक्ष्यते च तैः ॥ २३१ ॥
न हि मांसं तृणात्काष्ठादुपलादपि जायते ॥
हते जन्तौ भवेन्मांसं तस्मात्तत्परिवर्जयेत् ॥ २३२ ॥
एतदेव हि दृष्टान्तं मांसस्य परिवर्जने ॥
यदङ्गं ह्रियते स्वं च कण्टकेनापि विक्षतम् ॥२३३॥
आत्मौपम्येन भूतानि तस्मात्सर्वाणि पण्डितैः ॥
द्रष्टव्यानि न हिंस्यानि रक्षणीयानि शक्तितः ॥ २३४ ॥
हन्ता चैवानुमन्ता च विशस्ता क्रयविक्रयी ॥
संस्कर्ता चोपहर्ता च खादकश्चाष्ट घातकाः ॥ २३५ ॥
धनेन क्रयकृद्धन्ति भक्षणेन च खादकः ॥
घातको वधबन्धाभ्यामित्यन्यस्त्रिविधो वधः ॥ २३६ ॥
कर्मणा मनसा वाचा यो हिनस्ति न किञ्चन ॥
स प्राप्नोति परं स्थानं जरा मरणवर्जितम् ॥ २३७ ॥
शाकमूलफलाहारो ब्रह्मचर्यपरायणः ॥
न तस्य फलमाप्नोति यदि हिंसापरो नरः ॥ २३८ ॥
एको वर्षशतं साग्रं तपस्तपति दुस्तरम् ॥
अहिंसानिरतो यस्तु तयोः श्रेष्ठो दयान्वितः ॥ २३९ ॥
यंयं कामयते कामं दुष्प्रापमपि मानवः ॥
तं तमाप्नोत्यसन्दिग्धं यदि स्यात्सुदयान्वितः ॥ ६.२९.२४० ॥
कामगेन विमानेन दिव्यस्त्रीशतसेवितः ॥
देववन्मोदते स्वर्गे सवभूताभयप्रदः ॥ २४१ ॥
एवमुक्त्वा महात्मा स पश्यतो मम सूतज ॥
विमानवरमारुह्य गतश्च त्रिदिवालयम् ॥ २४२ ॥
गन्धर्वैर्गीयमानस्तु स्तूयमानश्च किन्नरैः ॥
षडक्षरस्य मन्त्रस्य माहात्म्ये न महामते ॥ २४३ ॥
तस्मिन्गते तदा स्वर्गं दुःखं मे समुपस्थितम् ॥
स्मृत्वा पूर्वं हतान्सर्पान्भग्नगात्रोऽभवं तदा ॥ २४४ ॥
ततोऽहं कृतवांस्तत्र विप्रलापाननेकशः ॥
स्वकर्मभयसन्त्रस्तस्तस्मिन्नेव महावने ॥ २४५ ॥
अहो मया नृशंसेन बहवः प्राणिनो हताः ॥
निन्दितश्च महादेवो नर कार्तिर्भविष्यति ॥ २४६ ॥
सोऽहं हिंसां परित्यज्य चरिष्यामि महत्तपः ॥
शिवदीक्षां समासाद्य पूजयिष्ये महेश्वरम् ॥ २४७ ॥
यत्किञ्चित्त्रिषु लोकेषु प्रार्थयन्ति नराः सुखम् ॥
तत्सर्वं तपसा साध्यं तस्मात्कार्यं मया तपः ॥ २४८ ॥
अधुनैकोऽहमेकाहमेकैकस्मिन्वनस्पतौ ॥
चरन्भैक्षं मुनिर्मौनी चरिष्याम्याश्रमानिमान् ॥ २४९ ॥
पांसुना समवच्छन्नः शून्यागारप्रतिश्रयः ॥
वृक्षमूलनिकेतो वा त्यक्तसर्वप्रियाप्रियः ॥ ६.२९.२५० ॥
एवं विलप्य यत्नेन मया सूतकुलोद्वह ॥
गृहीतं भक्तियुक्तेन शिवदीक्षाव्रतं ततः ॥ २५१ ॥
षडक्षरस्य मन्त्रस्य अयुतं प्रजपाम्यहम् ॥
त्रिसन्ध्यं श्रद्धया युक्तः सिद्धेश्वरसमीपतः ॥ २५२ ॥
तत्प्रभावेन मे स्थैर्यं सञ्जातं यौवनोद्भवम् ॥
तथा लोकातंरज्ञानं खेचरत्वं च सूतज ॥ २५३ ॥
सिद्धेश्वरं प्रयास्यामि द्वापरान्ते ह्यवस्थिते ॥
सदाशिवं प्रयास्यामि सत्यमेतन्मयोदितम् ॥ २५४ ॥
एतत्ते सर्वमाख्यातं मया सूतज मोक्षदम् ॥
षडक्षरस्य माहात्म्यं सर्वपापप्रणाशनम् ॥ २५५ ॥
यश्चैतच्छृणुयान्नित्यं सम्यक्छ्रद्धासमन्वितः ॥
आजन्ममरणात्पापात्सोऽपि मुच्येत मानवः ॥। ॥ २५६ ॥
तस्मात्त्वं हि महाभाग मन्त्रमेनं सदा जप ॥
सम्प्राप्स्यसि परान्कामान्मनसा वाञ्छितान्सदा ॥ २५७ ॥
सूत उवाच ॥ ॥
एतच्छ्रुतं मया पूर्वं सकाशात्तस्य सद्गुरोः ॥
षडक्षरस्य माहात्म्यं यद्युष्माकं प्रकीर्तितम् ॥ २५८ ॥
धन्यं यशस्यमायुष्यं शत्रुपक्षक्षयावहम् ॥
पठतां शृण्वतां नित्यं सर्वकामाभयप्रदम् ॥ २५९ ॥
इति श्रीस्कान्दे महापुराण एकाशीतिसाहस्र्यां संहितायां षष्ठे नागरखण्डे हाटकेश्वरक्षेत्र माहात्म्ये षडक्षरमन्त्रमाहात्म्ये सिद्धेश्वरमाहात्म्यवर्णनन्नामैकोनत्रिंशोऽध्यायः ॥ २९ ॥ ॥ ध ॥">
  <meta itemprop="wordCount" content="3542">
  <meta name="twitter:card" content="summary">
  <meta name="twitter:title" content="०२९ सिद्धेश्वरमाहात्म्यवर्णनम्">
  <meta name="twitter:description" content="॥ सूत उवाच ॥ ॥
एवं सर्वेषु तीर्थेषु संस्थितेषु द्विजोत्तमाः ॥
तत्क्षेत्रं ख्यातिमापन्नं समस्ते धरणीतले ॥ १ ॥
समस्तेभ्यस्ततोऽदूरान्मुनयः शंसितव्रताः ॥
संश्रयन्ति ततो भूपास्तपोऽर्थं जरयाऽन्विताः ॥ २ ॥
तथा ते लिङ्गिनो दान्ताः सिद्धिकामाः समन्ततः ॥
समाश्रयन्ति तत्क्षेत्रं सवर्तीर्थसमा श्रयम् ॥ ३ ॥
तत्र सिद्धेश्वरन्नाम लिङ्गमस्ति द्विजोत्तमाः ॥
सर्वसिद्धिप्रदं नृणां स्वयं सिद्धिप्रदायकम्॥ ४ ॥
निर्विद्य भूतले शर्वः सर्वव्यापी सदा शिवः ॥
हाटकेश्वरसञ्ज्ञेऽस्मिन्क्षेत्रे देवः स्वयं स्थितः ॥ ५ ॥
लिङ्गरूपेण भगवान्प्रादुर्भूतः स्वयं हरः॥
स्मरणाद्दर्शनाच्चैव सर्वसिद्धिप्रदः सदा ॥६॥
सिद्धेनाराधितो यस्मात्तस्मात्सिद्धेश्वरः स्मृतः ॥
तस्यैव वरदानाद्धि अत्रैवावस्थितो हरः ॥ ७ ॥
यस्तं पश्यति सद्भक्त्या शुचिः स्पृशति वा नरः ॥
वाञ्छितं लभते सद्यो यद्यपि स्यात्सुदुर्लभम् ॥ ८ ॥
तत्र सिद्धिं गताः पूर्वं शतशः पुरुषा भुवि ॥
दर्शनात्स्पर्शनाच्चान्ये प्रणामादपरे नराः ॥ ९ ॥
दक्षिणामूर्तिमासाद्य मन्त्रं तस्य षडक्षरम् ॥
यो जपेच्छ्रद्धयोपेतस्तस्यायुः सम्प्रवर्धते ॥ ६.२९.१० ॥
यावत्सङ्ख्यं जपेन्मत्रं तावत्सङ्ख्यान्यहानि सः ॥
आयुषः परतो मर्त्यो जीवते नात्र संशयः ॥ ११ ॥
॥ ऋषय ऊचुः ॥ ॥ अत्याश्चर्यमिदं सूत यत्त्वया परिकीर्तितम् ॥
आयुषोऽप्यधिकं मर्त्यो जीवते यदि मानवः ॥ १२ ॥
॥ सूत उवाच । ॥
अत्र वः कीर्तयिष्यामि स्वयमेव मया श्रुतम् ॥
वदतस्तत्समुद्दिश्य यद्वत्सस्य महात्मनः ॥ १३ ॥
पुरा मे वसमानस्य पुरतोऽत्र पितुर्गृहे ॥
आयातः स मुनिस्तत्र वत्सो नाम महाद्युतिः ॥ १४ ॥
वहमानो युवावस्थां द्वादशार्कस मद्युतिः ॥
अङ्गैः सर्वैस्तु रूपाढ्यः कामदेव इवापरः ॥ १५ ॥
मत्पित्रा स तदा दृष्टस्ततो भक्त्याऽभिवादितः ॥
अर्घ्यं दत्त्वा ततः प्रोक्तो विश्रान्तो विनयेन च ॥ १६ ॥
स्वागतं तव विप्रेन्द्र कुतस्त्वमिह चागतः ॥
आदेशो दीयतां मह्यं किं करोमि यथोचितम् ॥ १७ ॥
॥ वत्स उवाच ॥ ॥
तवाश्रमपदे सूत चातुर्मास्यसमुद्भवम् ॥
कर्तुमिच्छाम्यनुष्ठानं शुश्रूषां चेत्करोषि मे ॥ १८ ॥
॥ लोमहर्षण उवाच ॥ ॥
एवं विप्र करिष्यामि तवादेशमसंशयम् ॥
धन्योऽस्म्यनुगृहीतोऽस्मि यस्त्वं मे गृहमागतः ॥ १९ ॥
एवमुक्ताथ मामाह स पिता द्विजसत्तमाः ॥
त्वया वत्सस्य कर्तव्या शुश्रूषा नित्यमेव हि ॥ ६.२९.२० ॥
ततोऽहं विनयोपेतस्तस्य कृत्यानि कृत्स्नशः ॥
करोमि स च मे रात्रौ चित्राः कीर्तयते कथाः ॥ २१ ॥
राजर्षीणां पुराणानां देवदानवरक्षसाम् ॥
द्वीपानां पर्वतानां च स्वयं दृष्ट्वा सहस्रशः ॥ २२ ॥
एकदा तु मया पृष्टः कथान्ते प्राप्य कौतुकम् ॥
विस्मयाविष्टचित्तेन स द्विजो द्विजसत्तमाः ॥ २३ ॥
भगवन्सुकुमारं ते शरीरं प्रथमं वयः ॥
द्वीपानां च करोषि त्वं कथा श्चित्राः पृथक्पृथक् ॥ २४ ॥
कथं सर्वं धरापृष्ठं ससमुद्रं निरीक्षितम् ॥
स्वल्पेन वयसा तात ( ?) विस्तरतो वद ॥ २५ ॥
त्वया ये कीर्तिता द्वीपाः समुद्राः पर्वतास्तथा ॥
मनसापि न शक्यास्ते गन्तुं मर्त्यैः कथञ्चन ॥ २६ ॥
अत्र कौतूहलं जातमश्रद्धेयं वचस्तथा ॥
श्रुत्वा श्रद्धेयवाक्यस्य तस्मात्सत्यं प्रकीर्तय ॥ २७ ॥
तपसः किं प्रभावोऽयं किं वा मन्त्रपराक्रमः ॥
येन पृथ्वीतलं कृत्स्नं त्वया दृष्टं मुनीश्वर ॥ २८ ॥
किं वा देवप्रसादस्तु तवौषधिकृतोऽथवा ॥
तच्च पुण्यतमं तात त्वं मे ब्रूहि सविस्तरम् ॥ २९ ॥
अथ मां स मुनिः प्राह विहस्य मुनिसत्तमाः ॥
सत्यमेतत्त्वया ज्ञातं मम मन्त्रपराक्रमम् ॥ ६.२९.३० ॥
सदाहमष्टसंयुक्तं सहस्रं शिवसन्निधौ ॥
जपामि शिवमन्त्रस्य षडक्षरमितस्य च ॥ ३१ ॥
त्रिकालं तेन मे जातं सुस्थिरं यौवनं मुने ॥
अतीतानागतं ज्ञानं जीवितं च सुखोदयम् ॥ ३२ ॥
मम वर्षसहस्राणि बहूनि प्रयुतानि च ॥
सञ्जातानि महाभाग दृश्यते प्रथमं वयः ॥ ३३ ॥
अत्र ते कीर्तयिष्यामि विस्तरेण महामते ॥
यथा सिद्धिर्मया प्राप्ता प्रसादाच्छङ्करस्य च ॥ ३४ ॥
अहं हि ब्राह्मणो नाम्ना वत्सः ख्यातो महीतले ॥
नानाशास्त्रकृताभ्यासः पुराऽऽसं वेदपारगः ॥ ३५ ॥
एतस्मिन्नेव काले तु मेनका च वराप्सराः ॥
वसन्तसमये प्राप्ता मर्त्यलोके यदृच्छया ॥ ३६ ॥
सा गता भ्रममाणाथ काम्यकन्नाम तद्वनम् ॥
मत्तकोकिलनादाढ्यं मनोज्ञद्रुमसं कुलम् ॥ ३७ ॥
यत्रास्ते मुनिशार्दूलो देवरात इति स्मृतः ॥
व्रतस्वाध्यायसम्पन्नस्तपसा ध्वस्तकिल्विषः ॥ ३८ ॥
उपविष्टो नदीतीरे देवतार्च्चापरा यणः ॥
श्रद्धया परया युक्त एकाकी निर्जने वने ॥ ३९ ॥
अथ सा पश्यतस्तस्य विवस्त्रा प्राविशज्जलम् ॥
दिव्यरूपसमोपेता घर्मार्ता वरवर्णिनी ॥ ॥ ६.२९.४० ॥
अथ तस्य मुनीन्द्रस्य रेतश्चस्कन्द तत्क्षणात् ॥
दृष्ट्वा तां चारुसर्वाङ्गीं जलमध्यं समाश्रिताम् ॥ ४१ ॥
एतस्मिन्नन्तरे प्राप्ता सारङ्गी सुपिपा सिता ॥
जलमिश्रं तया रेतः पीतं सर्वमशेषतः ॥ ४२ ॥
अथ साऽपि दधे गर्भं मानुषं वै प्रभावतः ॥
अमोघरेतसो मासे सुषुवे दशमे ततः॥४३॥
जनयामास दीप्ताङ्गी कन्यां पद्मदलेक्षणाम् ॥
तस्मिन्नेव जले पुण्ये देवराताश्रमं प्रति ॥ ४४ ॥
अथ तां स मुनिर्ज्ञात्वा स्वज्ञानेन स्ववीर्यजाम् ॥
कृपया परयाविष्टो जग्राह च पुपोष च ॥ ४५ ॥
स्नेहेन महता युक्तः कृतकौतुकमङ्गलः ॥
रक्षमाणो वने चैनां श्वापदेभ्यः प्रयत्नतः ॥ ४६ ॥।
आजहार सुमृष्टानि तत्कृते सुफलानि सः ॥
स्वयं गत्वा सुदूरं च कानने श्वापदाकुले ॥ ४७ ॥
तत्रस्था ववृधे सा च नाम्ना ख्याता मृगावती ॥
शुक्लपक्षे यथा व्योम्नि कलेव शशलक्ष्मणः ॥ ४८ ॥
अथ सा भ्रममाणेन मया दृष्टा मृगेक्षणा ॥
ततोऽहं कामबाणेन तत्क्षणात्ताडितो हृदि ॥ ॥ ४९ ॥
विज्ञाय च कुमारीं तां सवर्णां चारुहासिनीम् ॥
आदरेण गृहं गत्वा स मुनिर्याचितस्ततः ॥ ६.२९.५० ॥
प्रयच्छैनां मम ब्रह्मन्पत्न्यर्थं निज कन्यकाम् ॥
यथात्मा पोषयिष्यामि भोजनाच्छादनादिभिः ॥ ५१ ॥
ततस्तेन प्रदत्ता मे तत्क्षणादेव सुन्दरी ॥
विधिना शास्त्रदृष्टेन नक्षत्रे भग दैवते ॥ ५२ ॥
ततः कतिपयाहस्य मयोढा सा सुविस्मिता ॥
सखीजनसमायुक्ता फलार्थं निर्गता वने ॥ ५३ ॥
अथ वीरुधसञ्छन्ने वने तस्मि न्सुसंस्थिते ॥
तया न्यस्तं पदं मूर्ध्नि तृणाच्छन्नस्य भोगिनः ॥ ५४ ॥
सा दष्टा सहसा तेन पतिता वसुधातले ॥
विषार्दिता गतप्राणा तत्क्षणादेव भामिनी ॥ ५५ ॥
अथ सख्यः समागत्य तस्या दुःखेन दुःखिताः ॥
शशंसुस्ता यथावृत्तं रुदन्त्यो मम सूतज ॥ ५६ ॥
ततोऽहं सत्वरं गत्वा दृष्ट्वा तां पतितां भुवि ॥
विलापान्कृतवान्दीनो रुदितं करुणस्वरम् ॥ ५७ ॥
इयं मे सुविशालाक्षी मनःप्राणसमा प्रिया ॥
मृता भूमौ यया हीनो नाहं जीवितुमुत्सहे ॥ ५८ ॥
सोऽहमद्य गमिष्यामि परलोकं सहानया ॥
प्रियारहितहर्म्यस्य जीवितस्य च किं फलम् ॥ ५९ ॥
पुत्रपौत्रवधूभिश्च भृत्यवर्गयुतस्य च ॥
पत्नीहीनानि नो रेजुर्गृहाणि गृहमेधिनाम् ॥ ६.२९.६० ॥
यदीयं कर्णनेत्रान्ता तन्वङ्गी मधुरस्वरा॥
न जीवति पृथुश्रोणी मरिष्येऽ हमसंशयम् ॥ ६१ ॥
एवं विलपमानस्य मम सूत कुलोद्वह ॥
आगताः सुहृदः सर्वे रुरुदुस्तेऽपि दुःखिताः ॥ ६२ ॥
रुदित्वा सुचिरं तत्र तैः समं महतीं चिताम् ॥
कृत्वा तां सन्निधायाथ प्रदत्तो हव्यवाहनः ॥ ६३ ॥
तत आदाय मां कृच्छ्रान्निन्युश्च स्वगृहं प्रति ॥
रुदन्तं प्रस्खलन्तं च मुह्यमानं पदेपदे ॥ ६४ ॥
ततो निशावशेषेऽहमुत्थाय त्वरयाऽन्वितः ॥
कान्तादुःखपरीतात्मा गतोऽरण्यं तदेव हि ॥ ६५ ॥
कामेनोन्मत्ततां प्राप्तो भ्रममाण इतस्ततः ॥
विलपन्नेव दुःखार्तो वने जनविवर्जिते ॥ ६६ ॥
क्व गतासि विशालाक्षि विजनेऽस्मिन्विहाय माम् ॥
नाहं गृहं गमिष्यामि मम दुःखाय निर्दयः ॥ ६७ ॥
एषोऽरुणकरस्पर्शात्स्वाभां त्यजति चन्द्रमाः ॥
निशाक्षये निरुत्साहो यथाहं विधिना कृतः ॥ ६८ ॥
अयं तनुः समायाति सविता रक्तमण्डलः॥
निगदिष्यति मे वार्तां नूनं कच्चित्त्वदुद्भवाम् ॥ ६९ ॥
गगनं व्यापयन्सूर्यः सन्तापयति मां भृशम् ॥
बाह्ये चाभ्यन्तरे कामः कथं वक्ष्यामि जीवितम् ॥ ६.२९.७० ॥
करीन्दः स्वयमभ्येति तत्कुचाभौ समुद्वहन् ॥
कुम्भौ गत्वा तु पृच्छामि यदि शंसति तां प्रियाम् ॥ ७१ ॥
एवं प्रलपमानस्य मम मोहो महानभूत् ॥
भास्करांशुप्रतप्तस्य मदनाकुलितस्य च ॥ ७२ ॥
यंयं पश्यामि तत्राहं भ्रममाणो महावने ॥
वृक्षं वा प्राणिनो वापि तन्तं पृच्छामि मोहतः ॥ ७३ ॥
त्वद्दन्तमुसलप्रख्यं यस्या ऊरुयुगं गज ॥
तां बालां वद चेद्दृष्टा दयां कृत्वा ममोपरि ॥ ७४
त्वया जम्बूक चेद्दृष्टा बिम्बाफलनिभाधरा ॥
दयिता मम तद्ब्रूहि श्रेयस्ते भविता महत् ॥ ७५ ॥
अथवा बिल्व शम्स त्वं यदि बिल्वोपमस्तनी ॥
भ्रममाणा वने दृष्टा मम प्राणसमा प्रिया ॥७६॥
त्वत्पुष्पसदृशाङ्गी सा मम भार्या मनस्विनी ॥
स त्वं चम्पक जानीषे यदि त्वं शम्स मे द्रुतम् ॥७७॥
मधूक तव पुष्पेण दयितायाः समौ शुभौ ॥
कपोलौ पाण्डुरच्छायौ दृष्ट्वा त्वां स्मृतिमागतौ ॥७८॥
कदलीस्तम्भ सुव्यक्तं प्रियायाश्च सुकोमलौ ॥
ऊरू त्वत्तोऽपि तन्वङ्ग्याः सत्येनात्मानमालभे ॥७९॥
भोभो मृग न मे भार्या त्वया दृष्टाऽत्र कानने ॥
त्वत्समे लोचने स्पष्टे कज्जलेन समावृते ॥ ६.२९.८० ॥
तृणादोऽपि सुवृद्धोऽपि वने वृद्धोऽपि यः पशुः ॥
सोऽपि कान्तापरित्यक्तो न मृगो रमते क्षणम्॥८॥।
कान्तायाः पुरतो नित्यं विधत्तेंऽगं कलापकृत् ॥
विहङ्गयोनि जातोऽपि वृद्ध्यर्थं पुष्पधन्वनः॥८२॥
योऽयं सन्दृश्यते हंसो हंसीमनुस्मरत्यसौ ॥
गतिस्तादृङ्न चाप्यस्य मत्प्रियायाश्च यादृशी ॥८३॥
एक एव सुधन्योऽयं चक्रवाको विहङ्गमः ॥
मुहूर्तमपि योऽभीष्टां न त्यजेच्चक्रवाकिकाम् ॥ ८४ ॥
य एष श्रूयते रावो विभ्रमं जनयन्मम ॥
किंवा पिकसमुत्थो ऽयं किं वा मे दयितोद्भवः॥ ८५ ॥
मां दृष्ट्वाऽयं मृगो याति तं मृगी याति पृष्ठतः ॥
धावमाना ममाप्येवमनुयाति पुरा प्रिया ॥८६॥
वारणोऽयं प्रियां कान्तामनुरागानुयायिनीम् ॥
स्पर्शयत्यग्रहस्तेन मम संस्मारयन्प्रियाम ॥ ८७ ॥
हा प्रिये मृगशावाक्षि तप्तकाञ्चनसन्निभे ॥
कथं मां न विजानासि भ्रमन्तमिह कानने ॥ ८८ ॥
क्व सा भक्तिः क्व सा प्रीतिः क्व सा तुष्टिः क्व सा दया ॥
निगदन्तं सुदीनं मां सम्भाषयसि नो यतः ॥ ८९ ॥
एवं प्रलपमानस्य मम प्राप्ताः सुहृज्जनाः ॥
अन्वेषन्तः पदं तत्र वनेषु विषमेषु च ॥ ६.२९.९० ॥
ततस्तैः कोपरक्ताक्षैः प्रोक्तोऽहं सूतनन्दन ॥
भर्त्सद्भिः परुषैर्वाक्यैर्धिक्त्वां काममयाधुना ॥ ९१ ॥
त्वं किं शोचसि मूढात्मन्नशोच्यं जीवितं नृणाम् ॥
यतस्त्वामपि शोचन्तं शोचयिष्यन्ति चापरे ॥ ९२॥
यूयं वयं तथा चान्ये सञ्जाताः प्राणिनो भुवि ॥
सर्व एव मरिष्यामस्तत्र का परिदेवना ॥ ९३ ॥
अदर्शनात्प्रिया प्राप्ता पुनश्चादर्शनं गता ॥
न सा तव न तस्यास्त्वं वृथा किमनुशोचसि ॥ ९४ ॥
नायमत्यन्तसंवासः कस्यचित्केनचित्सह ॥
अपि स्वेन शरीरेण किमुतान्यैर्वृथा जनैः ॥ ९५ ॥
मृतं वा यदि वा नष्टं योतीतमनुशोचति ॥
स दुःखेन लभेद्दुःखं द्वावनर्थो प्रपद्यते ॥ ९६ ॥
एवं सम्बोधयित्वा मां गृहीत्वा ते मुहुर्जनैः ॥
निन्यु र्गृहं ततः सर्वे वनात्तस्मात्सुदारुणात् ॥ ९७ ॥
ततो मम गृहस्थस्य स्मरमाणस्य तां प्रियाम् ॥
उत्पन्नः सुमहान्कोपः सर्पान्प्रति महामते ॥ ९८ ॥
ततः कोपपरीतेन प्रतिज्ञातं मया स्फुटम् ॥
सर्पानुद्दिश्य यत्सर्वं तन्निबोधय दारुणम् ॥ ९९ ॥
अद्यप्रभृति चेन्नाहं सर्पं दृष्टिवशं गतम् ॥
निहन्मि दण्डघातेन तत्पापं स्याद्ध्रुवं मम ॥ ६.२९.१०० ॥
यच्च निक्षेपहर्तॄणां यच्च विश्वासघातिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १०१ ॥
यत्पापं साधुनिन्दायां मातापितृवधे च यत् ॥
तन्मे स्याद्यदि नो हन्मि सर्पं दृष्टिवशं गतम् ॥ १०२ ॥
परदाररतानां च यत्पापं जीवघातिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १०३ ॥
उक्तौ चाभिरतानां च यत्पापं गरदायिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १०४ ॥
कृतघ्नानां च यत्पापं परवित्तापहारिणाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १०५ ॥
यत्पापं शस्त्रकर्तृणां तथा वह्निप्रदायिनाम्॥
तन्मे स्याद्यदि नो हन्मि सर्पं दृष्टिवशं गतम् ॥ १०६ ॥
व्रतभङ्गेन यत्पापं व्रतिनां निन्दयापि यत् ॥
तन्मे स्याद्यदि नो हन्मि सर्पं दृष्टिवशं गतम् ॥ १०७ ॥
यत्पापं भ्रूणहत्यायां मृष्टमांसाशिनां च यत् ॥
तन्मे स्याद्यदि नो हन्मि सर्पं दृष्टिवशं गतम् ॥ १०८ ॥
वृक्षच्छेद प्रसक्तानां यत्पापं शल्यकारिणाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १०९ ॥
पाखण्डिनां च यत्पापं नास्तिकानां च यद्भवेत् ॥
तन्मे स्याद्यदि नो हन्मि सर्पं दृष्टिवशं गतम् ॥ ६.२९.११० ॥
मांसमद्यप्रसक्तानां यत्पापं विटभोजिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ १११ ॥
मृषावादप्रसक्तानां पररन्ध्रावलोकिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११२ ॥
यत्पापं साक्ष्यकर्तृणां धान्यसङ्ग्रहकारिणाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११३ ॥
आखेटकरतानां च यत्पापं पाशदायिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११४ ॥
नित्यं प्रेषणकर्तॄणां यत्पापं मधुजीविनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ॥ ११५ ॥
अदृष्टदेववक्त्राणां यत्पापं मत्स्यजीविनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११६ ॥
विवादे पृच्छमानानां पक्षपातेन जल्पताम् ॥
भयाद्वा यदि वा लोभाद्द्वेषाद्वा कामतोऽपि वा ॥ ११७ ॥
यत्पापं तु भवेत्तेषां निर्दयानां दुरात्मनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११८ ॥
कन्याविक्रयकर्तृणां यत्पापं पापसङ्गिनाम् ॥
तन्मे स्याद्यदि नो हन्मि सर्पं दृष्टिवशं गतम् ॥ ११९ ॥
विद्याविक्रयकर्तॄणां यत्पापं समुदाहृतम् ॥
तन्मे स्याद्यदि नो हन्मि सर्पं दृष्टिवशं गतम् ॥ ६.२९.१२० ॥
एवं मया प्रतिज्ञाय कोपाविष्टेन सूतज ॥
गृहीतो लगुडः स्थूलो वधार्थं पवनाशिनाम् ॥ १२१ ॥
ततःप्रभृत्यहं भूमौ भ्रमामि लगुडायुधः ॥
ब्राह्मीं वृत्तिं परित्यज्य मार्गमाणो भुजङ्ग मान् ॥ १२२ ॥
मया कोपपरीतेन बहवः पन्नगा हताः ॥
विषोल्बणा महाकायास्तथान्ये मध्यमाधमाः ॥ १२३ ॥
एकदाहं वनं प्राप्तो गहनं लगु डायुधः ॥
शयानं तत्र चापश्यं जलसर्पं वयोऽधिकम् ॥ १२४ ॥
ततोऽहं दण्डमुद्यम्य कालदण्डोपमं रुषा ॥
हन्मि तं यावदेवाहं स मां प्रोवाच पन्नगः ॥ १२५ ॥
नापराध्यामि ते किञ्चिदहं ब्राह्मणसत्तम ॥
संरम्भात्तत्किमर्थं मां जिघांससि वयोऽधिकम् ॥ १२६ ॥
ततो मया स सम्प्रोक्तः कोपात्सलि लपन्नगः ॥
महामन्युपरीतेन स्मृत्वा भार्यां मृगावतीम् ॥
मम भार्या प्रिया पूर्वं सर्पेणासीद्विनाशिता ॥१२७ ॥
ततोऽहं तेन वैरेण सूदयामि महो रगान् ॥
अद्य त्वामपि नेष्यामि वैवस्वतगृहं प्रति ॥
हत्वा दण्डप्रहारेण तस्मादिष्टतमं स्मर ॥१२८॥
ततः स मां पुनः प्राह भयेन महतावृतः॥
शृणु तावद्वचोऽस्माकं ततः कुरु यथोचितम् ॥१२९॥
अन्ये ते पन्नगा विप्र ये दशन्तीह मानवान् ॥
वयं सलिलसम्भूता निर्विषाः सर्परूपिणः ॥ ६.२९.१३० ॥
एवं प्रजल्पमानोऽपि स दण्डेन मया हतः ॥
सूत तत्सूदनार्थाय निर्विकल्पेन चेतसा ॥ १३१ ॥
अथासौ लगुडस्पर्शात्तत्क्षणादेव पन्नगः॥
द्वादशार्क प्रतीकाशो बभूव पुरुषो महान्॥ १३२ ॥
तदाश्चर्यं समालोक्य ततोऽहं विस्मयान्वितः ॥
उक्तवांस्तं प्रणम्योच्चैः क्षम्यतामिति सादरम् ॥ १३३ ॥
को भवान्किमिदं रूपं कृतं सर्पमयं विभो ॥
किं वा ते ब्रह्मशापोऽयं किं वा क्रीडा सदेदृशी ॥ १३४ ॥
ततः प्रोवाच मां हृष्टः स नरः प्रश्रयान्वितः॥
शृणुष्वावहितो भूत्वा वृत्तान्तं स्वं वदामि ते ॥ १३५ ॥
अहमासं पुरा विप्र चमत्कारपुरोत्तमे ॥
युवा परमतेजस्वी धनवान्सुसमृद्धिभाक् ॥ १३६ ॥
तत्रैव नगरे रम्ये ह्यस्ति पुण्यं शिवालयम् [।
सिद्धेश्वरस्य देवस्य पताकाभिरलङ्कृतम ॥।३७॥
कस्यचित्त्वथ कालस्य तत्र यात्रा व्यजायत ॥
तत्र वादित्रघोषेण नादितं भुवनत्रयम् ॥ १३८ ॥
अथ तत्र समायाता मुनयः संशितव्रताः ॥
देवस्य दर्शनार्थाय शतशोऽथ सहस्रशः ॥ १३९ ॥
शैवाः पाशुपताश्चैव तथा कापालिकाश्च ये ॥
महाव्रतधराश्चान्ये शिवभक्तिपरायणाः ॥ ६.२९.१४० ॥
एकाहारा निराहारा वायुभक्षास्तथापरे ॥
अब्भक्षाः फल भक्षाश्च शीर्णपर्णाशिनस्तथा ॥ १४१ ॥
तेऽभिवन्द्य यथान्यायं देवदेवं महेश्वरम् ॥
उपाविष्टाः पुरस्तस्य कथाश्चक्रुः पृथग्विधाः ॥ १४२ ॥
राजर्षीणां पुराणानां देवेन्द्राणां च हर्षिताः ॥
दयाधर्मसमोपेतास्तथान्येऽपि च भूरिशः ॥ १४३ ॥
केचित्तत्र प्रनृत्यन्ति गायन्ति च तथाऽपरे ॥
साधवो भक्तिसंयुक्ता वाद्यं चक्रुश्च भूरिशः ॥।९४॥
अन्ये दानानि यच्छन्ति धनिनः श्रद्धयान्विताः ॥
दीनान्धकृपणेभ्यश्च तपस्विभ्यो विशेषतः ॥।४५॥
एवं महोत्सवे तत्र वर्तमाने महोदये ॥
आगतो बहुभिः सार्धमहं यौवनगर्वितः ॥ १४६ ॥
शिवदर्शनविद्वेषी तमसा संवृताशयः ॥
यात्रोत्सव विनाशाय प्रेरितोऽन्यैः सुदुर्जनैः ॥ १४७ ॥
जलसर्पं समादाय सुदीर्घं भीषणाकृतिम् ॥
लेलिहानं मुहुर्जिह्वां जरया परया वृतम् ॥ १४८ ॥
ततश्च क्षिप्तवांस्तत्र महाजनसमागमे ॥
तं दृष्ट्वा विद्रुताः सर्वे जना मृत्युभयार्दिताः ॥ १४९ ॥
तत्रासीत्तापसो नाम्ना सुप्रभः शंसितव्रतः ॥
समाधिस्थः सुशिष्याढ्यस्तपसा दग्धकिल्बिषः ॥ ६.२९.१५० ॥
निष्कम्पां सुदृढामृज्वीं नातिस्तब्धां न कुञ्चिताम् ॥
ग्रीवां दधत्स्थिरां यत्नाद्गात्रयष्टिं च सर्वतः ॥ १५१ ॥
सम्पश्यन्नासिकाग्रं स्वं दिशश्चानवलोकयन् ॥
तालुमध्यगतेनैव जिह्वाग्रेणाचलेन च ॥ १५२ ॥
आवर्तपङ्कजान्तःस्थमष्टपत्र मधोमुखम्॥
तन्मध्यकर्णिकासंस्थं सम्पश्यन्रविमण्डलम् ॥।५८३॥
तस्यापि मध्यतश्चान्यं नरमङ्गुष्ठमात्रकम् ॥
द्वादशार्कप्रतीकाशमप्रतर्क्यतमाकृतिम्॥।५४॥
पश्यन्पद्मासनस्थं च वैदनाथं महेश्वरम्॥
यमक्षरं वदन्त्येव सर्वगं सर्ववेदिनम् ॥ १५५ ॥
अनिन्द्यं चाप्यभेद्यं च जरामरणवर्जितम् ॥
पुलकाञ्चितसर्वाङ्गो योगनिद्रावशङ्गतः ॥ १५६ ॥
आनन्दाश्रुपरिक्लिन्नः सन्निरुद्धेन्द्रियाकृतिः ॥
कुम्भयित्वोदरान्तःस्थं स्वभ्यासाद्वायुपञ्चकम् ॥।५७॥
अङ्गुष्ठतर्जनीयोगं कृत्वा हृदयसङ्गतम् ॥
एवं तत्रोपविष्टस्य स सर्पस्तस्य विग्रहम् ॥ १५८ ॥
वेष्टयामास भोगेन निश्चलस्य महात्मनः ॥
एतस्मिन्नन्तरे शिष्यस्तस्यासीत्सुतपोऽन्वितः ॥ १५९ ॥
श्रीवर्धनइतिख्यातो नानाशास्त्रकृतश्रमः ॥
स दृष्ट्वा सर्पभोगेन समन्ताद्वेष्टितं गुरुम् ॥ ६.२९.१६० ॥
नातिदूरस्थितं मां च ज्ञात्वा तत्कर्मकारिणम्॥
उवाच परुषं वाक्यं कोपसंरक्तलोचनः ॥ १६१ ॥
स्फुरताधरयुग्मेन बाष्पगद्गदया गिरा ॥
मया चेत्सुतपस्तप्तं गुरुशुश्रूषया सदा ॥ १६२ ॥
निर्विकल्पेन चित्तेन यदि ध्यातो महेश्वरः ॥
तेन सत्येन दुष्टोऽयं पापात्मा ब्राह्मणाधमः ॥
ईदृक्कायो भवत्वाशु गुरुर्मे येन धर्षितः ॥ १६३ ॥
अथाहं सर्पतां प्राप्तस्तत्क्षणादेव दारुणाम् ॥
पश्यतां सर्वलोकानां वदतां साधुसाध्विति ॥ १६४ ॥।
अथ गत्वा समाधेः स पर्यन्तं संयतो मुनिः ॥
ददर्श निज गात्रस्थं द्विजिह्वं दारुणाकृतिम् ॥ १६५ ॥
अथ सर्पाकृतिं मां च दुःखेन महतान्वितम् ॥॥
तटस्थं भयसन्त्रस्तं तथा सर्वजनं तदा ॥१६६ ॥
ततो विज्ञाय तत्सर्वं स मुनिर्ज्ञानचक्षुषा ॥
अब्रवीत्कृपायाविष्टः शिष्यं श्रीवर्धनं रुषा ॥।६७ ॥॥
न मे प्रियं कृतं शिष्य त्वयैतत्कर्म कुर्वता॥
शपता ब्राह्मणं दीनन्नैष धर्मस्तपस्विनाम्॥१६८॥
समो मानेऽपमाने च समलोष्टाश्मकाञ्चनः॥
तपस्वी सिद्धिमायाति सुहृच्छत्रुसमाकृतिः॥१६९॥
तस्मादजानता वत्स शप्तोऽयं ब्राह्मणस्त्वया॥
बाल्यभावात्प्रसादोऽस्य भूयोयुक्तो ममाज्ञया॥ ६.२९.१७० ॥
अथ श्रीवर्धनः प्राह प्रणिपत्य निजं गुरुम् ॥
अमर्षवशमापन्नः कृताञ्जलिपुटः स्थितः ॥ १७१ ॥
अज्ञानाद्यदिवा ज्ञानान्मया यद्व्याहृतं वचः ॥
तत्तथैव न सन्देहस्तस्मान्मौनं गुरो कुरु ॥ १७२ ॥
न मृषा वचनं प्रोक्तं स्वैरेणापि गुरो मया ॥
किं पुनर्यत्तवार्थाय तस्मान्मौनं समाचर ॥ १७३ ॥
पश्चादुदयते सूर्यः शोषं याति महार्णवः ॥
अपि मेरुश्च शीर्येत न मे स्यादन्यथा वचः ॥ १७४ ॥
तमुवाच गुरुः शिष्यं स पुनः श्लक्ष्णया गिरा ॥
जानाम्यहं न ते वाणी कथञ्चिज्जायतेऽन्यथा ॥ १७५ ॥
सदा शिष्यो वयःस्थोपि शासनीयः प्रयत्नतः ॥।
किं पुनर्बाल एव त्वं तेन त्वां वच्मि भूरिशः ॥ १७६ ॥
धर्मं न व्ययते कोऽपि मुनीनां पूर्वसञ्चितम् ॥
तपोधर्मविहीनानां गतिस्तेषां न विद्यते ॥ १७७ ॥
क्षमैका सिद्धिदा प्रोक्ता यतीनां च विशेषतः ३॥
तस्मात्क्षमां पुरस्कृत्य वर्तितव्यं तपस्विभिः ॥ १७८ ॥
न पापं प्रति पापः स्याद्बुद्धिरेषा सनातनी॥
आत्मनैव हतः पापो यः पापं तु समाचरेत्॥१७९॥
दग्धः स दहते भूयो हतमेवनिहन्ति च॥
सम्यग्ज्ञानपरित्यक्तो यः पापे पापमाचरेत्॥६.२९.१८०॥।
उपकारिषु यः साधुः साधुत्वे तस्य को गुणः॥
अपकारिषु यः साधुः कीर्त्यते जनैः॥ १८१॥।
एवमुक्त्वा स तं शिष्यं ततो मामिदमब्रवीत् ॥
दयया परया युक्तः सुव्रतः शंसितव्रतः ॥ १८२ ॥
नान्यथा वचनं भावि मम शिष्यस्य पन्नग ॥
कञ्चित्कालं प्रतीक्षस्व तस्मात्सर्पवपुःस्थितः ॥ १८३ ॥
॥ सर्प उवाच ॥ ॥
कस्मिन्काले मुनिश्रेष्ठ शापो मेऽस्तमुपैष्यति ॥
प्रसादं कुरु दीनस्य शापस्याज्ञानिनस्तथा ॥ १८४ ॥
॥ सुव्रत उवाच ॥ ॥
मुहूर्तमपि गीतादि यः करोति शिवालये ॥
न तस्य शक्यते कर्तुं सङ्ख्या धर्मस्य भद्रक ॥ १८५ ॥
मुहूर्तमपि यो विघ्नं करोति च महोत्सवे ॥
तस्य पापस्य नो सङ्ख्या कर्तुं शक्या हि केनचित् ॥ १८६ ॥
तस्मात्त्वं पापको विप्रो नैव मुक्तिमवाप्स्यसि ॥
वार्तासङ्गेन दुर्बुद्धे तस्माच्छृणु वचो मम ॥।८७॥
शैवं षडक्षरं मन्त्रं योजपेच्छ्रद्धयान्वितः ॥
अपि ब्रह्मवधा त्पापं जातं तस्य प्रणश्यति ॥ १८८ ॥
दशभिर्दिनजं पापं विंशत्या वत्सरोद्भवम् ॥
षडक्षरस्य जाप्येन पापं क्षालयते नरः ॥ १८९ ॥
तस्मात्त्वं जलमध्यस्थस्तं मन्त्रं जप सादरम् ॥
येन पापं क्षयं याति कृतमप्यन्यजन्मनि ॥ ६.२९.१९० ॥
यदा त्वां जलमध्यस्थं वत्सोनाम द्विजो रुषा ॥
ताडयिष्यति दण्डेन तदा मोक्षमवाप्स्यसि ॥ १९१ ॥
तस्माद्गच्छ द्रुतं सर्प स्थानादस्माज्जलाशये ॥
किञ्चिदिष्टं मया प्रोक्तो विरराम स सन्मुनिः ॥ १९२ ॥
ततोऽहं दुःखसंयुक्तः सम्प्राप्तोऽत्र जलाशये ॥
षडक्षरं जपन्मन्त्रं नित्यमेव व्यवस्थितः ॥ १९३ ॥
त्वत्प्रसादादहं मुक्तः सर्पत्वाद्ब्राह्मणोत्तम ॥
किं करोमि प्रियं तेऽद्य तस्माच्छीघ्रतरं वद ॥ १९४ ॥
वत्सोनाम न सन्देहः स त्वं यः कीर्तितो मम ॥
सुव्रतेन विमानं मे पश्यैतदुपसर्पति ॥ १९५ ॥
ततः प्रोक्तो मया सम्यक्स सर्पो दिव्यरूपधृक् ॥
भगवन्नुपदेशं मे किञ्चिद्देहि शुभाव हम् ॥ १९६ ॥
येन नो जायते दुःखं प्रियलोपसमुद्भवम् ॥
न दारिद्यं न च व्याधिर्न च शत्रुपराभवः ॥ १९७ ॥
अथोवाच स मां भूयः सोत्सुकः पुरुषोत्तमः ॥
प्रश्नभारः समाख्यातस्त्वया मम द्विजोत्तम ॥ १९८ ॥
न चैतच्छक्यते वक्तुं विमाने समुपस्थिते ॥
विस्तरात्तु ततो वच्मि सङ्क्षेपेण तव द्विज ॥ १९९ ॥
शैवः षडक्षरो मन्त्रो नृणामशुभहारकः ॥
स त्वया शक्तितो विप्र जपनीयो दिवानिशम् ॥ ॥ ६.२९.२०० ॥
ततः प्राप्स्यत्यसन्दिग्धं यद्यद्वाञ्छसि चेतसा ॥
स्वर्गं वा यदि वा मोक्षं विमुक्तः सर्वपातकैः ॥ २०१ ॥
मया हि सुमहत्पापं सर्वदा समनुष्ठितम् ॥
तत्रापि मन्त्रमाहात्म्यात्प्राप्ता लोका महोदयाः ॥ २०२ ॥
एको दानानि सर्वाणि यच्छति श्रद्धयान्वितः ॥
षडक्षरं जपेन्मन्त्रमन्यस्ताभ्यां समं फलम् ॥ २०३ ॥
सर्वतीर्थाभिषेकं च कुरुतेऽन्यो नरो द्विज ॥
षडक्षरं जपेन्मन्त्रमन्यस्ताभ्यां समं फलम् ॥ २०४ ॥
चान्द्रायणसहस्रं तु कुरुतेऽन्यो यथोचितम् ॥
षडक्षरं जपेदन्यो मन्त्रं ताभ्यां समं फलम् ॥ २०५ ॥
वर्षास्वाकाशशायी च हेमन्ते सलिलाशयः ॥
पञ्चाग्निसाधको ग्रीष्मे यावद्वर्षशतं नरः ॥ २०६ ॥
अन्यः षडक्षरं मन्त्रं शुचिः श्रद्धासमन्वितः ॥
जपेदहर्निशं मर्त्यः फलं ताभ्यां समं स्मृतम् ॥ ॥ २०७ ॥
पितृपक्षे सदा चैको गयायां श्राद्धमाचरेत् ॥
अन्यः षडक्षरं मन्त्रं जपेत्ताभ्यां समं फलम् ॥ २०८ ॥
गोसहस्रं ददात्येकः कार्तिक्यां ज्येष्ठपुष्करे ॥
षडक्षरं जपेन्मन्त्रमन्यस्ताभ्यां समं फलम् ॥ २०९ ॥
सन्निहित्यां नरः स्नाति राहुग्रस्ते दिवाकरे ॥
एको अन्यस्तु जपेन्मन्त्रं षडर्णं तुल्यमेव तत् ॥ ६.२९.२१० ॥
सोमे सोमग्रहेऽन्यस्तु सोमनाथं प्रपश्यति ॥
अन्यः षडक्षरं मन्त्रं जपेत्ताभ्यां समं फलम् ॥ २११ ॥
एकश्चण्डीश्वरं पश्येदयने चोत्तरे नरः ॥
अन्यः षडक्षरं मन्त्रं जपेत्ताभ्यां समं फलम् ॥ २१२ ॥
भृगुपातं पतेदेकः केदारं वीक्ष्य भक्तितः ॥
अन्यः षडक्षरं मन्त्रं जपेत्ताभ्यां समं फलम् ॥ २१३ ॥
करीषं साधयेदन्यो दत्त्वा सर्वस्वमादितः ॥
षडक्षरं जपेन्मन्त्रमन्यस्ताभ्यां समं फलम् ॥ २१४ ॥
सर्व सङ्गपरित्यागं कृत्वैको ज्ञानमाप्नुयात् ॥
अन्यः षडक्षरं मन्त्रं जपेत्ताभ्यां समं फलम् ॥ २१५ ॥
एतत्ते परमं गुह्यं मया विप्र प्रकीर्तितम् ॥
नास्तिकाय न दातव्यं भक्तिहीनाय नैव च ॥ २१६ ॥
तथान्यदपि वक्ष्यामि हितबुद्ध्या द्विजोत्तम ॥
मम वाक्यं कुरुष्वाद्य यदीच्छसि परां गतिम्॥ २१७ ॥
अहिंसा परमो धर्मः सर्ववेदे प्रकीर्तितः ॥
ब्राह्मणस्य विशेषेण तस्मात्सर्पवधं त्यज ॥ २१८॥
अहिंसकानि भूतानि यो हिनस्ति सुनिर्दयः ॥
स याति नरकं घोरं यावदाभूतसम्प्लवम् ॥ २१९ ॥
चराचराणां भूतानामभयं यः प्रयच्छति ॥
सर्वदा सर्वसौख्याढ्यो जायते दिवि चेह च ॥ ६.२९.२२० ॥
नास्ति भर्गसमो देवो नास्ति गङ्गासमा नदी ॥
नास्ति हिंसासमं पापं नास्ति धर्मो दयापरः ॥ २२१ ॥
अथाहमब्रुवं तं च तच्छ्रुत्वा तस्य जल्पितम् ॥
अहिंसालक्षणं धर्मं परलोकभयातुरः ॥ २२२ ॥
मन्यते वृद्धलोकानामेतद्वाक्यं श्रुतं मया ॥
भूपतेर्नेव दोषः स्याद्वने व्यापादितैर्मृगैः ॥ २२३ ।
प्रवदन्ति तथा वैद्या वैद्यशास्त्रविचक्षणाः ॥
भवन्ति पुष्टिसंयुका मांसादाश्चिरजीविनः ॥ २२४ ॥
तदत्र विषये ब्रूहि परं निःश्रेयसं वचः ॥
सर्वं कर्तास्म्यसन्दिग्धं तव वक्त्राद्विनिर्गतम् ॥ २२५ ॥
अथ मां स पुनः प्राह वद मैवं द्विजोत्तम ॥
मतमेतद साधूनां पापानां मांसगृद्धिनाम् ॥ २२६ ॥
अहो शोच्यतमा लोके पापात्मानः सुनिर्दयाः ॥
सर्वदोषाकरं मांसं मूढाः स्वादन्ति ये नराः ॥ ॥। २२७ ॥
न मांसमायुषो हेतुरारोग्यस्य बलस्य वा ॥
सर्वमेतदसत्यं स्याच्छ्रणुष्वाद्य निदर्शनम् ॥ २२८ ॥
मांसाशिनोऽपि दृश्यन्ते रोगार्ता दुर्बलास्तथा ॥
स्वल्पायुषश्च मत्वैवं मांसं वर्जय दूरतः ॥ २२९ ॥
अमांसादा अपि क्ष्मायां दृश्यन्ते रोगवर्जिताः ॥
चिरायुषश्च पीनाङ्गास्त स्मान्मांसं विवर्जयेत् ॥ ६.२९.२३० ॥
यो भक्षयति मांसानि सत्त्वानां जीवितैषिणाम् ॥
स याति नरकं घोरं तत्रस्थो भक्ष्यते च तैः ॥ २३१ ॥
न हि मांसं तृणात्काष्ठादुपलादपि जायते ॥
हते जन्तौ भवेन्मांसं तस्मात्तत्परिवर्जयेत् ॥ २३२ ॥
एतदेव हि दृष्टान्तं मांसस्य परिवर्जने ॥
यदङ्गं ह्रियते स्वं च कण्टकेनापि विक्षतम् ॥२३३॥
आत्मौपम्येन भूतानि तस्मात्सर्वाणि पण्डितैः ॥
द्रष्टव्यानि न हिंस्यानि रक्षणीयानि शक्तितः ॥ २३४ ॥
हन्ता चैवानुमन्ता च विशस्ता क्रयविक्रयी ॥
संस्कर्ता चोपहर्ता च खादकश्चाष्ट घातकाः ॥ २३५ ॥
धनेन क्रयकृद्धन्ति भक्षणेन च खादकः ॥
घातको वधबन्धाभ्यामित्यन्यस्त्रिविधो वधः ॥ २३६ ॥
कर्मणा मनसा वाचा यो हिनस्ति न किञ्चन ॥
स प्राप्नोति परं स्थानं जरा मरणवर्जितम् ॥ २३७ ॥
शाकमूलफलाहारो ब्रह्मचर्यपरायणः ॥
न तस्य फलमाप्नोति यदि हिंसापरो नरः ॥ २३८ ॥
एको वर्षशतं साग्रं तपस्तपति दुस्तरम् ॥
अहिंसानिरतो यस्तु तयोः श्रेष्ठो दयान्वितः ॥ २३९ ॥
यंयं कामयते कामं दुष्प्रापमपि मानवः ॥
तं तमाप्नोत्यसन्दिग्धं यदि स्यात्सुदयान्वितः ॥ ६.२९.२४० ॥
कामगेन विमानेन दिव्यस्त्रीशतसेवितः ॥
देववन्मोदते स्वर्गे सवभूताभयप्रदः ॥ २४१ ॥
एवमुक्त्वा महात्मा स पश्यतो मम सूतज ॥
विमानवरमारुह्य गतश्च त्रिदिवालयम् ॥ २४२ ॥
गन्धर्वैर्गीयमानस्तु स्तूयमानश्च किन्नरैः ॥
षडक्षरस्य मन्त्रस्य माहात्म्ये न महामते ॥ २४३ ॥
तस्मिन्गते तदा स्वर्गं दुःखं मे समुपस्थितम् ॥
स्मृत्वा पूर्वं हतान्सर्पान्भग्नगात्रोऽभवं तदा ॥ २४४ ॥
ततोऽहं कृतवांस्तत्र विप्रलापाननेकशः ॥
स्वकर्मभयसन्त्रस्तस्तस्मिन्नेव महावने ॥ २४५ ॥
अहो मया नृशंसेन बहवः प्राणिनो हताः ॥
निन्दितश्च महादेवो नर कार्तिर्भविष्यति ॥ २४६ ॥
सोऽहं हिंसां परित्यज्य चरिष्यामि महत्तपः ॥
शिवदीक्षां समासाद्य पूजयिष्ये महेश्वरम् ॥ २४७ ॥
यत्किञ्चित्त्रिषु लोकेषु प्रार्थयन्ति नराः सुखम् ॥
तत्सर्वं तपसा साध्यं तस्मात्कार्यं मया तपः ॥ २४८ ॥
अधुनैकोऽहमेकाहमेकैकस्मिन्वनस्पतौ ॥
चरन्भैक्षं मुनिर्मौनी चरिष्याम्याश्रमानिमान् ॥ २४९ ॥
पांसुना समवच्छन्नः शून्यागारप्रतिश्रयः ॥
वृक्षमूलनिकेतो वा त्यक्तसर्वप्रियाप्रियः ॥ ६.२९.२५० ॥
एवं विलप्य यत्नेन मया सूतकुलोद्वह ॥
गृहीतं भक्तियुक्तेन शिवदीक्षाव्रतं ततः ॥ २५१ ॥
षडक्षरस्य मन्त्रस्य अयुतं प्रजपाम्यहम् ॥
त्रिसन्ध्यं श्रद्धया युक्तः सिद्धेश्वरसमीपतः ॥ २५२ ॥
तत्प्रभावेन मे स्थैर्यं सञ्जातं यौवनोद्भवम् ॥
तथा लोकातंरज्ञानं खेचरत्वं च सूतज ॥ २५३ ॥
सिद्धेश्वरं प्रयास्यामि द्वापरान्ते ह्यवस्थिते ॥
सदाशिवं प्रयास्यामि सत्यमेतन्मयोदितम् ॥ २५४ ॥
एतत्ते सर्वमाख्यातं मया सूतज मोक्षदम् ॥
षडक्षरस्य माहात्म्यं सर्वपापप्रणाशनम् ॥ २५५ ॥
यश्चैतच्छृणुयान्नित्यं सम्यक्छ्रद्धासमन्वितः ॥
आजन्ममरणात्पापात्सोऽपि मुच्येत मानवः ॥। ॥ २५६ ॥
तस्मात्त्वं हि महाभाग मन्त्रमेनं सदा जप ॥
सम्प्राप्स्यसि परान्कामान्मनसा वाञ्छितान्सदा ॥ २५७ ॥
सूत उवाच ॥ ॥
एतच्छ्रुतं मया पूर्वं सकाशात्तस्य सद्गुरोः ॥
षडक्षरस्य माहात्म्यं यद्युष्माकं प्रकीर्तितम् ॥ २५८ ॥
धन्यं यशस्यमायुष्यं शत्रुपक्षक्षयावहम् ॥
पठतां शृण्वतां नित्यं सर्वकामाभयप्रदम् ॥ २५९ ॥
इति श्रीस्कान्दे महापुराण एकाशीतिसाहस्र्यां संहितायां षष्ठे नागरखण्डे हाटकेश्वरक्षेत्र माहात्म्ये षडक्षरमन्त्रमाहात्म्ये सिद्धेश्वरमाहात्म्यवर्णनन्नामैकोनत्रिंशोऽध्यायः ॥ २९ ॥ ॥ ध ॥">
<script type="text/javascript">
    
    let baseURL = "https:\/\/vishvAsa.github.io\/purANam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/purANam\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/purANam\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/purANam\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/purANam\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvya\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/purANam\/skanda-purANam\/sarva-prastutiH\/06_nAgara-khaNDaH\/029_siddheshvaramAhAtmyavarNanam\/".replace(basePath, "/");
  pageVars.pageParams = {};
  pageVars.pageSource = "skanda-purANam\/sarva-prastutiH\/06_nAgara-khaNDaH\/029_siddheshvaramAhAtmyavarNanam.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/purANam/webpack_dist/uiLib-bundle.js"></script>







    <link rel="stylesheet" href="/purANam/webpack_dist/uiLib.css">
<link rel="stylesheet" href="/purANam/css/uiLibPrint.css" media="print" >
<link rel="stylesheet" href="/purANam/css/fonts.css" >
<link rel="stylesheet" href="/purANam/css/@fortawesome/fontawesome-free/css/solid.min.css">

<link rel="stylesheet" href="/purANam/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/" />
<link rel="alternate" hreflang="sa-Deva" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">पुराणे विश्वासटिप्पन्यः <br/> ०२९ सिद्धेश्वरमाहात्म्यवर्णनम्</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/purANam/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="०२९ सिद्धेश्वरमाहात्म्यवर्णनम्">०२९ सिद्धेश्वरमाहात्म्यवर्णनम्</h1>
    
    <a id="editLink" class="btn btn-primary noPrint"  href="https://github.com/vishvAsa/purANam/edit/content/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>॥ सूत उवाच ॥ ॥<br>
एवं सर्वेषु तीर्थेषु संस्थितेषु द्विजोत्तमाः ॥<br>
तत्क्षेत्रं ख्यातिमापन्नं समस्ते धरणीतले ॥ १ ॥<br>
समस्तेभ्यस्ततोऽदूरान्मुनयः शंसितव्रताः ॥<br>
संश्रयन्ति ततो भूपास्तपोऽर्थं जरयाऽन्विताः ॥ २ ॥<br>
तथा ते लिङ्गिनो दान्ताः सिद्धिकामाः समन्ततः ॥<br>
समाश्रयन्ति तत्क्षेत्रं सवर्तीर्थसमा श्रयम् ॥ ३ ॥<br>
तत्र सिद्धेश्वरन्नाम लिङ्गमस्ति द्विजोत्तमाः ॥<br>
सर्वसिद्धिप्रदं नृणां स्वयं सिद्धिप्रदायकम्॥ ४ ॥<br>
निर्विद्य भूतले शर्वः सर्वव्यापी सदा शिवः ॥<br>
हाटकेश्वरसञ्ज्ञेऽस्मिन्क्षेत्रे देवः स्वयं स्थितः ॥ ५ ॥<br>
लिङ्गरूपेण भगवान्प्रादुर्भूतः स्वयं हरः॥<br>
स्मरणाद्दर्शनाच्चैव सर्वसिद्धिप्रदः सदा ॥६॥<br>
सिद्धेनाराधितो यस्मात्तस्मात्सिद्धेश्वरः स्मृतः ॥<br>
तस्यैव वरदानाद्धि अत्रैवावस्थितो हरः ॥ ७ ॥<br>
यस्तं पश्यति सद्भक्त्या शुचिः स्पृशति वा नरः ॥<br>
वाञ्छितं लभते सद्यो यद्यपि स्यात्सुदुर्लभम् ॥ ८ ॥<br>
तत्र सिद्धिं गताः पूर्वं शतशः पुरुषा भुवि ॥<br>
दर्शनात्स्पर्शनाच्चान्ये प्रणामादपरे नराः ॥ ९ ॥<br>
दक्षिणामूर्तिमासाद्य मन्त्रं तस्य षडक्षरम् ॥<br>
यो जपेच्छ्रद्धयोपेतस्तस्यायुः सम्प्रवर्धते ॥ ६.२९.१० ॥<br>
यावत्सङ्ख्यं जपेन्मत्रं तावत्सङ्ख्यान्यहानि सः ॥<br>
आयुषः परतो मर्त्यो जीवते नात्र संशयः ॥ ११ ॥<br>
॥ ऋषय ऊचुः ॥ ॥ अत्याश्चर्यमिदं सूत यत्त्वया परिकीर्तितम् ॥<br>
आयुषोऽप्यधिकं मर्त्यो जीवते यदि मानवः ॥ १२ ॥<br>
॥ सूत उवाच । ॥<br>
अत्र वः कीर्तयिष्यामि स्वयमेव मया श्रुतम् ॥<br>
वदतस्तत्समुद्दिश्य यद्वत्सस्य महात्मनः ॥ १३ ॥<br>
पुरा मे वसमानस्य पुरतोऽत्र पितुर्गृहे ॥<br>
आयातः स मुनिस्तत्र वत्सो नाम महाद्युतिः ॥ १४ ॥<br>
वहमानो युवावस्थां द्वादशार्कस मद्युतिः ॥<br>
अङ्गैः सर्वैस्तु रूपाढ्यः कामदेव इवापरः ॥ १५ ॥<br>
मत्पित्रा स तदा दृष्टस्ततो भक्त्याऽभिवादितः ॥<br>
अर्घ्यं दत्त्वा ततः प्रोक्तो विश्रान्तो विनयेन च ॥ १६ ॥<br>
स्वागतं तव विप्रेन्द्र कुतस्त्वमिह चागतः ॥<br>
आदेशो दीयतां मह्यं किं करोमि यथोचितम् ॥ १७ ॥<br>
॥ वत्स उवाच ॥ ॥<br>
तवाश्रमपदे सूत चातुर्मास्यसमुद्भवम् ॥<br>
कर्तुमिच्छाम्यनुष्ठानं शुश्रूषां चेत्करोषि मे ॥ १८ ॥<br>
॥ लोमहर्षण उवाच ॥ ॥<br>
एवं विप्र करिष्यामि तवादेशमसंशयम् ॥<br>
धन्योऽस्म्यनुगृहीतोऽस्मि यस्त्वं मे गृहमागतः ॥ १९ ॥<br>
एवमुक्ताथ मामाह स पिता द्विजसत्तमाः ॥<br>
त्वया वत्सस्य कर्तव्या शुश्रूषा नित्यमेव हि ॥ ६.२९.२० ॥<br>
ततोऽहं विनयोपेतस्तस्य कृत्यानि कृत्स्नशः ॥<br>
करोमि स च मे रात्रौ चित्राः कीर्तयते कथाः ॥ २१ ॥<br>
राजर्षीणां पुराणानां देवदानवरक्षसाम् ॥<br>
द्वीपानां पर्वतानां च स्वयं दृष्ट्वा सहस्रशः ॥ २२ ॥<br>
एकदा तु मया पृष्टः कथान्ते प्राप्य कौतुकम् ॥<br>
विस्मयाविष्टचित्तेन स द्विजो द्विजसत्तमाः ॥ २३ ॥<br>
भगवन्सुकुमारं ते शरीरं प्रथमं वयः ॥<br>
द्वीपानां च करोषि त्वं कथा श्चित्राः पृथक्पृथक् ॥ २४ ॥<br>
कथं सर्वं धरापृष्ठं ससमुद्रं निरीक्षितम् ॥<br>
स्वल्पेन वयसा तात ( ?) विस्तरतो वद ॥ २५ ॥<br>
त्वया ये कीर्तिता द्वीपाः समुद्राः पर्वतास्तथा ॥<br>
मनसापि न शक्यास्ते गन्तुं मर्त्यैः कथञ्चन ॥ २६ ॥<br>
अत्र कौतूहलं जातमश्रद्धेयं वचस्तथा ॥<br>
श्रुत्वा श्रद्धेयवाक्यस्य तस्मात्सत्यं प्रकीर्तय ॥ २७ ॥<br>
तपसः किं प्रभावोऽयं किं वा मन्त्रपराक्रमः ॥<br>
येन पृथ्वीतलं कृत्स्नं त्वया दृष्टं मुनीश्वर ॥ २८ ॥<br>
किं वा देवप्रसादस्तु तवौषधिकृतोऽथवा ॥<br>
तच्च पुण्यतमं तात त्वं मे ब्रूहि सविस्तरम् ॥ २९ ॥<br>
अथ मां स मुनिः प्राह विहस्य मुनिसत्तमाः ॥<br>
सत्यमेतत्त्वया ज्ञातं मम मन्त्रपराक्रमम् ॥ ६.२९.३० ॥<br>
सदाहमष्टसंयुक्तं सहस्रं शिवसन्निधौ ॥<br>
जपामि शिवमन्त्रस्य षडक्षरमितस्य च ॥ ३१ ॥<br>
त्रिकालं तेन मे जातं सुस्थिरं यौवनं मुने ॥<br>
अतीतानागतं ज्ञानं जीवितं च सुखोदयम् ॥ ३२ ॥<br>
मम वर्षसहस्राणि बहूनि प्रयुतानि च ॥<br>
सञ्जातानि महाभाग दृश्यते प्रथमं वयः ॥ ३३ ॥<br>
अत्र ते कीर्तयिष्यामि विस्तरेण महामते ॥<br>
यथा सिद्धिर्मया प्राप्ता प्रसादाच्छङ्करस्य च ॥ ३४ ॥<br>
अहं हि ब्राह्मणो नाम्ना वत्सः ख्यातो महीतले ॥<br>
नानाशास्त्रकृताभ्यासः पुराऽऽसं वेदपारगः ॥ ३५ ॥<br>
एतस्मिन्नेव काले तु मेनका च वराप्सराः ॥<br>
वसन्तसमये प्राप्ता मर्त्यलोके यदृच्छया ॥ ३६ ॥<br>
सा गता भ्रममाणाथ काम्यकन्नाम तद्वनम् ॥<br>
मत्तकोकिलनादाढ्यं मनोज्ञद्रुमसं कुलम् ॥ ३७ ॥<br>
यत्रास्ते मुनिशार्दूलो देवरात इति स्मृतः ॥<br>
व्रतस्वाध्यायसम्पन्नस्तपसा ध्वस्तकिल्विषः ॥ ३८ ॥<br>
उपविष्टो नदीतीरे देवतार्च्चापरा यणः ॥<br>
श्रद्धया परया युक्त एकाकी निर्जने वने ॥ ३९ ॥<br>
अथ सा पश्यतस्तस्य विवस्त्रा प्राविशज्जलम् ॥<br>
दिव्यरूपसमोपेता घर्मार्ता वरवर्णिनी ॥ ॥ ६.२९.४० ॥<br>
अथ तस्य मुनीन्द्रस्य रेतश्चस्कन्द तत्क्षणात् ॥<br>
दृष्ट्वा तां चारुसर्वाङ्गीं जलमध्यं समाश्रिताम् ॥ ४१ ॥<br>
एतस्मिन्नन्तरे प्राप्ता सारङ्गी सुपिपा सिता ॥<br>
जलमिश्रं तया रेतः पीतं सर्वमशेषतः ॥ ४२ ॥<br>
अथ साऽपि दधे गर्भं मानुषं वै प्रभावतः ॥<br>
अमोघरेतसो मासे सुषुवे दशमे ततः॥४३॥<br>
जनयामास दीप्ताङ्गी कन्यां पद्मदलेक्षणाम् ॥<br>
तस्मिन्नेव जले पुण्ये देवराताश्रमं प्रति ॥ ४४ ॥<br>
अथ तां स मुनिर्ज्ञात्वा स्वज्ञानेन स्ववीर्यजाम् ॥<br>
कृपया परयाविष्टो जग्राह च पुपोष च ॥ ४५ ॥<br>
स्नेहेन महता युक्तः कृतकौतुकमङ्गलः ॥<br>
रक्षमाणो वने चैनां श्वापदेभ्यः प्रयत्नतः ॥ ४६ ॥।<br>
आजहार सुमृष्टानि तत्कृते सुफलानि सः ॥<br>
स्वयं गत्वा सुदूरं च कानने श्वापदाकुले ॥ ४७ ॥<br>
तत्रस्था ववृधे सा च नाम्ना ख्याता मृगावती ॥<br>
शुक्लपक्षे यथा व्योम्नि कलेव शशलक्ष्मणः ॥ ४८ ॥<br>
अथ सा भ्रममाणेन मया दृष्टा मृगेक्षणा ॥<br>
ततोऽहं कामबाणेन तत्क्षणात्ताडितो हृदि ॥ ॥ ४९ ॥<br>
विज्ञाय च कुमारीं तां सवर्णां चारुहासिनीम् ॥<br>
आदरेण गृहं गत्वा स मुनिर्याचितस्ततः ॥ ६.२९.५० ॥<br>
प्रयच्छैनां मम ब्रह्मन्पत्न्यर्थं निज कन्यकाम् ॥<br>
यथात्मा पोषयिष्यामि भोजनाच्छादनादिभिः ॥ ५१ ॥<br>
ततस्तेन प्रदत्ता मे तत्क्षणादेव सुन्दरी ॥<br>
विधिना शास्त्रदृष्टेन नक्षत्रे भग दैवते ॥ ५२ ॥<br>
ततः कतिपयाहस्य मयोढा सा सुविस्मिता ॥<br>
सखीजनसमायुक्ता फलार्थं निर्गता वने ॥ ५३ ॥<br>
अथ वीरुधसञ्छन्ने वने तस्मि न्सुसंस्थिते ॥<br>
तया न्यस्तं पदं मूर्ध्नि तृणाच्छन्नस्य भोगिनः ॥ ५४ ॥<br>
सा दष्टा सहसा तेन पतिता वसुधातले ॥<br>
विषार्दिता गतप्राणा तत्क्षणादेव भामिनी ॥ ५५ ॥<br>
अथ सख्यः समागत्य तस्या दुःखेन दुःखिताः ॥<br>
शशंसुस्ता यथावृत्तं रुदन्त्यो मम सूतज ॥ ५६ ॥<br>
ततोऽहं सत्वरं गत्वा दृष्ट्वा तां पतितां भुवि ॥<br>
विलापान्कृतवान्दीनो रुदितं करुणस्वरम् ॥ ५७ ॥<br>
इयं मे सुविशालाक्षी मनःप्राणसमा प्रिया ॥<br>
मृता भूमौ यया हीनो नाहं जीवितुमुत्सहे ॥ ५८ ॥<br>
सोऽहमद्य गमिष्यामि परलोकं सहानया ॥<br>
प्रियारहितहर्म्यस्य जीवितस्य च किं फलम् ॥ ५९ ॥<br>
पुत्रपौत्रवधूभिश्च भृत्यवर्गयुतस्य च ॥<br>
पत्नीहीनानि नो रेजुर्गृहाणि गृहमेधिनाम् ॥ ६.२९.६० ॥<br>
यदीयं कर्णनेत्रान्ता तन्वङ्गी मधुरस्वरा॥<br>
न जीवति पृथुश्रोणी मरिष्येऽ हमसंशयम् ॥ ६१ ॥<br>
एवं विलपमानस्य मम सूत कुलोद्वह ॥<br>
आगताः सुहृदः सर्वे रुरुदुस्तेऽपि दुःखिताः ॥ ६२ ॥<br>
रुदित्वा सुचिरं तत्र तैः समं महतीं चिताम् ॥<br>
कृत्वा तां सन्निधायाथ प्रदत्तो हव्यवाहनः ॥ ६३ ॥<br>
तत आदाय मां कृच्छ्रान्निन्युश्च स्वगृहं प्रति ॥<br>
रुदन्तं प्रस्खलन्तं च मुह्यमानं पदेपदे ॥ ६४ ॥<br>
ततो निशावशेषेऽहमुत्थाय त्वरयाऽन्वितः ॥<br>
कान्तादुःखपरीतात्मा गतोऽरण्यं तदेव हि ॥ ६५ ॥<br>
कामेनोन्मत्ततां प्राप्तो भ्रममाण इतस्ततः ॥<br>
विलपन्नेव दुःखार्तो वने जनविवर्जिते ॥ ६६ ॥<br>
क्व गतासि विशालाक्षि विजनेऽस्मिन्विहाय माम् ॥<br>
नाहं गृहं गमिष्यामि मम दुःखाय निर्दयः ॥ ६७ ॥<br>
एषोऽरुणकरस्पर्शात्स्वाभां त्यजति चन्द्रमाः ॥<br>
निशाक्षये निरुत्साहो यथाहं विधिना कृतः ॥ ६८ ॥<br>
अयं तनुः समायाति सविता रक्तमण्डलः॥<br>
निगदिष्यति मे वार्तां नूनं कच्चित्त्वदुद्भवाम् ॥ ६९ ॥<br>
गगनं व्यापयन्सूर्यः सन्तापयति मां भृशम् ॥<br>
बाह्ये चाभ्यन्तरे कामः कथं वक्ष्यामि जीवितम् ॥ ६.२९.७० ॥<br>
करीन्दः स्वयमभ्येति तत्कुचाभौ समुद्वहन् ॥<br>
कुम्भौ गत्वा तु पृच्छामि यदि शंसति तां प्रियाम् ॥ ७१ ॥<br>
एवं प्रलपमानस्य मम मोहो महानभूत् ॥<br>
भास्करांशुप्रतप्तस्य मदनाकुलितस्य च ॥ ७२ ॥<br>
यंयं पश्यामि तत्राहं भ्रममाणो महावने ॥<br>
वृक्षं वा प्राणिनो वापि तन्तं पृच्छामि मोहतः ॥ ७३ ॥<br>
त्वद्दन्तमुसलप्रख्यं यस्या ऊरुयुगं गज ॥<br>
तां बालां वद चेद्दृष्टा दयां कृत्वा ममोपरि ॥ ७४<br>
त्वया जम्बूक चेद्दृष्टा बिम्बाफलनिभाधरा ॥<br>
दयिता मम तद्ब्रूहि श्रेयस्ते भविता महत् ॥ ७५ ॥<br>
अथवा बिल्व शम्स त्वं यदि बिल्वोपमस्तनी ॥<br>
भ्रममाणा वने दृष्टा मम प्राणसमा प्रिया ॥७६॥<br>
त्वत्पुष्पसदृशाङ्गी सा मम भार्या मनस्विनी ॥<br>
स त्वं चम्पक जानीषे यदि त्वं शम्स मे द्रुतम् ॥७७॥<br>
मधूक तव पुष्पेण दयितायाः समौ शुभौ ॥<br>
कपोलौ पाण्डुरच्छायौ दृष्ट्वा त्वां स्मृतिमागतौ ॥७८॥<br>
कदलीस्तम्भ सुव्यक्तं प्रियायाश्च सुकोमलौ ॥<br>
ऊरू त्वत्तोऽपि तन्वङ्ग्याः सत्येनात्मानमालभे ॥७९॥<br>
भोभो मृग न मे भार्या त्वया दृष्टाऽत्र कानने ॥<br>
त्वत्समे लोचने स्पष्टे कज्जलेन समावृते ॥ ६.२९.८० ॥<br>
तृणादोऽपि सुवृद्धोऽपि वने वृद्धोऽपि यः पशुः ॥<br>
सोऽपि कान्तापरित्यक्तो न मृगो रमते क्षणम्॥८॥।<br>
कान्तायाः पुरतो नित्यं विधत्तेंऽगं कलापकृत् ॥<br>
विहङ्गयोनि जातोऽपि वृद्ध्यर्थं पुष्पधन्वनः॥८२॥<br>
योऽयं सन्दृश्यते हंसो हंसीमनुस्मरत्यसौ ॥<br>
गतिस्तादृङ्न चाप्यस्य मत्प्रियायाश्च यादृशी ॥८३॥<br>
एक एव सुधन्योऽयं चक्रवाको विहङ्गमः ॥<br>
मुहूर्तमपि योऽभीष्टां न त्यजेच्चक्रवाकिकाम् ॥ ८४ ॥<br>
य एष श्रूयते रावो विभ्रमं जनयन्मम ॥<br>
किंवा पिकसमुत्थो ऽयं किं वा मे दयितोद्भवः॥ ८५ ॥<br>
मां दृष्ट्वाऽयं मृगो याति तं मृगी याति पृष्ठतः ॥<br>
धावमाना ममाप्येवमनुयाति पुरा प्रिया ॥८६॥<br>
वारणोऽयं प्रियां कान्तामनुरागानुयायिनीम् ॥<br>
स्पर्शयत्यग्रहस्तेन मम संस्मारयन्प्रियाम ॥ ८७ ॥<br>
हा प्रिये मृगशावाक्षि तप्तकाञ्चनसन्निभे ॥<br>
कथं मां न विजानासि भ्रमन्तमिह कानने ॥ ८८ ॥<br>
क्व सा भक्तिः क्व सा प्रीतिः क्व सा तुष्टिः क्व सा दया ॥<br>
निगदन्तं सुदीनं मां सम्भाषयसि नो यतः ॥ ८९ ॥<br>
एवं प्रलपमानस्य मम प्राप्ताः सुहृज्जनाः ॥<br>
अन्वेषन्तः पदं तत्र वनेषु विषमेषु च ॥ ६.२९.९० ॥<br>
ततस्तैः कोपरक्ताक्षैः प्रोक्तोऽहं सूतनन्दन ॥<br>
भर्त्सद्भिः परुषैर्वाक्यैर्धिक्त्वां काममयाधुना ॥ ९१ ॥<br>
त्वं किं शोचसि मूढात्मन्नशोच्यं जीवितं नृणाम् ॥<br>
यतस्त्वामपि शोचन्तं शोचयिष्यन्ति चापरे ॥ ९२॥<br>
यूयं वयं तथा चान्ये सञ्जाताः प्राणिनो भुवि ॥<br>
सर्व एव मरिष्यामस्तत्र का परिदेवना ॥ ९३ ॥<br>
अदर्शनात्प्रिया प्राप्ता पुनश्चादर्शनं गता ॥<br>
न सा तव न तस्यास्त्वं वृथा किमनुशोचसि ॥ ९४ ॥<br>
नायमत्यन्तसंवासः कस्यचित्केनचित्सह ॥<br>
अपि स्वेन शरीरेण किमुतान्यैर्वृथा जनैः ॥ ९५ ॥<br>
मृतं वा यदि वा नष्टं योतीतमनुशोचति ॥<br>
स दुःखेन लभेद्दुःखं द्वावनर्थो प्रपद्यते ॥ ९६ ॥<br>
एवं सम्बोधयित्वा मां गृहीत्वा ते मुहुर्जनैः ॥<br>
निन्यु र्गृहं ततः सर्वे वनात्तस्मात्सुदारुणात् ॥ ९७ ॥<br>
ततो मम गृहस्थस्य स्मरमाणस्य तां प्रियाम् ॥<br>
उत्पन्नः सुमहान्कोपः सर्पान्प्रति महामते ॥ ९८ ॥<br>
ततः कोपपरीतेन प्रतिज्ञातं मया स्फुटम् ॥<br>
सर्पानुद्दिश्य यत्सर्वं तन्निबोधय दारुणम् ॥ ९९ ॥<br>
अद्यप्रभृति चेन्नाहं सर्पं दृष्टिवशं गतम् ॥<br>
निहन्मि दण्डघातेन तत्पापं स्याद्ध्रुवं मम ॥ ६.२९.१०० ॥<br>
यच्च निक्षेपहर्तॄणां यच्च विश्वासघातिनाम् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ १०१ ॥<br>
यत्पापं साधुनिन्दायां मातापितृवधे च यत् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ १०२ ॥<br>
परदाररतानां च यत्पापं जीवघातिनाम् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ १०३ ॥<br>
उक्तौ चाभिरतानां च यत्पापं गरदायिनाम् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ १०४ ॥<br>
कृतघ्नानां च यत्पापं परवित्तापहारिणाम् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ १०५ ॥<br>
यत्पापं शस्त्रकर्तृणां तथा वह्निप्रदायिनाम्॥<br>
तन्मे स्याद्यदि नो हन्मि सर्पं दृष्टिवशं गतम् ॥ १०६ ॥<br>
व्रतभङ्गेन यत्पापं व्रतिनां निन्दयापि यत् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ १०७ ॥<br>
यत्पापं भ्रूणहत्यायां मृष्टमांसाशिनां च यत् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ १०८ ॥<br>
वृक्षच्छेद प्रसक्तानां यत्पापं शल्यकारिणाम् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ १०९ ॥<br>
पाखण्डिनां च यत्पापं नास्तिकानां च यद्भवेत् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ ६.२९.११० ॥<br>
मांसमद्यप्रसक्तानां यत्पापं विटभोजिनाम् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ १११ ॥<br>
मृषावादप्रसक्तानां पररन्ध्रावलोकिनाम् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ ११२ ॥<br>
यत्पापं साक्ष्यकर्तृणां धान्यसङ्ग्रहकारिणाम् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ ११३ ॥<br>
आखेटकरतानां च यत्पापं पाशदायिनाम् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ ११४ ॥<br>
नित्यं प्रेषणकर्तॄणां यत्पापं मधुजीविनाम् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ ॥ ११५ ॥<br>
अदृष्टदेववक्त्राणां यत्पापं मत्स्यजीविनाम् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ ११६ ॥<br>
विवादे पृच्छमानानां पक्षपातेन जल्पताम् ॥<br>
भयाद्वा यदि वा लोभाद्द्वेषाद्वा कामतोऽपि वा ॥ ११७ ॥<br>
यत्पापं तु भवेत्तेषां निर्दयानां दुरात्मनाम् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ ११८ ॥<br>
कन्याविक्रयकर्तृणां यत्पापं पापसङ्गिनाम् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ ११९ ॥<br>
विद्याविक्रयकर्तॄणां यत्पापं समुदाहृतम् ॥<br>
तन्मे स्याद्यदि नो हन्मि सर्पं दृष्टिवशं गतम् ॥ ६.२९.१२० ॥<br>
एवं मया प्रतिज्ञाय कोपाविष्टेन सूतज ॥<br>
गृहीतो लगुडः स्थूलो वधार्थं पवनाशिनाम् ॥ १२१ ॥<br>
ततःप्रभृत्यहं भूमौ भ्रमामि लगुडायुधः ॥<br>
ब्राह्मीं वृत्तिं परित्यज्य मार्गमाणो भुजङ्ग मान् ॥ १२२ ॥<br>
मया कोपपरीतेन बहवः पन्नगा हताः ॥<br>
विषोल्बणा महाकायास्तथान्ये मध्यमाधमाः ॥ १२३ ॥<br>
एकदाहं वनं प्राप्तो गहनं लगु डायुधः ॥<br>
शयानं तत्र चापश्यं जलसर्पं वयोऽधिकम् ॥ १२४ ॥<br>
ततोऽहं दण्डमुद्यम्य कालदण्डोपमं रुषा ॥<br>
हन्मि तं यावदेवाहं स मां प्रोवाच पन्नगः ॥ १२५ ॥<br>
नापराध्यामि ते किञ्चिदहं ब्राह्मणसत्तम ॥<br>
संरम्भात्तत्किमर्थं मां जिघांससि वयोऽधिकम् ॥ १२६ ॥<br>
ततो मया स सम्प्रोक्तः कोपात्सलि लपन्नगः ॥<br>
महामन्युपरीतेन स्मृत्वा भार्यां मृगावतीम् ॥<br>
मम भार्या प्रिया पूर्वं सर्पेणासीद्विनाशिता ॥१२७ ॥<br>
ततोऽहं तेन वैरेण सूदयामि महो रगान् ॥<br>
अद्य त्वामपि नेष्यामि वैवस्वतगृहं प्रति ॥<br>
हत्वा दण्डप्रहारेण तस्मादिष्टतमं स्मर ॥१२८॥<br>
ततः स मां पुनः प्राह भयेन महतावृतः॥<br>
शृणु तावद्वचोऽस्माकं ततः कुरु यथोचितम् ॥१२९॥<br>
अन्ये ते पन्नगा विप्र ये दशन्तीह मानवान् ॥<br>
वयं सलिलसम्भूता निर्विषाः सर्परूपिणः ॥ ६.२९.१३० ॥<br>
एवं प्रजल्पमानोऽपि स दण्डेन मया हतः ॥<br>
सूत तत्सूदनार्थाय निर्विकल्पेन चेतसा ॥ १३१ ॥<br>
अथासौ लगुडस्पर्शात्तत्क्षणादेव पन्नगः॥<br>
द्वादशार्क प्रतीकाशो बभूव पुरुषो महान्॥ १३२ ॥<br>
तदाश्चर्यं समालोक्य ततोऽहं विस्मयान्वितः ॥<br>
उक्तवांस्तं प्रणम्योच्चैः क्षम्यतामिति सादरम् ॥ १३३ ॥<br>
को भवान्किमिदं रूपं कृतं सर्पमयं विभो ॥<br>
किं वा ते ब्रह्मशापोऽयं किं वा क्रीडा सदेदृशी ॥ १३४ ॥<br>
ततः प्रोवाच मां हृष्टः स नरः प्रश्रयान्वितः॥<br>
शृणुष्वावहितो भूत्वा वृत्तान्तं स्वं वदामि ते ॥ १३५ ॥<br>
अहमासं पुरा विप्र चमत्कारपुरोत्तमे ॥<br>
युवा परमतेजस्वी धनवान्सुसमृद्धिभाक् ॥ १३६ ॥<br>
तत्रैव नगरे रम्ये ह्यस्ति पुण्यं शिवालयम् [।<br>
सिद्धेश्वरस्य देवस्य पताकाभिरलङ्कृतम ॥।३७॥<br>
कस्यचित्त्वथ कालस्य तत्र यात्रा व्यजायत ॥<br>
तत्र वादित्रघोषेण नादितं भुवनत्रयम् ॥ १३८ ॥<br>
अथ तत्र समायाता मुनयः संशितव्रताः ॥<br>
देवस्य दर्शनार्थाय शतशोऽथ सहस्रशः ॥ १३९ ॥<br>
शैवाः पाशुपताश्चैव तथा कापालिकाश्च ये ॥<br>
महाव्रतधराश्चान्ये शिवभक्तिपरायणाः ॥ ६.२९.१४० ॥<br>
एकाहारा निराहारा वायुभक्षास्तथापरे ॥<br>
अब्भक्षाः फल भक्षाश्च शीर्णपर्णाशिनस्तथा ॥ १४१ ॥<br>
तेऽभिवन्द्य यथान्यायं देवदेवं महेश्वरम् ॥<br>
उपाविष्टाः पुरस्तस्य कथाश्चक्रुः पृथग्विधाः ॥ १४२ ॥<br>
राजर्षीणां पुराणानां देवेन्द्राणां च हर्षिताः ॥<br>
दयाधर्मसमोपेतास्तथान्येऽपि च भूरिशः ॥ १४३ ॥<br>
केचित्तत्र प्रनृत्यन्ति गायन्ति च तथाऽपरे ॥<br>
साधवो भक्तिसंयुक्ता वाद्यं चक्रुश्च भूरिशः ॥।९४॥<br>
अन्ये दानानि यच्छन्ति धनिनः श्रद्धयान्विताः ॥<br>
दीनान्धकृपणेभ्यश्च तपस्विभ्यो विशेषतः ॥।४५॥<br>
एवं महोत्सवे तत्र वर्तमाने महोदये ॥<br>
आगतो बहुभिः सार्धमहं यौवनगर्वितः ॥ १४६ ॥<br>
शिवदर्शनविद्वेषी तमसा संवृताशयः ॥<br>
यात्रोत्सव विनाशाय प्रेरितोऽन्यैः सुदुर्जनैः ॥ १४७ ॥<br>
जलसर्पं समादाय सुदीर्घं भीषणाकृतिम् ॥<br>
लेलिहानं मुहुर्जिह्वां जरया परया वृतम् ॥ १४८ ॥<br>
ततश्च क्षिप्तवांस्तत्र महाजनसमागमे ॥<br>
तं दृष्ट्वा विद्रुताः सर्वे जना मृत्युभयार्दिताः ॥ १४९ ॥<br>
तत्रासीत्तापसो नाम्ना सुप्रभः शंसितव्रतः ॥<br>
समाधिस्थः सुशिष्याढ्यस्तपसा दग्धकिल्बिषः ॥ ६.२९.१५० ॥<br>
निष्कम्पां सुदृढामृज्वीं नातिस्तब्धां न कुञ्चिताम् ॥<br>
ग्रीवां दधत्स्थिरां यत्नाद्गात्रयष्टिं च सर्वतः ॥ १५१ ॥<br>
सम्पश्यन्नासिकाग्रं स्वं दिशश्चानवलोकयन् ॥<br>
तालुमध्यगतेनैव जिह्वाग्रेणाचलेन च ॥ १५२ ॥<br>
आवर्तपङ्कजान्तःस्थमष्टपत्र मधोमुखम्॥<br>
तन्मध्यकर्णिकासंस्थं सम्पश्यन्रविमण्डलम् ॥।५८३॥<br>
तस्यापि मध्यतश्चान्यं नरमङ्गुष्ठमात्रकम् ॥<br>
द्वादशार्कप्रतीकाशमप्रतर्क्यतमाकृतिम्॥।५४॥<br>
पश्यन्पद्मासनस्थं च वैदनाथं महेश्वरम्॥<br>
यमक्षरं वदन्त्येव सर्वगं सर्ववेदिनम् ॥ १५५ ॥<br>
अनिन्द्यं चाप्यभेद्यं च जरामरणवर्जितम् ॥<br>
पुलकाञ्चितसर्वाङ्गो योगनिद्रावशङ्गतः ॥ १५६ ॥<br>
आनन्दाश्रुपरिक्लिन्नः सन्निरुद्धेन्द्रियाकृतिः ॥<br>
कुम्भयित्वोदरान्तःस्थं स्वभ्यासाद्वायुपञ्चकम् ॥।५७॥<br>
अङ्गुष्ठतर्जनीयोगं कृत्वा हृदयसङ्गतम् ॥<br>
एवं तत्रोपविष्टस्य स सर्पस्तस्य विग्रहम् ॥ १५८ ॥<br>
वेष्टयामास भोगेन निश्चलस्य महात्मनः ॥<br>
एतस्मिन्नन्तरे शिष्यस्तस्यासीत्सुतपोऽन्वितः ॥ १५९ ॥<br>
श्रीवर्धनइतिख्यातो नानाशास्त्रकृतश्रमः ॥<br>
स दृष्ट्वा सर्पभोगेन समन्ताद्वेष्टितं गुरुम् ॥ ६.२९.१६० ॥<br>
नातिदूरस्थितं मां च ज्ञात्वा तत्कर्मकारिणम्॥<br>
उवाच परुषं वाक्यं कोपसंरक्तलोचनः ॥ १६१ ॥<br>
स्फुरताधरयुग्मेन बाष्पगद्गदया गिरा ॥<br>
मया चेत्सुतपस्तप्तं गुरुशुश्रूषया सदा ॥ १६२ ॥<br>
निर्विकल्पेन चित्तेन यदि ध्यातो महेश्वरः ॥<br>
तेन सत्येन दुष्टोऽयं पापात्मा ब्राह्मणाधमः ॥<br>
ईदृक्कायो भवत्वाशु गुरुर्मे येन धर्षितः ॥ १६३ ॥<br>
अथाहं सर्पतां प्राप्तस्तत्क्षणादेव दारुणाम् ॥<br>
पश्यतां सर्वलोकानां वदतां साधुसाध्विति ॥ १६४ ॥।<br>
अथ गत्वा समाधेः स पर्यन्तं संयतो मुनिः ॥<br>
ददर्श निज गात्रस्थं द्विजिह्वं दारुणाकृतिम् ॥ १६५ ॥<br>
अथ सर्पाकृतिं मां च दुःखेन महतान्वितम् ॥॥<br>
तटस्थं भयसन्त्रस्तं तथा सर्वजनं तदा ॥१६६ ॥<br>
ततो विज्ञाय तत्सर्वं स मुनिर्ज्ञानचक्षुषा ॥<br>
अब्रवीत्कृपायाविष्टः शिष्यं श्रीवर्धनं रुषा ॥।६७ ॥॥<br>
न मे प्रियं कृतं शिष्य त्वयैतत्कर्म कुर्वता॥<br>
शपता ब्राह्मणं दीनन्नैष धर्मस्तपस्विनाम्॥१६८॥<br>
समो मानेऽपमाने च समलोष्टाश्मकाञ्चनः॥<br>
तपस्वी सिद्धिमायाति सुहृच्छत्रुसमाकृतिः॥१६९॥<br>
तस्मादजानता वत्स शप्तोऽयं ब्राह्मणस्त्वया॥<br>
बाल्यभावात्प्रसादोऽस्य भूयोयुक्तो ममाज्ञया॥ ६.२९.१७० ॥<br>
अथ श्रीवर्धनः प्राह प्रणिपत्य निजं गुरुम् ॥<br>
अमर्षवशमापन्नः कृताञ्जलिपुटः स्थितः ॥ १७१ ॥<br>
अज्ञानाद्यदिवा ज्ञानान्मया यद्व्याहृतं वचः ॥<br>
तत्तथैव न सन्देहस्तस्मान्मौनं गुरो कुरु ॥ १७२ ॥<br>
न मृषा वचनं प्रोक्तं स्वैरेणापि गुरो मया ॥<br>
किं पुनर्यत्तवार्थाय तस्मान्मौनं समाचर ॥ १७३ ॥<br>
पश्चादुदयते सूर्यः शोषं याति महार्णवः ॥<br>
अपि मेरुश्च शीर्येत न मे स्यादन्यथा वचः ॥ १७४ ॥<br>
तमुवाच गुरुः शिष्यं स पुनः श्लक्ष्णया गिरा ॥<br>
जानाम्यहं न ते वाणी कथञ्चिज्जायतेऽन्यथा ॥ १७५ ॥<br>
सदा शिष्यो वयःस्थोपि शासनीयः प्रयत्नतः ॥।<br>
किं पुनर्बाल एव त्वं तेन त्वां वच्मि भूरिशः ॥ १७६ ॥<br>
धर्मं न व्ययते कोऽपि मुनीनां पूर्वसञ्चितम् ॥<br>
तपोधर्मविहीनानां गतिस्तेषां न विद्यते ॥ १७७ ॥<br>
क्षमैका सिद्धिदा प्रोक्ता यतीनां च विशेषतः ३॥<br>
तस्मात्क्षमां पुरस्कृत्य वर्तितव्यं तपस्विभिः ॥ १७८ ॥<br>
न पापं प्रति पापः स्याद्बुद्धिरेषा सनातनी॥<br>
आत्मनैव हतः पापो यः पापं तु समाचरेत्॥१७९॥<br>
दग्धः स दहते भूयो हतमेवनिहन्ति च॥<br>
सम्यग्ज्ञानपरित्यक्तो यः पापे पापमाचरेत्॥६.२९.१८०॥।<br>
उपकारिषु यः साधुः साधुत्वे तस्य को गुणः॥<br>
अपकारिषु यः साधुः कीर्त्यते जनैः॥ १८१॥।<br>
एवमुक्त्वा स तं शिष्यं ततो मामिदमब्रवीत् ॥<br>
दयया परया युक्तः सुव्रतः शंसितव्रतः ॥ १८२ ॥<br>
नान्यथा वचनं भावि मम शिष्यस्य पन्नग ॥<br>
कञ्चित्कालं प्रतीक्षस्व तस्मात्सर्पवपुःस्थितः ॥ १८३ ॥<br>
॥ सर्प उवाच ॥ ॥<br>
कस्मिन्काले मुनिश्रेष्ठ शापो मेऽस्तमुपैष्यति ॥<br>
प्रसादं कुरु दीनस्य शापस्याज्ञानिनस्तथा ॥ १८४ ॥<br>
॥ सुव्रत उवाच ॥ ॥<br>
मुहूर्तमपि गीतादि यः करोति शिवालये ॥<br>
न तस्य शक्यते कर्तुं सङ्ख्या धर्मस्य भद्रक ॥ १८५ ॥<br>
मुहूर्तमपि यो विघ्नं करोति च महोत्सवे ॥<br>
तस्य पापस्य नो सङ्ख्या कर्तुं शक्या हि केनचित् ॥ १८६ ॥<br>
तस्मात्त्वं पापको विप्रो नैव मुक्तिमवाप्स्यसि ॥<br>
वार्तासङ्गेन दुर्बुद्धे तस्माच्छृणु वचो मम ॥।८७॥<br>
शैवं षडक्षरं मन्त्रं योजपेच्छ्रद्धयान्वितः ॥<br>
अपि ब्रह्मवधा त्पापं जातं तस्य प्रणश्यति ॥ १८८ ॥<br>
दशभिर्दिनजं पापं विंशत्या वत्सरोद्भवम् ॥<br>
षडक्षरस्य जाप्येन पापं क्षालयते नरः ॥ १८९ ॥<br>
तस्मात्त्वं जलमध्यस्थस्तं मन्त्रं जप सादरम् ॥<br>
येन पापं क्षयं याति कृतमप्यन्यजन्मनि ॥ ६.२९.१९० ॥<br>
यदा त्वां जलमध्यस्थं वत्सोनाम द्विजो रुषा ॥<br>
ताडयिष्यति दण्डेन तदा मोक्षमवाप्स्यसि ॥ १९१ ॥<br>
तस्माद्गच्छ द्रुतं सर्प स्थानादस्माज्जलाशये ॥<br>
किञ्चिदिष्टं मया प्रोक्तो विरराम स सन्मुनिः ॥ १९२ ॥<br>
ततोऽहं दुःखसंयुक्तः सम्प्राप्तोऽत्र जलाशये ॥<br>
षडक्षरं जपन्मन्त्रं नित्यमेव व्यवस्थितः ॥ १९३ ॥<br>
त्वत्प्रसादादहं मुक्तः सर्पत्वाद्ब्राह्मणोत्तम ॥<br>
किं करोमि प्रियं तेऽद्य तस्माच्छीघ्रतरं वद ॥ १९४ ॥<br>
वत्सोनाम न सन्देहः स त्वं यः कीर्तितो मम ॥<br>
सुव्रतेन विमानं मे पश्यैतदुपसर्पति ॥ १९५ ॥<br>
ततः प्रोक्तो मया सम्यक्स सर्पो दिव्यरूपधृक् ॥<br>
भगवन्नुपदेशं मे किञ्चिद्देहि शुभाव हम् ॥ १९६ ॥<br>
येन नो जायते दुःखं प्रियलोपसमुद्भवम् ॥<br>
न दारिद्यं न च व्याधिर्न च शत्रुपराभवः ॥ १९७ ॥<br>
अथोवाच स मां भूयः सोत्सुकः पुरुषोत्तमः ॥<br>
प्रश्नभारः समाख्यातस्त्वया मम द्विजोत्तम ॥ १९८ ॥<br>
न चैतच्छक्यते वक्तुं विमाने समुपस्थिते ॥<br>
विस्तरात्तु ततो वच्मि सङ्क्षेपेण तव द्विज ॥ १९९ ॥<br>
शैवः षडक्षरो मन्त्रो नृणामशुभहारकः ॥<br>
स त्वया शक्तितो विप्र जपनीयो दिवानिशम् ॥ ॥ ६.२९.२०० ॥<br>
ततः प्राप्स्यत्यसन्दिग्धं यद्यद्वाञ्छसि चेतसा ॥<br>
स्वर्गं वा यदि वा मोक्षं विमुक्तः सर्वपातकैः ॥ २०१ ॥<br>
मया हि सुमहत्पापं सर्वदा समनुष्ठितम् ॥<br>
तत्रापि मन्त्रमाहात्म्यात्प्राप्ता लोका महोदयाः ॥ २०२ ॥<br>
एको दानानि सर्वाणि यच्छति श्रद्धयान्वितः ॥<br>
षडक्षरं जपेन्मन्त्रमन्यस्ताभ्यां समं फलम् ॥ २०३ ॥<br>
सर्वतीर्थाभिषेकं च कुरुतेऽन्यो नरो द्विज ॥<br>
षडक्षरं जपेन्मन्त्रमन्यस्ताभ्यां समं फलम् ॥ २०४ ॥<br>
चान्द्रायणसहस्रं तु कुरुतेऽन्यो यथोचितम् ॥<br>
षडक्षरं जपेदन्यो मन्त्रं ताभ्यां समं फलम् ॥ २०५ ॥<br>
वर्षास्वाकाशशायी च हेमन्ते सलिलाशयः ॥<br>
पञ्चाग्निसाधको ग्रीष्मे यावद्वर्षशतं नरः ॥ २०६ ॥<br>
अन्यः षडक्षरं मन्त्रं शुचिः श्रद्धासमन्वितः ॥<br>
जपेदहर्निशं मर्त्यः फलं ताभ्यां समं स्मृतम् ॥ ॥ २०७ ॥<br>
पितृपक्षे सदा चैको गयायां श्राद्धमाचरेत् ॥<br>
अन्यः षडक्षरं मन्त्रं जपेत्ताभ्यां समं फलम् ॥ २०८ ॥<br>
गोसहस्रं ददात्येकः कार्तिक्यां ज्येष्ठपुष्करे ॥<br>
षडक्षरं जपेन्मन्त्रमन्यस्ताभ्यां समं फलम् ॥ २०९ ॥<br>
सन्निहित्यां नरः स्नाति राहुग्रस्ते दिवाकरे ॥<br>
एको अन्यस्तु जपेन्मन्त्रं षडर्णं तुल्यमेव तत् ॥ ६.२९.२१० ॥<br>
सोमे सोमग्रहेऽन्यस्तु सोमनाथं प्रपश्यति ॥<br>
अन्यः षडक्षरं मन्त्रं जपेत्ताभ्यां समं फलम् ॥ २११ ॥<br>
एकश्चण्डीश्वरं पश्येदयने चोत्तरे नरः ॥<br>
अन्यः षडक्षरं मन्त्रं जपेत्ताभ्यां समं फलम् ॥ २१२ ॥<br>
भृगुपातं पतेदेकः केदारं वीक्ष्य भक्तितः ॥<br>
अन्यः षडक्षरं मन्त्रं जपेत्ताभ्यां समं फलम् ॥ २१३ ॥<br>
करीषं साधयेदन्यो दत्त्वा सर्वस्वमादितः ॥<br>
षडक्षरं जपेन्मन्त्रमन्यस्ताभ्यां समं फलम् ॥ २१४ ॥<br>
सर्व सङ्गपरित्यागं कृत्वैको ज्ञानमाप्नुयात् ॥<br>
अन्यः षडक्षरं मन्त्रं जपेत्ताभ्यां समं फलम् ॥ २१५ ॥<br>
एतत्ते परमं गुह्यं मया विप्र प्रकीर्तितम् ॥<br>
नास्तिकाय न दातव्यं भक्तिहीनाय नैव च ॥ २१६ ॥<br>
तथान्यदपि वक्ष्यामि हितबुद्ध्या द्विजोत्तम ॥<br>
मम वाक्यं कुरुष्वाद्य यदीच्छसि परां गतिम्॥ २१७ ॥<br>
अहिंसा परमो धर्मः सर्ववेदे प्रकीर्तितः ॥<br>
ब्राह्मणस्य विशेषेण तस्मात्सर्पवधं त्यज ॥ २१८॥<br>
अहिंसकानि भूतानि यो हिनस्ति सुनिर्दयः ॥<br>
स याति नरकं घोरं यावदाभूतसम्प्लवम् ॥ २१९ ॥<br>
चराचराणां भूतानामभयं यः प्रयच्छति ॥<br>
सर्वदा सर्वसौख्याढ्यो जायते दिवि चेह च ॥ ६.२९.२२० ॥<br>
नास्ति भर्गसमो देवो नास्ति गङ्गासमा नदी ॥<br>
नास्ति हिंसासमं पापं नास्ति धर्मो दयापरः ॥ २२१ ॥<br>
अथाहमब्रुवं तं च तच्छ्रुत्वा तस्य जल्पितम् ॥<br>
अहिंसालक्षणं धर्मं परलोकभयातुरः ॥ २२२ ॥<br>
मन्यते वृद्धलोकानामेतद्वाक्यं श्रुतं मया ॥<br>
भूपतेर्नेव दोषः स्याद्वने व्यापादितैर्मृगैः ॥ २२३ ।<br>
प्रवदन्ति तथा वैद्या वैद्यशास्त्रविचक्षणाः ॥<br>
भवन्ति पुष्टिसंयुका मांसादाश्चिरजीविनः ॥ २२४ ॥<br>
तदत्र विषये ब्रूहि परं निःश्रेयसं वचः ॥<br>
सर्वं कर्तास्म्यसन्दिग्धं तव वक्त्राद्विनिर्गतम् ॥ २२५ ॥<br>
अथ मां स पुनः प्राह वद मैवं द्विजोत्तम ॥<br>
मतमेतद साधूनां पापानां मांसगृद्धिनाम् ॥ २२६ ॥<br>
अहो शोच्यतमा लोके पापात्मानः सुनिर्दयाः ॥<br>
सर्वदोषाकरं मांसं मूढाः स्वादन्ति ये नराः ॥ ॥। २२७ ॥<br>
न मांसमायुषो हेतुरारोग्यस्य बलस्य वा ॥<br>
सर्वमेतदसत्यं स्याच्छ्रणुष्वाद्य निदर्शनम् ॥ २२८ ॥<br>
मांसाशिनोऽपि दृश्यन्ते रोगार्ता दुर्बलास्तथा ॥<br>
स्वल्पायुषश्च मत्वैवं मांसं वर्जय दूरतः ॥ २२९ ॥<br>
अमांसादा अपि क्ष्मायां दृश्यन्ते रोगवर्जिताः ॥<br>
चिरायुषश्च पीनाङ्गास्त स्मान्मांसं विवर्जयेत् ॥ ६.२९.२३० ॥<br>
यो भक्षयति मांसानि सत्त्वानां जीवितैषिणाम् ॥<br>
स याति नरकं घोरं तत्रस्थो भक्ष्यते च तैः ॥ २३१ ॥<br>
न हि मांसं तृणात्काष्ठादुपलादपि जायते ॥<br>
हते जन्तौ भवेन्मांसं तस्मात्तत्परिवर्जयेत् ॥ २३२ ॥<br>
एतदेव हि दृष्टान्तं मांसस्य परिवर्जने ॥<br>
यदङ्गं ह्रियते स्वं च कण्टकेनापि विक्षतम् ॥२३३॥<br>
आत्मौपम्येन भूतानि तस्मात्सर्वाणि पण्डितैः ॥<br>
द्रष्टव्यानि न हिंस्यानि रक्षणीयानि शक्तितः ॥ २३४ ॥<br>
हन्ता चैवानुमन्ता च विशस्ता क्रयविक्रयी ॥<br>
संस्कर्ता चोपहर्ता च खादकश्चाष्ट घातकाः ॥ २३५ ॥<br>
धनेन क्रयकृद्धन्ति भक्षणेन च खादकः ॥<br>
घातको वधबन्धाभ्यामित्यन्यस्त्रिविधो वधः ॥ २३६ ॥<br>
कर्मणा मनसा वाचा यो हिनस्ति न किञ्चन ॥<br>
स प्राप्नोति परं स्थानं जरा मरणवर्जितम् ॥ २३७ ॥<br>
शाकमूलफलाहारो ब्रह्मचर्यपरायणः ॥<br>
न तस्य फलमाप्नोति यदि हिंसापरो नरः ॥ २३८ ॥<br>
एको वर्षशतं साग्रं तपस्तपति दुस्तरम् ॥<br>
अहिंसानिरतो यस्तु तयोः श्रेष्ठो दयान्वितः ॥ २३९ ॥<br>
यंयं कामयते कामं दुष्प्रापमपि मानवः ॥<br>
तं तमाप्नोत्यसन्दिग्धं यदि स्यात्सुदयान्वितः ॥ ६.२९.२४० ॥<br>
कामगेन विमानेन दिव्यस्त्रीशतसेवितः ॥<br>
देववन्मोदते स्वर्गे सवभूताभयप्रदः ॥ २४१ ॥<br>
एवमुक्त्वा महात्मा स पश्यतो मम सूतज ॥<br>
विमानवरमारुह्य गतश्च त्रिदिवालयम् ॥ २४२ ॥<br>
गन्धर्वैर्गीयमानस्तु स्तूयमानश्च किन्नरैः ॥<br>
षडक्षरस्य मन्त्रस्य माहात्म्ये न महामते ॥ २४३ ॥<br>
तस्मिन्गते तदा स्वर्गं दुःखं मे समुपस्थितम् ॥<br>
स्मृत्वा पूर्वं हतान्सर्पान्भग्नगात्रोऽभवं तदा ॥ २४४ ॥<br>
ततोऽहं कृतवांस्तत्र विप्रलापाननेकशः ॥<br>
स्वकर्मभयसन्त्रस्तस्तस्मिन्नेव महावने ॥ २४५ ॥<br>
अहो मया नृशंसेन बहवः प्राणिनो हताः ॥<br>
निन्दितश्च महादेवो नर कार्तिर्भविष्यति ॥ २४६ ॥<br>
सोऽहं हिंसां परित्यज्य चरिष्यामि महत्तपः ॥<br>
शिवदीक्षां समासाद्य पूजयिष्ये महेश्वरम् ॥ २४७ ॥<br>
यत्किञ्चित्त्रिषु लोकेषु प्रार्थयन्ति नराः सुखम् ॥<br>
तत्सर्वं तपसा साध्यं तस्मात्कार्यं मया तपः ॥ २४८ ॥<br>
अधुनैकोऽहमेकाहमेकैकस्मिन्वनस्पतौ ॥<br>
चरन्भैक्षं मुनिर्मौनी चरिष्याम्याश्रमानिमान् ॥ २४९ ॥<br>
पांसुना समवच्छन्नः शून्यागारप्रतिश्रयः ॥<br>
वृक्षमूलनिकेतो वा त्यक्तसर्वप्रियाप्रियः ॥ ६.२९.२५० ॥<br>
एवं विलप्य यत्नेन मया सूतकुलोद्वह ॥<br>
गृहीतं भक्तियुक्तेन शिवदीक्षाव्रतं ततः ॥ २५१ ॥<br>
षडक्षरस्य मन्त्रस्य अयुतं प्रजपाम्यहम् ॥<br>
त्रिसन्ध्यं श्रद्धया युक्तः सिद्धेश्वरसमीपतः ॥ २५२ ॥<br>
तत्प्रभावेन मे स्थैर्यं सञ्जातं यौवनोद्भवम् ॥<br>
तथा लोकातंरज्ञानं खेचरत्वं च सूतज ॥ २५३ ॥<br>
सिद्धेश्वरं प्रयास्यामि द्वापरान्ते ह्यवस्थिते ॥<br>
सदाशिवं प्रयास्यामि सत्यमेतन्मयोदितम् ॥ २५४ ॥<br>
एतत्ते सर्वमाख्यातं मया सूतज मोक्षदम् ॥<br>
षडक्षरस्य माहात्म्यं सर्वपापप्रणाशनम् ॥ २५५ ॥<br>
यश्चैतच्छृणुयान्नित्यं सम्यक्छ्रद्धासमन्वितः ॥<br>
आजन्ममरणात्पापात्सोऽपि मुच्येत मानवः ॥। ॥ २५६ ॥<br>
तस्मात्त्वं हि महाभाग मन्त्रमेनं सदा जप ॥<br>
सम्प्राप्स्यसि परान्कामान्मनसा वाञ्छितान्सदा ॥ २५७ ॥<br>
सूत उवाच ॥ ॥<br>
एतच्छ्रुतं मया पूर्वं सकाशात्तस्य सद्गुरोः ॥<br>
षडक्षरस्य माहात्म्यं यद्युष्माकं प्रकीर्तितम् ॥ २५८ ॥<br>
धन्यं यशस्यमायुष्यं शत्रुपक्षक्षयावहम् ॥<br>
पठतां शृण्वतां नित्यं सर्वकामाभयप्रदम् ॥ २५९ ॥<br>
इति श्रीस्कान्दे महापुराण एकाशीतिसाहस्र्यां संहितायां षष्ठे नागरखण्डे हाटकेश्वरक्षेत्र माहात्म्ये षडक्षरमन्त्रमाहात्म्ये सिद्धेश्वरमाहात्म्यवर्णनन्नामैकोनत्रिंशोऽध्यायः ॥ २९ ॥ ॥ ध ॥</p>

  </div>
</article>


        

        



    <aside class="card border noPrint" id="section-tree-item-skanda-purANam_sarva-prastutiH_06_nAgara-khaNDaH_029_siddheshvaramAhAtmyavarNanam_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/purANam/skanda-purANam/sarva-prastutiH/06_nAgara-khaNDaH/029_siddheshvaramAhAtmyavarNanam/">०२९ सिद्धेश्वरमाहात्म्यवर्णनम् </a>
            <a data-toggle="collapse" href="#section-tree-item-body-skanda-purANam_sarva-prastutiH_06_nAgara-khaNDaH_029_siddheshvaramAhAtmyavarNanam_md" role="button" aria-expanded="false" aria-controls="section-tree-item-body-skanda-purANam_sarva-prastutiH_06_nAgara-khaNDaH_029_siddheshvaramAhAtmyavarNanam_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-skanda-purANam_sarva-prastutiH_06_nAgara-khaNDaH_029_siddheshvaramAhAtmyavarNanam_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ०२९ सिद्धेश्वरमाहात्म्यवर्णनम्</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/purANam/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/purANam/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/purANam/actions/workflows/build.yml"><img src="https://github.com/vishvAsa/purANam/actions/workflows/build.yml/badge.svg"> Built </a> on 2025 Aug 27 11:57:01 UTC. (<a href="http://google.com/search?q=11%3a57%3a01%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
