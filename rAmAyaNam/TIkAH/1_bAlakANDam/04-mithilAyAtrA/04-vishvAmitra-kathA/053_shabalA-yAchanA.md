+++
title = "०५३ शबला-याचना"
title_english = "053 vishvamitra tries to gain kaamadhenu"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-053-_Shabala_Yachana.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/04-mithilAyAtrA/04-vishvAmitra-kathA/053_shabalA-yAchanA.md">
<details><summary><h2>IITK ...{Loading}...</h2></summary>

Vasishta entertains Viswamitra and his army--Viswamitra asks Vasishta
for Kamadhenu-- Vasishta declines.



### श्लोकः
#### मूलम्
एवमुक्ता वसिष्ठेन शबला शत्रुसूदन।  
विदधे कामधुक्कामान्यस्य यस्य यथेप्सितम्॥1.53.1॥

#### शब्दार्थः
शत्रुसूदन O Destroyer of foes, Rama, वसिष्ठेन by Vasishta, एवम् in this manner, उक्ता spoken, कामधुक् wishfulfilling (cow), शबला Sabala, यस्य यस्य to whomsoever, यथा in whatever manner, ईप्सितम् desired, कामान् desires, विदधे arranged (fulfilled).

#### आङ्ग्लानुवादः
"O Destroyer of foes (Rama)" addressed thus by Vasishta the wishfulfilling Sabala satisfied each one's  desires.



### श्लोकः
#### मूलम्
इक्षून्मधूं स्तथा लाजान्मैरेयांश्च वरासनान्।  
पानानि च महार्हाणि भक्ष्यांश्चोच्चावचां स्तथा॥1.53.2॥

#### शब्दार्थः
इक्षून् sugarcane, मधून् honey, तथा and, लाजान् fried grain, (वरासवान् quality liquor,)         वरासनान् in good containers, मैरेयान् invigorating liquors, महार्हाणि excellent, पानानि च syrups, उच्चावचान् with different kinds of, भक्ष्यांश्च of food.

#### आङ्ग्लानुवादः
Sugarcane, honey and fried grain, invigorating liquors in good containers, excellent drinks and varieties of food (were served).



### श्लोकः
#### मूलम्
उष्णाढ्यस्योदनस्यात्र राशयः पर्वतोपमाः।  
मृष्टान्नानि च सूपाश्च दधिकुल्यास्तथैव च॥1.53.3॥  
नानास्वादुरसानां च षाडबानां तथैव च।  
भाजनानि सुपूर्णानि गौडानि च सहस्रशः॥1.53.4॥

#### शब्दार्थः
अत्र here, उष्णाढ्यस्य hot, ओदनस्य of rice, पर्वतोपमाः resembling mountains, राशयः heaps, मृष्टान्नानि च savoury (delicious) foods, सूपाश्च pulses, तथैव and, दधिकुल्याः rivers of milkcurds, नानास्वादुरसानाम् of various kinds of tastes, षाडबानाम् edibles with all six  tastes, सुपूर्णानि completely filled, भाजनानि containers, गौडानि च preparations made of Jaggery, सहस्रशः in thousands, (distributed).

#### आङ्ग्लानुवादः
Heaps of hot rice as high as mountains, savoury food, condiments and on abundance of curd, various kinds of soups, containers in their thousands completely filled with edibles with all six tastes and preparations made of jaggery (were distributed).



### श्लोकः
#### मूलम्
सर्वमासीत्सुसन्तुष्ठं हृष्टपुष्टजनायुतम्।  
विश्वामित्रबलं राम वसिष्ठेनाभितर्पितम्॥1.53.5॥

#### शब्दार्थः
राम O Rama, विश्वामित्रबलम् army of Visvamitra, सर्वम् (एव) whole of it, वसिष्ठेन by Vasishta, अभितर्पितम् having been satisfied, सुसन्तुष्ठम् highly pleased, हृष्टपुष्टजनायुतं आसीत् was filled with wellfed and rejoiced people.

#### आङ्ग्लानुवादः
"O Rama, Vasistha entertained everybody in Viswamitra's army to their full satisfaction. They were all wellfed and happy.



### श्लोकः
#### मूलम्
विश्वामित्रोऽपि राजर्षिर्हृष्टः पुष्टस्तदाभवत् ।  
सान्तःपुरवरो राजा सब्राह्मणपुरोहितः॥1.53.6॥

#### शब्दार्थः
तदा then, सान्तःपुरवरः with excellent from female apartments, सब्राह्मणपुरोहितः together with priests and brahmins, राजर्षिः royal sage, विश्वामित्रः राजापि  king Viswamitra also, हृष्टः delighted, पुष्टः अभवत् became satisfied.

#### आङ्ग्लानुवादः
King Viswamitra along with ladies, priests and brahmins including the royal sage were fully satisfied and delighted.



### श्लोकः
#### मूलम्
सामात्यो मन्त्रिसहितस्सभृत्यः पूजितस्तदा।  
युक्तः परमहर्षेण वसिष्ठमिदमब्रवीत्॥1.53.7॥

#### शब्दार्थः
तदा then, पूजितः honoured, सामात्यः with counsellors, मन्त्रिसहितः together with ministers,  सभृत्यः with attendants, परमहर्षेण with great delight, युक्तः filled with, वसिष्ठम् addressing Vasishta, इदम् this word, अब्रवीत् spoke.

#### आङ्ग्लानुवादः
Having received the hospitality along with his counsellors, ministers and attendants, Viswamitra, filled with great delight, said to Vasishta"ः



### श्लोकः
#### मूलम्
पूजितोऽहं त्वया ब्रह्मन् पूजार्हेण सुसत्कृतः।  
श्रूयतामभिधास्यामि वाक्यं वाक्यविशारद॥1.53.8॥

#### शब्दार्थः
ब्रह्मन् O Brahman, पूजार्हेण by (one) worthy of being worshipped, त्वया by you, अहम् I, पूजितः was received with warmth and respect, सुसत्कृतः well honoured, वाक्यविशारद O One conversant with speech, वाक्यम् these words, अभिधास्यामि I shall tell you, श्रूयताम् let it be heard.

#### आङ्ग्लानुवादः
"O Brahman you are worthy of worship. I was received with reverence and wellentertained by you. O Sage conversant with speech listen.



### श्लोकः
#### मूलम्
गवां शतसहस्रेण दीयतां शबला मम।  
रत्नं हि भगवन्नेतद्रत्नहारी च प्रार्थिवः॥1.53.9॥  
तस्मान्मे शबलां देहि ममैषा धर्मतो द्विज।

#### शब्दार्थः
गवाम् of cows, शतसहस्रेण one hundred thousands, शबला Sabala, मम to me, दीयताम् let it be given, भगवन्,O Respectable one, एतत् this, रत्नं हि indeed gem, पार्थिवः king, रत्नहारी acquirer of jewels, द्विज O Brahmin, तस्मात् for that reason, शबलाम् Sabala, मे to me, देहि give, एषा this, धर्मतः by right, मम is mine.

#### आङ्ग्लानुवादः
"I shall give you a hundred thousand cows in exchange for Sabala. O Respectable one this cow is a gem. A king (along) has a right on jewels, O Brahmin, for that reason, Sabala rightfully belongs to me. Therefore, give this cow".



### श्लोकः
#### मूलम्
एवमुक्तस्तु भगवान्वसिष्ठो मुनिसत्तमः।  
विश्वामित्रेण धर्मात्मा प्रत्युवाच महीपतिम्॥1.53.10॥

#### शब्दार्थः
विश्वामित्रेण by Visvamitra, एवम् in this manner, उक्तः addressed, भगवान् the revered one, धर्मात्मा virtuous, मुनिसत्तमः eminent among ascetics, वसिष्ठः Vasishta, महीपतिम् addressing the king, प्रत्युवाच replied.

#### आङ्ग्लानुवादः
Addressed the by Viswamitra venerable and righteous Vasishta who was of the earth  ascetic repliedः



### श्लोकः
#### मूलम्
नाहं शतसहस्रेण नापि कोटिशतैर्गवाम्।  
राजन् दास्यामि शबलां राशिभी रजतस्य च ॥1.53.11॥

#### शब्दार्थः
राजन् O King, अहम् I, गवाम् of cows, शतसहस्रेण in  hundreds of thousands, शबलाम् Sabala, न दास्यामि shall not give, कोटि शतैः अपि by hundreds of crores also, न shall not, रजतस्य of silver, राशिभिः च heaps of (shall not give).

#### आङ्ग्लानुवादः
"O King I shall not exchange Sabala for a hundred thousand for even or a hundred crore cows or heaps of silver.



### श्लोकः
#### मूलम्
न परित्यागमर्हेयं मत्सकाशादरिन्दम ।  
शाश्वती शबला मह्यं कीर्तिरात्मवतो यथा॥1.53.12॥

#### शब्दार्थः
अरिन्दम O Tormentor of enemies, Visvamitra, इयम् this cow, मत्सकाशात् from my proximity, परित्यागम् separation, न अर्हा not proper, आत्मवतः for righteous man, कीर्तिः यथा like fame, शबला Sabala, मह्यम् for me, शाश्वती is permanent.

#### आङ्ग्लानुवादः
O Suppressor of enemies Viswamitra it is not proper to separate this cow from me. The relationship between Sabala and me is permanent like the relationship between a  righteous man and his fame.



### श्लोकः
#### मूलम्
अस्यां हव्यं च कव्यं च प्राणयात्रा तथैव  च।  
आयत्तमग्निहोत्रं च बलिर्होमस्तथैव च॥1.53.13॥

#### शब्दार्थः
हव्यं च Havyam (oblations to be given to gods), कव्यं च Kavyam ( to be given to pitris), तथैव च and, प्राणयात्रा carrying out necessities of life, अग्निहोत्रं च maintenance of the sacred fire and offering oblations, बलिः offerings to spirits of all created beings, तथैव च and also, होमः offerings, अस्याम् in this cow, आयत्तम् are dependant.

#### आङ्ग्लानुवादः
For havyam (oblations to gods) and kavyam (oblations to ancestors), for fulfilling the necessities of life, maintenance of the sacred fire and offering oblations to all spirits of created beings, and for offerings made to the Firegod I depend on this cow.



### श्लोकः
#### मूलम्
स्वाहाकारवषट्कारौ विद्याश्च विविधा स्तथा।  
आयत्तमत्र राजर्षे सर्वमेतन्न संशयः॥1.53.14॥

#### शब्दार्थः
राजर्षे O Royal saint, स्वाहाकारवषट्कारौ Swaha and Vashat, तथा and, विविधाः various branches of, विद्याः learning, एतत् सर्वम् all these things, अत्र in this cow, आयत्तम् are dependant, संशयः न no doubt.

#### आङ्ग्लानुवादः
O Royal saint swaha and vashat and various branches of learning are all dependent on this cow. No doubt about it.



### श्लोकः
#### मूलम्
सर्वस्वमेतत्सत्येन मम तुष्टिकरी सदा।  
कारणैर्बहुभी राजन्न दास्ये शबलां तव॥1.53.15॥

#### शब्दार्थः
एतत् this one, सत्येन truly, मम my, सर्वस्वम् whole possession, सदा always, तुष्टिकरी causes contentment, राजन् O King,  बहुभिः by various, कारणैः reasons, शबलाम् Sabala, तव to you, न दास्ये will not give.

#### आङ्ग्लानुवादः
This one is truly my whole possession, it always gives me contentment. O King for various reasons, I will not give Sabala to you".



### श्लोकः
#### मूलम्
वसिष्ठेनैवमुक्तस्तु विश्वामित्रोऽब्रवीत्ततः।  
संरब्धतरमत्यर्थं वाक्यं वाक्यविशारदः॥1.53.16॥

#### शब्दार्थः
वाक्यविशारदः (the king) skilled in conversation, विश्वामित्रः Visvamitra, वसिष्ठेन through Vasishta, एवम् in this manner, उक्तः spoken, अत्यर्थम् extreme, संरब्धतरम् more excited, वाक्यम् words, अब्रवीत् spoke.

#### आङ्ग्लानुवादः
To there words of Vasishta, Viswamitra who is skilful in conversation reacted with extreme excitementः



### श्लोकः
#### मूलम्
हैरण्यकक्ष्याग्रैवेयान् सुवर्णाङ्कुशभूषितान्।  
ददामि कुञ्जरांस्तेषां सहस्राणि चतुर्दश॥1.53.17॥

#### शब्दार्थः
हैरण्यकक्ष्याग्रैवेयान् with gold trappings around the neck and girth (of an elephant), सुवर्णाङ्कुशभूषितान् adorned with (elephant) goads made of gold, कुञ्जरान् elephants, तेषाम् such elephants, चतुर्दशसहस्राणि fourteen thousands, ददामि I shall give.

#### आङ्ग्लानुवादः
"I shall give fourteen thousand elephants with gold trappings around the neck and girth,  and with goads made of gold.



### श्लोकः
#### मूलम्
हैरण्यानां रथानां च श्वेताश्वानां चतुर्युजाम्।  
ददामि ते शतान्यष्टौ किङ्किणीकविभूषितान्॥1.53.18॥

#### शब्दार्थः
श्वेताश्वानाम of white horses, चतुर्युजाम् capable of being yoked with four (horses), हैरण्यानाम् made of gold, रथानाम् chariots, किङ्किणीकविभूषितान् decorated with small tinkling bells, अष्टौ शतान् eight hundred, ते to you, ददामि shall give.

#### आङ्ग्लानुवादः
I shall give you eight hundred chariots made of gold and decorated with small tinkling bells, each chariot yoked with four white horses.



### श्लोकः
#### मूलम्
हयानां देशजातानां कुलजानां महौजसाम्।  
सहस्रमेकं दश च ददामि तव सुव्रत॥1.53.19॥

#### शब्दार्थः
सुव्रत O Maharshi of auspicious vows (religious practices ), देशजातानाम् born in good country, कुलजानाम् born of noble (good) breeds, महौजसाम् mighty, हयानाम् horses, एकं दश च eleven, सहस्रम् thousands, तव to you, ददामि shall give.

#### आङ्ग्लानुवादः
O Maharshi of auspicious vows I shall give you eleven thousand mighty horses of good breed born in good countries.



### श्लोकः
#### मूलम्
नानावर्णविभक्तानां वयस्स्थानां तथैव च ।  
ददाम्येकां गवां कोटिं शबला दीयतां मम॥1.53.20॥

#### शब्दार्थः
नानावर्णविभक्तानाम् distinctly separated by colours, तथैव and, वयस्स्थानाम् of youthful, गवाम् cows, एकाम् one, कोटिम् crore, ददामि I shall give, मम for me, शबला Sabala, दीयताम् be given.

#### आङ्ग्लानुवादः
I shall give one crore young cows of various colours. Give me Sabala.



### श्लोकः
#### मूलम्
यावदिच्छसि रत्नं वा हिरण्यं वा द्विजोत्तम।  
तावद्ददामि तत्सर्वं शबला दीयतां मम॥1.53.21॥

#### शब्दार्थः
द्विजोत्तम O Best of brahmins, रत्नं वा either jewels, हिरण्यं वा or gold, यावत् as much, इच्छसि you desire, तत्सर्वं all that, तावत् that much, ददामि shall give, शबला Sabala, मम to me, दीयताम् be given.

#### आङ्ग्लानुवादः
O Best of brahmins I shall offer you jewels or gold as much as you desire. I shall give you everything. Give this Sabala to me".



### श्लोकः
#### मूलम्
एवमुक्तस्तु भगवान् विश्वामित्रेण धीमता।  
न दास्यामीति शबलां प्राह राजन् कथञ्चन॥1.53.22॥

#### शब्दार्थः
धीमता by the sagacious, विश्वामित्रेण by Visvamitra, एवम् in this way, उक्तः spoken, भगवान् the adorable one, राजन् O King, कथञ्चन by any means, शबलाम् Sabala, न दास्यामि I shall not give, इति thus, प्राह replied.

#### आङ्ग्लानुवादः
To these words of sagacious Viswamitra the adorable Vasishta repliedः "O King I shall not give Sabala."



### श्लोकः
#### मूलम्
एतदेव हि मे रत्नमेतदेव हि मे धनम्।  
एतदेव हि सर्वस्वमेतदेव हि जीवितम्॥1.53.23॥

#### शब्दार्थः
एतदेव this is verily, मे my, रत्नं हि jewel indeed, एतदेव this is verily, मे my, धनम् wealth, एतदेव हि this is verily, सर्वस्वं allinall, एतदेव this is verily, जीवितम् my very life.

#### आङ्ग्लानुवादः
"This is verily my jewel, my wealth my very life. This is allinall for me.



### श्लोकः
#### मूलम्
दर्शश्च पूर्णमासश्च यज्ञाश्चैवाप्तदक्षिणाः।  
एतदेव हि मे राजन् विविधाश्च क्रियास्तथा॥1.53.24॥

#### शब्दार्थः
राजन् O King, मे for me, दर्शश्च Darsa sacrifice, पूर्णमासश्च Purnamasa sacrifice, आप्तदक्षिणाः with appropriate gifts, यज्ञाश्च sacrifices, तथा and, विविधाः various, क्रियाश्च rites, एतदेव हि verily is this(cow).

#### आङ्ग्लानुवादः
O King verily this Sabala is useful for my darsa and purnamasa sacrifices, for appropriate gifts and various rites.



### श्लोकः
#### मूलम्
अदोमूलाः क्रियास्सर्वा मम राजन्न संशयः।  
बहुना किं प्रलापेन न दास्ये कामदोहिनीम्॥1.53.25॥

#### शब्दार्थः
राजन् O King, मम my, सर्वाः all, क्रियाः actions, अदोमूलाः are rooted here (in her), संशयः न no doubt, बहुना with many, प्रलापेन useless words, किम् what is the use, कामदोहिनीम्  desire fulfilling cow, न दास्ये I shall not give.

#### आङ्ग्लानुवादः
O King this (cow) is undoubtedly the source of all my actions. Why these useless  
words? I will never give this wishfulfilling cow".  

### समाप्तिः
 श्रीमद्रामायणे वाल्मीकीय आदिकाव्ये बालकाण्डे त्रिपञ्चाशस्सर्गः॥  
Thus ends the fiftythird sarga of Balakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/04-mithilAyAtrA/04-vishvAmitra-kathA/053_shabalA-yAchanA.md">
<details><summary><h2>भूषणम् ...{Loading}...</h2></summary>



एवमुक्ता वसिष्ठेन शबला शत्रुसूदन ।  

विदधे कामधुक्कामान् यस्य यस्य यथेप्सितम्  ॥  १।५३।१  ॥   

कामध्ोनुप्रार्थनं त्रिपञ्चाशे--एवमुक्तेत्यादि । यस्य यस्य यथेप्सितं तथा
कामान् काङ्क्षितान् विदधे  ॥  १।५३।१  ॥   

  

इक्षून् मधूंस्तथा लाजान् मैरेयांश्च वरासवान् ।  

पानानि च महार्हाणि भक्ष्यांश्चोच्चावचांस्तथा  ॥  १।५३।२  ॥   

उक्तमेव प्रपञ्चयति--इक्षूनित्यादि । मधूनिति पुँल्लिङ्गत्वमार्षम् ।
मैरेयाः मद्यविशेषाः  

मैरेयाख्यानित्यर्थः । "मैरेयमासवो धात्रीधातकीगुडवारिभिः" इति वैजयन्ती ।
अत्र कृतमिति शेषः । पानानि पानकादीनि, भक्ष्यान् अपूपविशेषान्, उच्चावचान्
नानाप्रकारान् । "उच्चावचं नैकभेदम्" इत्यमरः । विदध इत्यनुषज्यते  ॥ 
१।५३।२  ॥   

  

उष्णाढ्यस्यौदनस्यात्र राशयः पर्वतोपमाः ।  

मृष्टान्नानि च सूपाश्च दधिकुल्यास्तथैव च  ॥  १।५३।३  ॥   

उष्णेति । आसन्निति शेषः । मृष्टान्नानि इष्टान्नानि, पायसभेदा इति यावत्
 ॥  १।५३।३  ॥   

  

नानास्वादुरसानां च षाडवानां तथैव च ।  

भाजनानि सुपूर्णानि गौडानि च सहस्रशः  ॥  १।५३।४  ॥   

नानेति । नानाविधाः स्वादवो रुच्या रसाः माधुर्यादयो येषां तेषाम् । षाडवाः
षड्रसविकृताः भक्ष्यविशेषाः । शैषिको ऽण् । तेषां पूर्णानि तैः
पूर्णानीत्यर्थः । "पूरणगुण--" इत्यादिना तृतीयार्थे षष्ठी । गौडानि
गुडविकाराः । अत्राप्यासन्निति शेषः  ॥  १।५३।४  ॥   

  

सर्वमासीत्सुसन्तुष्टं हृष्टपुष्टजनायुतम् ।  

विश्वामित्रबलं राम वसिष्ठेनातितर्पितम्  ॥  १।५३।५  ॥   

सर्वमिति । पूर्वमेव हृष्टपुष्टजनायुतं विश्वामित्रबलं सर्वं
सुसन्तुष्टमासीदित्यन्वयः  ॥  १।५३।५  ॥   

  

विश्वामित्रो ऽपि राजर्षिर्हृष्टः पुष्टस्तदाभवत् ।  

सान्तःपुरवरो राजा सब्राह्मणपुरोहितः  ॥  १।५३।६  ॥   

विश्वामित्र इति । हृष्टः आदरेण, पुष्टः भोजनादिना  ॥  १।५३।६  ॥   

  

सामात्यो मन्त्रिसहितः सभृत्यः पूजितस्तदा ।  

युक्तः परमहर्षेण वसिष्ठमिदमब्रवीत्  ॥  १।५३।७  ॥   

सामात्य इति । अमात्याः कर्मणि सहायाः । मन्त्रिणः मन्त्रसहायाः  ॥  १।५३।७
 ॥   

  

पूजितो ऽहं त्वया ब्रह्मन् पूजार्हेण सुसत्कृतः ।  

श्रूयतामभिधास्यामि वाक्यं वाक्यविशारद  ॥  १।५३।८  ॥   

पूजित इति । पूजार्हेण अस्मदादिभिरिति शेषः । पूजितः बहूकृतः । सुसत्कृतः
आतिथ्येन सत्कृतः  ॥  १।५३।८  ॥   

  

गवां शतसहस्रेण दीयतां शबला मम  ॥  १।५३।९  ॥   

गवामिति । शतसहस्रेण निष्क्रयभूतेन । अर्द्धम्  ॥  १।५३।९  ॥   

  

रत्नं हि भगवन्नेतद्रत्नहारी च पार्थिवः ।  

तस्मान्मे शबलां देहि ममैषा धर्मतो द्विज  ॥  १।५३।१०  ॥   

रत्नं हीति । हि यस्मात् एतत् रत्नं स्वजातिश्रेष्ठम् । "रत्नं
स्वजातिश्रेष्ठे ऽपि" इत्यमरः । यतः पार्थिवो रत्नहारी तस्माद्धर्मतः
न्यायतः ममैषा मे देहीत्यन्वयः  ॥  १।५३।१०  ॥   

  

एवमुक्तस्तु भगवान् वसिष्ठो मुनिसत्तमः ।  

विश्वामित्रेण धर्मात्मा प्रत्युवाच महीपतिम्  ॥  १।५३।११  ॥   

नाहं शतसहस्रेण नापि कोटिशतैर्गवाम् ।  

राजन् दास्यामि शबलां राशिभी रजतस्य वा  ॥  १।५३।१२  ॥   

न परित्यागमर्हेयं मत्सकाशादरिन्दम ।  

शाश्वती शबला मह्यं कीर्तिरात्मवतो यथा  ॥  १।५३।१३  ॥   

एवमित्यादि षट् । परित्यागं विश्लेषम् प्राप्तुं नार्हा । आत्मवतः मनस्विनः
। कीर्तिरिव । मह्यं मम । शबला शाश्वती नित्यसम्बन्धा  ॥  १।५३।१११३  ॥   

  

अस्यां हव्यं च कव्यं प्राणयात्रा तथैव च ।  

आयत्तमग्निहोत्रं च बलिर्होमस्तथैव च  ॥  १।५३।१४  ॥   

हव्यं देवार्थम् । कव्यं पित्रर्थम् । प्राणयात्रा प्राणाग्निहोत्रम् ।
अग्निहोत्रं सायं प्रातः कर्तव्यो होमविशेषः । बलिः भूतबलिः । होमः
दर्शपूर्णमासादिः । एतत्सर्वम् अस्याम् आयत्तम् एतदधीनम्  ॥  १।५३।१४  ॥   

  

स्वाहाकारवषट्कारौ विद्याश्च विविधास्तथा ।  

आयत्तमत्र राजर्षे सर्वमेतन्न संशयः  ॥  १।५३।१५  ॥   

स्वाहाकारः स्वाहेति मन्त्रः, वषट्कारो वषडिति मन्त्रः । विविधाः विद्याः
वेदाद्याश्च अस्यामायत्ताः । एतत्पय आदिप्राशनेन चित्तशुद्धेः
प्राणतृप्तेर्देहबलादेश्च साध्यत्वात्तदेकमूलत्वम् । अत्रार्थे न संशयः  ॥ 
१।५३।१५  ॥   

  

सर्वस्वमेतत्सत्येन मम तुष्टिकरी सदा ।  

कारणैर्बहुभी राजन्न दास्ये शबलां तव  ॥  १।५३।१६  ॥   

सत्येन वदामीत्यर्थः । कारणैरुक्तैरनुक्तैश्च  ॥  १।५३।१६  ॥   

  

वसिष्ठेनैवमुक्तस्तु विश्वामित्रो ऽब्रवीत्ततः ।  

संरब्धतरमत्यर्थं वाक्यं वाक्यविशारदः  ॥  १।५३।१७  ॥   

वसिष्ठेनेति । संरब्धतरम् अत्यन्ताभिनिवेशयुक्तम्  ॥  १।५३।१७  ॥   

  

हैरण्यकक्ष्याग्रैवेयान् सुवर्णाङ्कुशभूषितान् ।  

ददामि कुञ्जराणां ते सहस्राणि चतुर्दश  ॥  १।५३।१८  ॥   

हैरण्येति । हैरण्यानि हिरण्मयानि कक्ष्या ग्रैवेयाणियेषां ते । कक्ष्या
मध्यबन्धनार्था रज्जुः । "कक्ष्या प्रकोष्ठे हर्म्यादेः काञ्च्यां
मध्येभबन्धने" इत्यमरः । ग्रैवेयाणि ग्रीवाबन्धनरज्जवः । "ग्रीवाभ्यो ऽण्
च" इति चाड्ढञ् । सहस्राणीत्यस्य पुँल्लिङ्गविशेषणमार्षम्  ॥  १।५३।१८  ॥   

  

हैरण्यानां रथानां ते श्वेताश्वानां चतुर्युजाम् ।  

ददामि ते शतान्यष्टौ किङ्किणीकविभूषितान्  ॥  १।५३।१९  ॥   

हैरण्यानामिति । चतुर्युजां चतुर्भिरश्वैर्युक्तानाम् । गमकत्वात्समासः ।
सङ्ख्यानियमपरत्वान्नपुनरुक्तिः । किङ्किणीकैर्विभूषितान्  ॥  १।५३।१९  ॥   

  

हयानां देशजातानां कुलजानां महौजसाम् ।  

सहस्रमेकं दश च ददामि तव सुव्रत  ॥  १।५३।२०  ॥   

हयानामिति । देशाः काम्भोजबाह्लीकादयः । कुलजानां गन्धर्वकुलजातानाम्
"गन्धर्वकुलजातस्त्वम्" इति पुराणवचनात्  ॥  १।५३।२०  ॥   

  

नानावर्णविभक्तानां वयःस्थानां तथैव च ।  

ददाम्येकां गवां कोटिं शबला दीयतां मम  ॥  १।५३।२१  ॥   

नानेति । नानावर्णैः विभक्तानामन्योन्यविलक्षणानाम्  ॥  १।५३।२१  ॥   

  

यावदिच्छसि रत्नं वा हिरण्यं वा द्विजोत्तम ।  

तावद्ददामि तत्सर्वं शबला दीयतां मम  ॥  १।५३।२२  ॥   

यावदिति । यावत्प्रमाणमिच्छसि तावत्प्रमाणं सर्वं ददामि  ॥  १।५३।२२  ॥   

  

एवमुक्तस्तु भगवान् विश्वामित्रेण धीमता ।  

न दास्यामीति शबलां प्राह राजन् कथञ्चन  ॥  १।५३।२३  ॥   

एवमिति । हे राजन् शबलां न दास्यामीत्यन्वयः  ॥  १।५३।२३  ॥   

  

एतदेव हि मे रत्नमेतदेव हि मे धनम् ।  

एतदेव हि सर्वस्वमेतदेव हि जीवितम्  ॥  १।५३।२४  ॥   

दर्शश्च पूर्णमासश्च यज्ञाश्चैवाप्तदक्षिणाः ।  

एतदेव हि मे राजन् विविधाश्च क्रियास्तथा  ॥  १।५३।२५  ॥   

अदोमूलाः क्रियाः सर्वा मम राजन्न संशयः ।  

बहुना किं प्रलापेन न दास्ये कामदोहिनीम्  ॥  १।५३।२६  ॥   

इत्यार्षे श्रीरामायणे वाल्मीकीये आदिकाव्ये बालकाण्डे त्रिपञ्चाशः सर्गः
 ॥  ५३  ॥   

एतदित्यादित्रयम् । अदोमूलाः एतन्मूलाः । प्रलापेन, भवत इति शेषः । कामान्
दोग्धुं शीलमस्त्यस्या इति कामदोहिनीम् । "सुप्यजातौ णिनिस्ताच्छील्ये" इति
णिनिः  ॥  १।५३।२४२६  ॥   

इति श्रीगोविन्दराजविरचिते श्रीरामायणभूषणे मणिमञ्जीराख्याने
बालकाण्डव्याख्याने त्रिपञ्चाशः सर्गः  ॥  ५३  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/04-mithilAyAtrA/04-vishvAmitra-kathA/053_shabalA-yAchanA.md">
<details><summary><h2>शिरोमणी ...{Loading}...</h2></summary>



एवमिति । हे शत्रुसूदन एवमनेन प्रकारेण वशिष्ठेन उक्ता कामधुक् शबला
वशिष्ठधेनुः यस्य यस्य यथा ईप्सितं तस्य तस्य कामान् तथा विदधे उत्पादयामास
 ॥  १।५३।१  ॥   

  

उत्पादितपदार्थान्नामशो निर्दिशन्नाह इक्षूनित्यादित्रिभिः । इक्षून् मधून्
क्षौद्रादीन् च पुंस्त्वमार्षम् । लाजांश्च मैरेयान्
मैरेयाभिधधातकीपुष्पगुडधानावारिकृतमद्यविशेषांश्च वरासवान्
अपक्वेक्षुरसकृतोत्तममद्यविशेषान् तथा हि ऽसीधुरिक्षुरसैः पक्वैरपक्वैरासवो
भवेत् । मैरेयं धातकीपुष्पगुडधानाम्बुसंहतम्ऽ इति माधवः । महार्हाणि
बहुमूल्यकानि पानिनि पानकरसादीनि च उच्चावचान् अनेकविधान् भक्ष्यांश्च
विदधे इति पूर्वेणान्वयः । तथाशब्दौ चार्थे ऽउच्चावचं नैकविधम्ऽ इत्यमरः  ॥ 
१।५३।२  ॥   

  

उष्णेति । उष्णाढ्यस्य उष्णत्वगुणविशिष्टस्य ओदनस्य पेर्वतोपमाः
पर्वतसदृशाः राशयः अत्र अस्मिन्विश्वामित्रातिथ्ये आसन्निति शेषः । तथा तेन
प्रकारेण मृष्टान्नानि पाय सविशेषाश्च सूपाः परिपक्वाढकीद्विदलादयश्च
दधिकुल्याश्चासन् । एवो ऽनुक्तसमुच्चयार्थः तेन घृतकुल्यापयःकुल्यादेः  

सङ्ग्रहः  ॥  १।५३।३  ॥   

  

नानेति । नानास्वादुरसानामनेकविधस्वादुविशिष्टपुष्पादिरसविशेषणां तथा तेन
प्रकारेण खाण्डवानां भक्ष्यविशेषाणां च सम्बन्धीनि भोजनानि भोजनपात्राणि
गौडानि गुडनिर्मितभक्ष्यविशेषपात्राणि च सहस्रशो ऽपि सुपूर्णान्येवासन्निति
शेषः एकश्चशब्दो ऽप्यर्थे । किञ्च नानास्वादुरसानां तथैव खाण्डवानां च
गौडानि रजतनिर्मितानि सहस्रश एव भोजनानि भोजनपात्राणि
सुपूर्णान्येवासन्निति शेषः । चद्वयमेवार्थे ऽरजते गुडऽ इत्यभिधानमिति
कतककृदिति भट्टाः  ॥  १।५३।४  ॥   

  

सर्वमिति । हे राम सुसन्तुष्टं
विश्वामित्रसत्कारहेतुकात्यन्तसन्तोषविशिष्टं हृष्टपुष्टजनायुतं
हृष्टपुष्टजनैरायुतं व्याप्तं सर्वं विश्वामित्रबलं वशिष्ठेन
सुतर्पितमासीत्  ॥  १।५३।५  ॥   

  

विश्वामित्र इति । तदा आतिथ्यकाले सान्तःपुरवरः वरान्तःपुरसहितः
सब्राह्मणपुरोहितः ब्राह्मणपुरोहिताभ्यां सहितः सामात्यः अमात्यसहितः
मन्त्रिसहितः मन्त्रियुक्तः सभृत्यः भृत्यसहितः हृष्टपुष्टः दृष्टेन
स्वाभाविकहर्षेण पुष्टः प्रवृद्धो राजर्षिर्विश्वामित्रः पूजितो ऽतिसत्कृतो
ऽभवत् अत एव परमहर्षेण युक्तो विश्वामित्रः तदा वशिष्ठमिदमब्रवीत् ।
श्लोकद्वयमेकान्वयि विश्वामित्र इत्यावृत्त्या उभयत्रान्वेति । अपिर्हेतौ
अमात्यः कर्मसाहाय्यकर्ता मन्त्री मन्त्रप्रद इति भेदः  ॥  १।५३।६,७  ॥   

  

तद्वचनमेवाह पूजित इति सार्धश्लोकद्वयेन । हे ब्रह्मन् हे वाक्यविशारद
पूजार्हेण अस्मत्कर्तृकपूजायोग्येन त्वया पूजितः भोजनादिना तोषितः अत एव
सुसत्कृतः भवत्कर्तृकात्यन्तसत्कारविशिष्टो ऽहं अभिधास्यामि कथयिष्यामि अतः
वाक्यं मद्वचनं त्वया श्रूयताम् त्वयेत्युभयान्वयि  ॥  १।५३।८  ॥   

  

गवामिति । गवां शतसहस्रेण निष्क्रयीभूतशतसहस्रसङ्ख्याकगवीभिः मम योग्या इयं
शबला दीयताम् । तत्र हेतुः हे भगवन् हि यतः एतत् शबला गौः रत्नं रत्नहारी
रत्नग्रहणशीलः पार्थिव एव चशब्द एवार्थे । उपसंहरन्नाह हे द्विज तस्मात्
उक्तहेतोः मे मह्यं शबलां देहि यतः धर्मतः न्यायतः एषा शबला ममैव सर्वं
वाक्यं सावधारणं भवतीतिन्यायादेवकारलाभः ।
सर्वनाम्नामुद्देश्यविधेयान्यतरलिङ्गतेति सिद्धान्तादेतच्छब्दस्य
नपुंसकत्वम्  ॥  १।५३।९  ॥   

  

एवमिति । भगवान् अतिशयसामर्थ्यविशिष्टः विश्वामित्रेण एवमनेन प्रकारेणोक्तः
धर्मात्मा मुनिसत्तमो वशिष्ठः महीपतिं विश्वामित्रं प्रत्युवाच  ॥  १।५३।१०
 ॥   

  

तत्प्रतिवचनमेवाह नेति । हे राजन् गवां शतसहस्रेण शतसहस्रसङ्ख्याकगवीभिः
गवां कोटिशतैः कोटिशतसङ्ख्याकगवीभिर्वा रजतस्य राशीभिर्वा अहं शबलां न
दास्यामि । अपिशब्दो वार्थे  ॥  १।५३।११  ॥   

  

दानाभावे हेतुं वदन्नाह न परीति । हे अरिदम आत्मवतो मनस्विनः शाश्वती
नित्या कीर्तिरिव मह्यं प्रिया इयं शबला मत्सकाशात्परित्यागं वियोगं
प्राप्तुं नार्हा । प्रिया प्राप्तुमिति चाध्याहृतम्  ॥  १।५३।१२  ॥   

  

एतत्त्यागे मम निर्वाहो नैव भविष्यतीति बोधयन्नाह अस्यामित्यादिश्लोकत्रयेण
। हव्यं देवतोद्देश्यकं कव्यं पित्रुद्देश्यकं च प्राणयात्रा
शरीरनिर्वाहश्च तथा अग्निहोत्रं च तथाबलिर्भूतबलिश्च तथा होमश्च अस्यां
शबलायामेवायत्तम् शबलाधीनमेवेत्यर्थः । एक एवशब्दस्तथार्थे  ॥  १।५३।१३  ॥   

  

स्वाहेति । हे राजर्षे स्वाहाकारवषट्कारौ मन्त्रविशेषौ तथा विविधा
अनेकप्रकारा विधाश्च एतत्सर्वं अत्र अस्यां गवि आयत्तं
मन्त्रग्रहणमूलभूतानां प्राणतृप्तिबलादीनामेतज्जनितपयस्साध्यत्वेन
सर्वमेतदधीनमित्यर्थः । अत्र अस्मिन्विषये संशयो न अत्रेत्युभयान्वयि  ॥ 
१।५३।१४  ॥   

  

तदेवोपसंहरन्नाह सर्वस्वमिति । हे राजन् एतच्छबलारूपं वस्तु मम सर्वस्वं
सत्येन ब्रवीमीति शेषः । तत्र हेतुः यतः सदा मम तुष्टिकरी अतो
बहुभिरनेकविधैः कारणैः अहं शबलां तव न दास्ये । सम्बन्धसामान्यविवक्षया
षष्ठी  ॥  १।५३।१५  ॥   

  

वसिष्ठेनेति । एवमनेन प्रकारेणैव वशिष्ठेन उक्तः वाक्यविशारदः
वाक्यार्थज्ञाने निपुणः विश्वामित्रः तदा वसिष्ठोक्त्यनन्तरसमये एव
संरब्धतरमत्यन्ताभिनिवेशसूचकं अत्यर्थं उत्कृष्टार्थकं वाक्यमब्रवीत् ।
तुशब्द एवार्थे  ॥  १।५३।१६  ॥   

  

तद्वचनमेवाह हैरण्येत्यादिपञ्चभिः । हैरण्यकक्षाग्रैवेयान् हैरण्यानि
हिरण्यनिर्मितानि कक्षाग्रैवेयानि मध्यबन्धनग्रीवाबन्धनरज्जवो येषां तान्
सुवर्णाङ्कुशभूषितान् सुवर्णनिर्मिताङ्कुशसहितान् कुञ्जराणां सहस्राणि
चतुर्दश चतुर्दशसहस्रसङ्ख्यातकुञ्जरान् ते तुभ्यमहं दास्यामि ऽकक्षा
प्रकोष्ठे हम्र्यादेः काञ्च्यां मध्येभबन्धनेऽ इत्यमरः । ग्रैवेयानित्यादौ
पुँस्त्वमार्षम्  ॥  १।५३।१७  ॥   

  

हैरण्यानामिति । हैरण्यानां हिरण्यनिर्मितानां श्वेताश्वानां
चतुर्भिश्चतुर्भिर्युक् योगो येषु तेषां किङ्किणीकविभूषितान्
किङ्किणीकैर्विभूषितानां रथानामष्टौ शतान् ते तुभ्यं दास्याम्येव
चतुर्युजामित्येतद्घटकीभूतचतुःशब्दस्य नित्यसापेक्षत्वे ऽपि चैत्रस्य
गुरुकुलमित्यादिवत्समासः । किङ्किणीकविभूषितानित्यत्र षष्ठ्यर्थे द्वितीया
। चशब्द एवार्थे  ॥  १।५३।१८  ॥   

  

हयानामिति । हे सुव्रत देशजातानां काम्बोजबाह्लीकादिदेशोत्पन्नानां
कुलजातानां गन्धर्वकुलप्रसूतानामत एव महौजसां हयानामेकं सहस्रं दश च
दास्यामि तव तुभ्यम्  ॥  १।५३।१९  ॥   

  

नानेति । नानावर्णविभक्तानां नानावर्णैर्विभक्तानां परस्परं भेदविशिष्टानां
वयःस्थानां तरुणीनां गवामेकं कोटिं ददाम्येव अतः श्ाबला ममैव दीयताम् ।
तथाशब्दो हेतौ । चशब्दः एवार्थे । ऽवयस्थस्तरुणो युवाऽ इति कोशः  ॥  १।५३।२०
 ॥   

  

उपसंहरन्नाह यावदिति । हे द्विजोत्तम यावद्रत्नं हिरण्यं वेच्छसि
तावत्सर्वं ददामि तत् तस्मात् शबला ममैव दीयताम् । एको वाशब्द एवार्थे  ॥ 
१।५३।२१  ॥   

  

एवमिति । धीमता विश्वामित्रेण एवमनेन प्रकारेणोक्तः भगवान्वशिष्ठः हे राजन्
अहं शबलां कथञ्चनापि न दास्यामीति प्राह । तुशब्दो ऽप्यर्थे  ॥  १।५३।२२
 ॥   

  

दानाभावे हेतुं वदन्नाह एतदित्यारभ्यासर्गम् । जीवितम् । एतच्छबलैव मे
रत्नं मण्यादि एतदेव मे धनं स्वर्णरजतादि एतदेव मे सर्वस्वं अन्नादि अत एव
एतदेव मे जीवनम् । हिशब्दाः स्वस्वान्वयिनां प्रसिद्धिं द्योतयन्ति  ॥ 
१।५३।२३  ॥   

  

दर्श इति । दर्शादयः विविधाः अनेकप्रकाराक्रियाश्च तथा तेन प्रकारेण
एतच्छबलैव । श्लोकद्वयं सम्मिलितान्वयि । एतदिति सामान्ये नपुंसकम्  ॥ 
१।५३।२४  ॥   

  

उपसंहरन्नाह अद इति । हे राजन् अदः शबला मूलं यासां ताः मम सर्वाः क्रियाः
अत्र संशयो न अतः कामदोहिनीं शबलामहं न दास्ये बहुना प्रलापेन किं एतेन
अस्याः प्राप्तौ वाञ्छां त्यजेति ध्वनितम्, तेन पुनर्न याचेति व्यञ्जितम्
 ॥  १।५३।२५  ॥   

  

इति श्रीमद्वाल्मीकीयरामायणव्याख्याने रामायणशिरोमणौ बालकाण्डे त्रिपञ्चाशः
सर्गः  ॥  १।५३  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/04-mithilAyAtrA/04-vishvAmitra-kathA/053_shabalA-yAchanA.md">
<details><summary><h2>तिलकम् ...{Loading}...</h2></summary>



यस्य यस्य यथा यथेप्सितम् तथा तथा सर्वान्कामान्विदधे इत्यर्थः  ॥  १।५३।१
 ॥   

  

तदेव प्रपञ्चयति इक्षूनिति । सविकारानिक्षून् । मधून्क्षौद्राणि । मैरेयं च
धात्रीधातकीगुडवारिभिः कृतं मद्यम् । भक्ष्यानपूपादीन् ।
उच्चावचाननेकविधान्  ॥  १।५३।२  ॥   

  

उष्णाढ्यस्योष्णत्वगुणयुक्तस्य । राशयः । आसन्निति शेषः । मृष्टान्यन्नानि
पायसभेदाः । दधिकुल्या इत्युपलक्षणं दुग्धादेरपि  ॥  १।५३।३  ॥   

  

अनेकविधस्वादुरसयुतानां खाण्डवानां भक्ष्यविशेषाणाम् । शेषे षष्ठी । तैः
पूर्णानि भोजनानि भोजनपात्राणि । गौडानि राजतानि । आसन्निति शेषः । "रजते
गुडः" इत्यभिधानमिति कतककृत्  ॥  १।५३।४  ॥   

  

हर्षश्चित्तसन्तोषः पुष्टिर्देहपुष्टिस्तद्युक्तजनैरासमन्ताद्युक्तम्  ॥ 
१।५३।५  ॥   

  

अन्तःपुरश्रेष्ठैः सहितः  ॥  १।५३।६  ॥   

  

अमात्याः कर्मसचिवाः । मन्त्रिणो मन्त्रस्य सचिवाः । पूजितः आतिथ्येन
सत्कृतः  ॥  १।५३।७  ॥   

  

पूजार्हेण मादृशपूजाकरणयोग्येन । पूजित इत्यस्यैव विवरणमादरातिशयद्योतनाय
सुसत्कृत इति । हर्षाद्वा पुनरुक्तिरदोषः  ॥  १।५३।८  ॥   

  

शतसहस्रेण । निष्क्रयभूतेनेति शेषः  ॥  १।५३।९  ॥   

  

धर्मतो न्यायतः । पार्थिवस्य रत्नस्वामित्वाद्रत्नहरत्वाच्च ममैषा योग्येति
शेषः  ॥  १।५३।१०१२  ॥   

  

कुत इयं परित्यागं नार्हेत्यत्राह शाश्वतीति । यथात्मवतो राजयोगवतो
विद्यादिजा कीर्तिः शाश्वती नित्यसम्बद्धा एवं मह्यं ब्रह्मदत्ता शबला
नित्यं मत्सम्बद्धा । एवमादरे बीजमाह हव्यम् दैवम् । कव्यम् पित्र्यम् ।
प्राणयात्रा जीवनम्  ॥  १।५३।१३  ॥   

  

आयत्तमधीनम् । बलिर्भूतबलिः । होमो वैश्वदेवादिः । आयत्त इत्यस्य
सर्वत्रानुकर्षः । स्वाहाकारवषट्कारौ तत्साध्ययज्ञौ । विद्या इति
एतत्पयःप्राशनेन चित्तशुद्धेः प्राणतृप्तेर्देहपाटवाच्च
तत्साध्यविद्यानामेतदायत्तत्वम्  ॥  १।५३।१४  ॥   

  

एतत्सर्वमातिथ्यादि । एतच्छबलारूपमेव मे सर्वस्वम् । सत्येन । शपे इति शेषः
। तथा दर्शनादिना मम तुष्टिकरी च  ॥  १।५३।१५  ॥   

  

कारणैरुक्तैः साभिप्रायं चैतद्बोध्यम्  ॥  १।५३।१६  ॥   

  

संरब्धतरमत्याग्रहयुक्तम् । हैरण्या हिरण्यविकाराः । कक्षा
घण्टोपेतमध्यबन्धनार्थाशृङ्खलाः । ग्रैवेयम् ग्रीवालङ्कारशृङ्खलादि  ॥ 
१।५३।१७  ॥   

  

श्वेताश्वानां चतुर्युजाम् । चतुःसङ्ख्याकश्वेताश्वयुतानामित्यर्थः । आर्षः
समासः । "रथानां च" इति पाठः  ॥  १।५३।१८  ॥   

  

किङ्किणीकविभूषितानिति षष्ठ्यर्थे द्वितीया । रथानां विशेषणमेतत् । देशो
बाह्लीकादिः । कुलमुच्चैःश्रवआदीनाम् । गन्धर्वकुलं वा ।
"गन्धर्वकुलजातस्त्वम्" इति पुराणवचनात्  ॥  १।५३।१९  ॥   

  

अनेकवर्णैर्विभक्तानाम् प्राप्तभेदानाम् । वयःस्थानाम् तरुणीनाम् ।
"वयःस्थस्तरुणो युवा" इति कोशात् । एकां कोटिमित्यन्वयः  ॥  १।५३।२०  ॥   

  

यावदिति । इतो ऽप्यधिकं वा यावदिच्छसीत्यर्थः  ॥  १।५३।२१,२२  ॥   

  

एतच्छबलारूपं वस्तु  ॥  १।५३।२३  ॥   

  

आप्तदक्षिणा इत्यनेन हव्यादिवद्दक्षिणाप्येतदधीनेति सूचितम् । एतदेव क्रिया
इत्यस्यैव विवरणम्  ॥  १।५३।२४  ॥   

  

अतोमूलाः । एतन्मूला इत्यर्थः । सर्वथा दानाभावे हेतुगर्भं विशेषणम् ।
कामदोहिनीमिच्छाविषयदोहनशीलाम् । काव्यलिङ्गमलङ्कारः  ॥  १।५३।२५  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये बालकाण्डे
त्रिपञ्चाशः सर्गः  ॥  ५३  ॥   

  



</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/04-mithilAyAtrA/04-vishvAmitra-kathA/053_shabalA-yAchanA.md">
<details><summary><h2>द्राविडपाठः ...{Loading}...</h2></summary>


एवमुक्ता वसिष्ठेन शबला शत्रुसूदन।  
विदधे कामधुक्कामान् यस्य यस्य यथेप्सितम् ॥ 1.53.1 ॥   
इक्षून् मधूंस्तथा लाजान् मैरेयांश्च वरासवान्।  
पानानि च महार्हाणि भक्ष्यांश्चोच्चावचांस्तथा ॥ 1.53.2 ॥   
उष्णाढ्यस्यौदनस्यात्र राशयः पर्वतोपमाः।  
मृष्टान्नानि च सूपाश्च दधिकुल्यास्तथैव च ॥ 1.53.3 ॥   
नानास्वादुरसानां च षाडवानां तथैव च।  
भाजनानि सुपूर्णानि गौडानि च सहस्रशः ॥ 1.53.4 ॥   
सर्वमासीत्सुसन्तुष्टं हृष्टपुष्टजनायुतम्।  
विश्वामित्रबलं राम वसिष्ठेनातितर्पितम् ॥ 1.53.5 ॥   
विश्वामित्रोऽपि राजर्षिर्हृष्टः पुष्टस्तदाभवत्।  
सान्तःपुरवरो राजा सब्राह्मणपुरोहितः ॥ 1.53.6 ॥   
सामात्यो मन्त्रिसहितः सभृत्यः पूजितस्तदा।  
युक्तः परमहर्षेण वसिष्ठमिदमब्रवीत् ॥ 1.53.7 ॥   
पूजितोऽहं त्वया ब्रह्मन् पूजार्हेण सुसत्कृतः।  
श्रूयतामभिधास्यामि वाक्यं वाक्यविशारद ॥ 1.53.8 ॥   
गवां शतसहस्रेण दीयतां शबला मम ॥ 1.53.9 ॥   
रत्नं हि भगवन्नेतद्रत्नहारी च पार्थिवः।  
तस्मान्मे शबलां देहि ममैषा धर्मतो द्विज ॥ 1.53.10 ॥   
एवमुक्तस्तु भगवान् वसिष्ठो मुनिसत्तमः।  
विश्वामित्रेण धर्मात्मा प्रत्युवाच महीपतिम् ॥ 1.53.11 ॥   
नाहं शतसहस्रेण नापि कोटिशतैर्गवाम्।  
राजन् दास्यामि शबलां राशिभी रजतस्य वा ॥ 1.53.12 ॥   
न परित्यागमर्हेयं मत्सकाशादरिन्दम।  
शाश्वती शबला मह्यं कीर्तिरात्मवतो यथा ॥ 1.53.13 ॥   
अस्यां हव्यं च कव्यं प्राणयात्रा तथैव च।  
आयत्तमग्निहोत्रं च बलिर्होमस्तथैव च ॥ 1.53.14 ॥   
स्वाहाकारवषट्कारौ विद्याश्च विविधास्तथा।  
आयत्तमत्र राजर्षे सर्वमेतन्न संशयः ॥ 1.53.15 ॥   
सर्वस्वमेतत्सत्येन मम तुष्टिकरी सदा।  
कारणैर्बहुभी राजन्न दास्ये शबलां तव ॥ 1.53.16 ॥   
वसिष्ठेनैवमुक्तस्तु विश्वामित्रोऽब्रवीत्ततः।  
संरब्धतरमत्यर्थं वाक्यं वाक्यविशारदः ॥ 1.53.17 ॥   
हैरण्यकक्ष्याग्रैवेयान् सुवर्णाङ्कुशभूषितान्।  
ददामि कुञ्जराणां ते सहस्राणि चतुर्दश ॥ 1.53.18 ॥   
हैरण्यानां रथानां ते श्वेताश्वानां चतुर्युजाम्।  
ददामि ते शतान्यष्टौ किङ्किणीकविभूषितान् ॥ 1.53.19 ॥   
हयानां देशजातानां कुलजानां महौजसाम्।  
सहस्रमेकं दश च ददामि तव सुव्रत ॥ 1.53.20 ॥   
नानावर्णविभक्तानां वयःस्थानां तथैव च।  
ददाम्येकां गवां कोटिं शबला दीयतां मम ॥ 1.53.21 ॥   
यावदिच्छसि रत्नं वा हिरण्यं वा द्विजोत्तम।  
तावद्ददामि तत्सर्वं शबला दीयतां मम ॥ 1.53.22 ॥   
एवमुक्तस्तु भगवान् विश्वामित्रेण धीमता।  
न दास्यामीति शबलां प्राह राजन् कथञ्चन ॥ 1.53.23 ॥   
एतदेव हि मे रत्नमेतदेव हि मे धनम्।  
एतदेव हि सर्वस्वमेतदेव हि जीवितम् ॥ 1.53.24 ॥   
दर्शश्च पूर्णमासश्च यज्ञाश्चैवाप्तदक्षिणाः।  
एतदेव हि मे राजन् विविधाश्च क्रियास्तथा ॥ 1.53.25 ॥   
अदोमूलाः क्रियाः सर्वा मम राजन्न संशयः।  
बहुना किं प्रलापेन न दास्ये कामदोहिनीम् ॥ 1.53.26 ॥   

</details>
</div>
