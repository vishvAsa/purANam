+++
title = "४५"

+++
पञ्चचत्वारिंशोऽध्यायः  
  
ऋषयः ऊचुः  
  

<details open><summary>विश्वास-प्रस्तुतिः</summary>

विचित्रमिदमाख्यातं ब्रह्मन् कालीहरागमम् ।  
पुण्यं पापहरं नित्यं श्रुतिसौख्यप्रदं वरम् ॥ १ ॥
</details>

<details><summary>मूलम्</summary>

विचित्रमिदमाख्यातं ब्रह्मन् कालीहरागमम् ।  
पुण्यं पापहरं नित्यं श्रुतिसौख्यप्रदं वरम् ॥ १ ॥
</details>
  

<details open><summary>विश्वास-प्रस्तुतिः</summary>

भूयः कथय शर्वस्य कालीतन्वर्धमुत्तमम् ।  
कथं जहार गौरी वा कथम्भूताथ कालिका ॥ २ ॥
</details>

<details><summary>मूलम्</summary>

भूयः कथय शर्वस्य कालीतन्वर्धमुत्तमम् ।  
कथं जहार गौरी वा कथम्भूताथ कालिका ॥ २ ॥
</details>
  

<details open><summary>विश्वास-प्रस्तुतिः</summary>

केन वा कारणेनाशु कृष्णा गौरीत्वमागता ।  
तन्नः कथय तत्त्वेन मुनिश्रेष्ठ द्विजोत्तम ॥ ३ ॥
</details>

<details><summary>मूलम्</summary>

केन वा कारणेनाशु कृष्णा गौरीत्वमागता ।  
तन्नः कथय तत्त्वेन मुनिश्रेष्ठ द्विजोत्तम ॥ ३ ॥
</details>
  
मार्कण्डेय उवाच   
  

<details open><summary>विश्वास-प्रस्तुतिः</summary>

इदं तु महदाख्यानं कथयिष्यामि वोऽधुना ।  
महर्षयस्तच्छृण्वन्तु तत्त्वेन शुभदं परम् ॥ ४ ॥
</details>

<details><summary>मूलम्</summary>

इदं तु महदाख्यानं कथयिष्यामि वोऽधुना ।  
महर्षयस्तच्छृण्वन्तु तत्त्वेन शुभदं परम् ॥ ४ ॥
</details>
  

<details open><summary>विश्वास-प्रस्तुतिः</summary>

एतदौर्व पुरा राजा सगरः पृष्टवान्मुनिम् ।  
स तं यथा समाचष्ट तद्वोऽथ निगदाम्यहम् ॥ ५ ॥
</details>

<details><summary>मूलम्</summary>

एतदौर्व पुरा राजा सगरः पृष्टवान्मुनिम् ।  
स तं यथा समाचष्ट तद्वोऽथ निगदाम्यहम् ॥ ५ ॥
</details>
  

<details open><summary>विश्वास-प्रस्तुतिः</summary>

पुराभूत् सोमवंशे च सगरो नाम पार्थिवः ।  
स श्रीमान् बलवान् दक्षः सर्वशास्त्रार्थपारगः ॥ ६ ॥
</details>

<details><summary>मूलम्</summary>

पुराभूत् सोमवंशे च सगरो नाम पार्थिवः ।  
स श्रीमान् बलवान् दक्षः सर्वशास्त्रार्थपारगः ॥ ६ ॥
</details>
  

<details open><summary>विश्वास-प्रस्तुतिः</summary>

सोऽभूदेकरथेनैव जित्वा सर्वान् महीभुजः ।  
सार्वभौमो नरपतिः सर्वराजगुणैर्युतः ॥ ७ ॥
</details>

<details><summary>मूलम्</summary>

सोऽभूदेकरथेनैव जित्वा सर्वान् महीभुजः ।  
सार्वभौमो नरपतिः सर्वराजगुणैर्युतः ॥ ७ ॥
</details>
  

<details open><summary>विश्वास-प्रस्तुतिः</summary>

तं प्राप्तराज्यं राजानं सगरं पार्थिवोत्तमम् ।  
सभाजयितुमत्यर्थं मुनयः समुपागताः ॥ ८ ॥
</details>

<details><summary>मूलम्</summary>

तं प्राप्तराज्यं राजानं सगरं पार्थिवोत्तमम् ।  
सभाजयितुमत्यर्थं मुनयः समुपागताः ॥ ८ ॥
</details>
  

<details open><summary>विश्वास-प्रस्तुतिः</summary>

प्राच्योदीच्या महात्मानो दाक्षिणात्यास्तथोत्तराः ।  
मुनयो ब्राह्मणाश्चैव नृपं द्रष्टुं समागमन् ॥ ९ ॥
</details>

<details><summary>मूलम्</summary>

प्राच्योदीच्या महात्मानो दाक्षिणात्यास्तथोत्तराः ।  
मुनयो ब्राह्मणाश्चैव नृपं द्रष्टुं समागमन् ॥ ९ ॥
</details>
  

<details open><summary>विश्वास-प्रस्तुतिः</summary>

आगतेष्वथ सर्वेषु महात्मा ज्वलनोपमः ।  
और्वो नाम मुनिः श्रीमानागतो नन्दितुं नृपम् ॥ १० ॥
</details>

<details><summary>मूलम्</summary>

आगतेष्वथ सर्वेषु महात्मा ज्वलनोपमः ।  
और्वो नाम मुनिः श्रीमानागतो नन्दितुं नृपम् ॥ १० ॥
</details>
  

<details open><summary>विश्वास-प्रस्तुतिः</summary>

तमागतं मुनिं दृष्ट्वा ज्वलन्तमिव पावकम् ।  
सपर्यया महत्या तु सगरस्तमपूजयत् ॥ ११ ॥
</details>

<details><summary>मूलम्</summary>

तमागतं मुनिं दृष्ट्वा ज्वलन्तमिव पावकम् ।  
सपर्यया महत्या तु सगरस्तमपूजयत् ॥ ११ ॥
</details>
  

<details open><summary>विश्वास-प्रस्तुतिः</summary>

पाद्यमाचमनीयं च दत्त्वैवार्धपुरोगमम् ।  
निवेशयामास च तं मुनिश्रेष्ठं वरासने ॥ १२ ॥
</details>

<details><summary>मूलम्</summary>

पाद्यमाचमनीयं च दत्त्वैवार्धपुरोगमम् ।  
निवेशयामास च तं मुनिश्रेष्ठं वरासने ॥ १२ ॥
</details>
  

<details open><summary>विश्वास-प्रस्तुतिः</summary>

उवाच च महात्मानमौर्वं स सगरो नृपः ।  
प्रणम्य च यथायोग्यं कुशलं त इति द्विजम् ॥ १३ ॥
</details>

<details><summary>मूलम्</summary>

उवाच च महात्मानमौर्वं स सगरो नृपः ।  
प्रणम्य च यथायोग्यं कुशलं त इति द्विजम् ॥ १३ ॥
</details>
  

<details open><summary>विश्वास-प्रस्तुतिः</summary>

स च प्राह मुनिश्रेष्ठो नरराज सदा मम ।  
सर्वत्र कुशलं त्वां तु द्रष्टुं कुशलमुत्सहे ॥ १४ ॥
</details>

<details><summary>मूलम्</summary>

स च प्राह मुनिश्रेष्ठो नरराज सदा मम ।  
सर्वत्र कुशलं त्वां तु द्रष्टुं कुशलमुत्सहे ॥ १४ ॥
</details>
  

<details open><summary>विश्वास-प्रस्तुतिः</summary>

त्वत्तः कोऽन्योऽस्ति कुशली पृथिव्यां सर्वराजसु ।  
य एकः सञ्जिगायाशु भवान् सकलपार्थिवान् ॥ १५ ॥
</details>

<details><summary>मूलम्</summary>

त्वत्तः कोऽन्योऽस्ति कुशली पृथिव्यां सर्वराजसु ।  
य एकः सञ्जिगायाशु भवान् सकलपार्थिवान् ॥ १५ ॥
</details>
  

<details open><summary>विश्वास-प्रस्तुतिः</summary>

कुशलं वर्धतां नित्यं तव राजवरोत्तम ।  
यथा नीत्या सदाचारैः पृथिवीं शाधि भूपते ॥ १६ ॥
</details>

<details><summary>मूलम्</summary>

कुशलं वर्धतां नित्यं तव राजवरोत्तम ।  
यथा नीत्या सदाचारैः पृथिवीं शाधि भूपते ॥ १६ ॥
</details>
  

<details open><summary>विश्वास-प्रस्तुतिः</summary>

तव वृद्धौ जगद्वृद्धिर्वृद्धौ चेष्टां तत्ऽह् कुरु ।  
शुभ्रांशुवृद्धौ सततं सागरस्येव वर्धनम् ॥ १७ ॥
</details>

<details><summary>मूलम्</summary>

तव वृद्धौ जगद्वृद्धिर्वृद्धौ चेष्टां तत्ऽह् कुरु ।  
शुभ्रांशुवृद्धौ सततं सागरस्येव वर्धनम् ॥ १७ ॥
</details>
  

<details open><summary>विश्वास-प्रस्तुतिः</summary>

प्रथमं सद्गुणैरात्मा क्रियतां नृप योजनम् ।  
ततः स्वभार्या महिषी क्रियतां तद्गुणैर्युता ॥ १८ ॥
</details>

<details><summary>मूलम्</summary>

प्रथमं सद्गुणैरात्मा क्रियतां नृप योजनम् ।  
ततः स्वभार्या महिषी क्रियतां तद्गुणैर्युता ॥ १८ ॥
</details>
  

<details open><summary>विश्वास-प्रस्तुतिः</summary>

नित्या संयोजिता चेत् स्याद्वनिता स्वयमेव हि ।  
स्वगुणेषु प्रवेक्ष्यन्ती महत्यपि धृतव्रता ॥ १९ ॥
</details>

<details><summary>मूलम्</summary>

नित्या संयोजिता चेत् स्याद्वनिता स्वयमेव हि ।  
स्वगुणेषु प्रवेक्ष्यन्ती महत्यपि धृतव्रता ॥ १९ ॥
</details>
  

<details open><summary>विश्वास-प्रस्तुतिः</summary>

श्रूयते हिमवत्पुत्री शम्भुसङ्गतमानसा ।  
क्रियाभ्युपायैर्बहुभिः शम्भुना सा प्रयोजिता ॥ २० ॥
</details>

<details><summary>मूलम्</summary>

श्रूयते हिमवत्पुत्री शम्भुसङ्गतमानसा ।  
क्रियाभ्युपायैर्बहुभिः शम्भुना सा प्रयोजिता ॥ २० ॥
</details>
  

<details open><summary>विश्वास-प्रस्तुतिः</summary>

ततोऽतिमहता प्रेम्णा शङ्करस्याथ पार्वती ।  
शरीरमर्धमहरत्तस्यैवानुमते सती ॥ २१ ॥
</details>

<details><summary>मूलम्</summary>

ततोऽतिमहता प्रेम्णा शङ्करस्याथ पार्वती ।  
शरीरमर्धमहरत्तस्यैवानुमते सती ॥ २१ ॥
</details>
  

<details open><summary>विश्वास-प्रस्तुतिः</summary>

अर्धनारीश्वरस्तेन तदा प्रभृति शङ्करः ।  
अभवन् नृपशार्दूल नान्यां भार्यां गृहीतवान् ॥ २२ ॥
</details>

<details><summary>मूलम्</summary>

अर्धनारीश्वरस्तेन तदा प्रभृति शङ्करः ।  
अभवन् नृपशार्दूल नान्यां भार्यां गृहीतवान् ॥ २२ ॥
</details>
  

<details open><summary>विश्वास-प्रस्तुतिः</summary>

तस्मात् त्वमपि राजेन्द्र स्वजायामात्मनोत्तरे ।  
गुणैः संयोजय लघुं संयोजय ततः सुतम् ॥ २३ ॥
</details>

<details><summary>मूलम्</summary>

तस्मात् त्वमपि राजेन्द्र स्वजायामात्मनोत्तरे ।  
गुणैः संयोजय लघुं संयोजय ततः सुतम् ॥ २३ ॥
</details>
  
मार्कण्डेय उवाच  
  

<details open><summary>विश्वास-प्रस्तुतिः</summary>

इत्यौर्वभाषित श्रुत्वा सगरोऽपि मुदान्वितः ।  
इद मुनिमपृच्छत् स नृपतिः स्मितसन्ततः ॥ २४ ॥
</details>

<details><summary>मूलम्</summary>

इत्यौर्वभाषित श्रुत्वा सगरोऽपि मुदान्वितः ।  
इद मुनिमपृच्छत् स नृपतिः स्मितसन्ततः ॥ २४ ॥
</details>
  
सगर उवाच   
  

<details open><summary>विश्वास-प्रस्तुतिः</summary>

कथं सा गिरिजा देवी कायार्धमहरत् सती ।  
शङ्करस्य द्विजश्रेष्ठ तदहं श्रोतुमुत्सहे ॥ २५ ॥
</details>

<details><summary>मूलम्</summary>

कथं सा गिरिजा देवी कायार्धमहरत् सती ।  
शङ्करस्य द्विजश्रेष्ठ तदहं श्रोतुमुत्सहे ॥ २५ ॥
</details>
  

<details open><summary>विश्वास-प्रस्तुतिः</summary>

नीत्या यया वा योक्तव्या स्वात्मा भार्या सुतोऽथवा ।  
तां नीतिं च सदाचारसंहितां श्रोतुमुत्सहे ॥ २६ ॥
</details>

<details><summary>मूलम्</summary>

नीत्या यया वा योक्तव्या स्वात्मा भार्या सुतोऽथवा ।  
तां नीतिं च सदाचारसंहितां श्रोतुमुत्सहे ॥ २६ ॥
</details>
  

<details open><summary>विश्वास-प्रस्तुतिः</summary>

राजनीतिं सतां नीतिमन्येषां च कृतात्मनाम् ।  
पृथक् पृथक् श्रोतुमिच्छुरहं त्वां नाथये द्विज ॥ २७ ॥
</details>

<details><summary>मूलम्</summary>

राजनीतिं सतां नीतिमन्येषां च कृतात्मनाम् ।  
पृथक् पृथक् श्रोतुमिच्छुरहं त्वां नाथये द्विज ॥ २७ ॥
</details>
  

<details open><summary>विश्वास-प्रस्तुतिः</summary>

यदि गुह्यमिदं ब्रह्मन्न तदा श्रोतुमुत्सहे ।  
तथा नाज्ञापयामि त्वां श्रोतुमिच्छुश्च तत्समम् ॥
</details>

<details><summary>मूलम्</summary>

यदि गुह्यमिदं ब्रह्मन्न तदा श्रोतुमुत्सहे ।  
तथा नाज्ञापयामि त्वां श्रोतुमिच्छुश्च तत्समम् ॥
</details>
कृपया कथनीयं चेत्तदा कथय तन्मुने ॥ २८ ॥  
  
मार्कण्डेय उवाच   
  

<details open><summary>विश्वास-प्रस्तुतिः</summary>

इत्येवं सगरेणोक्तमौर्वोऽपि द्विजसत्तम ।  
प्रत्युवाच महात्मानं कृपालुस्तत्र भूपतौ ॥ २९ ॥
</details>

<details><summary>मूलम्</summary>

इत्येवं सगरेणोक्तमौर्वोऽपि द्विजसत्तम ।  
प्रत्युवाच महात्मानं कृपालुस्तत्र भूपतौ ॥ २९ ॥
</details>
  
और्व उवाच  
  

<details open><summary>विश्वास-प्रस्तुतिः</summary>

शृणु राजन् प्रवक्ष्यामि यद् यत् पृष्टमिह त्वया ।  
यथा हरस्य तन्वर्थं भूभृत्पुत्री पुराहरत् ॥ ३० ॥
</details>

<details><summary>मूलम्</summary>

शृणु राजन् प्रवक्ष्यामि यद् यत् पृष्टमिह त्वया ।  
यथा हरस्य तन्वर्थं भूभृत्पुत्री पुराहरत् ॥ ३० ॥
</details>
  

<details open><summary>विश्वास-प्रस्तुतिः</summary>

यथा नीतिस्त्वया कार्या यत्र यत्र नृपोत्तम ।  
सर्वेषां च सदाचारं क्रमाद् वक्ष्यामि तच्छृणु ॥ ३१ ॥
</details>

<details><summary>मूलम्</summary>

यथा नीतिस्त्वया कार्या यत्र यत्र नृपोत्तम ।  
सर्वेषां च सदाचारं क्रमाद् वक्ष्यामि तच्छृणु ॥ ३१ ॥
</details>
  

<details open><summary>विश्वास-प्रस्तुतिः</summary>

यदोढा हिमवत्पुत्री शङ्करेण महात्मना ।  
कियन्तं स तदा कालं तत्र निन्ये सहोमया ॥ ३२ ॥
</details>

<details><summary>मूलम्</summary>

यदोढा हिमवत्पुत्री शङ्करेण महात्मना ।  
कियन्तं स तदा कालं तत्र निन्ये सहोमया ॥ ३२ ॥
</details>
  

<details open><summary>विश्वास-प्रस्तुतिः</summary>

रममाणस्तया सार्धं सानौ कुञ्जे दरीषु च ।  
विजहार चिरं तत्र पार्वतीं मोदयन् हरः ॥ ३३ ॥
</details>

<details><summary>मूलम्</summary>

रममाणस्तया सार्धं सानौ कुञ्जे दरीषु च ।  
विजहार चिरं तत्र पार्वतीं मोदयन् हरः ॥ ३३ ॥
</details>
  

<details open><summary>विश्वास-प्रस्तुतिः</summary>

अथ काले तु सम्प्राप्ते शम्भुः कैलासपर्वतम् ।  
सगणो भार्यया सार्धमगच्छत्त्रिदिवोपमम् ॥ ३४ ॥
</details>

<details><summary>मूलम्</summary>

अथ काले तु सम्प्राप्ते शम्भुः कैलासपर्वतम् ।  
सगणो भार्यया सार्धमगच्छत्त्रिदिवोपमम् ॥ ३४ ॥
</details>
  

<details open><summary>विश्वास-प्रस्तुतिः</summary>

स त्वया क्रीडमानश्च त्यक्तध्यानात्मचिन्तनः ।  
तद्वक्त्रचन्द्रे नेत्राणि चकोरानिव चाकरोत् ॥ ३५ ॥
</details>

<details><summary>मूलम्</summary>

स त्वया क्रीडमानश्च त्यक्तध्यानात्मचिन्तनः ।  
तद्वक्त्रचन्द्रे नेत्राणि चकोरानिव चाकरोत् ॥ ३५ ॥
</details>
  

<details open><summary>विश्वास-प्रस्तुतिः</summary>

पुष्पाणि क्वचिदाहृत्य गिरिजां प्रति शङ्करः ।  
सर्वाङ्गसङ्गिनीं मालां विदधेऽतिमनोहराम् ॥ ३६ ॥
</details>

<details><summary>मूलम्</summary>

पुष्पाणि क्वचिदाहृत्य गिरिजां प्रति शङ्करः ।  
सर्वाङ्गसङ्गिनीं मालां विदधेऽतिमनोहराम् ॥ ३६ ॥
</details>
  

<details open><summary>विश्वास-प्रस्तुतिः</summary>

कदाचिदादर्शतले युगपच्चात्मनो मुखम् ।  
मुखं तथैवापर्णाया वीक्षाञ्चक्रे वृषधवजः ॥ ३७ ॥
</details>

<details><summary>मूलम्</summary>

कदाचिदादर्शतले युगपच्चात्मनो मुखम् ।  
मुखं तथैवापर्णाया वीक्षाञ्चक्रे वृषधवजः ॥ ३७ ॥
</details>
  

<details open><summary>विश्वास-प्रस्तुतिः</summary>

कदाचिन्मृगनाभीनां विलेपैर्गन्धपत्रकम् ।  
तस्या घनस्तनयुगे विलिलेख स्मरान्तकः ॥ ३८ ॥
</details>

<details><summary>मूलम्</summary>

कदाचिन्मृगनाभीनां विलेपैर्गन्धपत्रकम् ।  
तस्या घनस्तनयुगे विलिलेख स्मरान्तकः ॥ ३८ ॥
</details>
  

<details open><summary>विश्वास-प्रस्तुतिः</summary>

गन्धसारविलेपेन तिलकान्यम्बिकातनौ ।  
ललाटे चाकरोच्चारु चन्द्रवद्घनसन्धिषु ॥ ३९ ॥
</details>

<details><summary>मूलम्</summary>

गन्धसारविलेपेन तिलकान्यम्बिकातनौ ।  
ललाटे चाकरोच्चारु चन्द्रवद्घनसन्धिषु ॥ ३९ ॥
</details>
  

<details open><summary>विश्वास-प्रस्तुतिः</summary>

उमानिर्याससंसक्तकेशपाशेषु चित्रकम् ।  
चन्दनागुरुकस्तूरीकुङ्कुमस्य विलेपनैः ॥ ४० ॥
</details>

<details><summary>मूलम्</summary>

उमानिर्याससंसक्तकेशपाशेषु चित्रकम् ।  
चन्दनागुरुकस्तूरीकुङ्कुमस्य विलेपनैः ॥ ४० ॥
</details>
  

<details open><summary>विश्वास-प्रस्तुतिः</summary>

चकार येन तस्यास्तु केशपाशो व्यराजत ।  
नर्तनायावतीर्णस्य शिखिपुच्छस्य साम्यधृक् ॥ ४१ ॥
</details>

<details><summary>मूलम्</summary>

चकार येन तस्यास्तु केशपाशो व्यराजत ।  
नर्तनायावतीर्णस्य शिखिपुच्छस्य साम्यधृक् ॥ ४१ ॥
</details>
  

<details open><summary>विश्वास-प्रस्तुतिः</summary>

जाम्बूनदमयाञ् शुद्धान् कुण्डलाद्यान् मनोहरान् ।  
अलङ्कारानुमा देहे समाकार्षीद् वृषध्वजः ॥ ४२ ॥
</details>

<details><summary>मूलम्</summary>

जाम्बूनदमयाञ् शुद्धान् कुण्डलाद्यान् मनोहरान् ।  
अलङ्कारानुमा देहे समाकार्षीद् वृषध्वजः ॥ ४२ ॥
</details>
  

<details open><summary>विश्वास-प्रस्तुतिः</summary>

तैर्जाम्बूनदसम्भूतैर्योजितैर्गिरिजातनुः ।  
विभाति जलदापूर्णे कालिकेव तडिद्गणैः ॥ ४३ ॥
</details>

<details><summary>मूलम्</summary>

तैर्जाम्बूनदसम्भूतैर्योजितैर्गिरिजातनुः ।  
विभाति जलदापूर्णे कालिकेव तडिद्गणैः ॥ ४३ ॥
</details>
  

<details open><summary>विश्वास-प्रस्तुतिः</summary>

सर्वैर्दिव्यैरलङ्कारैर्नानारत्नैः सदंशुकैः ।  
सम्पूर्णमण्डिता काली सादृश्यं प्रकृतेर्दधौ ॥ ४४ ॥
</details>

<details><summary>मूलम्</summary>

सर्वैर्दिव्यैरलङ्कारैर्नानारत्नैः सदंशुकैः ।  
सम्पूर्णमण्डिता काली सादृश्यं प्रकृतेर्दधौ ॥ ४४ ॥
</details>
  

<details open><summary>विश्वास-प्रस्तुतिः</summary>

एवं सदा सानुरागस्तस्यां शम्भुर्जगत्पतिः ।  
जगद्धिताय चिक्रीड काल्या दयितया सह ॥ ४५ ।
</details>

<details><summary>मूलम्</summary>

एवं सदा सानुरागस्तस्यां शम्भुर्जगत्पतिः ।  
जगद्धिताय चिक्रीड काल्या दयितया सह ॥ ४५ ।
</details>
  

<details open><summary>विश्वास-प्रस्तुतिः</summary>

काली च जगतां माता महामाया जगन्मयी ।  
योगनिद्रा जगद्बुद्धिर्विद्याविद्यात्मिकाखिला ॥ ४६ ॥
</details>

<details><summary>मूलम्</summary>

काली च जगतां माता महामाया जगन्मयी ।  
योगनिद्रा जगद्बुद्धिर्विद्याविद्यात्मिकाखिला ॥ ४६ ॥
</details>
  

<details open><summary>विश्वास-प्रस्तुतिः</summary>

प्रकृतिः परमा मूर्तिः सर्गान्तस्थितिकारिणी ।  
सम्मोह्य शङ्करं यत्राज्जगतां च हितेषिणी ।  
रेमे तेन समं देवी चन्द्रिकेव सुधांशुना ॥ ४७ ॥
</details>

<details><summary>मूलम्</summary>

प्रकृतिः परमा मूर्तिः सर्गान्तस्थितिकारिणी ।  
सम्मोह्य शङ्करं यत्राज्जगतां च हितेषिणी ।  
रेमे तेन समं देवी चन्द्रिकेव सुधांशुना ॥ ४७ ॥
</details>
  

<details open><summary>विश्वास-प्रस्तुतिः</summary>

अथैकदा स्मरहरः कैलासाग्रे सहोमया ।  
रममाणो मुदा युक्तो ददृशेऽप्सरसः शुभाः ॥ ४८ ॥
</details>

<details><summary>मूलम्</summary>

अथैकदा स्मरहरः कैलासाग्रे सहोमया ।  
रममाणो मुदा युक्तो ददृशेऽप्सरसः शुभाः ॥ ४८ ॥
</details>
  

<details open><summary>विश्वास-प्रस्तुतिः</summary>

रूपयौवनसम्पन्नाः सर्वलक्षणसंयुताः ।  
तासां मध्यगता वेश्या उर्वशी च मनोहरा ॥ ४९ ॥
</details>

<details><summary>मूलम्</summary>

रूपयौवनसम्पन्नाः सर्वलक्षणसंयुताः ।  
तासां मध्यगता वेश्या उर्वशी च मनोहरा ॥ ४९ ॥
</details>
  

<details open><summary>विश्वास-प्रस्तुतिः</summary>

ताः सर्वा रक्तगौराङ्ग्यः सर्वालङ्कारभूषिताः ।  
मुनीनां च मनोऽत्यर्थं शक्ता मोहयितुं हठात् ॥ ५० ॥
</details>

<details><summary>मूलम्</summary>

ताः सर्वा रक्तगौराङ्ग्यः सर्वालङ्कारभूषिताः ।  
मुनीनां च मनोऽत्यर्थं शक्ता मोहयितुं हठात् ॥ ५० ॥
</details>
  

<details open><summary>विश्वास-प्रस्तुतिः</summary>

ताः प्रणम्य हरं दृष्ट्वा गिरिजां च मनोरमाम् ।  
अग्रे प्राञ्जलयस्तस्थुस्तद्भीतिनतमस्तकाः ॥ ५१ ॥
</details>

<details><summary>मूलम्</summary>

ताः प्रणम्य हरं दृष्ट्वा गिरिजां च मनोरमाम् ।  
अग्रे प्राञ्जलयस्तस्थुस्तद्भीतिनतमस्तकाः ॥ ५१ ॥
</details>
  

<details open><summary>विश्वास-प्रस्तुतिः</summary>

अथ प्राह तदा भर्गः पार्वतीमिदमद्भुतम् ।  
तासां समक्षं तस्यां तु भाषितुं स्याद् यदप्रियम् ॥ ५२ ॥
</details>

<details><summary>मूलम्</summary>

अथ प्राह तदा भर्गः पार्वतीमिदमद्भुतम् ।  
तासां समक्षं तस्यां तु भाषितुं स्याद् यदप्रियम् ॥ ५२ ॥
</details>
  

<details open><summary>विश्वास-प्रस्तुतिः</summary>

कालि भिन्नाञ्जनश्यामे उर्वश्याद्यप्सरोगणैः ।  
त्वयेह स्त्रीस्वभावेन संलापः क्रियतामिति ॥ ५३ ॥
</details>

<details><summary>मूलम्</summary>

कालि भिन्नाञ्जनश्यामे उर्वश्याद्यप्सरोगणैः ।  
त्वयेह स्त्रीस्वभावेन संलापः क्रियतामिति ॥ ५३ ॥
</details>
  

<details open><summary>विश्वास-प्रस्तुतिः</summary>

तच्छ्रुत्वा वचनं तस्य यथायोग्यं च सोर्वशी ।  
अप्सरसः समाभाष्य विसृष्टा गिरिजा तया ॥ ५४ ॥
</details>

<details><summary>मूलम्</summary>

तच्छ्रुत्वा वचनं तस्य यथायोग्यं च सोर्वशी ।  
अप्सरसः समाभाष्य विसृष्टा गिरिजा तया ॥ ५४ ॥
</details>
  

<details open><summary>विश्वास-प्रस्तुतिः</summary>

अथ सा क्रोधवशगा पार्वती भर्गभावितात् ।  
काली भिन्नाञ्जनश्यामेत्युदिता ह्यभवत् क्षणात् ॥ ५५ ॥
</details>

<details><summary>मूलम्</summary>

अथ सा क्रोधवशगा पार्वती भर्गभावितात् ।  
काली भिन्नाञ्जनश्यामेत्युदिता ह्यभवत् क्षणात् ॥ ५५ ॥
</details>
  

<details open><summary>विश्वास-प्रस्तुतिः</summary>

सा चाप्सरसां पुरतो वर्णोद्देशविकत्थनम् ।  
न सेहे मन्युना युक्ता गिरिजेन्दुकलाभृतः ॥ ५६ ॥
</details>

<details><summary>मूलम्</summary>

सा चाप्सरसां पुरतो वर्णोद्देशविकत्थनम् ।  
न सेहे मन्युना युक्ता गिरिजेन्दुकलाभृतः ॥ ५६ ॥
</details>
  

<details open><summary>विश्वास-प्रस्तुतिः</summary>

अथ सा रोषसंयुक्ता त्यक्त्वा वृषवाहनम् ।  
अपह्नुते शैलसानौ रोषापह्नुतिमागता ॥ ५७ ॥
</details>

<details><summary>मूलम्</summary>

अथ सा रोषसंयुक्ता त्यक्त्वा वृषवाहनम् ।  
अपह्नुते शैलसानौ रोषापह्नुतिमागता ॥ ५७ ॥
</details>
  

<details open><summary>विश्वास-प्रस्तुतिः</summary>

मार्गमाणोऽथ विरहव्याकुलो वृषवाहनः ।  
नाससाद कियत्कालं पार्वतीं पर्वतोत्तमे ॥ ५८ ॥
</details>

<details><summary>मूलम्</summary>

मार्गमाणोऽथ विरहव्याकुलो वृषवाहनः ।  
नाससाद कियत्कालं पार्वतीं पर्वतोत्तमे ॥ ५८ ॥
</details>
  

<details open><summary>विश्वास-प्रस्तुतिः</summary>

विरहव्याकुलं ज्ञात्वा स्वय सा पार्वती हरम् ।  
आत्मानं दर्शयामास गिरिसानावपह्नुते ॥ ५९ ॥
</details>

<details><summary>मूलम्</summary>

विरहव्याकुलं ज्ञात्वा स्वय सा पार्वती हरम् ।  
आत्मानं दर्शयामास गिरिसानावपह्नुते ॥ ५९ ॥
</details>
  

<details open><summary>विश्वास-प्रस्तुतिः</summary>

तामासाद्य ततः शम्भुः किमर्थमभजः प्रिये ।  
मानं मनोनुदं देवि विशीर्ण इव चाब्रवीत् ॥ ६० ॥
</details>

<details><summary>मूलम्</summary>

तामासाद्य ततः शम्भुः किमर्थमभजः प्रिये ।  
मानं मनोनुदं देवि विशीर्ण इव चाब्रवीत् ॥ ६० ॥
</details>
  

<details open><summary>विश्वास-प्रस्तुतिः</summary>

भर्तुरागः पुरन्ध्रीणां मानग्रहणकारणम् ।  
तद्विना ग्रहणात्तस्य भीरु प्राप्नोति वाच्यताम् ॥ ६१ ॥
</details>

<details><summary>मूलम्</summary>

भर्तुरागः पुरन्ध्रीणां मानग्रहणकारणम् ।  
तद्विना ग्रहणात्तस्य भीरु प्राप्नोति वाच्यताम् ॥ ६१ ॥
</details>
  

<details open><summary>विश्वास-प्रस्तुतिः</summary>

तस्मात् किमर्थमकरो रोषं त्वं जलजानने ।  
तदाचक्ष्व द्रुतं कान्ते मनो मे न प्रसीदति ॥ ६२ ॥
</details>

<details><summary>मूलम्</summary>

तस्मात् किमर्थमकरो रोषं त्वं जलजानने ।  
तदाचक्ष्व द्रुतं कान्ते मनो मे न प्रसीदति ॥ ६२ ॥
</details>
  

<details open><summary>विश्वास-प्रस्तुतिः</summary>

इत्युक्त्वा शङ्करो देवीं तामालिङ्गितुमुद्यतः ।  
काली तं वारयामास वचनं चाब्रवीदिदम् ॥ ६३ ॥
</details>

<details><summary>मूलम्</summary>

इत्युक्त्वा शङ्करो देवीं तामालिङ्गितुमुद्यतः ।  
काली तं वारयामास वचनं चाब्रवीदिदम् ॥ ६३ ॥
</details>
  

<details open><summary>विश्वास-प्रस्तुतिः</summary>

न दृष्टपूर्वा किमहं येन भिन्नाञ्जनोपमा ।  
क्रियते मयि भूतेश भवताप्सरसां पुरः ॥ ६४ ॥
</details>

<details><summary>मूलम्</summary>

न दृष्टपूर्वा किमहं येन भिन्नाञ्जनोपमा ।  
क्रियते मयि भूतेश भवताप्सरसां पुरः ॥ ६४ ॥
</details>
  

<details open><summary>विश्वास-प्रस्तुतिः</summary>

जातिहीनं वृत्तिहीनं रूपहीनमदक्षिणम् ।  
हीनाङ्गमतिरिक्ताङ्गं तेन दोषेण नाक्षिपेत् ॥ ६५ ॥
</details>

<details><summary>मूलम्</summary>

जातिहीनं वृत्तिहीनं रूपहीनमदक्षिणम् ।  
हीनाङ्गमतिरिक्ताङ्गं तेन दोषेण नाक्षिपेत् ॥ ६५ ॥
</details>
  

<details open><summary>विश्वास-प्रस्तुतिः</summary>

इति ब्रह्मा पुरा प्राह वेदौघार्थावनिश्चयम् ।  
तं चावमन्य भवता परिहासोऽभ्यभाष्यते ॥ ६६ ॥
</details>

<details><summary>मूलम्</summary>

इति ब्रह्मा पुरा प्राह वेदौघार्थावनिश्चयम् ।  
तं चावमन्य भवता परिहासोऽभ्यभाष्यते ॥ ६६ ॥
</details>
  

<details open><summary>विश्वास-प्रस्तुतिः</summary>

यावन्न मे शरीरस्य भवित्री स्वर्णगौरता ।  
न समेष्ये त्वया तावदिति सत्यं ब्रवीमि ते ॥ ६७ ॥
</details>

<details><summary>मूलम्</summary>

यावन्न मे शरीरस्य भवित्री स्वर्णगौरता ।  
न समेष्ये त्वया तावदिति सत्यं ब्रवीमि ते ॥ ६७ ॥
</details>
  

<details open><summary>विश्वास-प्रस्तुतिः</summary>

शरीरगौरतां शम्भो न समेष्ये त्वया विना ।  
तत्र मे शृणु सन्धाय आत्मनः शिरसा शपे ॥ ६८ ॥
</details>

<details><summary>मूलम्</summary>

शरीरगौरतां शम्भो न समेष्ये त्वया विना ।  
तत्र मे शृणु सन्धाय आत्मनः शिरसा शपे ॥ ६८ ॥
</details>
  

<details open><summary>विश्वास-प्रस्तुतिः</summary>

इत्युक्त्वा सा तदा देवी तस्यैव पुरतो ययौ ।  
महाकोषीप्रपाताख्यं हिमवत्साउमुत्तमम् ॥ ६९ ॥
</details>

<details><summary>मूलम्</summary>

इत्युक्त्वा सा तदा देवी तस्यैव पुरतो ययौ ।  
महाकोषीप्रपाताख्यं हिमवत्साउमुत्तमम् ॥ ६९ ॥
</details>
  

<details open><summary>विश्वास-प्रस्तुतिः</summary>

महादेवोऽपि तं भाव्यं ज्ञानेन कृतनिश्चयम् ।  
अर्थं ज्ञात्वा तदापर्णां सर्वज्ञो नाप्यवारयत् ॥ ७० ॥
</details>

<details><summary>मूलम्</summary>

महादेवोऽपि तं भाव्यं ज्ञानेन कृतनिश्चयम् ।  
अर्थं ज्ञात्वा तदापर्णां सर्वज्ञो नाप्यवारयत् ॥ ७० ॥
</details>
  

<details open><summary>विश्वास-प्रस्तुतिः</summary>

सा गत्वा पूर्ववत्तत्र शम्भुसङ्गतमानसा ।  
शतमाराधयामास वर्षाणि वृषभध्वजम् ॥ ७१ ॥
</details>

<details><summary>मूलम्</summary>

सा गत्वा पूर्ववत्तत्र शम्भुसङ्गतमानसा ।  
शतमाराधयामास वर्षाणि वृषभध्वजम् ॥ ७१ ॥
</details>
  

<details open><summary>विश्वास-प्रस्तुतिः</summary>

एकं पादं समुत्क्षिप्य वामेनाक्रम्य सा क्षितिम् ।  
उत्तराभिमुखी भूत्वा निराहारा निरन्तरम् ॥ ७२ ॥
</details>

<details><summary>मूलम्</summary>

एकं पादं समुत्क्षिप्य वामेनाक्रम्य सा क्षितिम् ।  
उत्तराभिमुखी भूत्वा निराहारा निरन्तरम् ॥ ७२ ॥
</details>
  

<details open><summary>विश्वास-प्रस्तुतिः</summary>

वैयाघ्रचर्मवसना सोर्ध्वमूर्द्धानना सती ।  
ज्योतिर्मयं परं शान्तं शिवं शिवकरं वरम् ॥ ७३ ॥
</details>

<details><summary>मूलम्</summary>

वैयाघ्रचर्मवसना सोर्ध्वमूर्द्धानना सती ।  
ज्योतिर्मयं परं शान्तं शिवं शिवकरं वरम् ॥ ७३ ॥
</details>
  

<details open><summary>विश्वास-प्रस्तुतिः</summary>

आत्मस्वरूपतत्त्वज्ञा तत्त्वेनाराधयद्धरम् ।  
तां चिन्तयन्तीं परमनिश्चलां तत्त्वमानसाम् ॥ ७४ ॥
</details>

<details><summary>मूलम्</summary>

आत्मस्वरूपतत्त्वज्ञा तत्त्वेनाराधयद्धरम् ।  
तां चिन्तयन्तीं परमनिश्चलां तत्त्वमानसाम् ॥ ७४ ॥
</details>
  

<details open><summary>विश्वास-प्रस्तुतिः</summary>

मेने मुनिगणः स्थाणुर्यो न जानाति तत्त्वतः ।  
एवं तस्यास्तपस्यन्त्या जग्मुर्वर्षाणि वै शतम् ॥ ७५ ॥
</details>

<details><summary>मूलम्</summary>

मेने मुनिगणः स्थाणुर्यो न जानाति तत्त्वतः ।  
एवं तस्यास्तपस्यन्त्या जग्मुर्वर्षाणि वै शतम् ॥ ७५ ॥
</details>
  

<details open><summary>विश्वास-प्रस्तुतिः</summary>

अन्येषां च यथा शश्वदेकं नृपतिसत्तम ।  
ततस्तां शतवर्षान्ते शङ्करो योगतत्परः ॥ ७६ ॥
</details>

<details><summary>मूलम्</summary>

अन्येषां च यथा शश्वदेकं नृपतिसत्तम ।  
ततस्तां शतवर्षान्ते शङ्करो योगतत्परः ॥ ७६ ॥
</details>
  

<details open><summary>विश्वास-प्रस्तुतिः</summary>

आत्मानं दर्शयामास क्रमादेकं स सत्रपम् ।  
प्रथमं दर्शयामास ब्रह्माणं च हरिं ततः ॥ ७७ ॥
</details>

<details><summary>मूलम्</summary>

आत्मानं दर्शयामास क्रमादेकं स सत्रपम् ।  
प्रथमं दर्शयामास ब्रह्माणं च हरिं ततः ॥ ७७ ॥
</details>
  

<details open><summary>विश्वास-प्रस्तुतिः</summary>

ततस्तु शाम्भवं देहं ततस्तेषामथैकताम् ।  
ज्योतिर्मयत्वं शुद्धत्वं सर्वेषां हेतुतां तथा ॥ ७८ ॥
</details>

<details><summary>मूलम्</summary>

ततस्तु शाम्भवं देहं ततस्तेषामथैकताम् ।  
ज्योतिर्मयत्वं शुद्धत्वं सर्वेषां हेतुतां तथा ॥ ७८ ॥
</details>
  

<details open><summary>विश्वास-प्रस्तुतिः</summary>

ततस्तु शम्भुरूपं स दर्शयामास शङ्करः ।  
योगनिद्रां महामायां योगिनीं कालिकाम्बिकाम् ॥ ७९ ॥
</details>

<details><summary>मूलम्</summary>

ततस्तु शम्भुरूपं स दर्शयामास शङ्करः ।  
योगनिद्रां महामायां योगिनीं कालिकाम्बिकाम् ॥ ७९ ॥
</details>
  

<details open><summary>विश्वास-प्रस्तुतिः</summary>

प्रथमं दर्शयित्वा तु तस्याः प्रकृतिरूपताम् ।  
पश्चात् सा पार्वतीत्येव क्रमात्तस्या अदर्शयत् ॥ ८० ॥
</details>

<details><summary>मूलम्</summary>

प्रथमं दर्शयित्वा तु तस्याः प्रकृतिरूपताम् ।  
पश्चात् सा पार्वतीत्येव क्रमात्तस्या अदर्शयत् ॥ ८० ॥
</details>
  

<details open><summary>विश्वास-प्रस्तुतिः</summary>

तपसा सम्भृतेनाशु ज्ञानमासाद्य पार्वती ।  
अन्तर्दृष्ट्या बहिर्दृष्ट्या तत्त्वं ज्ञात्वा यथातथम् ॥ ८१ ॥
</details>

<details><summary>मूलम्</summary>

तपसा सम्भृतेनाशु ज्ञानमासाद्य पार्वती ।  
अन्तर्दृष्ट्या बहिर्दृष्ट्या तत्त्वं ज्ञात्वा यथातथम् ॥ ८१ ॥
</details>
  

<details open><summary>विश्वास-प्रस्तुतिः</summary>

शम्भुं जगन्मयं मेने तथात्मान जगन्मयीम् ।  
ब्रह्मा विष्णुर्हरश्चापि ततः सर्वमिदं जगत् ॥ ८२ ॥
</details>

<details><summary>मूलम्</summary>

शम्भुं जगन्मयं मेने तथात्मान जगन्मयीम् ।  
ब्रह्मा विष्णुर्हरश्चापि ततः सर्वमिदं जगत् ॥ ८२ ॥
</details>
  

<details open><summary>विश्वास-प्रस्तुतिः</summary>

अहं समस्तप्रकृतिर्योगनिद्रा तथा सती ।  
इति ध्यानेन सा देवी प्राप्य ध्यानं तदात्यजत् ।  
उन्मील्य नयनद्वन्द्व बहिः शम्भुं ददर्श च ॥ ८३ ॥
</details>

<details><summary>मूलम्</summary>

अहं समस्तप्रकृतिर्योगनिद्रा तथा सती ।  
इति ध्यानेन सा देवी प्राप्य ध्यानं तदात्यजत् ।  
उन्मील्य नयनद्वन्द्व बहिः शम्भुं ददर्श च ॥ ८३ ॥
</details>
  

<details open><summary>विश्वास-प्रस्तुतिः</summary>

सा दृष्ट्वा शङ्करं देवं देवदेवमुमापतिम् ।  
तुष्टाव वाग्भिरिष्टाभिर्यमिनं योगतत्परम् ॥ ८४ ॥
</details>

<details><summary>मूलम्</summary>

सा दृष्ट्वा शङ्करं देवं देवदेवमुमापतिम् ।  
तुष्टाव वाग्भिरिष्टाभिर्यमिनं योगतत्परम् ॥ ८४ ॥
</details>
  
पार्वत्युवाच  
  

<details open><summary>विश्वास-प्रस्तुतिः</summary>

नमस्ते जगतां नाथ नमस्ते केशवाव्यय ।  
प्रधानपुरुषातीत कारणत्रयकारण ॥ ८५ ॥
</details>

<details><summary>मूलम्</summary>

नमस्ते जगतां नाथ नमस्ते केशवाव्यय ।  
प्रधानपुरुषातीत कारणत्रयकारण ॥ ८५ ॥
</details>
  

<details open><summary>विश्वास-प्रस्तुतिः</summary>

योगमोहमनोराग-धर्माधर्ममयस्तथा ।  
विद्याविद्यास्वरूपश्च शाम्भवः काय एष ते ॥ ८६ ॥
</details>

<details><summary>मूलम्</summary>

योगमोहमनोराग-धर्माधर्ममयस्तथा ।  
विद्याविद्यास्वरूपश्च शाम्भवः काय एष ते ॥ ८६ ॥
</details>
  

<details open><summary>विश्वास-प्रस्तुतिः</summary>

त्वं निःश्रेयः श्रेयसा युज्यमानो  
दृश्योऽदृश्यो योगमूर्तिर्मनीषी ।  
सम्यक् श्रद्धा पौरुषे तत्त्वरूपं  
त्वं वै ज्योति शान्तिरूपं पुरस्तात् ॥ ८७ ॥
</details>

<details><summary>मूलम्</summary>

त्वं निःश्रेयः श्रेयसा युज्यमानो  
दृश्योऽदृश्यो योगमूर्तिर्मनीषी ।  
सम्यक् श्रद्धा पौरुषे तत्त्वरूपं  
त्वं वै ज्योति शान्तिरूपं पुरस्तात् ॥ ८७ ॥
</details>
  

<details open><summary>विश्वास-प्रस्तुतिः</summary>

ब्रह्मा विष्णुस्त्वं हरस्त्वं महेन्द्रः  
सूर्यः सोमो वायुरग्निर्धनेशः ।  
त्वं तोयेशः शमनो राक्षसश्च  
शेषस्त्वत्तो भिद्यते कोऽपि नास्मिन् ॥ ८८ ॥
</details>

<details><summary>मूलम्</summary>

ब्रह्मा विष्णुस्त्वं हरस्त्वं महेन्द्रः  
सूर्यः सोमो वायुरग्निर्धनेशः ।  
त्वं तोयेशः शमनो राक्षसश्च  
शेषस्त्वत्तो भिद्यते कोऽपि नास्मिन् ॥ ८८ ॥
</details>
  

<details open><summary>विश्वास-प्रस्तुतिः</summary>

त्वं भूमिद्यौर्द्युर्सदां चापि पन्था-  
स्त्व स्थावरो जङ्गमो भूर्वलस्थः ।  
ज्ञानं ज्ञेयं ध्यानगम्यं च तत्त्वं  
परात्परं व्यक्तरूपं परेषाम् ॥ ८९ ॥
</details>

<details><summary>मूलम्</summary>

त्वं भूमिद्यौर्द्युर्सदां चापि पन्था-  
स्त्व स्थावरो जङ्गमो भूर्वलस्थः ।  
ज्ञानं ज्ञेयं ध्यानगम्यं च तत्त्वं  
परात्परं व्यक्तरूपं परेषाम् ॥ ८९ ॥
</details>
  

<details open><summary>विश्वास-प्रस्तुतिः</summary>

त्वं पुरुषः परमात्मा प्रधानं  
त्वं हि ज्यायानागमो ज्ञानगम्यः ।  
भावः कृत्यं पञ्चरूपी समस्तै-  
रासाद्यस्ते गोचरास्तद्भवाय ॥ ९० ॥
</details>

<details><summary>मूलम्</summary>

त्वं पुरुषः परमात्मा प्रधानं  
त्वं हि ज्यायानागमो ज्ञानगम्यः ।  
भावः कृत्यं पञ्चरूपी समस्तै-  
रासाद्यस्ते गोचरास्तद्भवाय ॥ ९० ॥
</details>
  

<details open><summary>विश्वास-प्रस्तुतिः</summary>

कीर्तिः कीव्यः स्तुत्यरूपी स्तुतिश्च  
द्रष्टा दृश्यः स्थैर्यधृक् स्थावरश्च ।  
नित्योऽनित्यो मुक्तयोगो वियोगो  
दानादाने भेदसामप्रयोगः ॥ ९१ ॥
</details>

<details><summary>मूलम्</summary>

कीर्तिः कीव्यः स्तुत्यरूपी स्तुतिश्च  
द्रष्टा दृश्यः स्थैर्यधृक् स्थावरश्च ।  
नित्योऽनित्यो मुक्तयोगो वियोगो  
दानादाने भेदसामप्रयोगः ॥ ९१ ॥
</details>
  
नीतिर्नेयो दीक्षितो दक्षिणाश्च  
सारात् सारः सविधाता विधेयः ।  
  

<details open><summary>विश्वास-प्रस्तुतिः</summary>

आर्योऽनार्यो रूपधृग्रूपहीनो  
दिव्यो देवो मानुषोऽमानुषाश्च ॥ ९२ ॥
</details>

<details><summary>मूलम्</summary>

आर्योऽनार्यो रूपधृग्रूपहीनो  
दिव्यो देवो मानुषोऽमानुषाश्च ॥ ९२ ॥
</details>
  

<details open><summary>विश्वास-प्रस्तुतिः</summary>

सृज्यः स्रष्टा पालकः पाल्यरूप-  
श्चेता चेयो नोर्मियुक्तस्तथोर्मिः ।  
विद्याविद्यावेदवादैकरूपो  
रूपारूपस्तीक्ष्णसौम्यैकरूपः ॥ ९३ ॥
</details>

<details><summary>मूलम्</summary>

सृज्यः स्रष्टा पालकः पाल्यरूप-  
श्चेता चेयो नोर्मियुक्तस्तथोर्मिः ।  
विद्याविद्यावेदवादैकरूपो  
रूपारूपस्तीक्ष्णसौम्यैकरूपः ॥ ९३ ॥
</details>
  

<details open><summary>विश्वास-प्रस्तुतिः</summary>

भावाभावः शोभनः शुद्धरूपी  
शश्वद्दान्तः शान्तिरुग्रा मुनीनाम् ।  
द्वन्द्वोऽद्वन्द्वः सर्वगोऽसर्वगश्च  
भ्रान्तोऽभ्रान्तः सिद्धसिद्धिप्रदश्च ॥ ९४ ॥
</details>

<details><summary>मूलम्</summary>

भावाभावः शोभनः शुद्धरूपी  
शश्वद्दान्तः शान्तिरुग्रा मुनीनाम् ।  
द्वन्द्वोऽद्वन्द्वः सर्वगोऽसर्वगश्च  
भ्रान्तोऽभ्रान्तः सिद्धसिद्धिप्रदश्च ॥ ९४ ॥
</details>
  

<details open><summary>विश्वास-प्रस्तुतिः</summary>

एकस्थस्त्वं सर्वगोप्ता सुदेहो  
निर्देहस्त्वं देह एकः सुराणाम् ।  
स्थूलः सूक्ष्मो निर्विकारः शरीरी  
विश्वात्मा त्व नास्ति भिन्नो भवत्तः ॥ ९५ ॥
</details>

<details><summary>मूलम्</summary>

एकस्थस्त्वं सर्वगोप्ता सुदेहो  
निर्देहस्त्वं देह एकः सुराणाम् ।  
स्थूलः सूक्ष्मो निर्विकारः शरीरी  
विश्वात्मा त्व नास्ति भिन्नो भवत्तः ॥ ९५ ॥
</details>
  
कार्याकार्ये यस्य रूपे समस्ते  
व्याप्याव्याप्ये भागहीनोऽतिपूर्णः ।  
  

<details open><summary>विश्वास-प्रस्तुतिः</summary>

योगज्ञानस्थात्मकं यस्य नित्यं  
रूपं यस्य श्रीद तस्मै नमस्ते ॥ ९६ ॥
</details>

<details><summary>मूलम्</summary>

योगज्ञानस्थात्मकं यस्य नित्यं  
रूपं यस्य श्रीद तस्मै नमस्ते ॥ ९६ ॥
</details>
  

<details open><summary>विश्वास-प्रस्तुतिः</summary>

प्रधानपुंसोरपि यो विधाता  
यः कालरूपी पुरुषः परेशः ।  
तमीशमुग्रं वरदं वरेण्यं  
नमामि चिन्नीतिवितानकत्वाम् ॥ ९७ ॥
</details>

<details><summary>मूलम्</summary>

प्रधानपुंसोरपि यो विधाता  
यः कालरूपी पुरुषः परेशः ।  
तमीशमुग्रं वरदं वरेण्यं  
नमामि चिन्नीतिवितानकत्वाम् ॥ ९७ ॥
</details>
  

<details open><summary>विश्वास-प्रस्तुतिः</summary>

अक्षयो योऽव्ययः साक्षी क्षेत्रज्ञःक्षेत्रधृग्वरः ।  
तस्मै नमस्ते विश्वात्मन् वृषध्वज महेश्वरः ॥ ९८ ॥
</details>

<details><summary>मूलम्</summary>

अक्षयो योऽव्ययः साक्षी क्षेत्रज्ञःक्षेत्रधृग्वरः ।  
तस्मै नमस्ते विश्वात्मन् वृषध्वज महेश्वरः ॥ ९८ ॥
</details>
  

<details open><summary>विश्वास-प्रस्तुतिः</summary>

ज्ञानामृतविनिस्यन्दि यस्य चिच्चन्द्रमाः सदा ।  
तद्रूपमेकं यं ज्ञेयं भाक्तिमात्रं नमोऽस्तु ते ॥ ९९ ॥
</details>

<details><summary>मूलम्</summary>

ज्ञानामृतविनिस्यन्दि यस्य चिच्चन्द्रमाः सदा ।  
तद्रूपमेकं यं ज्ञेयं भाक्तिमात्रं नमोऽस्तु ते ॥ ९९ ॥
</details>
  
और्व उवाच  
  

<details open><summary>विश्वास-प्रस्तुतिः</summary>

इति स्तुतो महादेवः सर्वभूतानुकम्पकः ।  
प्रसन्नवदनः प्राह पार्वतीं प्रतिहर्षयन् ॥ १०० ॥
</details>

<details><summary>मूलम्</summary>

इति स्तुतो महादेवः सर्वभूतानुकम्पकः ।  
प्रसन्नवदनः प्राह पार्वतीं प्रतिहर्षयन् ॥ १०० ॥
</details>
  
ईश्वर उवाच   
  

<details open><summary>विश्वास-प्रस्तुतिः</summary>

प्रीतोऽस्मि देवि भद्रं ते वरं वरय वाञ्छितम् ।  
तपसाप्यायितश्चाहं त्वया ब्रह्मा तथा हरिः ॥ १०१ ॥
</details>

<details><summary>मूलम्</summary>

प्रीतोऽस्मि देवि भद्रं ते वरं वरय वाञ्छितम् ।  
तपसाप्यायितश्चाहं त्वया ब्रह्मा तथा हरिः ॥ १०१ ॥
</details>
  

<details open><summary>विश्वास-प्रस्तुतिः</summary>

तपसा त्वत्समो नास्ति शीलेन च गुणेन च ।  
त्वां विना न हि तृप्यामि प्रिये कुरु यथेप्सितम् ॥ १०२ ॥
</details>

<details><summary>मूलम्</summary>

तपसा त्वत्समो नास्ति शीलेन च गुणेन च ।  
त्वां विना न हि तृप्यामि प्रिये कुरु यथेप्सितम् ॥ १०२ ॥
</details>
  
ततः सा मोहिता प्राह मायया हिमवत्सुता ।  
  
और्व उवाच  
  

<details open><summary>विश्वास-प्रस्तुतिः</summary>

जाम्बुनदाभगौरो मे देहो भवतु साम्प्रतम् ।  
अनन्यकान्तस्त्वं चापि भूया मत्तो विना हर ॥ १०३ ॥
</details>

<details><summary>मूलम्</summary>

जाम्बुनदाभगौरो मे देहो भवतु साम्प्रतम् ।  
अनन्यकान्तस्त्वं चापि भूया मत्तो विना हर ॥ १०३ ॥
</details>
  

<details open><summary>विश्वास-प्रस्तुतिः</summary>

एवमुक्तो महादेवः पार्वत्या पार्वतीं ततः ।  
आकाशगङ्गातोयोघे मज्जयामास भामिनीम् ॥ १०४ ॥
</details>

<details><summary>मूलम्</summary>

एवमुक्तो महादेवः पार्वत्या पार्वतीं ततः ।  
आकाशगङ्गातोयोघे मज्जयामास भामिनीम् ॥ १०४ ॥
</details>
  

<details open><summary>विश्वास-प्रस्तुतिः</summary>

सा निमज्ज्य समुत्तीर्णा विद्युद्गौरी व्यजायत ।  
सिताम्भोमध्यगा देवी शारदाभ्रे तडिद्यथा ॥ १०५ ॥
</details>

<details><summary>मूलम्</summary>

सा निमज्ज्य समुत्तीर्णा विद्युद्गौरी व्यजायत ।  
सिताम्भोमध्यगा देवी शारदाभ्रे तडिद्यथा ॥ १०५ ॥
</details>
  
ईश्वर उवाच  
  

<details open><summary>विश्वास-प्रस्तुतिः</summary>

शम्भुश्चाङ्गीचकाराशु नाहं त्वत्तो विना प्रिये ।  
मनसापि ग्रहीष्यामि नान्यां सत्यं ब्रवीमि ते ॥ १०६ ॥
</details>

<details><summary>मूलम्</summary>

शम्भुश्चाङ्गीचकाराशु नाहं त्वत्तो विना प्रिये ।  
मनसापि ग्रहीष्यामि नान्यां सत्यं ब्रवीमि ते ॥ १०६ ॥
</details>
  
और्व उवाच  
  

<details open><summary>विश्वास-प्रस्तुतिः</summary>

अथ तोयात् समुत्तीर्णा पार्वती मोदसंयुता ।  
तपःक्लेशपरित्यक्ता चन्द्रिकेव विधोर्यथा ॥ १०७ ॥
</details>

<details><summary>मूलम्</summary>

अथ तोयात् समुत्तीर्णा पार्वती मोदसंयुता ।  
तपःक्लेशपरित्यक्ता चन्द्रिकेव विधोर्यथा ॥ १०७ ॥
</details>
  

<details open><summary>विश्वास-प्रस्तुतिः</summary>

अथ तां पार्वतीं देवीमादाय वृषध्वजः ।  
जगाम शैलं कैलासं स्वमाश्तमपदं लघु ॥ १०८ ॥
</details>

<details><summary>मूलम्</summary>

अथ तां पार्वतीं देवीमादाय वृषध्वजः ।  
जगाम शैलं कैलासं स्वमाश्तमपदं लघु ॥ १०८ ॥
</details>
  

<details open><summary>विश्वास-प्रस्तुतिः</summary>

तदा गत्वा हरो देवीमधिवास्य विभूष्य च ।  
पूर्ववन्मोदयामास नर्महासकथादिभिः ॥ १०९ ॥
</details>

<details><summary>मूलम्</summary>

तदा गत्वा हरो देवीमधिवास्य विभूष्य च ।  
पूर्ववन्मोदयामास नर्महासकथादिभिः ॥ १०९ ॥
</details>
  

<details open><summary>विश्वास-प्रस्तुतिः</summary>

सापि सौवर्णगौराङ्गी वीक्ष्य रूपं मनोहरम् ।  
गृहीतसमयं शम्भुं प्राप्यातीव मुमोद ह ॥ ११० ॥
</details>

<details><summary>मूलम्</summary>

सापि सौवर्णगौराङ्गी वीक्ष्य रूपं मनोहरम् ।  
गृहीतसमयं शम्भुं प्राप्यातीव मुमोद ह ॥ ११० ॥
</details>
  

<details open><summary>विश्वास-प्रस्तुतिः</summary>

एवं तयोस्तु शिवयोरन्योन्यरममाणयोः ।  
जगाम सुचिरं कालं कैलासे पर्वतोत्तमे ॥ १११ ॥
</details>

<details><summary>मूलम्</summary>

एवं तयोस्तु शिवयोरन्योन्यरममाणयोः ।  
जगाम सुचिरं कालं कैलासे पर्वतोत्तमे ॥ १११ ॥
</details>
  

<details open><summary>विश्वास-प्रस्तुतिः</summary>

अथैकदा महादेवसमीपे हिमवत्सुता ।  
आसीना ददृशे तस्य स्वां छायामुरसि स्थिताम् ॥ ११२ ॥
</details>

<details><summary>मूलम्</summary>

अथैकदा महादेवसमीपे हिमवत्सुता ।  
आसीना ददृशे तस्य स्वां छायामुरसि स्थिताम् ॥ ११२ ॥
</details>
  

<details open><summary>विश्वास-प्रस्तुतिः</summary>

स्फटिकाभ्रसमे स्वच्छे हृदि शम्भोर्मनोहरे ।  
योगिज्ञानादर्शतले चार्वङ्गी प्रतिबिम्बिताम् ॥ ११३ ॥
</details>

<details><summary>मूलम्</summary>

स्फटिकाभ्रसमे स्वच्छे हृदि शम्भोर्मनोहरे ।  
योगिज्ञानादर्शतले चार्वङ्गी प्रतिबिम्बिताम् ॥ ११३ ॥
</details>
  

<details open><summary>विश्वास-प्रस्तुतिः</summary>

आत्मच्छायां गिरिसुता वामभागे मनोहरे ।  
ददर्श वनितारूपां स्मितवक्त्रां मनोहराम् ॥ ११४ ॥
</details>

<details><summary>मूलम्</summary>

आत्मच्छायां गिरिसुता वामभागे मनोहरे ।  
ददर्श वनितारूपां स्मितवक्त्रां मनोहराम् ॥ ११४ ॥
</details>
  

<details open><summary>विश्वास-प्रस्तुतिः</summary>

भ्रान्त्या दृष्ट्याथ पार्वत्यास्तदा ज्ञानमजायत ।  
कृतसत्योऽपि गिरिशः किमन्यां वनितां दधौ ॥ ११५ ॥
</details>

<details><summary>मूलम्</summary>

भ्रान्त्या दृष्ट्याथ पार्वत्यास्तदा ज्ञानमजायत ।  
कृतसत्योऽपि गिरिशः किमन्यां वनितां दधौ ॥ ११५ ॥
</details>
  

<details open><summary>विश्वास-प्रस्तुतिः</summary>

मायया स्थापितां गात्रे वीक्षन्तीं कुटिलं च माम् ।  
इति तस्यास्तदा वक्त्रं मलिनं भृकुटीयुतम् ।  
बभूव वृषकेतुश्च श्याम उत्पातको यथा ॥ ११६ ॥
</details>

<details><summary>मूलम्</summary>

मायया स्थापितां गात्रे वीक्षन्तीं कुटिलं च माम् ।  
इति तस्यास्तदा वक्त्रं मलिनं भृकुटीयुतम् ।  
बभूव वृषकेतुश्च श्याम उत्पातको यथा ॥ ११६ ॥
</details>
  

<details open><summary>विश्वास-प्रस्तुतिः</summary>

सा दृष्ट्वाथ तदा छायां विष्णुमाया-विमोहिता ।  
अपह्नुतं गिरेः शृङ्गं मानाद्रोषाद्विवेष ह ॥ ११७ ॥
</details>

<details><summary>मूलम्</summary>

सा दृष्ट्वाथ तदा छायां विष्णुमाया-विमोहिता ।  
अपह्नुतं गिरेः शृङ्गं मानाद्रोषाद्विवेष ह ॥ ११७ ॥
</details>
  

<details open><summary>विश्वास-प्रस्तुतिः</summary>

अथ तां मार्गमाणस्तु शङ्करो विरहाकुलः ।  
चिरादपह्नुतां देवीमाससाद ततो हरः ॥ ११८ ॥
</details>

<details><summary>मूलम्</summary>

अथ तां मार्गमाणस्तु शङ्करो विरहाकुलः ।  
चिरादपह्नुतां देवीमाससाद ततो हरः ॥ ११८ ॥
</details>
  

<details open><summary>विश्वास-प्रस्तुतिः</summary>

तामासाद्य महादेवी विवर्णवदनां प्रियाम् ।  
उवाच रोपणे हेतुं ज्ञातुमिच्छुर्यथातथम् ॥ ११९ ॥
</details>

<details><summary>मूलम्</summary>

तामासाद्य महादेवी विवर्णवदनां प्रियाम् ।  
उवाच रोपणे हेतुं ज्ञातुमिच्छुर्यथातथम् ॥ ११९ ॥
</details>
  
ईश्वर उवाच  
  

<details open><summary>विश्वास-प्रस्तुतिः</summary>

किमर्थस्त्वं वरारोहे मह्यं कुप्यसि कोपने ।  
रोषहेतुमहं वक्तुं तवेच्छामीह वल्लभे ॥ १२० ॥
</details>

<details><summary>मूलम्</summary>

किमर्थस्त्वं वरारोहे मह्यं कुप्यसि कोपने ।  
रोषहेतुमहं वक्तुं तवेच्छामीह वल्लभे ॥ १२० ॥
</details>
  

<details open><summary>विश्वास-प्रस्तुतिः</summary>

न तुभ्यमपराध्यामि वाचा वा मनसाथवा ।  
कायेन वा कथं कोपं कर्तुमर्हसि भामिनी ॥ १२१ ॥
</details>

<details><summary>मूलम्</summary>

न तुभ्यमपराध्यामि वाचा वा मनसाथवा ।  
कायेन वा कथं कोपं कर्तुमर्हसि भामिनी ॥ १२१ ॥
</details>
  
देव्युवाच  
  

<details open><summary>विश्वास-प्रस्तुतिः</summary>

समयेन मया पूर्वं तथा सम्प्रार्थितो भवान् ।  
कथं तं परिहाय त्वमन्यां भार्यां समीहसे ॥ १२२ ॥
</details>

<details><summary>मूलम्</summary>

समयेन मया पूर्वं तथा सम्प्रार्थितो भवान् ।  
कथं तं परिहाय त्वमन्यां भार्यां समीहसे ॥ १२२ ॥
</details>
  

<details open><summary>विश्वास-प्रस्तुतिः</summary>

प्रत्यक्षेण मया दृष्टा तव हृद्यन्तरे हर ।  
चार्वङ्गी वनिता काचित्तोयनिर्यातभस्मनि ॥ १२३ ॥
</details>

<details><summary>मूलम्</summary>

प्रत्यक्षेण मया दृष्टा तव हृद्यन्तरे हर ।  
चार्वङ्गी वनिता काचित्तोयनिर्यातभस्मनि ॥ १२३ ॥
</details>
  

<details open><summary>विश्वास-प्रस्तुतिः</summary>

भवान् सर्वज्ञानमयः सर्वगः परमेश्वरः ।  
तोषितो मे तपोव्रातैर्न तुष्टस्त्वं महेश्वर ॥ १२४ ॥
</details>

<details><summary>मूलम्</summary>

भवान् सर्वज्ञानमयः सर्वगः परमेश्वरः ।  
तोषितो मे तपोव्रातैर्न तुष्टस्त्वं महेश्वर ॥ १२४ ॥
</details>
  

<details open><summary>विश्वास-प्रस्तुतिः</summary>

तस्मादहं तपस्तप्तुं शाश्वद्गन्तु समुत्सहे ।  
अनुजानीहि मा शम्भो मा विलम्बं वृथा कृथाः ॥ १२५ ॥
</details>

<details><summary>मूलम्</summary>

तस्मादहं तपस्तप्तुं शाश्वद्गन्तु समुत्सहे ।  
अनुजानीहि मा शम्भो मा विलम्बं वृथा कृथाः ॥ १२५ ॥
</details>
  
और्व उवाच  
  

<details open><summary>विश्वास-प्रस्तुतिः</summary>

इति श्रुत्वा वचस्तस्याः स्मितविस्तारिताननः ।  
शङ्करः पार्वतीं प्राह सन्दिग्धामिव भामिनीम् ॥ १२६ ॥
</details>

<details><summary>मूलम्</summary>

इति श्रुत्वा वचस्तस्याः स्मितविस्तारिताननः ।  
शङ्करः पार्वतीं प्राह सन्दिग्धामिव भामिनीम् ॥ १२६ ॥
</details>
  
ईश्वर उवाच  
  

<details open><summary>विश्वास-प्रस्तुतिः</summary>

नाहमन्यां स्त्रियं वोढा नाहं समयभेदकः ।  
तव मिथ्यामतिर्जाता मुग्धे मूढतयाधुना ॥ १२७ ॥
</details>

<details><summary>मूलम्</summary>

नाहमन्यां स्त्रियं वोढा नाहं समयभेदकः ।  
तव मिथ्यामतिर्जाता मुग्धे मूढतयाधुना ॥ १२७ ॥
</details>
  

<details open><summary>विश्वास-प्रस्तुतिः</summary>

त्वमिच्छसि यदि श्रोतुं तत्र हेतुं च पार्वति ।  
तदहं कथये तत्त्वं मानं मानिनि मा कृथाः ॥ १२८ ॥
</details>

<details><summary>मूलम्</summary>

त्वमिच्छसि यदि श्रोतुं तत्र हेतुं च पार्वति ।  
तदहं कथये तत्त्वं मानं मानिनि मा कृथाः ॥ १२८ ॥
</details>
  

<details open><summary>विश्वास-प्रस्तुतिः</summary>

मम वक्षसि विस्तीर्णे दर्पणस्वच्छभासिनि ।  
तवैव वपुषश्छायाबिम्बिता लोकिता त्वया ॥ १२९ ॥
</details>

<details><summary>मूलम्</summary>

मम वक्षसि विस्तीर्णे दर्पणस्वच्छभासिनि ।  
तवैव वपुषश्छायाबिम्बिता लोकिता त्वया ॥ १२९ ॥
</details>
  

<details open><summary>विश्वास-प्रस्तुतिः</summary>

इदानीमेव बुध्यस्व त्वामृते नास्ति सा मयि ।  
नात्र मानस्त्वया कार्यो हृदयान्तरसंस्थिते ॥ १३० ॥
</details>

<details><summary>मूलम्</summary>

इदानीमेव बुध्यस्व त्वामृते नास्ति सा मयि ।  
नात्र मानस्त्वया कार्यो हृदयान्तरसंस्थिते ॥ १३० ॥
</details>
  
देव्युवाच  
  

<details open><summary>विश्वास-प्रस्तुतिः</summary>

मयि स्थितायां छायास्ति मामृते नास्ति सा पुनः ।  
कथमेतन्मया ज्ञेयं तन्मे वद वृषध्वज ॥ १३१ ॥
</details>

<details><summary>मूलम्</summary>

मयि स्थितायां छायास्ति मामृते नास्ति सा पुनः ।  
कथमेतन्मया ज्ञेयं तन्मे वद वृषध्वज ॥ १३१ ॥
</details>
  
ईश्वर उवाच  
  

<details open><summary>विश्वास-प्रस्तुतिः</summary>

गवाक्षाभ्यन्तरे स्थित्वा तज्जालेन मनोहरे ।  
पश्य तोयौघनिर्यातभूतिलेपमुरो मम ॥ १३२ ॥
</details>

<details><summary>मूलम्</summary>

गवाक्षाभ्यन्तरे स्थित्वा तज्जालेन मनोहरे ।  
पश्य तोयौघनिर्यातभूतिलेपमुरो मम ॥ १३२ ॥
</details>
  

<details open><summary>विश्वास-प्रस्तुतिः</summary>

तथा त्वं मण्डितं देहं वीक्ष्यादर्शतले पुनः ।  
मद्धृदासन्नमासाद्य तादृक्छायां विलोकय ॥ १३३ ॥
</details>

<details><summary>मूलम्</summary>

तथा त्वं मण्डितं देहं वीक्ष्यादर्शतले पुनः ।  
मद्धृदासन्नमासाद्य तादृक्छायां विलोकय ॥ १३३ ॥
</details>
  

<details open><summary>विश्वास-प्रस्तुतिः</summary>

यथा द्रक्ष्यसि देहे स्वं तत् कुरु त्वं तथा मम ।  
आलोकय निजां छायां त्वां विना नास्ति तत् पुनः ॥ १३४ ॥
</details>

<details><summary>मूलम्</summary>

यथा द्रक्ष्यसि देहे स्वं तत् कुरु त्वं तथा मम ।  
आलोकय निजां छायां त्वां विना नास्ति तत् पुनः ॥ १३४ ॥
</details>
  

<details open><summary>विश्वास-प्रस्तुतिः</summary>

त्वमेव ज्ञास्यसि च्छायां मद्वक्षसि मनोहरे ।  
ज्ञात्वा विसृज्यमानं मां त्वं चाप्युपपत्स्यसि ॥ १३५ ॥
</details>

<details><summary>मूलम्</summary>

त्वमेव ज्ञास्यसि च्छायां मद्वक्षसि मनोहरे ।  
ज्ञात्वा विसृज्यमानं मां त्वं चाप्युपपत्स्यसि ॥ १३५ ॥
</details>
  
और्व्य उवाच  
  

<details open><summary>विश्वास-प्रस्तुतिः</summary>

एवमुक्ता हरेणाथ पार्वतीन्दुकलाभृतः ।  
तयौर्निर्धाव्य हृदयं स्वां छायां पुनरैक्षत ॥ १३६ ॥
</details>

<details><summary>मूलम्</summary>

एवमुक्ता हरेणाथ पार्वतीन्दुकलाभृतः ।  
तयौर्निर्धाव्य हृदयं स्वां छायां पुनरैक्षत ॥ १३६ ॥
</details>
  

<details open><summary>विश्वास-प्रस्तुतिः</summary>

दृष्ट्वादर्शतले वक्त्रं निजं देहं च पार्वती ।  
आलोकयामास तदा शश्वच्छङ्करवक्षै ॥ १३७ ॥
</details>

<details><summary>मूलम्</summary>

दृष्ट्वादर्शतले वक्त्रं निजं देहं च पार्वती ।  
आलोकयामास तदा शश्वच्छङ्करवक्षै ॥ १३७ ॥
</details>
  

<details open><summary>विश्वास-प्रस्तुतिः</summary>

यथा सा कुरुते देवी कापट्यं नेत्रविभ्रमम् ।  
तथा सा कुरुते च्छाया करकम्पादिकं तथा ॥ १३८ ॥
</details>

<details><summary>मूलम्</summary>

यथा सा कुरुते देवी कापट्यं नेत्रविभ्रमम् ।  
तथा सा कुरुते च्छाया करकम्पादिकं तथा ॥ १३८ ॥
</details>
  

<details open><summary>विश्वास-प्रस्तुतिः</summary>

ततः पुनर्गवाक्षस्य जाले स्थित्वा हिमाद्रिजा ।  
तथा व्यलोकयच्छम्भोर्हृदयं वीतभूतिकम् ॥ १३९ ॥
</details>

<details><summary>मूलम्</summary>

ततः पुनर्गवाक्षस्य जाले स्थित्वा हिमाद्रिजा ।  
तथा व्यलोकयच्छम्भोर्हृदयं वीतभूतिकम् ॥ १३९ ॥
</details>
  

<details open><summary>विश्वास-प्रस्तुतिः</summary>

तया तत्र तु पार्वत्या वृषभध्वजवक्षसि ।  
न कापि दृष्टा वनिता दृष्टं जालस्य मण्डलम् ॥ १४० ॥
</details>

<details><summary>मूलम्</summary>

तया तत्र तु पार्वत्या वृषभध्वजवक्षसि ।  
न कापि दृष्टा वनिता दृष्टं जालस्य मण्डलम् ॥ १४० ॥
</details>
  

<details open><summary>विश्वास-प्रस्तुतिः</summary>

एवं बहुविधैर्देवी तदोपायैस्तथेतरैः ।  
निर्यातसंशया भूत्वा लज्जां प्राप वराङ्गना ॥ १४१ ॥
</details>

<details><summary>मूलम्</summary>

एवं बहुविधैर्देवी तदोपायैस्तथेतरैः ।  
निर्यातसंशया भूत्वा लज्जां प्राप वराङ्गना ॥ १४१ ॥
</details>
  

<details open><summary>विश्वास-प्रस्तुतिः</summary>

तां लज्जितां गिरिसुतामीषद्भीतामधोमुखीम् ।  
शम्भुरालिङ्ग्य पाणिभ्यां मुखं चास्याश्चुचुम्ब च ॥ १४२ ॥
</details>

<details><summary>मूलम्</summary>

तां लज्जितां गिरिसुतामीषद्भीतामधोमुखीम् ।  
शम्भुरालिङ्ग्य पाणिभ्यां मुखं चास्याश्चुचुम्ब च ॥ १४२ ॥
</details>
  

<details open><summary>विश्वास-प्रस्तुतिः</summary>

स तामाह महादेवो देवीमाश्वासयन् मुहुः ।  
मा ब्रीडस्व महाभागे भ्रान्तिः कस्य न जायते ॥ १४३ ॥
</details>

<details><summary>मूलम्</summary>

स तामाह महादेवो देवीमाश्वासयन् मुहुः ।  
मा ब्रीडस्व महाभागे भ्रान्तिः कस्य न जायते ॥ १४३ ॥
</details>
  

<details open><summary>विश्वास-प्रस्तुतिः</summary>

मानस्त्वयि वरस्त्रीभिः कार्यः प्रेमकरो यतः ।  
त्वयापि विरलः कार्यो मानो देवि न सर्वदा ॥ १४४ ॥
</details>

<details><summary>मूलम्</summary>

मानस्त्वयि वरस्त्रीभिः कार्यः प्रेमकरो यतः ।  
त्वयापि विरलः कार्यो मानो देवि न सर्वदा ॥ १४४ ॥
</details>
  

<details open><summary>विश्वास-प्रस्तुतिः</summary>

इत्युक्ता देवदेवेन मैनाकसहजाम्बिका ।  
शङ्करं प्रणयात् प्राह सूनृतं मधुरं वचः ॥ १४५ ॥
</details>

<details><summary>मूलम्</summary>

इत्युक्ता देवदेवेन मैनाकसहजाम्बिका ।  
शङ्करं प्रणयात् प्राह सूनृतं मधुरं वचः ॥ १४५ ॥
</details>
  
देव्युवाच  
  

<details open><summary>विश्वास-प्रस्तुतिः</summary>

यथा तवाहं सततं छायेवानुगता हर ।  
भवेयं साहचर्येण तथा मां कर्तुमर्हसि ॥ १४६ ॥
</details>

<details><summary>मूलम्</summary>

यथा तवाहं सततं छायेवानुगता हर ।  
भवेयं साहचर्येण तथा मां कर्तुमर्हसि ॥ १४६ ॥
</details>
  

<details open><summary>विश्वास-प्रस्तुतिः</summary>

सर्वगात्रेण संस्पर्शं नित्यालिङ्गनविभ्रमम् ।  
अहमिच्छामि भवतस्तत्त्वं चेत् कर्तुमर्हसि ॥ १४७ ॥
</details>

<details><summary>मूलम्</summary>

सर्वगात्रेण संस्पर्शं नित्यालिङ्गनविभ्रमम् ।  
अहमिच्छामि भवतस्तत्त्वं चेत् कर्तुमर्हसि ॥ १४७ ॥
</details>
  
भगवानुवाच  
  

<details open><summary>विश्वास-प्रस्तुतिः</summary>

रोचते तन्मह्यमपि यस्त्वमिच्छसि भामिनि ।  
तत्रोपायमहं वक्ष्ये यदि शक्नोषि तं कुरु ॥ १४८ ॥
</details>

<details><summary>मूलम्</summary>

रोचते तन्मह्यमपि यस्त्वमिच्छसि भामिनि ।  
तत्रोपायमहं वक्ष्ये यदि शक्नोषि तं कुरु ॥ १४८ ॥
</details>
  

<details open><summary>विश्वास-प्रस्तुतिः</summary>

अर्द्धं मम गृहाण त्वं शरीरस्य मनोहरे ।  
अर्द्धं भवतु मे नारी अथैवार्द्धं पुमानिति ॥ १४९ ॥
</details>

<details><summary>मूलम्</summary>

अर्द्धं मम गृहाण त्वं शरीरस्य मनोहरे ।  
अर्द्धं भवतु मे नारी अथैवार्द्धं पुमानिति ॥ १४९ ॥
</details>
  

<details open><summary>विश्वास-प्रस्तुतिः</summary>

यदि त्वमपि शक्नोषि कर्तुं तदर्धमी दृशम् ।  
तदाहं ते हरिष्यामि शरीरार्द्धं वरानने ॥ १५० ॥
</details>

<details><summary>मूलम्</summary>

यदि त्वमपि शक्नोषि कर्तुं तदर्धमी दृशम् ।  
तदाहं ते हरिष्यामि शरीरार्द्धं वरानने ॥ १५० ॥
</details>
  

<details open><summary>विश्वास-प्रस्तुतिः</summary>

तवैवार्द्धं तथा नारी ह्यर्धं भवतु पूरुषः ।  
विद्यते तत्र शक्तिर्मे त्वमनुज्ञातुमर्हसि ॥ १५१ ॥
</details>

<details><summary>मूलम्</summary>

तवैवार्द्धं तथा नारी ह्यर्धं भवतु पूरुषः ।  
विद्यते तत्र शक्तिर्मे त्वमनुज्ञातुमर्हसि ॥ १५१ ॥
</details>
  
देव्युवाच  
  

<details open><summary>विश्वास-प्रस्तुतिः</summary>

तवैवाहं हरिष्यामि शरीरार्द्धं वृषध्वज ।  
किं त्वहं त्वेवमिच्छामि तच्चेत्त्वं कर्तुमिच्छसि ॥ १५२ ॥
</details>

<details><summary>मूलम्</summary>

तवैवाहं हरिष्यामि शरीरार्द्धं वृषध्वज ।  
किं त्वहं त्वेवमिच्छामि तच्चेत्त्वं कर्तुमिच्छसि ॥ १५२ ॥
</details>
  

<details open><summary>विश्वास-प्रस्तुतिः</summary>

यदाहमर्द्धं भवतो भूत्वा तिष्ठामि तावता ।  
त्यजाम्यहं यदा तेऽर्द्धं सम्पूर्ण स्यात्तदा द्वयम् ॥ १५३ ॥
</details>

<details><summary>मूलम्</summary>

यदाहमर्द्धं भवतो भूत्वा तिष्ठामि तावता ।  
त्यजाम्यहं यदा तेऽर्द्धं सम्पूर्ण स्यात्तदा द्वयम् ॥ १५३ ॥
</details>
  

<details open><summary>विश्वास-प्रस्तुतिः</summary>

इत्यर्द्ध भागहरणं भवेद्यदि यथेप्सितम् ।  
तवैवाहं तदा शम्भो शरीरार्द्धं हराम्यहम् ॥ १५४ ॥
</details>

<details><summary>मूलम्</summary>

इत्यर्द्ध भागहरणं भवेद्यदि यथेप्सितम् ।  
तवैवाहं तदा शम्भो शरीरार्द्धं हराम्यहम् ॥ १५४ ॥
</details>
  
ईश्वर उवाच   
  

<details open><summary>विश्वास-प्रस्तुतिः</summary>

एवमस्तु भवेन्नित्यं यथार्द्धं हर्तुमर्हसि ।  
शरीरस्यार्द्ध हरणं भूयस्तव यथेप्सितम् ॥ १५५ ॥
</details>

<details><summary>मूलम्</summary>

एवमस्तु भवेन्नित्यं यथार्द्धं हर्तुमर्हसि ।  
शरीरस्यार्द्ध हरणं भूयस्तव यथेप्सितम् ॥ १५५ ॥
</details>
  
और्व्य उवाच  
  

<details open><summary>विश्वास-प्रस्तुतिः</summary>

अथ गौरी तदा पूर्वमनुभूतं तपःस्थितौ ।  
योगनिद्रास्वरूपं तदात्मनोऽचिन्तयाद्धिया ॥ १५६ ॥
</details>

<details><summary>मूलम्</summary>

अथ गौरी तदा पूर्वमनुभूतं तपःस्थितौ ।  
योगनिद्रास्वरूपं तदात्मनोऽचिन्तयाद्धिया ॥ १५६ ॥
</details>
  

<details open><summary>विश्वास-प्रस्तुतिः</summary>

हरं प्रणम्य प्रथमं ब्रह्माणं च ततः परम् ।  
ततस्त्रिजगतामीशं हरिं नारायणं प्रभुम् ॥ १५७ ॥
</details>

<details><summary>मूलम्</summary>

हरं प्रणम्य प्रथमं ब्रह्माणं च ततः परम् ।  
ततस्त्रिजगतामीशं हरिं नारायणं प्रभुम् ॥ १५७ ॥
</details>
  

<details open><summary>विश्वास-प्रस्तुतिः</summary>

चिन्तयित्वा यदा तेषामेकता सा जगन्मयी ।  
आत्मानं योगनिद्रां च चिन्तयित्वा तपस्विनी ॥ १५८ ॥
</details>

<details><summary>मूलम्</summary>

चिन्तयित्वा यदा तेषामेकता सा जगन्मयी ।  
आत्मानं योगनिद्रां च चिन्तयित्वा तपस्विनी ॥ १५८ ॥
</details>
  

<details open><summary>विश्वास-प्रस्तुतिः</summary>

दक्षिणे स्वशरीरस्य भागार्द्धं शशभृद्भृतः ।  
शरीरस्य तदा वाममतिप्रेम्णा निजं हरे ॥ १५९ ॥
</details>

<details><summary>मूलम्</summary>

दक्षिणे स्वशरीरस्य भागार्द्धं शशभृद्भृतः ।  
शरीरस्य तदा वाममतिप्रेम्णा निजं हरे ॥ १५९ ॥
</details>
  

<details open><summary>विश्वास-प्रस्तुतिः</summary>

हरोऽपि स्वशरीरार्द्धं गौरिकाये तदा स्वयम् ।  
प्रेम्णा न्यवेशयत्तस्याश्चिकीर्षुः प्रियमद्भुतम् ॥ १६० ॥
</details>

<details><summary>मूलम्</summary>

हरोऽपि स्वशरीरार्द्धं गौरिकाये तदा स्वयम् ।  
प्रेम्णा न्यवेशयत्तस्याश्चिकीर्षुः प्रियमद्भुतम् ॥ १६० ॥
</details>
  

<details open><summary>विश्वास-प्रस्तुतिः</summary>

अथ स्थित्वा तदा भर्गः काल्या सह चिरं तदा ।  
परित्यज्य शरीरार्द्धं पृथगेव बभौ रुचा ॥ १६१ ॥
</details>

<details><summary>मूलम्</summary>

अथ स्थित्वा तदा भर्गः काल्या सह चिरं तदा ।  
परित्यज्य शरीरार्द्धं पृथगेव बभौ रुचा ॥ १६१ ॥
</details>
  

<details open><summary>विश्वास-प्रस्तुतिः</summary>

काली भूत्वा स्वर्णगौरी शरीरार्द्धं च शङ्करम् ।  
प्राप्तमोदा तदात्मानं सन्तुष्टा च जगन्मयी ॥ १६२ ॥
</details>

<details><summary>मूलम्</summary>

काली भूत्वा स्वर्णगौरी शरीरार्द्धं च शङ्करम् ।  
प्राप्तमोदा तदात्मानं सन्तुष्टा च जगन्मयी ॥ १६२ ॥
</details>
  

<details open><summary>विश्वास-प्रस्तुतिः</summary>

एवं यदा शरीरार्द्धमादाय परमेश्वरी ।  
रहस्ये तिष्ठति तदा राजतेऽतीव शोभना ॥ १६३ ॥
</details>

<details><summary>मूलम्</summary>

एवं यदा शरीरार्द्धमादाय परमेश्वरी ।  
रहस्ये तिष्ठति तदा राजतेऽतीव शोभना ॥ १६३ ॥
</details>
  

<details open><summary>विश्वास-प्रस्तुतिः</summary>

अर्द्धं धम्मिल्लसंयुक्तं जटाजूटार्द्धयोजितम् ।  
एकस्मिन् श्रवणे भोगी भागे जाम्बूनदार्चितम् ॥ १६४ ॥
</details>

<details><summary>मूलम्</summary>

अर्द्धं धम्मिल्लसंयुक्तं जटाजूटार्द्धयोजितम् ।  
एकस्मिन् श्रवणे भोगी भागे जाम्बूनदार्चितम् ॥ १६४ ॥
</details>
  

<details open><summary>विश्वास-प्रस्तुतिः</summary>

कुण्डलं श्रवणेऽन्यस्मिन् शीर्षे तस्या व्यराजत ।  
अर्द्धं मृगाक्षि चान्यार्द्धं वृषभाक्षि व्यजायत ॥ १६५ ॥
</details>

<details><summary>मूलम्</summary>

कुण्डलं श्रवणेऽन्यस्मिन् शीर्षे तस्या व्यराजत ।  
अर्द्धं मृगाक्षि चान्यार्द्धं वृषभाक्षि व्यजायत ॥ १६५ ॥
</details>
  

<details open><summary>विश्वास-प्रस्तुतिः</summary>

अर्द्धं स्थूलनसं चारु तिलपुष्पनसं परम् ।  
दीर्घश्मश्रु तथैवार्द्धमर्द्धं श्मश्रुविवर्जितम् ॥ १६६ ॥
</details>

<details><summary>मूलम्</summary>

अर्द्धं स्थूलनसं चारु तिलपुष्पनसं परम् ।  
दीर्घश्मश्रु तथैवार्द्धमर्द्धं श्मश्रुविवर्जितम् ॥ १६६ ॥
</details>
  

<details open><summary>विश्वास-प्रस्तुतिः</summary>

आरक्तचारुदशनं रक्तौष्ठमेकतस्तथा ।  
अपरं शुक्लविपुलं दीर्घाकृतिरदं परम् ॥ १६७ ॥
</details>

<details><summary>मूलम्</summary>

आरक्तचारुदशनं रक्तौष्ठमेकतस्तथा ।  
अपरं शुक्लविपुलं दीर्घाकृतिरदं परम् ॥ १६७ ॥
</details>
  

<details open><summary>विश्वास-प्रस्तुतिः</summary>

अर्द्धनीलगलं चार्द्धमपरं हारसंयुतम् ।  
अर्द्धं कङ्कणकेयूरयुक्तबाहु तथापरम् ॥ १६८ ॥
</details>

<details><summary>मूलम्</summary>

अर्द्धनीलगलं चार्द्धमपरं हारसंयुतम् ।  
अर्द्धं कङ्कणकेयूरयुक्तबाहु तथापरम् ॥ १६८ ॥
</details>
  

<details open><summary>विश्वास-प्रस्तुतिः</summary>

नागकेयूरसंयुक्तं स्थूलबाहुनिरूर्मिकम् ।  
अर्द्धं विलोलसुभुजं करिहस्तभुजं परम् ॥ १६९ ॥
</details>

<details><summary>मूलम्</summary>

नागकेयूरसंयुक्तं स्थूलबाहुनिरूर्मिकम् ।  
अर्द्धं विलोलसुभुजं करिहस्तभुजं परम् ॥ १६९ ॥
</details>
  

<details open><summary>विश्वास-प्रस्तुतिः</summary>

एकत्र सोमिकाशाखा करस्यान्यत्र तां विना ।  
एकस्तनं तु हृदयं रोमावल्यर्धसंयुतम् ॥ १७० ॥
</details>

<details><summary>मूलम्</summary>

एकत्र सोमिकाशाखा करस्यान्यत्र तां विना ।  
एकस्तनं तु हृदयं रोमावल्यर्धसंयुतम् ॥ १७० ॥
</details>
  

<details open><summary>विश्वास-प्रस्तुतिः</summary>

रम्भास्तम्भसमानोरु सुपार्ष्णि मृदुपादकम् ।  
एक तथापरं स्थूलं संहतोरुपदाम्बुजम् ॥ १७१ ॥
</details>

<details><summary>मूलम्</summary>

रम्भास्तम्भसमानोरु सुपार्ष्णि मृदुपादकम् ।  
एक तथापरं स्थूलं संहतोरुपदाम्बुजम् ॥ १७१ ॥
</details>
  

<details open><summary>विश्वास-प्रस्तुतिः</summary>

एकं चारुमृदुस्थूलजघनं सुमनोहरम् ।  
तथापरं दृढकटि संहतोर्द्धपदान्वयम् ॥ १७२ ॥
</details>

<details><summary>मूलम्</summary>

एकं चारुमृदुस्थूलजघनं सुमनोहरम् ।  
तथापरं दृढकटि संहतोर्द्धपदान्वयम् ॥ १७२ ॥
</details>
  

<details open><summary>विश्वास-प्रस्तुतिः</summary>

एक वैयाघ्रमर्मौघयुक्तं भूतिविलेपनम् ।  
अपरं मृदु कौशेयवसनं चन्दनोक्षितम् ॥ १७३ ॥
</details>

<details><summary>मूलम्</summary>

एक वैयाघ्रमर्मौघयुक्तं भूतिविलेपनम् ।  
अपरं मृदु कौशेयवसनं चन्दनोक्षितम् ॥ १७३ ॥
</details>
  

<details open><summary>विश्वास-प्रस्तुतिः</summary>

एवमर्द्धं तथा जातं योषिल्लक्षणसंयुतम् ।  
अपरं बलवद् भूरि सुगूढ पुरुषाकृति ॥ १७४ ॥
</details>

<details><summary>मूलम्</summary>

एवमर्द्धं तथा जातं योषिल्लक्षणसंयुतम् ।  
अपरं बलवद् भूरि सुगूढ पुरुषाकृति ॥ १७४ ॥
</details>
  

<details open><summary>विश्वास-प्रस्तुतिः</summary>

एवमर्द्धं स्मररिपोर्जहार गिरिजा सती ।  
हिताय सर्वजगतां कालिका कालिकोपमा ॥ १७५ ॥
</details>

<details><summary>मूलम्</summary>

एवमर्द्धं स्मररिपोर्जहार गिरिजा सती ।  
हिताय सर्वजगतां कालिका कालिकोपमा ॥ १७५ ॥
</details>
  

<details open><summary>विश्वास-प्रस्तुतिः</summary>

तस्याः शरीरं राजेन्द्र हरतन्वर्द्धसंयुतम् ।  
येनोपमेयं तत्रास्ति मार्गितं भुवनत्रये ॥ १७६ ॥
</details>

<details><summary>मूलम्</summary>

तस्याः शरीरं राजेन्द्र हरतन्वर्द्धसंयुतम् ।  
येनोपमेयं तत्रास्ति मार्गितं भुवनत्रये ॥ १७६ ॥
</details>
  

<details open><summary>विश्वास-प्रस्तुतिः</summary>

सन्तानः पारिजातो वा एकान्तविशदस्तरुः ।  
अमोघया यथा वल्ल्या तौ चापि ययतुर्नहि ॥ १७७ ॥
</details>

<details><summary>मूलम्</summary>

सन्तानः पारिजातो वा एकान्तविशदस्तरुः ।  
अमोघया यथा वल्ल्या तौ चापि ययतुर्नहि ॥ १७७ ॥
</details>
  

<details open><summary>विश्वास-प्रस्तुतिः</summary>

बहुधा च पृथक् तेन तौ रेमाते नरेश्वर ।  
अर्द्धनारीश्वरो भूत्वा स तु रेमे कदाचन ॥ १७८ ॥
</details>

<details><summary>मूलम्</summary>

बहुधा च पृथक् तेन तौ रेमाते नरेश्वर ।  
अर्द्धनारीश्वरो भूत्वा स तु रेमे कदाचन ॥ १७८ ॥
</details>
  

<details open><summary>विश्वास-प्रस्तुतिः</summary>

इति यद्यपि भूतेशः स्वयं शक्नोति कालिकाम् ।  
गौरीं कर्तुं तदा सर्वभूतकारणकारणः ॥ १७९ ॥
</details>

<details><summary>मूलम्</summary>

इति यद्यपि भूतेशः स्वयं शक्नोति कालिकाम् ।  
गौरीं कर्तुं तदा सर्वभूतकारणकारणः ॥ १७९ ॥
</details>
  

<details open><summary>विश्वास-प्रस्तुतिः</summary>

तथापि तां गिरिसुतां संयोज्य विविधैः पुरा ।  
तपश्ययोजयद् देवः क्रियोपायेरनेकशः ॥ १८० ॥
</details>

<details><summary>मूलम्</summary>

तथापि तां गिरिसुतां संयोज्य विविधैः पुरा ।  
तपश्ययोजयद् देवः क्रियोपायेरनेकशः ॥ १८० ॥
</details>
  

<details open><summary>विश्वास-प्रस्तुतिः</summary>

तपोनिर्धूतसर्वाङ्गीं पश्चाद् गौरीमथाकरोत् ।  
अर्द्धं च प्रददौ तस्यै शरीरस्य महेश्वरः ॥ १८१ ॥
</details>

<details><summary>मूलम्</summary>

तपोनिर्धूतसर्वाङ्गीं पश्चाद् गौरीमथाकरोत् ।  
अर्द्धं च प्रददौ तस्यै शरीरस्य महेश्वरः ॥ १८१ ॥
</details>
  

<details open><summary>विश्वास-प्रस्तुतिः</summary>

नवास्य तत्त्वं जानन्ति शक्राद्याः सकलाः सुराः ।  
शरीरार्द्ध प्रदानस्य तपसे योजनस्य च ॥ १८२ ॥
</details>

<details><summary>मूलम्</summary>

नवास्य तत्त्वं जानन्ति शक्राद्याः सकलाः सुराः ।  
शरीरार्द्ध प्रदानस्य तपसे योजनस्य च ॥ १८२ ॥
</details>
  

<details open><summary>विश्वास-प्रस्तुतिः</summary>

एतस्य तत्त्वं जानन्ति महात्मानो महाबलाः ।  
नन्दी भृङ्गी महाकालो वेतालो भैरवस्तथा ॥ १८३ ॥
</details>

<details><summary>मूलम्</summary>

एतस्य तत्त्वं जानन्ति महात्मानो महाबलाः ।  
नन्दी भृङ्गी महाकालो वेतालो भैरवस्तथा ॥ १८३ ॥
</details>
  

<details open><summary>विश्वास-प्रस्तुतिः</summary>

अङ्गभूता महेशस्य वीतभीतास्तपोधनाः ।  
ये मानुषशरीरेण प्रापिरे तपसो बलात् ॥ १८४ ॥
</details>

<details><summary>मूलम्</summary>

अङ्गभूता महेशस्य वीतभीतास्तपोधनाः ।  
ये मानुषशरीरेण प्रापिरे तपसो बलात् ॥ १८४ ॥
</details>
  

<details open><summary>विश्वास-प्रस्तुतिः</summary>

गणानामाधिपत्यं तु ते जानन्ति हरं परम् ।  
एवं सदा त्वया योज्याः सानुगा नृपसत्तम् ॥ १८५ ॥
</details>

<details><summary>मूलम्</summary>

गणानामाधिपत्यं तु ते जानन्ति हरं परम् ।  
एवं सदा त्वया योज्याः सानुगा नृपसत्तम् ॥ १८५ ॥
</details>
  

<details open><summary>विश्वास-प्रस्तुतिः</summary>

वनिता सत्क्रियोपायैस्ततो भद्रमवाप्स्यसि ।  
य इदं शृणुयान्नित्यमद्भुतं पुण्यदायकम् ॥ १८६ ॥
</details>

<details><summary>मूलम्</summary>

वनिता सत्क्रियोपायैस्ततो भद्रमवाप्स्यसि ।  
य इदं शृणुयान्नित्यमद्भुतं पुण्यदायकम् ॥ १८६ ॥
</details>
  

<details open><summary>विश्वास-प्रस्तुतिः</summary>

शिवयोः प्रीतिकरणं शरीरार्द्ध ग्रहं तथा ।  
गौरीत्वसाधानञ्चैव कालिकायाः शुभावहम् ॥ १८७ ॥
</details>

<details><summary>मूलम्</summary>

शिवयोः प्रीतिकरणं शरीरार्द्ध ग्रहं तथा ।  
गौरीत्वसाधानञ्चैव कालिकायाः शुभावहम् ॥ १८७ ॥
</details>
  

<details open><summary>विश्वास-प्रस्तुतिः</summary>

न तस्य विघ्ना जायन्ते स च पुण्यतमो मतः ।  
दीर्घायुः स सुखी भूयात् पुत्रपौत्रसमन्वितः ॥ १८८ ॥
</details>

<details><summary>मूलम्</summary>

न तस्य विघ्ना जायन्ते स च पुण्यतमो मतः ।  
दीर्घायुः स सुखी भूयात् पुत्रपौत्रसमन्वितः ॥ १८८ ॥
</details>
  

<details open><summary>विश्वास-प्रस्तुतिः</summary>

सततं परिश्र्ण्वानः शिवयोश्चरितं महत् ।  
शिवलोकमवाप्नोति सुचिरं शिववल्लभः ॥ १८९ ॥
</details>

<details><summary>मूलम्</summary>

सततं परिश्र्ण्वानः शिवयोश्चरितं महत् ।  
शिवलोकमवाप्नोति सुचिरं शिववल्लभः ॥ १८९ ॥
</details>
  
इति श्रीकालिकापुराणेऽर्द्धनारीश्वरचरिते पञ्चचत्वारिंशोऽध्यायः ॥ ४५ ॥  
