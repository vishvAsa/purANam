+++
title = "१०३ रामादीनां शोकः"
title_english = "103 Rama fainted away after hearing the news of his father s death"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-103-Rama_Deenam_Shokaha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/07-rAma-darshanam/103_rAmAdInAM_shokaH.md">
<details><summary><h3>IITK ...{Loading}...</h3></summary>

Wailing of all mothers on seeing Rama offering libations to his father
in Mandakini.



#### श्लोकः
##### मूलम्
वसिष्ठः पुरतः कृत्वा दारान्दशरथस्य च।  
अभिचक्राम तं देशं रामदर्शनतर्षितः॥2.103.1॥

##### शब्दार्थः
वसिष्ठः Vasistha, दशरथस्य Dasaratha's, दारान् wives, पुरतः in front of, कृत्वा having placed,  रामदर्शनतर्षितः longing to see Rama, तं देशम् that place, अभिचक्राम set out on foot.

##### आङ्ग्लानुवादः
Longing to see Rama, Vasistha, headed by the wives of Dasaratha, set out on foot  
(where Rama was offering libations).



#### श्लोकः
##### मूलम्
राजपत्न्यश्च गच्छन्त्यो मन्दं मन्दाकिनीं प्रति।  
ददृशु स्तत्र तत् तीर्थं रामलक्ष्मणसेवितम्॥2.103.2॥

##### शब्दार्थः
राजपत्न्यश्च king's wives also, मन्दाकिनीं प्रति towards the river Mandakini, मन्दम् slowly, गच्छन्त्यः while proceeding, तत्र there, रामलक्ष्मणसेवितम् frequented by Rama and  Lakshmana, तत् तीर्थम् that bathing place, ददृशुः beheld.

##### आङ्ग्लानुवादः
The wives of the king while proceeding slowly towards the river Mandakini beheld the bathing place frequented by Rama and Lakshmana.



#### श्लोकः
##### मूलम्
कौसल्या बाष्पपूर्णेन मुखेन परिशुष्यता।  
सुमित्रामब्रवीद्दीना याश्चान्या राजयोषितः॥2.103.3॥

##### शब्दार्थः
कौसल्या Kausalya, बाष्पपूर्णेन filled with tears, परिशुष्यता emaciated, मुखेन with her countenance, दीना in desolation, सुमित्राम् to Sumitra, याः अन्याः the other, राजयोषितः to wives of the king, अब्रवीत् said.

##### आङ्ग्लानुवादः
Kausalya, with eyes filled with tears and her face emaciated, addressing Sumitra and  
the other wives of the king sadly saidः



#### श्लोकः
##### मूलम्
इदं तेषामनाथानां क्लिष्टमक्लिष्टकर्मणाम्।  
वने प्राक्कलनं तीर्थं ये ते निर्विषयीकृताः॥2.103.4॥

##### शब्दार्थः
इदम् this one, ये ते those, निर्विषयीकृताः expelled from the country, तेषाम् their, आक्लिष्टकर्मणाम् men performing deeds with untiring energy, अनाथानाम् unfortunate ones, क्लिष्टम् sufferings, प्राक्कलनम् to the east of, वने in the forest, तीर्थम् sacred place.

##### आङ्ग्लानुवादः
This is a sacred place to the east of the forest used by the unfortunate Rama, and Lakshmana of untiring energy and Sita expelled from the country and undergoing suffering.



#### श्लोकः
##### मूलम्
इतस् सुमित्रे पुत्रस्ते सदा जलमतन्द्रितः।  
स्वयं हरति सौमित्रिर्मम पुत्रस्य कारणात्॥2.103.5॥

##### शब्दार्थः
सुमित्रे O Sumitra, ते पुत्रः your son, सौमित्रिः Lakshmana, मम पुत्रस्य my son's, कारणात् on account, सदा always, अतन्द्रितः without indolence, इतः from  this place, जलम् water, स्वयम् himself, हरति carries.

##### आङ्ग्लानुवादः
O Sumitra, your son Lakshmana, free from laziness, always carries water from here for the sake of my son.



#### श्लोकः
##### मूलम्
जघन्यमपि ते पुत्रः कृतवान् न तु गर्हितः।  
भ्रातुर्यदर्थरहितं सर्वं तद् गर्हितंं गुणैः॥2.103.6॥

##### शब्दार्थः
ते पुत्रः your son, जघन्यम् servile task, अपि although, कृतवान् has done, गर्हितः तु is indeed contemptible, न not, यत् the service, भ्रातुः to brother, अर्थसहितम् for the benefit of, तत् सर्वम् all that, गुणैः with virtues, विहितम् is endowed with.

##### आङ्ग्लानुवादः
Your son, though engaged in servile tasks (like bringing water), is not to be held contemptible because all the services intended for the benefit of his brother are  
prompted by virtue.



#### श्लोकः
##### मूलम्
अद्यायमपि ते पुत्रः क्लेशानामतथोचितः।  
नीचानर्थ समाचारं सज्जं कर्म प्रमुञ्चतु॥2.103.7॥

##### शब्दार्थः
क्लेशानाम् of suffering, अतथोचितः unaccustomed, अयम् this, ते पुत्रः अपि your son also, अद्य now, नीचानर्थसमाचारम् mean and distressing, सज्जम् commenced, कर्म work, this service, प्रमुञ्चतु cease to perform.

##### आङ्ग्लानुवादः
This your son unaccustomed to, and undeserving of, any suffering may now give up this mean and distressing duty entrusted to him.



#### श्लोकः
##### मूलम्
दक्षिणाग्रेषु दर्भेषु सा ददर्श महीतले।  
पितुरिङ्गुदिपिण्याकं न्यस्तमायतलोचना॥2.103.8॥

##### शब्दार्थः
आयतलोचना largeeyed, सा that Kausalya, दक्षिणाग्रेषु pointed towards south, दर्भेषु blades of darbha grass, महीतले on the ground, पितुः father's, न्यस्तम् placed, इङ्गुदिपिण्याकम् cakes of ingudi pulp, ददर्श beheld.

##### आङ्ग्लानुवादः
That largeeyed Kausalya beheld the cakes of ingudi pulp placed by Rama for his father on a spread of darbha grass whose blades pointed toward the south.



#### श्लोकः
##### मूलम्
तं भूमौ पितुरार्तेन न्यस्तं रामेण वीक्ष्य सा।  
उवाच देवी कौसल्या सर्वा दशरथस्त्रियः॥2.103.9॥

##### शब्दार्थः
देवी queen, सा कौसल्या that Kausalya, आर्तेन distressed, रामेण by Rama, पितुः to father, न्यस्तम् placed, तम् that pinda (pindaofferings made to the departed soul), भूमौ on the ground, वीक्ष्य seeing, सर्वाः all, दशरथस्त्रियः to wives of Dasaratha, उवाच said.

##### आङ्ग्लानुवादः
Seeing the pinda (edible offering made to the departed soul) placed on the ground for his father by the distressed Rama, queen Kausalya, addressing all the wives of Dasaratha, saidः



#### श्लोकः
##### मूलम्
इदमिक्ष्वाकुनाथस्य राघवस्य महात्मनः।  
राघवेण पितुर्दत्तं पश्यतैतद्यथाविधि॥2.103.10॥

##### शब्दार्थः
राघवेण by Rama, इक्ष्वाकुनाथस्य for the sake of lord of the Ikshvaku race, महात्मनः of the magnanimous, पितुः father, राघवस्य for Dasaratha, यथाविधि according to tradition, दत्तम् given, इदम् this pinda, पश्यत look at.

##### आङ्ग्लानुवादः
Have darsan of this pinda offered by Rama according to tradition to his magnanimous father, Dasaratha, lord of the Ikshvaku race.



#### श्लोकः
##### मूलम्
तस्य देवसमानस्य पार्थिवस्य महात्मनः।  
नैतदौपयिकं मन्ये भुक्तभोगस्य भोजनम्॥2.103.11॥

##### शब्दार्थः
देवसमानस्य of a man equal to god, भुक्तभोगस्य of one who enjoyed every luxury, महात्मनः of the magnaniouous, तस्य पार्थिवस्य of that lord of the earth, एतत् this, भोजनम् food, औपयिकम् is appropriate, न मन्ये I don't think.

##### आङ्ग्लानुवादः
I do not think that this is an appropriate food for that godlike and great lord of the earth who enjoyed all luxury.



#### श्लोकः
##### मूलम्
चतुरन्तां महीं भुक्त्वा महेन्द्रसदृशो विभुः।  
कथमिङ्गुदिपिण्याकं स भुक्ते वसुधाधिपः॥2.103.12॥

##### शब्दार्थः
महेन्द्रसदृशः resembling Indra, विभुः king, सः वसुधाधिपः that lord of the earth, चतुरन्ताम् with four corners, महीम् the earth, भुक्त्वा having enjoyed, इङ्गुदिपिण्याकम् the cake of pulp of ingudi, कथम् how, भुक्ते can he eat?

##### आङ्ग्लानुवादः
How can Indralike Dasaratha, having ruled the earth bounded by four oceans, eat a cake of ingudi pulp?



#### श्लोकः
##### मूलम्
अतो दुःखतरं लोके न किञ्चित्प्रतिभाति मा।  
यत्र रामः पितुर्दद्यादिङ्गुदिक्षोदमृद्धिमान्॥2.103.13॥

##### शब्दार्थः
यत्र at a point, ऋद्धिमान् (formerly) prosperous, रामः Rama, पितुः to father, इङ्गुदिक्षोदम् cake of ingudi nuts, दद्यात् may offer, अतः more than this, लोके in this world, दुःखतरम् more painful, किञ्चित् anything, मा to me, न प्रतिभाति does not appear.

##### आङ्ग्लानुवादः
Rama (who was once) highly prosperous, had to offer the cake of ingudi pulp to his father. Nothing appears more painful to me than this in this world.



#### श्लोकः
##### मूलम्
रामेणेङ्गुदिपिण्याकं पितुर्दत्तं समीक्ष्य मे।  
कथं दुःखेन हृदयं न स्फोटति सहस्रधा॥2.103.14॥

##### शब्दार्थः
रामेण by Rama, पितुः to father, दत्तम् offered, इङ्गुदिपिण्याकम् cake of ingudi pulp, समीक्ष्य  on seeing, मे हृदयम् my heart, दुःखेन out of sorrow, सहस्रधा into a thousand pieces, कथम्  
how, न स्फोटति not breaking?

##### आङ्ग्लानुवादः
Seeing the offering of cake of ingudi pulp by Rama to his father, how is it that my heart does not break into a thousand pieces in sorrow?



#### श्लोकः
##### मूलम्
श्रुतिस्तु खल्वियं सत्या लौकिकी प्रतिभाति मा।  
यदन्नः पुरुषो भवति तदन्नास्तस्य देवताः॥2.103.15॥

##### शब्दार्थः
पुरुषः man, यदन्नः भवति whatever is his food, तस्य his, देवताः gods, तदन्नाः they have the same food, इयम् this, लौकिकी wellknown in the world, श्रुतिस्तु saying, सत्या as truthful, मा about (to) me, प्रतिभाति खलु occurs to me.

##### आङ्ग्लानुवादः
The wellknown saying in this world is that 'whatever food a man partakes, his gods also partake the same'. This dictum appears true (now).



#### श्लोकः
##### मूलम्
एवमार्तां सपत्न्यस्ता जग्मुराश्वास्य तां तदा।  
ददृशुश्चाश्रमे रामं स्वर्गच्युतमिवामरम्॥2.103.16॥

##### शब्दार्थः
तदा then, ताः those, सपत्न्यः cowives, एवम् in this way, आर्ताम् distressed, ताम् her, आश्वास्य having consoled, जग्मुः went, आश्रमे in the hermitage, स्वर्गच्युतम् fallen from heaven, अमरमिव like a god, रामम् Rama, ददृशुश्च beheld.

##### आङ्ग्लानुवादः
The cowives, having thus consoled the distressed Kausalya, went to the hermitage. There they beheld Rama who looked like a god dislodged from heaven.



#### श्लोकः
##### मूलम्
सर्वभोगैः परित्यक्तं रामं सम्प्रेक्ष्य मातरः।  
आर्ता मुमुचुरश्रूणि सस्वरं शोककर्शिताः॥2.103.17॥

##### शब्दार्थः
शोककर्शिताः emaciated due to  grief, मातरः mothers, सर्वभोगैः with all luxuries, परित्यक्तम्  devoid of, रामम् Rama, सम्प्रेक्ष्य having seen, आर्ताः overcome with sorrow, सस्वरम् in loud voice, अश्रूणि tears, मुमुचुः shed.

##### आङ्ग्लानुवादः
Beholding Rama devoid of all luxury, his mothers afflicted with grief, and overcome with sorrow, cried aloud, tears streaming down.



#### श्लोकः
##### मूलम्
तासां रामस्समुत्थाय जग्राह चरणान् शुभान्।  
मात्रूणां मनुजव्याघ्रस्सर्वासां सत्यसङ्गरः॥2.103.18॥

##### शब्दार्थः
मनुजव्याघ्रः best among men, सत्यसङ्गरः true to his promise, रामः Rama, समुत्थाय having risen, सर्वासाम् to all, तासां मात्रूणाम् of those mothers, शुभान् auspicious, चरणान् feet, जग्राह clasped.

##### आङ्ग्लानुवादः
Rama, the best among men and true to his promise, rose and touched the auspicious feet of all his mothers (in reverence).



#### श्लोकः
##### मूलम्
ताः पाणिभिस् सुखस्पर्शैर्मृद्वङ्गुलितलै श्शुभैः।  
प्रममार्जू रजः पृष्ठाद्रामस्यायतलोचनाः॥2.103.19॥

##### शब्दार्थः
आयतलोचनाः largeeyed ones, ताः they, सुखस्पर्शैः with pleasant touch, मृद्वङ्गुलितलैः with palms having delicate fingers, शुभैः by auspicious, पाणिभिः with hands, रामस्य Rama's, पृष्ठात् from the back of the body, रजः the dust, प्रममार्जुः wiped.

##### आङ्ग्लानुवादः
Those largeeyed queens, their palms with delicate fingers and with auspicious hands with a pleasant touch, wiped the dust from the back of his body.



#### श्लोकः
##### मूलम्
सौमित्रिरपि तास् सर्वा मातृ़स्सम्प्रेक्ष्य दुःखितः।  
अभ्यवादयतासक्तं शनै रामादनन्तरम्॥2.103.20॥

##### शब्दार्थः
सौमित्रिरपि Lakshmana also, सर्वाः all, ताः मात्रृ़ः those mothers, सम्प्रेक्ष्य after seeing, दुःखितः  overcome with grief, रामात् अनन्तरम् following Rama, शनैः slowly, आसक्तम् with devotion,  
अभ्यवादयत् bowed with reverence.

##### आङ्ग्लानुवादः
On seeing his mothers, Lakshmana, too, was overcome with grief and with devotion followed Rama and slowly bowed to them with reverence.



#### श्लोकः
##### मूलम्
यथा रामे तथा तस्मिन्सर्वा ववृतिरे स्त्रियः।  
वृत्तिं दशरथाज्जाते लक्ष्मणे शुभलक्षणे॥2.103.21॥

##### शब्दार्थः
सर्वाः all, स्त्रियः wives, दशरथात् of Dasaratha, जाते born, शुभलक्षणे possessing auspicious qualities, तस्मिन् लक्ष्मणे in the matter of Lakshmana, रामे यथा just as in the case of Rama, तथा similarly, वृत्तिम् conduct, ववृतिरे treated.

##### आङ्ग्लानुवादः
All the queens treated Lakshmana, born of Dasaratha and endowed with auspicious qualities, with the same love as they did to Rama.



#### श्लोकः
##### मूलम्
सीताऽपि चरणांस्तासामुपसङ्गृह्य दुःखिता।  
श्वश्रूणामश्रुपूर्णाक्षी सा बभूवाग्रतः स्थिता॥2.103.22॥

##### शब्दार्थः
सा सीतापि that Sita too, दुःखिता overcome with sorrow, तासाम् by those, श्वश्रूणाम् of mothersinlaw, चरणान् feet, उपसङ्गृह्य grasping, अश्रुपूर्णाक्षी eyes suffused with tears,  
अग्रतः before them, स्थिता बभूव stood.

##### आङ्ग्लानुवादः
Sita, too, overcome with grief, grasped the feet of her mothersinlaw and stood before them, her eyes full of tears.



#### श्लोकः
##### मूलम्
तां परिष्वज्य दुःखार्तां माता दुहितरं यथा।  
वनवासकृशां दीनां कौसल्या वाक्यमब्रवीत्॥2.103.23॥

##### शब्दार्थः
कौसल्या Kausalya, दुःखार्ताम् anguished, वनवासकृशाम् emaciated due to her stay in the forest, दीनाम् poor, ताम् her, माता mother, दुहितरं यथा like a daughter, परिष्वज्य having embraced, वाक्यम् words, अब्रवीत् said.

##### आङ्ग्लानुवादः
Like a mother to her daughter, Kausalya embraced the wretched Sita, who was afflicted with sorrow, and emaciated due to her stay in the forest, and said to herः



#### श्लोकः
##### मूलम्
विदेहराजस्य सुता स्नुषा दशरथस्य च।  
रामपत्नी कथं दुःखं सम्प्राप्ता निर्जने वने॥2.103.24॥

##### शब्दार्थः
विदेहराजस्य of the king of Videha, सुता daughter, दशरथस्य Dasaratha's, स्नुषा daughterinlaw, रामपत्नी Rama's wife, निर्जने in desolation, वने  in the forest, कथम् how, दुःखम्  grief, सम्प्राप्ता had undergone.

##### आङ्ग्लानुवादः
How is it that Sita, daughter of Janaka, king of Videha, daughterinlaw of Dasaratha and wife of Rama, has to undergo such hardships in the lonely forest.



#### श्लोकः
##### मूलम्
पद्ममातपसन्तप्तं परिक्लिष्टमिवोत्पलम्।  
काञ्चनं रजसा ध्वस्तं क्लिष्टं चन्द्रमिवाम्बुदैः॥2.103.25॥  
मुखं ते प्रेक्ष्य मां शोको दहत्यग्निरिवाऽश्रयम्।  
भृशं मनसि वैदेहि व्यसनारणिसम्भवः॥2.103.26॥

##### शब्दार्थः
वैदेहि O Sita, आतपसन्तप्तम् scorched by sunshine, पद्मम् इव like lotus, परिक्लिष्टम् withered, उत्पलमिव like waterlily, रजसा by dust, ध्वस्तम् defiled, काञ्चनम् इव like gold, अम्बुदैः with clouds, क्लिष्टम् obscured, चन्द्रम् इव like the Moon, ते मुखम् your countenance, प्रेक्ष्य on seeing, व्यसनारणिसम्भवः kindled from the faggots of calamities, शोकः grief, अग्निः fire, आश्रयमिव like the stick, its refuge, माम् me, मनसि in the mind, भृशम् greatly, दहति burning.

##### आङ्ग्लानुवादः
O Sita, after looking at your countenance, which is like a lotus, scorched by the sunshine, or like a withered waterlily or gold defiled by dust or the Moon obscured by the clouds, the fire of sorrow is burning my mind. The grief in my mind is like fire kindled from the arani (sacrificial faggots) that consumes its own souree. (On a circular wood piece, a wooden stick is placed and churned to produce fire specially in sacrifices is called arani.)



#### श्लोकः
##### मूलम्
ब्रुवन्त्यामेवमार्तायां जनन्यां भरताग्रजः।  
पादावासाद्य जग्राह वसिष्ठस्य च राघवः॥2.103.27॥

##### शब्दार्थः
आर्तायां while in anguish, जनन्याम् mother, एवम् in this way, ब्रुवन्त्याम् while speaking, भरताग्रजः Bharata's elder brother, राघवः Rama, आसाद्य having approached, वसिष्ठस्य Vasistha, पादौ feet, जग्राह clasped.

##### आङ्ग्लानुवादः
While Rama's mother was uttering such words in anguish, Rama reached Vasistha and clasped his feet with reverence.



#### श्लोकः
##### मूलम्
पुरोहितस्याग्निसमस्य वै तदा बृहस्पतेरिन्द्रमिवामराधिपः।  
प्रगृह्य पादौ सुसमृद्धतेजसस्सहैव तेनोपविवेश राघवः॥2.103.28॥

##### शब्दार्थः
तदा then, राघवः Rama, अग्निसमस्य of a man equivalent to fire, सुसमृद्ध तेजसः of exceeding brilliance, पुरोहितस्य family priest's, पादौ feet, अमराधिपः king of the gods, इन्द्रः Indra, बृहस्पतेरिव like Brihaspati's feet, प्रगृह्य clasping, तेन सहैव with him, उपविवेश sat down.

##### आङ्ग्लानुवादः
Rama touched the feet of the family priest Vasistha, a man equivalent to effulgent fire like Indra, the lord of the gods, does to Brihaspati and sat down along with him.



#### श्लोकः
##### मूलम्
ततो जघन्यं सहितैस् समन्त्रिभिः पुरप्रधानैश्च सहैव सैनिकैः।  
जनेन धर्मज्ञतमेन धर्मवानुपोपविष्टो भरत स्तदाऽग्रजम्॥2.103.29॥

##### शब्दार्थः
तदा then, ततः जघन्यम् then behind them, धर्मवान् righteous, सः भरतः सहितैः along with Bharata, मन्त्रिभिः with counsellors पुरप्रधानैश्च with leading citizens, सैनिकैस्सहैव along with soldiers as well, धर्मज्ञतमेन most knowledgeble one in the ways of righteousness, जनेन by men, अग्रजम् elder brother, Rama, उपोपविष्टः sat down near him.

##### आङ्ग्लानुवादः
After Vasistha and Rama sat down, righteous Bharata sat close to his elder brother. Behind him sat his companions, leading citizens, soldiers and righteous men.



#### श्लोकः
##### मूलम्
उपोपविष्ट स्तु तदा स वीर्यवांस्तपस्विवेषेण समीक्ष्य राघवम्।  
श्रिया ज्वलन्तं भरतः कृताञ्जलिर्यथा महेन्द्रः प्रयतः प्रजापतिम्॥2.103.30॥

##### शब्दार्थः
वीर्यवान् extremely powerful, सः that, भरतः Bharata, तपस्विवेषेण dressed as an ascetic, श्रिया with majesty, ज्वलन्तम् radiating, राघवम् Rama, प्रयतः purified by religious austerities, महेन्द्रः great Indra, प्रजापतिं यथा like Brahma, the creator, समीक्ष्य having looked at, कृताञ्जलिः with folded palms, तदा then, उपोपविष्टः तु sat next to him.

##### आङ्ग्लानुवादः
Beholding Rama attired like an ascetic but radiant with a majestic glow, the extremely valiant Bharata sat near him with folded palms like the great Indra purified by religious austerities sits near Brahma, the creator.



#### श्लोकः
##### मूलम्
किमेष वाक्यं भरतोऽद्य राघवं प्रणम्य सत्कृत्य च साधु वक्ष्यति।  
इतीव तस्यार्यजनस्य तत्त्वतो बभूव कौतूहलमुत्तमं तदा॥2.103.31॥

##### शब्दार्थः
एषः this, भरतः Bharata, अद्य now, राघवम् to Rama, प्रणम्य having paid his homage, सत्कृत्य च also honouring him, साधु of good, किं वाक्यम् what words, वक्ष्यति will speak, इतीव thus as if, तदा of that, तस्य those, आर्यजनस्य of nobility, तत्त्वतः truly, उत्तमम् great, कौतूहलम्   curiosity, बभूव arose.

##### आङ्ग्लानुवादः
All noble people were truly filled with great curiosity as to what Bharata was going to speak, after paying his homage and honouring Rama.



#### श्लोकः
##### मूलम्
स राघवस् सत्यधृति श्च लक्ष्मणो महानुभावो भरत श्च धार्मिकः।  
वृताः सुहृद्भि श्च विरेजुरध्वरे यथा सदस्यैस् सहितास्त्रयोऽग्नयः॥2.103.32॥

##### शब्दार्थः
सत्यधृतिः steadfast in truth, सः राघवश्च that Rama, महानुभावः a man of great dignity, लक्ष्मणः Lakshmana, धार्मिकः practising righteouness, भरतश्च Bharata as well, सुहृद्भिः by their friends, वृताः surrounded by, अध्वरे in the sacrifice, सदस्यैः with the officiating priests  सहिताः along with, त्रयः the three, अग्नयः यथा like fires, विरेजुः were resplendent.

##### आङ्ग्लानुवादः
Rama who was steadfast in truth, Lakshmana of great dignity and righteous Bharata surrounded by their friends were as resplendent as three sacrificial fires encircled by officiating priests.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे त्य्रुत्तरशततमस्सर्गः॥  
Thus ends the one hundredthird sarga in Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/07-rAma-darshanam/103_rAmAdInAM_shokaH.md">
<details><summary><h3>भूषणम् ...{Loading}...</h3></summary>



वसिष्ठः पुरतः कृत्वा दारान् दशरथस्य च ।  

अभिचक्राम तं देशं रामदर्शनतर्षितः  ॥  २।१०३।१  ॥   

राजपत्न्यश्च गच्छन्त्यो मन्दं मन्दाकिनीं प्रति ।  

ददृशुस्तत्र तत्तीर्थं रामलक्ष्मणसेवितम्  ॥  २।१०३।२  ॥   

कौसल्या बाष्पपूर्णेन मुखेन परिशुष्यता ।  

सुमित्रामब्रवीद्दीना याश्चान्या राजयोषितः  ॥  २।१०३।३  ॥   

अथ मातृसमागमस्त्र्युत्तरशततमे--वसिष्ठ इति । रामदर्शनतर्षितः रामदर्शने
सञ्जाताभिलाषः ।  

"कामो ऽभिलाषस्तर्षश्च" इत्यमरः  ॥  २।१०३।१३  ॥   

  

इदं तेषामनाथानां क्लिष्टमक्लिष्टकर्मणाम् ।  

वने प्राक्केवलं तीर्थं ये ते निर्विषयीकृताः  ॥  २।१०३।४  ॥   

इतः सुमित्रे पुत्रस्ते सदा जलमतन्द्रितः ।  

स्वयं हरति सौमित्रिर्मम पुत्रस्य कारणात्  ॥  २।१०३।५  ॥   

इदमिति । ते प्रसिद्धाः रामादयः । ये प्राक् निर्विषयीकृताः
राज्यान्निष्कासिताः । वने तेषां क्लिष्टम् उपमर्दितम् इदं तीर्थमवतरणम् ।
केवलं निश्चितम् । "केवलं निश्चिते क्लीबे वाच्यवत्त्वेककृत्स्नयोः" इति
वैजयन्ती  ॥  २।१०३।४५  ॥   

  

जघन्यमपि ते पुत्रः कृतवान्न तु गर्हितः ।  

भ्रातुर्यदर्थसहितं सर्वं तद्विहितं गुणैः  ॥  २।१०३६  ॥   

जघन्यमिति । जघन्यं हीनम् । जलाहरणादिकर्म कृतवानपि न गर्हितः । कुत
इत्यत्राह भ्रातुरिति । भ्रातुर्ज्येष्ठभ्रातुः । अर्थसहितं प्रयोजनसहितं
यत्कर्म तत्सर्वं गुणैर्विहितम् । "ज्येष्ठभ्राता पितृसमः" इति वचनात्
पितृशुश्रूषावत् गुणाय कल्पत इत्यर्थः  ॥  २।१०३।६  ॥   

  

अद्यायमपि ते पुत्रः क्लेशानामतथोचितः ।  

नीचानर्थसमाचारं सज्जं कर्म प्रमुञ्चतु  ॥  १।१०३।७  ॥   

अद्येति । क्लेशानामतथोचितः इदानीं यादृशक्लेशानुभवस्तादृशक्लेशानामनुचितः
। ते अयं पुत्रः नीचानर्थसमाचारं निकृष्टदुःखप्रचुरसमाचारसहितम् । सज्जम्
उद्युक्तं कर्म अद्य प्रमुञ्चत्वपि । अपिशब्दः सम्भावनायाम् "अपिः
सम्भावनाप्रश्नगर्हाशङ्कासमुच्चये" इति वैजयन्ती । भरतप्रार्थनया रामेण
स्वराज्ये स्वीकृते लक्ष्मणस्य नीचकर्मप्रमोचनं सम्भवेदिति भावः  ॥  २।१०३।७
 ॥   

  

दक्षिणाग्रेषु दर्भेषु सा ददर्श महीतले ।  

पितुरिङ्गुदिपिण्याकं न्यस्तमायतलोचना  ॥  २।१०३।८  ॥   

तं भूमौ पितुरार्तेन न्यस्तं रामेण वीक्ष्य सा ।  

उवाच देवी कौसल्या सर्वा दशरथस्त्रियः  ॥  २।१०३।९  ॥   

इदमिक्ष्वाकुनाथस्य राघवस्य महात्मनः ।  

राघवेण पितुर्दत्तं पश्यतैतद्यथाविधि  ॥  २।१०३।१०  ॥   

दक्षिणाग्रेष्विति । पितुरिति चतुर्थ्यर्थे षष्ठी  ॥  २।१०३।८१०  ॥   

  

तस्य देवसमानस्य पार्थिवस्य महात्मनः ।  

नैतदौपयिकं मन्ये भुक्तभोगस्य भोजनम्  ॥  २।१०३।११  ॥   

चतुरन्तां महीं भुक्त्वा महेन्द्रसदृशो विभुः ।  

कथमिङ्गुदिपिण्याकं स भुङ्क्ते वसुधाधिपः  ॥  २।१०३।१२  ॥   

तस्येति । औपयिकं प्राप्तम् । "युक्तं स्यादुचितं न्याय्यं प्राप्तमौपयिकं
तथा" इति हलायुधः  ॥  २।१०३।१११२  ॥   

  

अतो दुःखतरं लोके न किञ्चित् प्रतिभाति मा ।  

यत्र रामः पितुर्दद्यादिङ्गुदीक्षोदमृद्धिमान्  ॥  २।१०३।१३  ॥   

राज्यैश्वर्य्ययोग्यतया ऋद्धिमान् इत्युक्तिः  ॥  २।१०३।१३  ॥   

  

रामेणेङ्गुदिपिण्याकं पितुर्दत्तं समीक्ष्य मे ।  

कथं दुःखेन हृदयं न स्फोटति सहस्रधा  ॥  २।१०३।१४  ॥   

स्फोटति । स्फुटति  ॥  २।१०३।१४  ॥   

  

श्रुतिस्तु खल्वियं सत्या लौकिकी प्रतिभाति मा ।  

यदन्नः पुरुषो भवति तदन्नास्तस्य देवताः  ॥  २।१०३।१५  ॥   

एवमार्त्तां सपत्न्यस्ता जग्मुराश्वास्य तां तदा ।  

ददृशुश्चाश्रमे रामं स्वर्गच्युतमिवामरम्  ॥  २।१०३।१६  ॥   

सर्वभोगैः परित्यक्तं रामं सम्प्रेक्ष्य मातरः ।  

आर्त्ता मुमुचुरश्रूणि सस्वरं शोककर्शिताः  ॥  २।१०३।१७  ॥   

तासां रामः समुत्थाय जग्राह चरणान् शुभान् ।  

मातृ़णां मनुजव्याघ्रः सर्वासां सत्यसङ्गरः  ॥  २।१०३।१८  ॥   

सत्या सत्यार्था । लौकिकी लोकविदिता, लोकप्रसिद्धेति यावत् । देवता इति
श्रुतिः सत्येत्यन्वयः  ॥  २।१०३।१५१८  ॥   

  

ताः पाणिभिः सुखस्पर्शैर्मृद्वङ्गुलितलैः शुभैः ।  

प्रममार्जू रजः पृष्ठाद्रामस्यायतलोचनाः  ॥  २।१०३।१९  ॥   

ता इति । रामस्यायतलोचना इति पाठः  ॥  २।१०३।१९  ॥   

  

सौमित्रिरपि ताः सर्वाः मातृ़ः सम्प्रेक्ष्य दुःखितः ।  

अभ्यवादयतासक्तं शनै रामादनन्तरम्  ॥  २।१०३।२०  ॥   

असक्तम् अविरतम् । "अविरतमनवरतं स्यादेकार्थमनारतमसक्तमपि" इति हलायुधः  ॥ 
२।१०३।२०  ॥   

  

यथा रामे तथा तस्मिन् सर्वा ववृतिरे स्त्रियः ।  

वृत्तिं दशरथाज्जाते लक्ष्मणे शुभलक्षणे  ॥  २।१०३।२१  ॥   

सीतापि चरणांस्तासामुपसंगृह्य दुःखिता ।  

श्वश्रूणामश्रुपूर्णाक्षी सा बभूवाग्रतः स्थिता  ॥  २।१०३।२२  ॥   

तां परिष्वज्य दुःखार्त्तां माता दुहितरं यथा ।  

वनवासकृशां दीनां कौसल्या वाक्यमब्रवीत्  ॥  २।१०३।२३  ॥   

विदेहराजस्य सुता स्नुषा दशरथस्य च ।  

रामपत्नी कथं दुःखं सम्प्राप्ता निर्जने वने  ॥  २।१०३।२४  ॥   

ववृतिरेचक्रुरित्यर्थः  ॥  २।१०३।२१२४  ॥   

  

पद्ममातपसन्तप्तं परिक्लिष्टमिवोत्पलम् ।  

काञ्चनं रजसा ध्वस्तं क्लिष्टं चन्द्रमिवाम्बुदैः  ॥  २।१०३।२५  ॥   

मुखं ते प्रेक्ष्य मां शोको दहत्यग्निरिवाश्रयम्  

भृशं मनसि वैदेहि व्यसनारणिसम्भवः  ॥  २।१०३।२६  ॥   

ब्रुवन्त्यामेवमार्त्तायां जनन्यां भरताग्रजः ।  

पादावासाद्य जग्राह वसिष्ठस्य च राघवः  ॥  २।१०३।२७  ॥   

पुरोहितस्याग्निसमस्य वै तदा बृहस्पतेरिन्द्र इवामराधिपः ।  

प्रगृह्य पादौ सुसमृद्धतेजसः सहैव तेनोपविवेश राघवः  ॥  २।१०३।२८  ॥   

ते मुखं प्रेक्ष्य स्थितामिति शेषः । मां मनसि स्थितः सन्निति शेषः ।
आश्रयमाश्रयभूतं काष्ठादिकम्  ॥  २।१०३।२५२८  ॥   

  

ततो जघन्यं सहितैः समन्त्रिभिः पुरप्रधानैश्च सहैव सैनिकैः ।  

जनेन धर्मज्ञतमेन धर्मवानुपोपविष्टो भरतस्तदाग्रजम्  ॥  २।१०३।२९  ॥   

ततो जघन्यं वसिष्ठरामोपवेशादनन्तरमुपोपविष्टः । "प्रसमुपोदः पादपूरणे" इति
द्विर्वचनम्  ॥  २।१०३।२९  ॥   

  

उपोपविष्टस्तु तथा स वीर्यवांस्तपस्विवेषेण समीक्ष्य राघवम् ।  

श्रिया ज्वलन्तं भरतः कृताञ्जलिर्यथा महेन्द्रः प्रयतः प्रजापतिम्  ॥ 
२।१०३।३०  ॥   

कृताञ्जलिः अभूदिति शेषः  ॥  २।१०३।३०  ॥   

  

किमेष वाक्यं भरतो ऽद्य राघवं प्रणम्य सत्कृत्य च साधु वक्ष्यति ।  

इतीव तस्यार्यजनस्य तत्त्वतो बभूव कौतूहलमुत्तमं तदा  ॥  २।१०३।३१  ॥   

स राघवः सत्यधृतिश्च लक्ष्मणो महानुभवो भरतश्च धार्मिकः ।  

वृताः सुहृद्भिश्च विरेजुरध्वरे यथा सदस्यैः सहितास्त्रयो ऽग्नयः  ॥ 
२।१०३।३२  ॥   

इतीवेत्यत्र इवशब्दो वाक्यालङ्कारे  ॥  २।१०३।३०३१  ॥   

  

इत्यार्षे श्रीरामायणे वाल्मीकीये आदिकाव्ये श्रीमदयोध्याकाण्डे
त्र्युत्तरशततमः सर्गः  ॥  १०३  ॥   

इति श्रीगोविन्द० श्रीरामायणभू० पीताम्बरा० अयोध्याकाण्ड०
त्र्युत्तरशततमस्सर्गः  ॥  १०३  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/07-rAma-darshanam/103_rAmAdInAM_shokaH.md">
<details><summary><h3>शिरोमणी ...{Loading}...</h3></summary>



राममातृ़णां वृत्तान्तं वर्णयन्नाह-- वशिष्ठ इत्यादिभिः । रामदर्शनतर्षितः
वसिष्ठः दशरथस्य दारान् पुरतः अग्रे कृत्वा तं रामाधिष्ठितं देशमभिचक्राम
ययौ  ॥  २।१०३।१  ॥   

  

राजपत्न्य इति । तत्र तस्मिन् समये गच्छन्त्यो राजपत्न्यः मन्दाकिनीं प्रति
मन्दाकिनीसमीपे रामलक्ष्मणसेवितं तीर्थं स्नानादियोग्यं घट्टं ददृशुः  ॥ 
२।१०३।२  ॥   

  

कौसल्येति । बाष्पपूर्णेन परिशुष्यता मुखेन उपलक्षिता कौशल्या
सुमित्रामन्याश्च राजयोषितः अब्रवीत्  ॥  २।१०३।३  ॥   

  

तद्वचनाकारमाह-- इदमिति । ये रामादयो निर्विषयीकृताः अयोध्यादेशरहितत्वं
प्रापिताः अनाथानामक्लिष्टकर्मणां सरलस्वभावानां तेषाम् ते विस्तृते वने
प्राक्कालनं प्राक् पूर्वं कालनं प्राप्तिर्यस्मिन्
तत्पौर्वकालिकप्राप्त्याश्रयीभूतं क्लिष्टं दुर्गममिदं तीर्थं राजते इति
शेषः । "प्राक्केवलम्" इति पाठ आधुनिककल्पितः । नापि तत्रार्थसामञ्जस्यमिति
कतकः । तत्रापि पाठे प्राक्परिगृहीतमिति शेषः, प्राक्परिगृहीतं तीर्थं
जलानयनादिव्यवहारोपयोगी मार्गः । इदमेवेति केवलं निश्चितमित्यर्थो वक्तुं
शक्यः । "केवलं निश्चिते क्लीबं वाच्यवच्चैककृत्स्नयोः" इति भट्टाः  ॥ 
२।१०३।४  ॥   

  

इत इति । हे सुमित्रे इतः अस्मादेव मार्गादतन्द्रितः तन्द्रारहितः
सौमित्रिः मम पुत्रस्य कारणाद्धेतोः स्वयं जलं हरति  ॥  २।१०३।५  ॥   

  

जघन्यमिति । जघन्यं नीचोचितमपि जलाहरणादि कर्म कृतवान् ते पुत्रः नैव
गर्हितः कैश्चिन्निन्दितः, तत्र हेतुः भ्रातुः अर्थरहितं यत् तदेव सर्वं
गुणैः गुणवद्भिः गर्हितं निन्दितं भवति  ॥  २।१०३।६  ॥   

  

अद्येति । क्लेशानामतथोचितः क्लेशप्राप्त्ययोग्यः अयं ते पुत्रः अद्य
इदानीं सज्जं प्रसक्तं नीचानर्थसमाचारं नीचं नीचयोग्यमनर्थस्य
प्रतिष्ठारूपार्थविरोधिनः स्वसेवायाः स्वेनैव करणस्य समाचारः
प्राप्तिर्यस्मिँस्तत् कर्म प्रमुञ्चतु, एतेन रामो ऽयोध्यां गमिष्यतीति
सूचितम् । "नीचानर्थसमाचारान्" इति भूषणपाठः  ॥  २।१०३।७  ॥   

  

दक्षिणेति । महीतले पृथिव्यां दक्षिणाग्रेषु दर्भेषु कुशेषु न्यस्तं
संस्थापितमिङ्गुदिपिण्याकमायतलोचना कौसल्या ददर्श  ॥  २।१०३।८  ॥   

  

तमिति । आर्तेन रामेण पितुः पित्रे भूमौ न्यस्तं विधिना संस्थापितं तं
पिण्याकं वीक्ष्य सा कौसल्या देवी सर्वाः दशरथस्त्रियः उवाच  ॥  २।१०३।९
 ॥   

  

तद्वचनाकारमाह-- इदमिति । राघवस्य रघुकुलप्रसूतस्य इक्ष्वाकुनाथस्य
महात्मनः पितुः राघवेण रामेण यथाविधि दत्तमेतत्पिण्याकं पश्य  ॥  २।१०३।१०
 ॥   

  

तस्येति । भुक्तभोगस्य देवसमानस्य तस्य पार्थिवस्य औपयिकं युक्तं भोजनमेतत्
पिण्याकं न मन्ये  ॥  २।१०३।११  ॥   

  

तदेव भङ्ग्यन्तरेणाह-- चतुरिति । चतुरन्तां चतुःसागरपर्यन्तां महीं
भुक्त्वा संपाल्य महेन्द्रसदृशो वसुधाधिपो भुवि स्थितमिङ्गुदिपिण्याकं कथं
भुङ्क्ते  ॥  २।१०३।१२  ॥   

  

अत इति । ऋद्धिमान् सकलसम्पत्तिविशिष्टो रामः यत्र यस्मिन् समये
इङ्गुदीक्षोदमिङ्गुदीपिष्टं पितुर्दद्यात् तस्मिन् समये अत
एतद्दानदर्शनजनितदुःखात् दुःखतरमधिकं दुःखं मे किञ्चिन्न प्रतिभाति  ॥ 
२।१०३।१३  ॥   

  

रामेणेति । रामेण दत्तं पितुः पिण्याकं समीक्ष्य जातेन दुःखेन मे हृदयं
सहस्रधा कथं न स्फोटति स्फुटति  ॥  २।१०३।१४  ॥   

  

श्रुतिरिति । "यदन्नः यद्भक्ष्यकः पुरुषो भवति तदन्नास्तद्भक्ष्यकास्तस्य
देवताः भवन्ति" इति  

लौकिकी लोकप्रसिद्धा श्रुतिस्तु मे सत्या प्रतिभाति  ॥  २।१०३।१५  ॥   

  

एवमिति । एवमार्तां दुःखितां तां कौशल्यां सपत्न्यः आश्वास्य जग्मुः आश्रमे
पर्णशालायां स्वर्गच्युतममरं देवविशेषमिव रामं ददृशुश्च  ॥  २।१०३।१६  ॥   

  

तमिति । भोगैः सम्परित्यक्तं तं राममार्ता मातरः सम्प्रेक्ष्य सस्वरं यथा
स्यात्तथा अश्रूणि मुमुचुः  ॥  २।१०३।१७  ॥   

  

तासामिति । सत्यसङ्गरः सत्यप्रतिज्ञो रामस्तासां स्वसमीपे प्राप्तानां
मातृ़णां चरणाम्बुजान् चरणकमलानि जग्राह  ॥  २।१०३।१८  ॥   

  

ता इति । सुखः स्पर्शो येषां तैः मृदूनि अङ्गुलितलानि येषां तैः शुभैः
पाणिभिः आयतलोचनास्ता मातरः रामस्य पृष्ठात्पृष्ठप्रदेशाद्रजः धूलीं
प्रममार्जुः  ॥  २।१०३।१९  ॥   

  

सौमित्रिरिति । मातृ़ः सम्प्रेक्ष्य दुःखितः सौमित्रिः
रामादनन्तरमासक्तमासक्तिविशिष्टं यथा भवति तथा शनैः अभ्यवादयत्  ॥  २।१०३।२०
 ॥   

  

यथेति । यथा रामे वृत्तिं पृष्ठात् राजोमार्जनादि ववृतिरे चक्रुस्तथा
दशरथाज्जाते अस्मिन् लक्ष्मणे ववृतिरे  ॥  २।१०३।२१  ॥   

  

सीतेति । दुःखिता अश्रुपूर्णाक्षी सीता ऽपि तासां श्वश्रूणां चरणान्
उपसङ्गृह्य अग्रतः स्थिता सम्बभूव  ॥  २।१०३।२२  ॥   

  

तामिति । वनवासे कृतं प्रयत्नो यस्यास्तामत एव दीनां क्षीणात्वेन
प्रतीयमानां दुःखार्तां तां सीतां माता दुहितरमिव परिष्वज्य कौशल्या
वाक्यमब्रवीत्  ॥  २।१०३।२३  ॥   

  

तद्वचनाकारमाह-- विदेहेति । विजने वने रामपत्नी दुःखं कथ्ां सम्प्राप्ता
अत्र कारणं न पश्याम इत्यर्थः  ॥  २।१०३।२४  ॥   

  

पद्ममिति । आतपेन घर्मेण सन्तप्तं पद्ममिव परिक्लिष्टं मर्दितमुत्पलं
रक्तकमलमिव रजसा ध्वस्तं पराभूतं व्याप्तमित्यर्थः । काञ्चनमिव अम्बुदैः
मेघैः क्लिष्टं चन्द्रमिव ते मुखं प्रेक्ष्य स्थितां मां व्यसनारणिसम्भवः
व्यसनेन सङ्घर्षणेन विशिष्टा या ऽरणिस्तस्मात्सम्भवो यस्य स वह्निः
आश्रयमरणिमिव मनसि विद्यमानः शोको दहति । श्लोकद्वयमेकान्वयि  ॥ 
२।१०३।२५,२६  ॥   

  

ब्रुवत्यामिति । जनन्यामेवं ब्रुवत्यां सत्यां भरताग्रजो राघवो रामः आसाद्य
वसिष्ठसमीपं प्राप्य वसिष्ठस्य पादौ जग्राह  ॥  २।१०३।२७  ॥   

  

तदेव भङ्ग्यन्तरेणाह-- पुरोहितस्येति । बृहस्पतेः पादौ अमराधिप इन्द्र इव
अग्निसमस्य पुरोहितस्य वशिष्ठस्य पादौ प्रगृह्य राघवो रामः तेन वशिष्ठेन
सहैवोपविवेश  ॥  २।१०३।२८  ॥   

  

तत इति । ततः रामोपवेशनानन्तरं धर्मवान् स भरतः हितादिभिः सह जघन्यं
निम्नदेशमवलोक्य तदाग्रजमग्रजासनमुपोपविष्टः  ॥  २।१०३।२९  ॥   

  

उपोपविष्ट इति । उपोपविष्टः रामासनसमीपे स्थितः अतिवीर्यवान् भरतः राघवं
रामं तपस्विवेषेण वीक्ष्य प्रजापतिं प्रति महेन्द्र इव कृताञ्जलिर्बभूवेति
शेषः  ॥  २।१०३।३०  ॥   

  

किमिति । राघवं प्रणम्य सत्कृत्य विद्यमानो भरतः अद्य किं वक्ष्यति इतीव
एवंरूपं कौतूहलं हर्षविशेषः तस्य आर्यस्य जनस्य हृदि तत्त्वतो बभूव  ॥ 
२।१०३।३१  ॥   

  

स इति । राघवो रामः सत्यधृतिर्लक्ष्मणश्च भरतश्च सुहृद्भिर्विरेजिरे, तत्र
दृष्टान्तः अध्वरे यागे सदस्यैः सहितास्त्रयो ऽग्नय इव  ॥  २।१०३।३२  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे
त्र्युत्तरशततमः सर्गः  ॥  २।१०३  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/07-rAma-darshanam/103_rAmAdInAM_shokaH.md">
<details><summary><h3>तिलकम् ...{Loading}...</h3></summary>



करुणां शोकावहाम्  ॥  २।१०३।१  ॥   

  

तं भरतोक्तं वाग्वज्रं रण इन्द्रोत्सृष्टवज्रतुल्यं श्रुत्वा  ॥  २।१०३।२
 ॥   

  

बाहू प्रगृह्यातिशिथिलौ कृत्वोद्धृत्य वा निष्पीड्य वा भूवि पपात ।
भरतादिदर्शनेन हर्षात्पुष्पिताह्गद्रुमसादृश्यम्  ॥  २।१०३।३,४  ॥   

  

सिषिचुर्मोहशान्तये सर्वगात्राणि जलेन सिषिचुः  ॥  २।१०३।५  ॥   

  

कृपणं भाषितुम् लोकानुसारेण विलपितुमित्यर्थः  ॥  २।१०३।६,७  ॥   

  

दिष्टां गतिं दैवकल्पितां गतिं स्वसुकृतातिसृष्टां वा  ॥  २।१०३।८  ॥   

  

दुर्जातेन वृथाजन्मना  ॥  २।१०३।९  ॥   

  

सत्कृतः संस्कारकर्मणा पूजितः  ॥  २।१०३।१०  ॥   

  

निष्प्रधानां प्रधानहीनामत एवानेकाग्रां बहुनायकाम् । अत्रोभयत्र हेतुः
नरेन्द्रेण विना कृतामिति  ॥  २।१०३।११  ॥   

  

अनुशासिष्यति हिताहितविषयप्रवृत्तिनिवृत्ती कारयिष्यति  ॥  २।१०३।१२  ॥   

  

सुवृत्तं शोभननियोगाचरणम् । कुतः पुरुषात्  ॥  २।१०३।१३  ॥   

  

अभ्येत्याभिमुखो भूत्वा  ॥  २।१०३।१४  ॥   

  

स्वर्गतिरूपं दुःखम्  ॥  २।१०३।१५,१६  ॥   

  

क्रियतामित्यब्रुवन्  ॥  २।१०३।१७१९  ॥   

  

इङ्गुदिपिण्याकं तपस्विबोज्यतापसतरुफलपिण्याकम् अनिःसारिततैलं पिष्ट्वा
चूर्णीकृतमिङ्गुदीबीजमत्र पिण्याकत्वेनोपचर्यते निःसारितसारस्य तस्य
निषिद्धत्वात् । उत्तरमुत्तमं नवीनं चीरम्  ॥  २।१०३।२०  ॥   

  

अभितः पश्चात् । एषा गतिः सुदारुणा शोकादिकालिकी । तदुक्तम्ऽसर्वे
कनिष्ठप्रथमा इतरे तु स्त्रियो ऽग्रतःऽ इत्याशौचम्नानप्रकरणे  ॥  २।१०३।२१
 ॥   

  

नित्यानुगः कुलक्रमादागतानुचरः । विदितात्मा ज्ञातात्मस्वरूपः । तेषां
कुमाराणाम्  ॥  २।१०३।२२  ॥   

  

अवतारयदवातारयत्  ॥  २।१०३।२३  ॥   

  

ते सीतादयः  ॥  २।१०३।२४  ॥   

  

अकर्दमं तीर्थमवतारमार्गम् । ततं एतद्भवत्वित्युच्चार्य सिषिचुर्ददुः ।
ततेत्येतत्पितुर्नामगोत्ररूपोपलक्षणं बोध्यम् । संबोधने प्लुतकरणादसंधिः ।
केचित्तुततेत्युक्तौ नामाद्युच्चारणस्य न प्रयोजनस्मादेवाचरादित्याहुः  ॥ 
२।१०३।२५  ॥   

  

एतदेव विवृणोतिप्रगृह्येति । याम्यां दक्षिणाम् । यत्त्वाधुनिकनिबन्धेषु
सुमन्तुनाम्ना लिखितं वचनं क्षत्रियाणामुदङ्मुखजलदानबोधकं तन्निर्मूलम्
एतदाचारविरोधात् निकृष्टक्षत्रियपरं वा । रुदन्नित्यनेन पित्रादिविषये
रोदने न निषेध इति सूचितम्  ॥  २।१०३।२६,२७  ॥   

  

प्रत्युत्तीर्य तीरमागत्य निर्वापं चकार पिण्डं ददौ । न च
यदाकदाचित्पितुर्मरणश्रवणे पुत्रस्य दशाहाशौचतायाः स्मृतिषूक्तत्वेन कथं
कृतक्रियस्य पितुः प्रथमदिन एव पिण्डदानमिति वाच्यम् तस्याः स्मृतेः
क्षत्रियेतरविषयत्वात्कलिविषयत्वाद्वा न दोषः  ॥  २।१०३।२८  ॥   

  

ऐङ्गुदमिङ्गुदीबीजसंबन्धि । बदरैर्बदरफलैः  ॥  २।१०३।२९  ॥   

  

ननु राज्ञे कथं पिण्याकपिण्डदानं तत्राहयदशना इति । यदशना इत्यस्य तदशना
अस्मत्पितर इति शेषः । तत्र सामान्येनार्थान्तरन्यासमाहयदन्न इति  ॥ 
२।१०३।३०  ॥   

  

प्रत्युत्तीर्य परावृत्य  ॥  २।१०३।३१,३२  ॥   

  

प्रतिशब्दः प्रतिध्वनिः । ऽप्रतिश्रुत्वाऽ इति पाठे ऽप्ययमेवार्थः  ॥ 
२।१०३।३३  ॥   

  

त्रस्ताः का विपत्प्रादुरभूदिति भीताः  ॥  २।१०३।३४  ॥   

  

ततो निश्चित्याब्रुवन्निति  ॥  २।१०३।३५  ॥   

  

स्वनमभिमुखाः स्वनोत्पत्तिदिशमभिमुखाः यथास्थानं यथोचितं
प्रधावितास्त्वरिता गच्छन्ति स्म  ॥  २।१०३।३६  ॥   

  

कैस्तत्राहहयैरित्यादि । सुकुमारा इति पूर्वान्वयि । अन्ये तेभ्यो भिन्नाः
 ॥  २।१०३।३७  ॥   

  

आश्रममिति पदम्  ॥  २।१०३।३८  ॥   

  

खुरसमाकुलयानाः पश्वादयः, नेमिसमाकुलानि रथशकटादीनि  ॥  २।१०३।३९  ॥   

  

समाहता अभिहता आक्रान्तेति यावत्  ॥  २।१०३।४०  ॥   

  

तेन शब्देन, गन्धेनावासयन्तो मदगन्धेन दिङ्मुखानि सुरभीकुर्वन्तः  ॥ 
२।१०३।४१  ॥   

  

गोकर्णसृमरौ मृगविशेषौ  ॥  २।१०३।४२  ॥   

  

रथाह्वश्चक्रवाकः, नत्यूहो जलकुक्कुटः, प्लवा बकविशेषाः  ॥  २।१०३।४३४६  ॥   

  

पर्यष्वजत परिष्वङ्गयोय्यानिति शेषः  ॥  २।१०३।४७  ॥   

  

तदेवाहस तत्रेति  ॥  २।१०३।४८  ॥   

  

अनुविनादयन्प्रतिध्वनयन्  ॥  २।१०३।४९  ॥   

  

इति श्रीरामाभिरामे श्रीरामीये रामायणतिलके वाल्मकीय आदिकाव्ये
ऽयोध्याकाण्डे त्र्युत्तरशततमः सर्गः  ॥  २।१०३  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/07-rAma-darshanam/103_rAmAdInAM_shokaH.md">
<details><summary><h3>द्राविडपाठः ...{Loading}...</h3></summary>


वसिष्ठः पुरतः कृत्वा दारान् दशरथस्य च।  
अभिचक्राम तं देशं रामदर्शनतर्षितः ॥ 2.103.1 ॥   
राजपत्न्यश्च गच्छन्त्यो मन्दं मन्दाकिनीं प्रति।  
ददृशुस्तत्र तत्तीर्थं रामलक्ष्मणसेवितम् ॥ 2.103.2 ॥   
कौसल्या बाष्पपूर्णेन मुखेन परिशुष्यता।  
सुमित्रामब्रवीद्दीना याश्चान्या राजयोषितः ॥ 2.103.3 ॥   
इदं तेषामनाथानां क्लिष्टमक्लिष्टकर्मणाम्।  
वने प्राक्केवलं तीर्थं ये ते निर्विषयीकृताः ॥ 2.103.4 ॥   
इतः सुमित्रे पुत्रस्ते सदा जलमतन्द्रितः।  
स्वयं हरति सौमित्रिर्मम पुत्रस्य कारणात् ॥ 2.103.5 ॥   
जघन्यमपि ते पुत्रः कृतवान्न तु गर्हितः।  
भ्रातुर्यदर्थसहितं सर्वं तद्विहितं गुणैः ॥ 2.103.6 ॥   
अद्यायमपि ते पुत्रः क्लेशानामतथोचितः।  
नीचानर्थसमाचारं सज्जं कर्म प्रमुञ्चतु ॥ 2.103.7 ॥   
दक्षिणाग्रेषु दर्भेषु सा ददर्श महीतले।  
पितुरिङ्गुदिपिण्याकं न्यस्तमायतलोचना ॥ 2.103.8 ॥   
तं भूमौ पितुरार्तेन न्यस्तं रामेण वीक्ष्य सा।  
उवाच देवी कौसल्या सर्वा दशरथस्त्रियः ॥ 2.103.9 ॥   
इदमिक्ष्वाकुनाथस्य राघवस्य महात्मनः।  
राघवेण पितुर्दत्तं पश्यतैतद्यथाविधि ॥ 2.103.10 ॥   
तस्य देवसमानस्य पार्थिवस्य महात्मनः।  
नैतदौपयिकं मन्ये भुक्तभोगस्य भोजनम् ॥ 2.103.11 ॥   
चतुरन्तां महीं भुक्त्वा महेन्द्रसदृशो विभुः।  
कथमिङ्गुदिपिण्याकं स भुङ्क्ते वसुधाधिपः ॥ 2.103.12 ॥   
अतो दुःखतरं लोके न किञ्चित् प्रतिभाति मा।  
यत्र रामः पितुर्दद्यादिङ्गुदीक्षोदमृद्धिमान् ॥ 2.103.13 ॥   
रामेणेङ्गुदिपिण्याकं पितुर्दत्तं समीक्ष्य मे।  
कथं दुःखेन हृदयं न स्फोटति सहस्रधा ॥ 2.103.14 ॥   
श्रुतिस्तु खल्वियं सत्या लौकिकी प्रतिभाति मा।  
यदन्नः पुरुषो भवति तदन्नास्तस्य देवताः ॥ 2.103.15 ॥   
एवमार्त्तां सपत्न्यस्ता जग्मुराश्वास्य तां तदा।  
ददृशुश्चाश्रमे रामं स्वर्गच्युतमिवामरम् ॥ 2.103.16 ॥   
सर्वभोगैः परित्यक्तं रामं सम्प्रेक्ष्य मातरः।  
आर्त्ता मुमुचुरश्रूणि सस्वरं शोककर्शिताः ॥ 2.103.17 ॥   
तासां रामः समुत्थाय जग्राह चरणान् शुभान्।  
मातॄणां मनुजव्याघ्रः सर्वासां सत्यसङ्गरः ॥ 2.103.18 ॥   
ताः पाणिभिः सुखस्पर्शैर्मृद्वङ्गुलितलैः शुभैः।  
प्रममार्जू रजः पृष्ठाद्रामस्यायतलोचनाः ॥ 2.103.19 ॥   
सौमित्रिरपि ताः सर्वाः मातॄः सम्प्रेक्ष्य दुःखितः।  
अभ्यवादयतासक्तं शनै रामादनन्तरम् ॥ 2.103.20 ॥   
यथा रामे तथा तस्मिन् सर्वा ववृतिरे स्त्रियः।  
वृत्तिं दशरथाज्जाते लक्ष्मणे शुभलक्षणे ॥ 2.103.21 ॥   
सीतापि चरणांस्तासामुपसङ्गृह्य दुःखिता।  
श्वश्रूणामश्रुपूर्णाक्षी सा बभूवाग्रतः स्थिता ॥ 2.103.22 ॥   
तां परिष्वज्य दुःखार्त्तां माता दुहितरं यथा।  
वनवासकृशां दीनां कौसल्या वाक्यमब्रवीत् ॥ 2.103.23 ॥   
विदेहराजस्य सुता स्नुषा दशरथस्य च।  
रामपत्नी कथं दुःखं सम्प्राप्ता निर्जने वने ॥ 2.103.24 ॥   
पद्ममातपसन्तप्तं परिक्लिष्टमिवोत्पलम्।  
काञ्चनं रजसा ध्वस्तं क्लिष्टं चन्द्रमिवाम्बुदैः ॥ 2.103.25 ॥   
मुखं ते प्रेक्ष्य मां शोको दहत्यग्निरिवाश्रयम् भृशं मनसि वैदेहि व्यसनारणिसम्भवः ॥ 2.103.26 ॥   
ब्रुवन्त्यामेवमार्त्तायां जनन्यां भरताग्रजः।  
पादावासाद्य जग्राह वसिष्ठस्य च राघवः ॥ 2.103.27 ॥   
पुरोहितस्याग्निसमस्य वै तदा बृहस्पतेरिन्द्र इवामराधिपः।  
प्रगृह्य पादौ सुसमृद्धतेजसः सहैव तेनोपविवेश राघवः ॥ 2.103.28 ॥   
ततो जघन्यं सहितैः समन्त्रिभिः पुरप्रधानैश्च सहैव सैनिकैः।  
जनेन धर्मज्ञतमेन धर्मवानुपोपविष्टो भरतस्तदाग्रजम् ॥ 2.103.29 ॥   
उपोपविष्टस्तु तथा स वीर्यवांस्तपस्विवेषेण समीक्ष्य राघवम्।  
श्रिया ज्वलन्तं भरतः कृताञ्जलिर्यथा महेन्द्रः प्रयतः प्रजापतिम् ॥ 2.103.30 ॥   
किमेष वाक्यं भरतोऽद्य राघवं प्रणम्य सत्कृत्य च साधु वक्ष्यति।  
इतीव तस्यार्यजनस्य तत्त्वतो बभूव कौतूहलमुत्तमं तदा ॥ 2.103.31 ॥   
स राघवः सत्यधृतिश्च लक्ष्मणो महानुभवो भरतश्च धार्मिकः।  
वृताः सुहृद्भिश्च विरेजुरध्वरे यथा सदस्यैः सहितास्त्रयोऽग्नयः ॥ 2.103.32 ॥   

</details>
</div>
