+++
title = "०५४ युद्धे वज्रदंष्ट्राक्रमणम्"
title_english = "054 Vajradamstra shows terror among the monkeys"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-054-Vajradamstra_shows_terror_among_the_monkeys__0.mp3"></div>
</details>



<details><summary>ಭಾಗಸೂಚನಾ</summary>

ಅಂಗದ ವಜ್ರದಂಷ್ಟ್ರನ ಯುದ್ಧ, ಅಂಗದನಿಂದ ವಜ್ರದಂಷ್ಟ್ರನ ಸಂಹಾರ
</details>

###### 1


<details><summary>ಮೂಲಮ್</summary>

ಸ್ವಬಲಸ್ಯ ಚ ಘಾತೇನ ಅಂಗದಸ್ಯ ಬಲೇನ ಚ ।  
ರಾಕ್ಷಸಃ ಕ್ರೋಧಮಾವಿಷ್ಟೋ ವಜ್ರದಂಷ್ಟ್ರೋ ಮಹಾಬಲಃ ॥
</details>

<details><summary>ಅನುವಾದ</summary>

ಅಂಗದನ ಪರಾಕ್ರಮದಿಂದ ತನ್ನ ಸೈನ್ಯದ ಸಂಹಾರವಾಗುತ್ತಿರುವುದನ್ನು ನೋಡಿ ಬಹಾಬಲಿ ರಾಕ್ಷಸ ವಜ್ರ ದಂಷ್ಟ್ರನು ಅತ್ಯಂತ ಕ್ರೋಧಾವಿಷ್ಟನಾದನು.॥1॥
</details>

###### 2


<details><summary>ಮೂಲಮ್</summary>

ವಿಸ್ಫಾರ್ಯ ಚ ಧನುರ್ಘೋರಂ ಶಕ್ರಾಶನಿಸಮಪ್ರಭಮ್ ।  
ವಾನರಾಣಾಮನೀಕಾನಿ  ಪ್ರಾಕಿರಚ್ಛರವೃಷ್ಟಿಭಿಃ ॥
</details>

<details><summary>ಅನುವಾದ</summary>

ಅವನು ಇಂದ್ರನ ವಜ್ರದಂತಹ ತನ್ನ ತೇಜಸ್ವೀ ಭಯಂಕರ ಧನುಸ್ಸನ್ನೆತ್ತಿಕೊಂಡು ವಾನರ ಸೈನ್ಯದ ಮೇಲೆ ಬಾಣಗಳ ಮಳೆಗರೆಯತೊಡಗಿದನು.॥2॥
</details>

###### 3


<details><summary>ಮೂಲಮ್</summary>

ರಾಕ್ಷಸಾಶ್ಚಾಪಿ ಮುಖ್ಯಾಸ್ತೇ ರಥೇಷು ಸಮವಸ್ಥಿತಾಃ ।  
ನಾನಾ ಪ್ರಹರಣಾಃ ಶೂರಾಃ ಪ್ರಾಯುಧ್ಯಂತ ತದಾ ರಣೇ ॥
</details>

<details><summary>ಅನುವಾದ</summary>

ಅವನೊಂದಿಗೆ ಇತರ ಪ್ರಧಾನ ಶೂರ-ವೀರ ರಾಕ್ಷಸರೂ ರಥಗಳಲ್ಲಿ ಕುಳಿತು ಬಗೆಬಗೆಯ ಆಯುಧಗಳಿಂದ ಸಂಗ್ರಾಮ ಭೂಮಿಯಲ್ಲಿ ಯುದ್ಧಮಾಡತೊಡಗಿದರು.॥3॥
</details>

###### 4


<details><summary>ಮೂಲಮ್</summary>

ವಾನರಾಣಾಂ ತು ಶೂರಾಸ್ತು ತೇ ಸರ್ವೇ ಪ್ಲವಗರ್ಷಭಾಃ ।  
ಅಯುಧ್ಯಂತ ಶಿಲಾಹಸ್ತಾಃ ಸಮವೇತಾಃ ಸಮಂತತಃ ॥
</details>

<details><summary>ಅನುವಾದ</summary>

ವಾನರರಲ್ಲಿಯೂ ವಿಶೇಷ ವೀರರಾದ ಎಲ್ಲ ಶ್ರೇಷ್ಠ ವಾನರರು ಎಲ್ಲೆಡೆಗಳಿಂದ ಒಂದಾಗಿ ಕೈಗಳಲ್ಲಿ ಬಂಡೆಗಳನ್ನೆತ್ತಿಕೊಂಡು ಕಾದತೊಡಗಿದರು.॥4॥
</details>

###### 5


<details><summary>ಮೂಲಮ್</summary>

ತತ್ರಾಯುಧ ಸಹಸ್ರಾಣಿ ತಸ್ಮಿನ್ನಾಯೋಧನೇ ಭೃಶಮ್ ।  
ರಾಕ್ಷಸಾಃ ಕಪಿಮುಖ್ಯೇಷು ಪಾತಯಾಂ ಚಕ್ರಿರೇ ತದಾ ॥
</details>

<details><summary>ಅನುವಾದ</summary>

ಆಗ ಆ ರಣಭೂಮಿಯಲ್ಲಿ ರಾಕ್ಷಸರು ಮುಖ್ಯಮುಖ್ಯ ವಾನರರ ಮೇಲೆ ಸಾವಿರಾರು ಅಸ್ತ್ರ-ಶಸ್ತ್ರಗಳ ಮಳೆ ಸುರಿಸಿದರು.॥5॥
</details>

###### 6


<details><summary>ಮೂಲಮ್</summary>

ವಾನರಾಶ್ಚೈವ ರಕ್ಷಃಸು ಗಿರೀವೃಕ್ಷಾನ್ ಮಹಾಶಿಲಾಃ ।  
ಪ್ರವೀರಾಃ ಪಾತಯಾಮಾಸುರ್ಮತ್ತವಾರಣಸಂನಿಭಾಃ ॥
</details>

<details><summary>ಅನುವಾದ</summary>

ಮದೋನ್ಮತ್ತ ಆನೆಗಳಂತೆ ವಿಶಾಲಕಾಯ ವೀರ ವಾನರರೂ ಕೂಡ ರಾಕ್ಷಸರ ಮೇಲೆ ಅನೇಕಾನೇಕ ಪರ್ವತ, ವೃಕ್ಷ ಮತ್ತು ದೊಡ್ಡ ದೊಡ್ಡ ಶಿಲೆಗಳನ್ನು ಎತ್ತಿ ಹಾಕಿದರು.॥6॥
</details>

###### 7


<details><summary>ಮೂಲಮ್</summary>

ಶೂರಾಣಾಂ ಯುಧ್ಯಮಾನಾನಾಂ ಸಮರೇಷ್ವ ನಿವರ್ತಿನಾಮ್ ।  
ತದ್ರಾಕ್ಷಸಗಣಾನಾಂ ಚ ಸುಯುದ್ಧಂ ಸಮವರ್ತತ ॥
</details>

<details><summary>ಅನುವಾದ</summary>

ಯುದ್ಧದಲ್ಲಿ ಬೆನ್ನು ತೋರದ, ಉತ್ಸಾಹದಿಂದ ಕಾದಾಡುತ್ತಿರುವ ಶೂರವೀರ ವಾನರರಲ್ಲಿ ಮತ್ತು ರಾಕ್ಷಸರಲ್ಲಿ ನಡೆದ ಆ ಯುದ್ಧವು ಉತ್ತರೋತ್ತರ ಹೆಚ್ಚುತ್ತಾ ಹೋಯಿತು.॥7॥
</details>

###### 8


<details><summary>ಮೂಲಮ್</summary>

ಪ್ರಭಿನ್ನಶಿರಸಃ ಕೇಚಿಚ್ಛಿನ್ನೈಃ ಪಾದೈಶ್ಚ ಬಾಹುಭಿಃ ।  
ಶಸ್ತ್ರೈರರ್ದಿತದೇಹಾಸ್ತು ರುಧಿರೇಣ ಸಮುಕ್ಷಿತಾಃ ॥
</details>

<details><summary>ಅನುವಾದ</summary>

ಕೆಲವರ ತಲೆ ಒಡೆದುಹೋದುವು, ಕೆಲವರ ಕೈಕಾಲು ಕಳೆದುಕೊಂಡರು. ಅನೇಕ ಯೋಧರ ಶರೀರಗಳು ಶಸಗಳಿಂದ ಘಾಸಿಗೊಂಡು ರಕ್ತದಿಂದ ತೊಯ್ದು ಹೋಯಿತು.॥8॥
</details>

###### 9


<details><summary>ಮೂಲಮ್</summary>

ಹರಯೋ ರಾಕ್ಷಸಾಶ್ಚೈವ ಶೇರತೇ ಗಾಂ ಸಮಾಶ್ರಿತಾಃ ।  
ಕಂಕಗೃಧ್ರಬಲಾಢ್ಯಾಶ್ಚ ಗೋಮಾಯುಕುಲ ಸಂಕುಲಾಃ ॥
</details>

<details><summary>ಅನುವಾದ</summary>

ವಾನರರು ಮತ್ತು ರಾಕ್ಷಸರು ಧರಾಶಾಯಿಗಳಾದರು. ಆ ಹೆಣಗಳ ಮೇಲೆ ಹದ್ದು- ರಣಹದ್ದು, ಕಾಗೆಗಳು ಆಕ್ರಮಿಸಿದ್ದವು. ಗುಳ್ಳೆನರಿಗಳು ಹಿಂಡುಹಿಂಡಾಗಿ ಸಮಾಕುಲರಾಗಿದ್ದವು.॥9॥
</details>

###### 10


<details><summary>ಮೂಲಮ್</summary>

ಕಬಂಧಾನಿ ಸಮುತ್ಪೇತುರ್ಭೀರೂಣಾಂ ಭೀಷಣಾನಿ ವೈ ।  
ಭುಜಪಾಣಿಶಿರಶ್ಛಿನ್ನಾಶ್ಛಿನ್ನಕಾಯಾಶ್ಚ ಭೂತಲೇ ॥
</details>

<details><summary>ಅನುವಾದ</summary>

ತಲೆಗಳನ್ನು ಕಳೆದುಕೊಂಡು ಮುಂಡಗಳು ಭೀರುಗಳಾದ ಸೈನಿಕರಿಗೆ ಭಯವನ್ನುಂಟು ಮಾಡುತ್ತಾ ಕುಣಿಯತೊಡಗಿದವು. ಯೋಧರ ತುಂಡಾದ ಭುಜಗಳು, ಶಿರಗಳು, ಕೈಗಳು, ದೇಹಗಳು ರಾಶಿರಾಶಿಯಾಗಿ ಬಿದ್ದಿದ್ದವು.॥10॥
</details>

## (ಶ್ಲೋಕ - 11½)


<details><summary>ಮೂಲಮ್</summary>

ವಾನರಾ ರಾಕ್ಷಸಾಶ್ಚಾಪಿ ನಿಪೇತುಸ್ತತ್ರ ಭೂತಲೇ ।  
ತತೋ ವಾನರಸೈನ್ಯೇನ ಹನ್ಯಮಾನಂ ನಿಶಾಚರಮ್ ॥  
ಪ್ರಾಭಜ್ಯತ ಬಲಂ ಸರ್ವಂ ವಜ್ರದಂಷ್ಟ್ರಸ್ಯ ಪಶ್ಯತಃ ॥
</details>

<details><summary>ಅನುವಾದ</summary>

ಎರಡೂ ಪಕ್ಷದ ವಾನರರು ಮತ್ತು ರಾಕ್ಷಸರು ಅಲ್ಲಿ ಧರಾಶಾಯಿಯಾಗಿದ್ದರು. ಸ್ವಲ್ಪ ಸಮಯದಲ್ಲೇ ವಾನರರ ಪ್ರಹಾರದಿಂದ ಪೀಡಿಸಲ್ಪಟ್ಟ ನಿಶಾಚರರ ಎಲ್ಲ ಸೇನೆಯು ವಜ್ರದಂಷ್ಟ್ರನು ನೋಡುತ್ತಿರುವಂತೆ ಓಡಿಹೋಯಿತು.॥11½॥
</details>

## (ಶ್ಲೋಕ - 12½)


<details><summary>ಮೂಲಮ್</summary>

ರಾಕ್ಷಸಾನ್ ಭಯವಿತ್ರಸ್ತಾನ್ ಹನ್ಯಮಾನಾನ್ ಪ್ಲವಂಗಮೈಃ ॥  
ದೃಷ್ಟ್ವಾ ಸ ರೋಷ ತಾಮ್ರಾಕ್ಷೋ ವಜ್ರದಂಷ್ಟ್ರಃ ಪ್ರತಾಪವಾನ್ ।
</details>

<details><summary>ಅನುವಾದ</summary>

ವಾನರರ ಏಟಿನಿಂದ ಭಯಗೊಂಡ ರಾಕ್ಷಸರನ್ನು ನೋಡಿ, ಪ್ರತಾಪಿ ವಜ್ರದಂಷ್ಟ್ರನ ಕಣ್ಣುಗಳು ಕ್ರೋಧದಿಂದ ಕೆಂಪಾದವು.॥12½॥
</details>

## (ಶ್ಲೋಕ - 13½)


<details><summary>ಮೂಲಮ್</summary>

ಪ್ರವಿವೇಶ ಧನುಷ್ಪಾಣಿಸ್ತ್ರಾಸಯನ್ ಹರಿವಾಹಿನೀಮ್ ॥  
ಶರೈರ್ವಿದಾರಯಾಮಾಸ  ಕಂಕಪತ್ರೈರಜಿಹ್ಮಗೈಃ ।
</details>

<details><summary>ಅನುವಾದ</summary>

ಅವನು ಕೈಯಲ್ಲಿ ಧನುಸ್ಸನ್ನೆತ್ತಿಕೊಂಡು ವಾನರ ಸೈನ್ಯವನ್ನು ಭಯಪಡಿಸುತ್ತಾ, ವಾನರ ಸೈನ್ಯದೊಳಗೆ ನುಗ್ಗಿ, ಕಂಕಪತ್ರಯುಕ್ತ ಬಾಣಗಳಿಂದ ಶತ್ರುಗಳನ್ನು ಭೇದಿಸತೊಡಗಿದನು.॥13½॥
</details>

## (ಶ್ಲೋಕ - 14½)


<details><summary>ಮೂಲಮ್</summary>

ಬಿಭೇದ ವಾನರಾಂಸ್ತತ್ರ ಸಪ್ತಾಷ್ಟೌ ನವ ಪಂಚ ಚ ॥  
ವಿವ್ಯಾಧ ಪರಮಕ್ರುದ್ಧೋ ವಜ್ರದಂಷ್ಟ್ರಃ ಪ್ರತಾಪವಾನ್ ।
</details>

<details><summary>ಅನುವಾದ</summary>

ಅತ್ಯಂತ ಕ್ರೋಧಗೊಂಡ ಪ್ರತಾಪಿ ವಜ್ರದಂಷ್ಟ್ರನು ಒಂದೇ ಏಟಿನಿಂದ ಐದು, ಏಳು, ಎಂಟು, ಒಂಭತ್ತು ವಾನರರನ್ನು ಒಟ್ಟಿಗೆ ಪ್ರಹರಿಸುತ್ತಿದ್ದನು.॥14½॥
</details>

###### 15


<details><summary>ಮೂಲಮ್</summary>

ತ್ರಸ್ತಾಃ ಸರ್ವೇ ಹರಿಗಣಾಃ ಶರೈಃ ಸಂಕೃತ್ತ ದೇಹಿನಃ ।  
ಅಂಗದಂ ಸಂಪ್ರಧಾವಂತಿ ಪ್ರಜಾಪತಿಮಿವ ಪ್ರಜಾಃ ॥
</details>

<details><summary>ಅನುವಾದ</summary>

ಬಾಣಗಳಿಂದ ಭಿನ್ನಭಿನ್ನರಾದ ಸಮಸ್ತ ವಾನರರು ಭಯಗೊಂಡು ಪ್ರಜೆಯು ಪ್ರಜಾಪತಿಯಲ್ಲಿ ಶರಣಾದಂತೆ ಅಂಗದನ ಕಡೆಗೆ ಓಡಿದರು.॥15॥
</details>

###### 16


<details><summary>ಮೂಲಮ್</summary>

ತತೋ ಹರಿಗಣಾನ್ ಭಗ್ನಾನ್ ದೃಷ್ಟ್ವಾವಾಲಿಸುತಸ್ತದಾ ।  
ಕ್ರೋಧೇನ ವಜ್ರದಂಷ್ಟ್ರಂ ತಮುದೀಕ್ಷಂತ ಮುದೈಕ್ಷತ ॥
</details>

<details><summary>ಅನುವಾದ</summary>

ಆಗ ವಾನರರು ಓಡುತ್ತಿರುವುದನ್ನು ನೋಡಿ, ವಾಲಿಕುಮಾರ ಅಂಗದನು ತನ್ನ ಕಡೆಗೆ ನೋಡುತ್ತಿದ್ದ ವಜ್ರದಂಷ್ಟ್ರನನ್ನು ಕ್ರೋಧದಿಂದ ವೀಕ್ಷಿಸಿದನು.॥16॥
</details>

###### 17


<details><summary>ಮೂಲಮ್</summary>

ವಜ್ರದಂಷ್ಟ್ರೋಂಽಗದಶ್ಚೋಭೌ ಯೋಯುಧ್ಯೇತೇ ಪರಸ್ಪರಮ್ ।  
ಚೇರತುಃ ಪರಮಕ್ರುದ್ಧೌ ಹರಿಮತ್ತಗಜಾವಿವ ॥
</details>

<details><summary>ಅನುವಾದ</summary>

ಮತ್ತೆ ವಜ್ರದಂಷ್ಟ್ರ ಮತ್ತು ಅಂಗದ ಅತ್ಯಂತ ಕುಪಿತರಾಗಿ ಪರಸ್ಪರ ವೇಗವಾಗಿ ಯುದ್ಧಮಾಡತೊಡಗಿದರು. ಅವರಿಬ್ಬರೂ ಹುಲಿ ಮತ್ತು ಗಜಗಳಂತೆ ಸಂಚರಿಸತೊಡಗಿದರು.॥17॥
</details>

###### 18


<details><summary>ಮೂಲಮ್</summary>

ತತಃ ಶತಸಹಸ್ರೇಣ ಹರಿಪುತ್ರಂ ಮಹಾಬಲಮ್ ।  
ಜಘಾನ ಮರ್ಮದೇಶೇಷು ಶರೈರಗ್ನಿಶಿಖೋಪಮೈಃ ॥
</details>

<details><summary>ಅನುವಾದ</summary>

ಆಗ ವಜ್ರದಂಷ್ಟ್ರನು ಮಹಾಬಲಿ ಅಂಗದನ ಮರ್ಮಸ್ಥಾನಗಳಲ್ಲಿ ಅಗ್ನಿಶಿಖೆ ಯಂತಿದ್ದ ತೇಜಸ್ವೀ ಒಂದು ಲಕ್ಷ ಬಾಣಗಳನ್ನು ಹೊಡೆದನು.॥18॥
</details>

###### 19


<details><summary>ಮೂಲಮ್</summary>

ರುಧಿರೋಕ್ಷಿತ ಸರ್ವಾಂಗೋ  ವಾಲಿಸೂನುರ್ಮಹಾಬಲಃ ।  
ಚಿಕ್ಷೇಪ ವಜ್ರದಂಷ್ಟ್ರಾಯ ವೃಕ್ಷಂ ಭೀಮಪರಾಕ್ರಮಃ ॥
</details>

<details><summary>ಅನುವಾದ</summary>

ಇದರಿಂದ ಅವನ ಸರ್ವಾಂಗವು ರಕ್ತಸಿಕ್ತ ವಾಯಿತು. ಆಗ ಪರಾಕ್ರಮಿ ಮಹಾಬಲಿ ವಾಲಿಕುಮಾರನು ವಜ್ರದಂಷ್ಟ್ರನ ಮೇಲೆ ಒಂದು ವೃಕ್ಷವನ್ನು ಎಸೆದನು.॥19॥
</details>

###### 20


<details><summary>ಮೂಲಮ್</summary>

ದೃಷ್ಟ್ವಾಪತಂತಂ ತಂ ವೃಕ್ಷಮಸಂಭ್ರಾಂತಶ್ಚ ರಾಕ್ಷಸಃ ।  
ಚಿಚ್ಛೇದ ಬಹುಧಾ ಸೋಪಿ ಮಥಿತಃ ಪ್ರಾಪತದ್ ಭುವಿ ॥
</details>

<details><summary>ಅನುವಾದ</summary>

ಆ ವೃಕ್ಷವು ತನ್ನ ಕಡೆಗೆ ಬರುವುದನ್ನು ನೋಡಿಯೂ ವಜ್ರದಂಷ್ಟ್ರನು ಹೆದರಲಿಲ್ಲ. ಅವನು ಬಾಣವನ್ನು ಪ್ರಯೋಗಿಸಿ ಆ ವೃಕ್ಷವನ್ನು ತುಂಡರಿಸಿ ನೆಲಕ್ಕೆ ಬೀಳಿಸಿದನು.॥20॥
</details>

###### 21


<details><summary>ಮೂಲಮ್</summary>

ತಂ ದೃಷ್ಟ್ವಾ ವಜ್ರದಂಷ್ಟ್ರಸ್ಯ ವಿಕ್ರಮಂ ಪ್ಲವಗರ್ಷಭಃ ।  
ಪ್ರಗೃಹ್ಯ ವಿಪುಲಂ ಶೈಲಂ ಚಿಕ್ಷೇಪ ಚ ನನಾದ ಚ ॥
</details>

<details><summary>ಅನುವಾದ</summary>

ವಜ್ರದಂಷ್ಟ್ರನ ಆ ಪರಾಕ್ರಮವನ್ನು ನೋಡಿ ವಾನರ ಶ್ರೇಷ್ಠ ಅಂಗದನು ಒಂದು ವಿಶಾಲ ಶಿಲಾಖಂಡವನ್ನು ಎತ್ತಿ ಜೋರಾಗಿ ಅವನಿಗೆ ಹೊಡೆದು ಜೋರಾಗಿ ಗರ್ಜಿಸಿದನು.॥21॥
</details>

###### 22


<details><summary>ಮೂಲಮ್</summary>

ತಮಾಪತಂತಂ ದೃಷ್ಟ್ವಾ ಸ ರಥಾದಾಪ್ಲುತ್ಯ ವೀರ್ಯವಾನ್ ।  
ಗದಾಪಾಣಿರಸಂಭ್ರಾಂತಃ ಪೃಥಿವ್ಯಾಂ ಸಮತಿಷ್ಠತ ॥
</details>

<details><summary>ಅನುವಾದ</summary>

ಆ ಶಿಲಾ ಖಂಡವು ತನ್ನತ್ತ ಬರುವುದನ್ನು ನೋಡಿ ಆ ಪರಾಕ್ರಮಿ ರಾಕ್ಷಸನು ಗಾಬರಿಪಡದೆ ರಥದಿಂದ ಹಾರಿ ಗದೆಯನ್ನು ಕೈಯಲ್ಲಿ ಹಿಡಿದು ನೆಲದ ಮೇಲೆ ನಿಂತುಕೊಂಡನು.॥22॥
</details>

###### 23


<details><summary>ಮೂಲಮ್</summary>

ಅಂಗದೇನ ಶಿಲಾ ಕ್ಷಿಪ್ತಾ ಗತ್ವಾ ತು ರಣಮೂರ್ಧನಿ ।  
ಸಚಕ್ರಕೂಬರಂ ಸಾಶ್ವಂ ಪ್ರಮಮಾಥ ರಥಂ ತದಾ ॥
</details>

<details><summary>ಅನುವಾದ</summary>

ಅಂಗದನು ಎಸೆದಿರುವ ಆ ಬಂಡೆಯು ಅವನ ರಥದ ಮೇಲೆ ಬಿದ್ದು ಯುದ್ಧರಂಗದಲ್ಲಿ ರಥದ ಗಾಲಿಗಳು, ಅಚ್ಚುಮರ, ಕುದುರೆಗಳ ಸಹಿತ ರಥವನ್ನು ಚೂರು-ಚೂರಾಗಿಸಿತು.॥23॥
</details>

###### 24


<details><summary>ಮೂಲಮ್</summary>

ತತೋಽನ್ಯಚ್ಛಿಖರಂ ಗೃಹ್ಯ ವಿಪುಲಂ ದ್ರುಮಭೂಷಿತಮ್ ।  
ವಜ್ರದಂಷ್ಟ್ರಸ್ಯ ಶಿರಸಿ ಪಾತಯಾಮಾಸ ವಾನರಃ ॥
</details>

<details><summary>ಅನುವಾದ</summary>

ಬಳಿಕ ವಾನರವೀರ ಅಂಗದನು ವೃಕ್ಷಗಳಿಂದ ಅಲಂಕೃತವಾದ ಇನ್ನೊಂದು ವಿಶಾಲ ಪರ್ವತ ಶಿಖರವನ್ನು ಕೈಗೆತ್ತಿಕೊಂಡು ವಜ್ರದಂಷ್ಟ್ರನ ತಲೆಗೆ ಅಪ್ಪಳಿಸಿದನು.॥24॥
</details>

###### 25


<details><summary>ಮೂಲಮ್</summary>

ಅಭವಚ್ಛೋಣಿತೋದ್ಗಾರೀ ವಜ್ರದಂಷ್ಟ್ರಃ ಸಮೂರ್ಛಿತಃ ।  
ಮುಹೂರ್ತಮಭವನ್ಮೂಢೋ ಗದಾಮಾಲಿಂಗ್ಯ ನಿಃಶ್ವಸನ್ ॥
</details>

<details><summary>ಅನುವಾದ</summary>

ವಜ್ರದಂಷ್ಟ್ರನು ಅದರಿಂದ ಮೂರ್ಛಿತನಾಗಿ, ರಕ್ತವನ್ನು ಕಾರುತ್ತಾ, ಗದೆಯನ್ನು ಅಪ್ಪಿಕೊಂಡು ಎರಡು ಗಳಿಗೆ ಮೂರ್ಛಿತನಾಗಿ ಬಿದ್ದಿದ್ದನು. ಕೇವಲ ಉಸಿರಾಟ ಮಾತ್ರ ನಡೆಯುತ್ತಿತ್ತು.॥25॥
</details>

###### 26


<details><summary>ಮೂಲಮ್</summary>

ಸ ಲಬ್ಧ ಸಂಂಜ್ಞೊ ಗದಯಾ ವಾಲಿಪುತ್ರಮವಸ್ಥಿತಮ್ ।  
ಜಘಾನ ಪರಮಕ್ರುದ್ಧೋ ವಕ್ಷೋದೇಶೇ ನಿಶಾಚರಃ ॥
</details>

<details><summary>ಅನುವಾದ</summary>

ಮೂರ್ಛೆ ತಳೆದು ನಿಶಾಚರನು ಅತ್ಯಂತ ಕುಪಿತನಾಗಿ ಎದುರಿಗೆ ನಿಂತಿದ್ದ ವಾಲಿಪುತ್ರನ ಎದೆಗೆ ಗದೆಯಿಂದ ಪ್ರಹರಿಸಿದನು. ॥26॥
</details>

###### 27


<details><summary>ಮೂಲಮ್</summary>

ಗದಾಂ ತ್ಯಕ್ತ್ವಾತತಸ್ತತ್ರ ಮುಷ್ಟಿಯುದ್ಧ ಮಕುರ್ವತ ।  
ಅನ್ಯೋನ್ಯಂ ಜಘ್ನತುಸ್ತತ್ರ ತಾವುಭೌ ಹರಿರಾಕ್ಷಸೌ ॥
</details>

<details><summary>ಅನುವಾದ</summary>

ಮತ್ತೆ ಗದೆ ಬಿಟ್ಟು ಮಲ್ಲಯುದ್ಧ ಮಾಡತೊಡಗಿದನು. ಆ ವಾನರ ಮತ್ತು ರಾಕ್ಷಸರಿಬ್ಬರೂ ವೀರರು ಮುಷ್ಟಿಗಳಿಂದ ಹೊಡೆಯತೊಡಗಿದರು.॥27॥
</details>

###### 28


<details><summary>ಮೂಲಮ್</summary>

ರುಧಿರೋದ್ಗಾರಿಣೌ ತೌತು ಪ್ರಹಾರೈರ್ಜನಿತಶ್ರಮೌ ।  
ಬಭೂವತುಃ  ಸುವಿಕ್ರಾಂತಾವಂಗಾರಕ ಬುಧಾವಿವ ॥
</details>

<details><summary>ಅನುವಾದ</summary>

ಇಬ್ಬರೂ ಭಾರೀ ಪರಾಕ್ರಮಿಗಳಾಗಿದ್ದರು. ಇಬ್ಬರು ಕಾದಾಡುತ್ತಿರುವಾಗ ಕುಜ ಮತ್ತು ಬುಧರಂತೆ ಕಂಡುಬರುತ್ತಿದ್ದರು. ಪರಸ್ಪರರ ಪ್ರಹಾರಗಳಿಂದ ಪೀಡಿತರಾಗಿ ಬಳಲಿ, ರಕ್ತವನ್ನು ವಮನಮಾಡತೊಡಗಿದರು.॥28॥
</details>

###### 29


<details><summary>ಮೂಲಮ್</summary>

ತತಃ ಪರಮತೇಜಸ್ವೀ ಅಂಗದಃ ಪ್ಲವಗರ್ಷಭಃ ।  
ಉತ್ಪಾಟ್ಯ ವೃಕ್ಷಂ ಸ್ಥಿತವಾನಾಸೀತ್ ಪುಷ್ಪಲೈರ್ಯುತಃ ॥
</details>

<details><summary>ಅನುವಾದ</summary>

ಬಳಿಕ ಪರಮ ತೇಜಸ್ವೀ ವಾನರಶ್ರೇಷ್ಠ ಅಂಗದನು ಒಂದು ಮರವನ್ನು ಕಿತ್ತುಕೊಂಡು ನಿಂತುಬಿಟ್ಟನು. ಅವನು ವೃಕ್ಷದ ಹೂವು-ಹಣ್ಣು ಗಳಿಂದ ಸತ್ವ ಫಲ-ಪುಷ್ಪಗಳಿಂದ ಕೂಡಿದವನಾಗಿ ಕಾಣುತ್ತಿದ್ದನು.॥29॥
</details>

###### 30


<details><summary>ಮೂಲಮ್</summary>

ಜಗ್ರಾಹ ಚಾರ್ಷಭಂ ಚರ್ಮ ಖಡ್ಗಂ ಚ ವಿಪುಲಂ ಶುಭಮ್ ।  
ಕಿಂಕಿಣೀಜಾಲ ಸಂಛನ್ನಂ ಚರ್ಮಣಾ ಚ ಪರಿಷ್ಕೃತಮ್ ॥
</details>

<details><summary>ಅನುವಾದ</summary>

ಅತ್ತ ವಜ್ರದಂಷ್ಟ್ರನು ಎತ್ತಿನ ಚರ್ಮದ ಗುರಾಣಿ ಮತ್ತು ಸುಂದರ ದೊಡ್ಡ ಖಡ್ಗವನ್ನೆತ್ತಿಕೊಂಡನು. ಆ ಖಡ್ಗವು ಸಣ್ಣ ಸಣ್ಣ ಗೆಜ್ಜೆಗಳಿಂದ ಅಲಂಕೃತವಾಗಿದ್ದು, ಚರ್ಮದ ಒರೆಯಿಂದ ಶೋಭಿಸುತ್ತಿತ್ತು.॥30॥
</details>

###### 31


<details><summary>ಮೂಲಮ್</summary>

ಚಿತ್ರಾಂಶ್ಚ ರುಚಿರಾನ್ ಮಾರ್ಗಾಂಶ್ಚೇರತುಃ ಕಪಿರಾಕ್ಷಸೌ ।  
ಜಘ್ನತುಶ್ಚ ತದಾನ್ಯೋನ್ಯಂ ನರ್ದಂತೌ  ಜಯಕಾಂಕ್ಷಿಣೌ ॥
</details>

<details><summary>ಅನುವಾದ</summary>

ಆಗ ಪರಸ್ಪರ ವಿಜಯವನ್ನು ಬಯಸುವ ವಾನರ ಮತ್ತು ರಾಕ್ಷಸ ವೀರರಿಬ್ಬರೂ ಸುಂದರ ಹಾಗೂ ವಿಚಿತ್ರ ಪಟ್ಟುಗಳನ್ನು ಬದಲಿಸುತ್ತಾ ಗರ್ಜಿಸುತ್ತಾ ಪರಸ್ಪರ ಹೊಡೆದಾಡತೊಡಗಿದರು.॥31॥
</details>

###### 32


<details><summary>ಮೂಲಮ್</summary>

ವ್ರಣೈಃ ಸಾಸ್ರೈರಶೋಭೇತಾಂ ಪುಷ್ಪಿತಾವಿವ ಕಿಂಶುಕೌ ।  
ಯುಧ್ಯಮಾನೌ ಪರಿಶ್ರಾಂತೌ ಜಾನುಭ್ಯಾಮವನೀಂ ಗತೌ ॥
</details>

<details><summary>ಅನುವಾದ</summary>

ಇಬ್ಬರ ಗಾಯಗಳಿಂದ ರಕ್ತ ಸುರಿಯತೊಡಗಿತು. ಅದರಿಂದ ಅವರು ಅರಳಿನಿಂತ ಪಾಲಾಶ ವೃಕ್ಷದಂತೆ ಶೋಭಿಸುತ್ತಿದ್ದರು. ಕಾದಾಡುತ್ತಾ ಬಳಲಿ ಇಬ್ಬರೂ ನೆಲಕ್ಕೆ ಮಂಡಿ ಊರಿದರು.॥32॥
</details>

###### 33


<details><summary>ಮೂಲಮ್</summary>

ನಿಮೇಷಾಂತರಮಾತ್ರೇಣ ಅಂಗದಃ ಕಪಿಕುಂಜರಃ ।  
ಉದತಿಷ್ಠತ ದೀಪ್ತಾಕ್ಷೋ ದಂಡಾಹತ ಇವೋರಗಃ ॥
</details>

<details><summary>ಅನುವಾದ</summary>

ಆದರೆ ಕಣ್ಮುಚ್ಚಿ ತೆರೆಯುವಷ್ಟರಲ್ಲಿ ಕಪಿಶ್ರೇಷ್ಠ ಅಂಗದನು ಎದ್ದು ನಿಂತನು. ಅವನ ಕಣ್ಣುಗಳು ಕ್ರೋಧದಿಂದ ಕಿಡಿಕಾರುತ್ತಿದ್ದವು. ದೊಣ್ಣೆಯ ಏಟಿನಿಂದ ಕೆರಳಿದ ಹಾವಿನಂತೆ ಉತ್ತೇಜಿತನಾಗಿದ್ದನು.॥33॥
</details>

###### 34


<details><summary>ಮೂಲಮ್</summary>

ನಿರ್ಮಲೇನ ಸುಧೌತೇನ ಖಡ್ಗೇನಾಸ್ಯ ಮಹಚ್ಛಿರಃ ।  
ಜಘಾನ ವಜ್ರದಂಷ್ಟ್ರಸ್ಯ ವಾಲಿಸೂನುರ್ಮಹಾಬಲಃ ॥
</details>

<details><summary>ಅನುವಾದ</summary>

ಮಹಾಬಲಿ ವಾಲಿಕುಮಾರನು ತನ್ನ ಹರಿತವಾದ, ಹೊಳೆ ಯುತ್ತಿದ್ದ ಖಡ್ಗದಿಂದ ವಜ್ರದಂಷ್ಟ್ರನ ವಿಶಾಲ ಶಿರವನ್ನು ಕತ್ತರಿಸಿಬಿಟ್ಟನು.॥34॥
</details>

###### 35


<details><summary>ಮೂಲಮ್</summary>

ರುಧಿರೋಕ್ಷಿತಗಾತ್ರಸ್ಯ ಬಭೂವ ಪತಿತಂ ದ್ವಿಧಾ ।  
ತಚ್ಚ ತಸ್ಯ ಪರೀತಾಕ್ಷಂ ಶುಭಂ ಖಡ್ಗಹತಂ ಶಿರಃ ॥
</details>

<details><summary>ಅನುವಾದ</summary>

ರಕ್ತದಿಂದ ತೊಯ್ದ, ಕಣ್ಣುಗಳು ಹೊರಬಂದು ಸುಂದರ ಮಸ್ತಕ ತುಂಡಾಗಿ ಆ ರಾಕ್ಷಸನು ಎರಡು ತುಂಡಾಗಿ ನೆಲಕ್ಕೆ ಬಿದ್ದು ಹೋದನು.॥35॥
</details>

###### 36


<details><summary>ಮೂಲಮ್</summary>

ವಜ್ರದಂಷ್ಟ್ರಂ ಹತಂ ದೃಷ್ಟ್ವಾರಾಕ್ಷಸಾಃ ಭಯಮೋಹಿತಾಃ ।  
ತ್ರಸ್ತಾಃ ಹ್ಯಭ್ಯದ್ರವಂಲ್ಲಂಕಾಂ ವಧ್ಯಮಾನಾಃ ಪ್ಲವಂಗಮೈಃ ।  
ವಿಷಣ್ಣವದನಾ ದೀನಾ ಹ್ರಿಯಾ ಕಿಂಚಿದವಾಙ್ಮುಖಾಃ ॥
</details>

<details><summary>ಅನುವಾದ</summary>

ವಜ್ರದಂಷ್ಟ್ರನು ಸತ್ತು ಹೋದುದನ್ನು ನೋಡಿದ ರಾಕ್ಷಸರು ಭಯದಿಂದ ನಿಶ್ಚೇಷ್ಟಿತರಾದರು. ಅವರು ವಾನರರ ಏಟು ತಿಂದು ಭಯದಿಂದ ಲಂಕೆಗೆ ಓಡಿಹೋದರು. ಅವರು ವಿಷಾದ ಗ್ರಸ್ತರಾಗಿದ್ದರು. ಅವರು ದುಃಖಿತರಾಗಿ ನಾಚಿಕೆಯಿಂದ ಕೆಳ ಮೋರೆ ಹಾಕಿದ್ದರು.॥36॥
</details>

###### 37


<details><summary>ಮೂಲಮ್</summary>

ನಿಹತ್ಯ ತಂ ವಜ್ರಧರಃ ಪ್ರತಾಪವಾನ್  
ಸ ವಾಲಿಸೂನುಃ ಕಪಿಸೈನ್ಯಮಧ್ಯೇ ।  
ಜಗಾಮ ಹರ್ಷಂ ಮಹಿತೋ ಮಹಾಬಲಃ  
ಸಹಸ್ರನೇತ್ರಸ್ತ್ರಿದಶೈರಿವಾವೃತಃ ॥
</details>

<details><summary>ಅನುವಾದ</summary>

ವಜ್ರಧಾರೀ ಇಂದ್ರನಂತೆ ಪ್ರತಾಪಿ ಅಂಗದನು ಆ ನಿಶಾಚರ ವಜ್ರದಂಷ್ಟ್ರನನ್ನು ಕೊಂದು ದೇವತೆಗಳಿಂದ ಸುತ್ತುವರಿದ ಸಹಸ್ರಾಕ್ಷ ಇಂದ್ರನಂತೆ, ವಾನರರಿಂದ ಸಮ್ಮಾನಿತನಾಗಿ ಹರ್ಷಿತನಾದನು.॥37॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಯುದ್ಧಕಾಂಡದಲ್ಲಿ ಐವತ್ತನಾಲ್ಕನೆಯ ಸರ್ಗ ಪೂರ್ಣವಾಯಿತು.॥54॥
</details>
