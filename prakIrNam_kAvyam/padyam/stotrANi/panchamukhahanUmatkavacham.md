+++
title = "पञ्चमुखहनूमत्कवचम्"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2993"
source_url = "https://www.ebharatisampat.in/readbook3.php?bookid=NjQwOTY1MzU3NjEzNzgy&pageno=MjI0MjQyNjk5NTk="

+++
[[पञ्चमुखहनूमत्कवचम्	Source: [EB](https://www.ebharatisampat.in/readbook3.php?bookid=NjQwOTY1MzU3NjEzNzgy&pageno=MjI0MjQyNjk5NTk=)]]

\[



पंचमुखहनुमत्कवचम्


श्रीगणेशाय नमः ।  
ॐ श्री पञ्चवदनायाञ्जनेयाय नमः । ॐ अस्य श्री  
पञ्चमुखहनुमन्मन्त्रस्य ब्रह्मा ऋषिः ।  
गायत्रीछन्दः । पञ्चमुखविराट् हनुमान्देवता । ह्रीं बीजं ।  
श्रीं शक्तिः । क्रौं कीलकं । क्रूं कवचं । क्रैं अस्त्राय फट् ।  
इति दिग्बन्धः । श्री गरुड उवाच ।  
अथ ध्यानं ।  
प्रवक्ष्यामि श्रृणुसर्वाङ्गसुन्दरि ।  
यत्कृतं देवदेवेन ध्यानं हनुमतः प्रियम् ॥ १॥  
पञ्चवक्त्रं महाभीमं त्रिपञ्चनयनैर्युतम् ।  
बाहुभिर्दशभिर्युक्तं सर्वकामार्थसिद्धिदम् ॥ २॥  
पूर्वं तु वानरं वक्त्रं कोटिसूर्यसमप्रभम् ।  
दन्ष्ट्राकरालवदनं भृकुटीकुटिलेक्षणम् ॥ ३॥  
अस्यैव दक्षिणं वक्त्रं नारसिंहं महाद्भुतम् ।  
अत्युग्रतेजोवपुषं भीषणं भयनाशनम् ॥ ४॥  
पश्चिमं गारुडं वक्त्रं वक्रतुण्डं महाबलम् ॥  
सर्वनागप्रशमनं विषभूतादिकृन्तनम् ॥ ५॥  
उत्तरं सौकरं वक्त्रं कृष्णं दीप्तं नभोपमम् ।  
पातालसिंहवेतालज्वररोगादिकृन्तनम् ॥ ६॥  
ऊर्ध्वं हयाननं घोरं दानवान्तकरं परम ।  
येन वक्त्रेण विप्रेन्द्र तारकाख्यं महासुरम् ॥ ७॥  
जघान शरणं तत्स्यात्सर्वशत्रुहरं परम् ।  
ध्यात्वा पञ्चमुखं रुद्रं हनुमन्तं दयानिधिम् ॥ ८॥  
खड्गं त्रिशूलं खट्वाङ्गं पाशमङ्कुशपर्वतम् ।  
मुष्टिं कौमोदकीं वृक्षं धारयन्तं कमण्डलुम् ॥ ९॥  
भिन्दिपालं ज्ञानमुद्रां दशभिर्मुनिपुङ्गवम् ।  
एतान्यायुधजालानि धारयन्तं भजाम्यहम् ॥ १०॥  
प्रेतासनोपविष्टं तं सर्वाभरणभूषितम् ।  
दिव्यमाल्याम्बरधरं दिव्यगन्धानुलेपनम् ॥ ११॥  
सर्वाश्चर्यमयं देवं हनुमद्विश्वतोमुखम् ।  
पञ्चास्यमच्युतमनेकविचित्रवर्णवक्त्रं  
शशाङ्कशिखरं कपिराजवर्यम ।  
पीताम्बरादिमुकुटैरूपशोभिताङ्गं  
पिङ्गाक्षमाद्यमनिशं मनसा स्मरामि ॥ १२॥  
मर्कटेशं महोत्साहं सर्वशत्रुहरं परम् ।  
शत्रु संहर मां रक्ष श्रीमन्नापदमुद्धर ॥ १३॥  
ॐ हरिमर्कट मर्कट मन्त्रमिदं  
परिलिख्यति लिख्यति वामतले ।  
यदि नश्यति नश्यति शत्रुकुलं  
यदि मुञ्चति मुञ्चति वामलता ॥ १४॥  
ॐ हरिमर्कटाय स्वाहा ।  
ॐ नमो भगवते पञ्चवदनाय पूर्वकपिमुखाय  
सकलशत्रुसंहारकाय स्वाहा ।  
ॐ नमो भगवते पञ्चवदनाय दक्षिणमुखाय करालवदनाय  
नरसिंहाय सकलभूतप्रमथनाय स्वाहा ।  
ॐ नमो भगवते पञ्चवदनाय पश्चिममुखाय गरुडाननाय  
सकलविषहराय स्वाहा ।  
ॐ नमो भगवते पञ्चवदनायोत्तरमुखायादिवराहाय  
सकलसम्पत्कराय स्वाहा ।  
ॐ नमो भगवते पञ्चवदनायोर्ध्वमुखाय हयग्रीवाय  
सकलजनवशङ्कराय स्वाहा ।  
ॐ अस्य श्री पञ्चमुखहनुमन्मन्त्रस्य श्रीरामचन्द्र  
ऋषिः । अनुष्टुप्छन्दः । पञ्चमुखवीरहनुमान् देवता ।  
हनुमानिति बीजम् । वायुपुत्र इति शक्तिः । अञ्जनीसुत इति कीलकम् ।  
श्रीरामदूतहनुमत्प्रसादसिद्ध्यर्थे जपे विनियोगः ।  
इति ऋष्यादिकं विन्यस्येत् ।  
ॐ अञ्जनीसुताय अङ्गुष्ठाभ्यां नमः ।  
ॐ रुद्रमूर्तये तर्जनीभ्यां नमः ।  
ॐ वायुपुत्राय मध्यमाभ्यां नमः ।  
ॐ अग्निगर्भाय अनामिकाभ्यां नमः ।  
ॐ रामदूताय कनिष्ठिकाभ्यां नमः ।  
ॐ पञ्चमुखहनुमते करतलकरपृष्ठाभ्यां नमः ।  
इति करन्यासः ।  
ॐ अञ्जनीसुताय हृदयाय नमः ।  
ॐ रुद्रमूर्तये शिरसे स्वाहा ।  
ॐ वायुपुत्राय शिखायै वषट् ।  
ॐ अग्निगर्भाय कवचाय हुम् ।  
ॐ रामदूताय नेत्रत्रयाय वौषट् ।  
ॐ पञ्चमुखहनुमते अस्त्राय फट् ।  
पञ्चमुखहनुमते स्वाहा ।  
इति दिग्बन्धः ।  
अथ ध्यानम् ।  
वन्दे वानरनारसिंहखगराट्क्रोडाश्ववक्रान्वितं  
दिव्यालङ्करणं त्रिपञ्चनयनं देदीप्यमानं रुचा ।  
हस्ताब्जैरसिखेटपुस्तकसुधाकुम्भाङ्कुशाद्रिं हलं खट्वाङ्गं  
फणिभूरुहं दशभुजं सर्वारिवीरापहम् ।  
अथ मन्त्रः ।  
ॐ श्रीरामदूतायाञ्जनेयाय वायुपुत्राय महाबलपराक्रमाय  
सीतादुःखनिवारणाय लङ्कादहनकारणाय महाबलप्रचण्डाय  
फाल्गुनसखाय कोलाहलसकलब्रह्माण्डविश्वरूपाय  
सप्तसमुद्रनिर्लङ्घनाय पिङ्गलनयनायामितविक्रमाय  
सूर्यबिम्बफलसेवनाय दुष्टनिवारणाय दृष्टिनिरालङ्कृताय  
सञ्जीविनीसञ्जीविताङ्गदलक्ष्मणमहाकपिसैन्यप्राणदाय  
दशकण्ठविध्वंसनाय रामेष्टाय महाफाल्गुनसखाय सीतासहित  
रामवरप्रदाय षट्प्रयोगागमपञ्चमुखवीरहनुमन्मन्त्रजपे विनियोगः ।  
ॐ हरिमर्कटमर्कटाय बंबंबंबंबं वौषट् स्वाहा ।  
ॐ हरिमर्कटमर्कटाय फंफंफंफंफं फट् स्वाहा ।  
ॐ हरिमर्कटमर्कटाय खेंखेंखेंखेंखें मारणाय स्वाहा ।  
ॐ हरिमर्कटमर्कटाय लुंलुंलुंलुंलुं आकर्षितसकलसम्पत्कराय स्वाहा ।  
ॐ हरिमर्कटमर्कटाय धंधंधंधंधं शत्रुस्तम्भनाय स्वाहा ।  
ॐ टंटंटंटंटं कूर्ममूर्तये पञ्चमुखवीरहनुमते  
परयन्त्रपरतन्त्रोच्चाटनाय स्वाहा ।  
ॐ कंखंगंघंङं चंछंजंझंञं टंठंडंढंणं  
तंथंदंधंनं पंफंबंभंमं यंरंलंवं शंषंसंहं  
लंक्षं स्वाहा ।  
इति दिग्बन्धः ।  
ॐ पूर्वकपिमुखाय पञ्चमुखहनुमते टंटंटंटंटं  
सकलशत्रुसंहरणाय स्वाहा ।  
ॐ दक्षिणमुखाय पञ्चमुखहनुमते करालवदनाय नरसिंहाय  
ॐ ह्रां ह्रीं ह्रूं ह्रैं ह्रौं ह्रः सकलभूतप्रेतदमनाय स्वाहा ।  
ॐ पश्चिममुखाय गरुडाननाय पञ्चमुखहनुमते मंमंमंमंमं  
सकलविषहराय स्वाहा ।  
ॐ उत्तरमुखायादिवराहाय लंलंलंलंलं नृसिंहाय नीलकण्ठमूर्तये  
पञ्चमुखहनुमते स्वाहा ।  
ॐ उर्ध्वमुखाय हयग्रीवाय रुंरुंरुंरुंरुं रुद्रमूर्तये  
सकलप्रयोजननिर्वाहकाय स्वाहा ।  
ॐ अञ्जनीसुताय वायुपुत्राय महाबलाय सीताशोकनिवारणाय  
श्रीरामचन्द्रकृपापादुकाय महावीर्यप्रमथनाय ब्रह्माण्डनाथाय  
कामदाय पञ्चमुखवीरहनुमते स्वाहा ।  
भूतप्रेतपिशाचब्रह्मराक्षसशाकिनीडाकिन्यन्तरिक्षग्रह  
परयन्त्रपरतन्त्रोच्चटनाय स्वाहा ।  
सकलप्रयोजननिर्वाहकाय पञ्चमुखवीरहनुमते  
श्रीरामचन्द्रवरप्रसादाय जंजंजंजंजं स्वाहा ।  
इदं कवचं पठित्वा तु महाकवचं पठेन्नरः ।  
एकवारं जपेत्स्तोत्रं सर्वशत्रुनिवारणम् ॥ १५॥  
द्विवारं तु पठेन्नित्यं पुत्रपौत्रप्रवर्धनम् ।  
त्रिवारं च पठेन्नित्यं सर्वसम्पत्करं शुभम् ॥ १६॥  
चतुर्वारं पठेन्नित्यं सर्वरोगनिवारणम् ।  
पञ्चवारं पठेन्नित्यं सर्वलोकवशङ्करम् ॥ १७॥  
षड्वारं च पठेन्नित्यं सर्वदेववशङ्करम् ।  
सप्तवारं पठेन्नित्यं सर्वसौभाग्यदायकम् ॥ १८॥  
अष्टवारं पठेन्नित्यमिष्टकामार्थसिद्धिदम् ।  
नववारं पठेन्नित्यं राजभोगमवाप्नुयात् ॥ १९॥  
दशवारं पठेन्नित्यं त्रैलोक्यज्ञानदर्शनम् ।  
रुद्रावृत्तिं पठेन्नित्यं सर्वसिद्धिर्भवेद्ध्रुवम् ॥ २०॥  
निर्बलो रोगयुक्तश्च महाव्याध्यादिपीडितः ।  
कवचस्मरणेनैव महाबलमवाप्नुयात् ॥ २१॥  
॥ इति श्रीसुदर्शनसंहितायां श्रीरामचन्द्रसीताप्रोक्तं  
श्रीपञ्चमुखहनुमत्कवचं सम्पूर्णम् ॥





\]
