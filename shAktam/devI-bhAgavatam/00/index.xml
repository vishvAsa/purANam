<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०० on पुराणे विश्वासटिप्पन्यः</title>
    <link>https://vishvAsa.github.io/purANam/shAktam/devI-bhAgavatam/00/</link>
    <description>Recent content in &#43;०० on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam/shAktam/devI-bhAgavatam/00/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/purANam/shAktam/devI-bhAgavatam/00/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/00/01/</guid>
      <description>&lt;p&gt;सृष्टौ या सर्गरूपा जगदवनविधौ&lt;br&gt;&#xA;पालनी या च रौद्री&lt;br&gt;&#xA;संहारे चापि यस्या जगदिदमखिलं&lt;br&gt;&#xA;क्रीडनं या पराख्या ।&lt;br&gt;&#xA;पश्यन्ती मध्यमाथो तदनु भगवती&lt;br&gt;&#xA;वैखरी वर्णरूपा&lt;br&gt;&#xA;सास्मद्वाचं प्रसन्ना विधिहरिगिरिशा-&lt;br&gt;&#xA;राधितालङ्करोतु ॥ १ ॥&lt;br&gt;&#xA;नारायणं नमस्कृत्य नरं चैव नरोत्तमम् ।&lt;br&gt;&#xA;देवीं सरस्वतीं व्यासं ततो जयमुदीरयेत् ॥ २ ॥&lt;br&gt;&#xA;ऋषय ऊचुः&lt;br&gt;&#xA;सूत जीव समा बह्वीर्यस्त्वं श्रावयसीह नः ।&lt;br&gt;&#xA;कथा मनोहराः पुण्या व्यासशिष्य महामते ॥ ३ ॥&lt;br&gt;&#xA;सर्वपापहरं पुण्यं विष्णोश्चरितमद्भुतम् ।&lt;br&gt;&#xA;अवतारकथोपेतमस्माभिर्भक्तितः श्रुतम् ॥ ४ ॥&lt;br&gt;&#xA;शिवस्य चरितं दिव्यं भस्मरुद्राक्षयोस्तथा ।&lt;br&gt;&#xA;सेतिहासञ्च माहात्म्यं श्रुतं तव मुखाम्बुजात् ॥ ५ ॥&lt;br&gt;&#xA;अधुना श्रोतुमिच्छामः पावनात् पावनं परम् ।&lt;br&gt;&#xA;भुक्तिमुक्तिप्रदं नॄणामनायासेन सर्वशः ॥ ६ ॥&lt;br&gt;&#xA;तत् त्वं ब्रूहि महाभाग येन सिध्यन्ति मानवाः ।&lt;br&gt;&#xA;कलावपि परं त्वत्तो न विद्मः संशयच्छिदम् ॥ ७ ॥&lt;br&gt;&#xA;सूत उवाच&lt;br&gt;&#xA;साधु पृष्टं महाभागा लोकानां हितकाम्यया ।&lt;br&gt;&#xA;सर्वशास्त्रस्य यत् सारं तद्वो वक्ष्याम्यशेषतः ॥ ८ ॥&lt;br&gt;&#xA;तावद् गर्जन्ति तीर्थानि पुराणानि व्रतानि च ।&lt;br&gt;&#xA;यावन्न श्रूयते सम्यग देवीभागवतं नरैः ॥ ९ ॥&lt;br&gt;&#xA;तावत् पापाटवी नॄणां क्लेशदादभ्रकण्टका ।&lt;br&gt;&#xA;यावन्न परशुः प्राप्तो देवीभागवताभिधः ॥ १० ॥&lt;br&gt;&#xA;तावत् क्लेशावहं नॄणामुपसर्गमहातमः ।&lt;br&gt;&#xA;यावन्नैवोदयं प्राप्तो देवीभागवतोष्णगुः ॥ ११ ॥&lt;br&gt;&#xA;ऋषय ऊचुः&lt;br&gt;&#xA;सूत सूत महाभाग वद नो वदतां वर ।&lt;br&gt;&#xA;कीदृशं तत्पुराणं हि विधिस्तच्छ्रवणे च कः ॥ १२ ॥&lt;br&gt;&#xA;कतिभिर्वासरैरेतच्छ्रोतव्यं किञ्च पूजनम् ।&lt;br&gt;&#xA;कैर्मानवैः श्रुतं पूर्वं कान्कान्कामानवाप्नुयुः ॥ १३ ॥&lt;br&gt;&#xA;सूत उवाच&lt;br&gt;&#xA;विष्णोरंशो मुनिर्जातः सत्यवत्यां पराशरात् ।&lt;br&gt;&#xA;विभज्य वेदांश्चतुरः शिष्यानध्यापयत्पुरा ॥ १४ ॥&lt;br&gt;&#xA;व्रात्यानां द्विजबन्धूनां वेदेष्वनधिकारिणाम् ।&lt;br&gt;&#xA;स्त्रीणां दुर्मेधसां नृणां धर्मज्ञानं कथं भवेत् ॥ १५ ॥&lt;br&gt;&#xA;विचार्यैतत् तु मनसा भगवान् बादरायणः ।&lt;br&gt;&#xA;पुराणसंहितां दध्यौ तेषां धर्मविधित्सया ॥ १६ ॥&lt;br&gt;&#xA;अष्टादश पुराणानि स कृत्वा भगवान् मुनिः ।&lt;br&gt;&#xA;मामेवाध्यापयामास भारताख्यानमेव च ॥ १७ ॥&lt;br&gt;&#xA;देवीभागवतं तत्र पुराणं भोगमोक्षदम् ।&lt;br&gt;&#xA;स्वयं तु श्रावयामास जनमेजयभूपतिम् ॥ १८ ॥&lt;br&gt;&#xA;पूर्वमस्य पिता राजा परीक्षित् तक्षकाहिना ।&lt;br&gt;&#xA;सन्दष्टस्तस्य संशुध्यै राज्ञा भागवतं श्रुतम् ॥ १९ ॥&lt;br&gt;&#xA;नवभिर्दिवसैः श्रीमद्वेदव्यासमुखाम्बुजात् ।&lt;br&gt;&#xA;त्रैलोक्यमातरं देवीं पूजयित्वा विधानतः ॥ २० ॥&lt;br&gt;&#xA;नवाहयज्ञे सशृर्णे परीक्षिदपि भूपतिः ।&lt;br&gt;&#xA;दिव्यरूपधरो देव्याः सालोक्यं तत्क्षणादगात् ॥ २१ ॥&lt;br&gt;&#xA;पितुर्दिव्यां गतिं राजा विलोक्य जनमेजयः ।&lt;br&gt;&#xA;व्यासं मुनिं समभ्यर्च्य परां मुदमवाप ह ॥ २२ ॥&lt;br&gt;&#xA;अष्टादशपुराणानां मध्ये सर्वोत्तमं परम् ।&lt;br&gt;&#xA;देवीभागवतं नाम धर्मकामार्थमोक्षदम् ॥ २३ ॥&lt;br&gt;&#xA;ये शृण्वन्ति सदा भक्त्या देव्या भागवतीं कथाम् ।&lt;br&gt;&#xA;तेषां सिद्धिर्न दूरस्था तस्मात् सेव्या सदा नृभिः ॥ २४ ॥&lt;br&gt;&#xA;दिनमर्धं तदर्धं वा मुहूर्तं क्षणमेव वा ।&lt;br&gt;&#xA;ये शृण्वन्ति नरा भक्त्या न तेषां दुर्गतिः क्वचित् ॥ २५ ॥&#xA;सर्वयज्ञेषु तीर्थेषु सर्वदानेषु यत् फलम् ।&lt;br&gt;&#xA;सकृत् पुराणश्रवणात् तत् फलं लभते नरः ॥ २६ ॥&lt;br&gt;&#xA;कृतादौ बहवो धर्माः कलौ धर्मस्तु केवलम् ।&lt;br&gt;&#xA;पुराणश्रवणादन्यो विद्यते नापरो नृणाम् ॥ २७ ॥&lt;br&gt;&#xA;धर्माचारविहीनानां कलावल्पायुषां नृणाम् ।&lt;br&gt;&#xA;व्यासो हिताय विदधे पुराणाख्यं सुधारसम् ॥ २८ ॥&lt;br&gt;&#xA;सुधां पिबन्नेक एव नरः स्यादजरामरः ।&lt;br&gt;&#xA;देव्याः कथामृतं कुर्यात् कुलमेवाजरामरम् ॥ २९ ॥&lt;br&gt;&#xA;मासानां नियमो नात्र दिनानां नियमोऽपि न ।&lt;br&gt;&#xA;सदा सेव्यं सदा सेव्यं देवीभागवतं नरैः ॥ ३० ॥&lt;br&gt;&#xA;आश्विने मधुमासे वा तपोमासे शुचौ तथा ।&lt;br&gt;&#xA;चतुर्षु नवरात्रेषु विशेषात् फलदायकम् ॥ ३१ ॥&lt;br&gt;&#xA;अतो नवाहयज्ञोऽयं सर्वस्मात् पुण्यकर्मणः ।&lt;br&gt;&#xA;फलाधिकप्रदानेन प्रोक्तः पुण्यप्रदो नृणाम् ॥ ३२ ॥&lt;br&gt;&#xA;ये दुर्हृदः पापरता विमूढा&lt;br&gt;&#xA;मित्रद्रुहो वेदविनिन्दकाश्च ।&lt;br&gt;&#xA;हिंसारता नास्तिकमार्गसक्ता&lt;br&gt;&#xA;नवाहयज्ञेन पुनन्ति ते कलौ ॥ ३३ ॥&lt;br&gt;&#xA;परस्वदाराहरणेऽतिलुब्धा&lt;br&gt;&#xA;ये वै नराः कल्मषभारभाजः ।&lt;br&gt;&#xA;गोदेवताब्राह्मणभक्तिहीना&lt;br&gt;&#xA;नवाहयज्ञेन भवन्ति शुद्धाः ॥ ३४ ॥&lt;br&gt;&#xA;तपोभिरुग्रैर्व्रततीर्थसेवनै-&lt;br&gt;&#xA;र्दानैरनेकैर्नियमैर्मखैश्च ।&lt;br&gt;&#xA;हुतैर्जपैर्यच्च फलं न लभ्यते&lt;br&gt;&#xA;नवाहयज्ञेन तदाप्यते नृणाम् ॥ ३५ ॥&lt;br&gt;&#xA;तथा न गङ्गा न गया न काशी&lt;br&gt;&#xA;न नैमिषं नो मथुरा न पुष्करम् ।&lt;br&gt;&#xA;पुनाति सद्यो बदरीवनं नो&lt;br&gt;&#xA;यथा हि देवीमख एष विप्राः ॥ ३६ ॥&lt;br&gt;&#xA;अतो भागवतं देव्याः पुराणं परतः परम् ।&lt;br&gt;&#xA;धर्मार्थकाममोक्षाणामुत्तमं साधनं मतम् ॥ ३७ ॥&lt;br&gt;&#xA;आश्विनस्य सिते पक्षे कन्याराशिगते रवौ ।&lt;br&gt;&#xA;महाष्टम्यां समभ्यर्च्य हैमसिंहासनस्थितम् ॥ ३८ ॥&lt;br&gt;&#xA;देवीप्रीतिप्रदं भक्त्या श्रीभागवतपुस्तकम् ।&lt;br&gt;&#xA;दद्याद् विप्राय योग्याय स देव्याः पदवीं लभेत् ॥ ३९ ॥&lt;br&gt;&#xA;देवीभागवतस्यापि श्लोकं श्लोकार्धमेव वा ।&lt;br&gt;&#xA;भक्त्या यश्च पठेन्नित्यं स देव्याः प्रीतिभाग्भवेत् ॥ ४० ॥&lt;br&gt;&#xA;उपसर्गभयं घोरं महामारीसमुद्‌भवम् ।&lt;br&gt;&#xA;उत्पातानखिलांश्चापि हन्ति श्रवणमात्रतः ॥ ४१ ॥&lt;br&gt;&#xA;बालग्रहकृतं यच्च भूतप्रेतकृतं भयम् ।&lt;br&gt;&#xA;देवीभागवतस्यास्य श्रवणाद् याति दूरतः ॥ ४२&lt;br&gt;&#xA;यस्तु भागवतं देव्याः पठेद् भक्त्या श्रृणोति वा ।&lt;br&gt;&#xA;धर्ममर्थं च कामं च मोक्षं च लभते नरः ॥ ४३ ॥&lt;br&gt;&#xA;श्रवणाद्वसुदेवोऽस्य प्रसेनान्वेषणे गतम् ।&lt;br&gt;&#xA;चिरायितं प्रियं पुत्रं कृष्णं लब्ध्वा मुमोद ह ॥ ४४ ॥&lt;br&gt;&#xA;य एतां शृणुयाद् भक्त्या श्रीमद्भागवतीं कथाम् ।&lt;br&gt;&#xA;भुक्तिं भुक्तिं स लभते भक्त्या यश्च पठेदिमाम् ॥ ४५ ॥&lt;br&gt;&#xA;अपुत्रो लभते पुत्रं दरिद्रो धनवान् भवेत् ।&lt;br&gt;&#xA;रोगी रोगात् प्रमुच्येत श्रुत्वा भागवतामृतम् ॥ ४६ ॥&lt;br&gt;&#xA;वन्ध्या वा काकवन्ध्या वा मृतवत्सा च याङ्गना ।&lt;br&gt;&#xA;देवीभागवतं श्रुत्वा लभेत् पुत्रं चिरायुषम् ॥ ४७ ॥&lt;br&gt;&#xA;पूजितं यद्‌गृहे नित्यं श्रीभागवतपुस्तकम् ।&lt;br&gt;&#xA;तद्‌गृहं तीर्थभूतं हि वसतां पापनाशकम् ॥ ४८ ॥&lt;br&gt;&#xA;अष्टम्यां वा चतुर्दश्यां नवम्यां भक्तिसंयुतः ।&lt;br&gt;&#xA;यः पठेच्छणुयाद् वापि स सिद्धिं लभते पराम् ॥ ४९ ॥&lt;br&gt;&#xA;पठन् द्विजो वेदविदग्रणीर्भवेद्&lt;br&gt;&#xA;बाहुप्रजातो धरणीपतिः स्यात् ।&lt;br&gt;&#xA;वैश्यः पठन् वित्तसमृद्धिमेति&lt;br&gt;&#xA;शूद्रोऽपि शृण्वन्स्वकुलोत्तमः स्यात् ॥ ५० ॥&lt;br&gt;&#xA;इति श्रीस्कन्दपुराणे मानसखण्डे श्रीमद्देवीभागवतमाहाम्ये&lt;br&gt;&#xA;देवीभागवतश्रवणमाहाम्यवर्णनं नाम प्रथमोऽध्यायः ॥ १ ॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/purANam/shAktam/devI-bhAgavatam/00/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/00/02/</guid>
      <description>&lt;p&gt;ऋषय ऊचुः वसुदेवो महाभागः कथं पुत्रमवाप्तवान् । प्रसेनः कुत्र कृष्णेन भ्रमतान्वेषितः कथम् ॥ १ ॥ विधिना केन कस्माच्च देवीभागवतं श्रुतम् । वसुदेवेन सुमते वद सूत कथामिमाम् ॥ २ ॥ सूत उवाच सत्राजिद् भोजवंशीयो द्वारवत्यां सुखं वसन् । सूर्यस्याराधने युक्तो भक्तश्च परमः सखा ॥ ३ ॥ अथ कालेन कियता प्रसन्नः सविताभवत् । स्वलोकं दर्शयामास तद्भक्त्या प्रणयेन च ॥ ४ ॥ तस्मै प्रीतश्च भगवान् स्यमन्तकमणिं ददौ ।&lt;br&gt;&#xA;स तं बिभ्रन्मणि कण्ठे द्वारकामाजगाम ह ॥ ५ ॥&lt;br&gt;&#xA;दृष्ट्वा तं तेजसा भ्रान्ता मत्वादित्यं पुरौकसः ।&lt;br&gt;&#xA;कृष्णमूचुः समभ्येत्य सुधर्मायामवस्थितम् ॥ ६ ॥&lt;br&gt;&#xA;एष आयाति सविता दिदृक्षुस्त्वां जगत्पते ।&lt;br&gt;&#xA;श्रुत्वा कृष्णस्तु तद्वाचं प्रहस्योवाच संसदि ॥ ७ ॥&lt;br&gt;&#xA;सविता नैष भो बालाः सत्राजिन्मणिना ज्वलन् ।&lt;br&gt;&#xA;स्यमन्तकेन चायाति भास्वद्दत्तेन भास्वता ॥ ८ ॥&lt;br&gt;&#xA;अथ विप्रान् समाहूय स्वस्तिवाचनपूर्वकम् ।&lt;br&gt;&#xA;प्रावेशयत्समभ्यर्च्य सत्राजित्स्वगृहे मणिम् ॥ ९ ॥&lt;br&gt;&#xA;न तत्र मारी दुर्भिक्षं नोपसर्गभयं क्वचित् ।&lt;br&gt;&#xA;यत्रास्ते स मणिर्नित्यमष्टभारसुवर्णदः ॥ १० ॥&lt;br&gt;&#xA;अथ सत्राजितो भ्राता प्रसेनो नाम कर्हिचित् ।&lt;br&gt;&#xA;कण्ठे बद्ध्वा मणिं सद्यो हयमारुह्य सैन्धवम् ॥ ११ ॥&lt;br&gt;&#xA;मृगयार्थं वनं यातस्तमद्राक्षीत्रगाधिपः ।&lt;br&gt;&#xA;प्रसेनं सहयं हत्वा सिंहो जग्राह तं मणिम् ॥ १२ ॥&lt;br&gt;&#xA;जाम्बवानृक्षराजोऽथ दृष्ट्वा मणिधरं हरिम् ।&lt;br&gt;&#xA;हत्वा च तं बिलद्वारि मणिं जग्राह वीर्यवान् ॥ १३ ॥&lt;br&gt;&#xA;स तं मणिं स्वपुत्राय क्रीडनार्थमदात् प्रभुः ।&lt;br&gt;&#xA;अथ चिक्रीडबालोऽपि मणिसम्माप्य भास्वरम् ॥ १४ ॥&lt;br&gt;&#xA;प्रसेनेऽनागते चाथ सत्राजित् पर्यतप्यत ।&lt;br&gt;&#xA;न जाने केन निहतः प्रसेनो मणिमिच्छता ॥ १५ ॥&lt;br&gt;&#xA;अथ लोकमुखोद्गीर्णा किंवदन्ती पुरेऽभवत् ।&lt;br&gt;&#xA;कृष्णेन निहतो नूनं प्रसेनो मणिलिप्सुना ॥ १६ ॥&lt;br&gt;&#xA;स तं शुश्राव कृष्णोऽपि दुर्यशो लिप्तमात्मनि ।&lt;br&gt;&#xA;मास्तु तत्तस्य पदवीं पुरौकोभिस्सहागमत् ॥ १७ ॥&lt;br&gt;&#xA;गत्वा स विपिनेऽपश्यत् प्रसेनं हरिणा हतम् ।&lt;br&gt;&#xA;ययौ मृगेन्द्रमन्विष्यन्नसृग्बिन्द्वङ्‌किताध्वना ॥ १८ ॥&lt;br&gt;&#xA;अथ कृष्णो हतं सिंहं बिलद्वारि विलोक्य च ।&lt;br&gt;&#xA;उवाच भगवान् वाचं कृपया पुरवासिनः ॥ १९ ॥&lt;br&gt;&#xA;तिष्ठध्वं यूयमत्रैव यावदागमनं मम ।&lt;br&gt;&#xA;प्रविशामि बिलं त्वेतन्मणिहारकलब्धये ॥ २० ॥&lt;br&gt;&#xA;तथेत्युक्त्वा तु ते तस्तुस्तत्रैव द्वारकौकसः ।&lt;br&gt;&#xA;जगामान्तर्बिलं कृष्णो यत्र जाम्बवतो गृहम् ॥ २१ ॥&lt;br&gt;&#xA;ऋक्षराजसुतं दृष्ट्वा कृष्णो मणिधरं तदा ।&lt;br&gt;&#xA;हर्तुमैच्छन्मणिं तावद् धात्री चुक्रोश भीतवत् ॥ २२ ॥&lt;br&gt;&#xA;श्रुत्वा धात्रीरवं सद्यः समागत्यर्क्षराट् तदा ।&lt;br&gt;&#xA;युयुधे स्वामिना साकमविश्रममहर्निशम् ॥ २३ ॥&lt;br&gt;&#xA;एवं त्रिनवरात्रं तु महद्युद्धमभूत्तयोः ।&lt;br&gt;&#xA;कृष्णागमं प्रतीक्षन्तस्तस्मृर्द्वारि पुरौकसः ॥ २४ ॥&lt;br&gt;&#xA;द्वादशाहं ततो भीत्या प्रतिजग्मुर्निजालयम् ।&lt;br&gt;&#xA;तत्र ते कथयामासुर्वृत्तान्तं सर्वमादितः ॥ २५ ॥&lt;br&gt;&#xA;सत्राजितं शपन्तस्ते सर्वे शोकाकुला भृशम् ।&lt;br&gt;&#xA;वसुदेवो महाभागः श्रुत्वा पुत्रस्य तां कथाम् ॥ २६ ॥&lt;br&gt;&#xA;मुमोह सपरीवारस्तदा परमया शुचा ।&lt;br&gt;&#xA;चिन्तयामास बहुधा कथं श्रेयो भवेन्मम ॥ २७ ॥&lt;br&gt;&#xA;अथाजगाम भगवान् देवर्षिर्ब्रह्मलोकतः ।&lt;br&gt;&#xA;उत्थाय तं प्रणम्यासौ वसुदेवोऽभ्यपूजयत् ॥ २८ ॥&lt;br&gt;&#xA;नारदोऽनामयं पृष्ट्वा वसुदेवं महामतिम् ।&lt;br&gt;&#xA;पप्रच्छ च यदुश्रेष्ठं किं चिन्तयसि तद् वद ॥ २९ ॥&lt;br&gt;&#xA;वसुदेव उवाच&lt;br&gt;&#xA;पुत्रो मेऽतिप्रियः कृष्णः प्रसेनान्वेषणाय तु ।&lt;br&gt;&#xA;पौरैः साकं वनं गत्वा निहतं तं तदैक्षत ॥ ३० ॥&lt;br&gt;&#xA;प्रसेनघातकं दृष्ट्वा बिलद्वारे मृतं हरिम् ।&lt;br&gt;&#xA;द्वारि पौरानधिष्ठाप्य बिलान्तर्गतवान् स्वयम् ॥ ३१ ॥&lt;br&gt;&#xA;बहवो दिवसा याता नायात्यद्यापि मे सुतः ।&lt;br&gt;&#xA;अतः शोचामि तद् ब्रूहि येन लप्स्ये सुतं मुने ॥ ३२ ॥&lt;br&gt;&#xA;नारद उवाच&lt;br&gt;&#xA;पुत्रप्राप्त्यै यदुश्रेष्ठ देवीमाराधयाम्बिकाम् ।&lt;br&gt;&#xA;तस्या आराधनेनैव सद्यः श्रेयो ह्यवाप्स्यसि ॥ ३३ ॥&lt;br&gt;&#xA;वसुदेव उवाच&lt;br&gt;&#xA;भगवन् का हि सा देवी किम्प्रभावा महेश्वरी ।&lt;br&gt;&#xA;कथमाराधनं तस्या देवर्षे कृपया वद ॥ ३४ ॥&lt;br&gt;&#xA;नारद उवाच&lt;br&gt;&#xA;वसुदेव महाभाग शृणु सङ्क्षेपतो मम ।&lt;br&gt;&#xA;देव्या माहात्म्यमतुलं को वक्तुं विस्तरात् क्षमः ॥ ३५ ॥&lt;br&gt;&#xA;या सा भगवती नित्या सज्जिदानन्दरूपिणी ।&lt;br&gt;&#xA;परात्परतरा देवी यया व्याप्समिदं जगत् ॥ ३६ ॥&lt;br&gt;&#xA;यदाराधनतो ब्रह्मा सृजतीदं चराचरम् ।&lt;br&gt;&#xA;यां च स्तुत्वा विनिर्मुक्तो मधुकैटभजाद् भयात् ॥ ३७ ॥&lt;br&gt;&#xA;विष्णुर्यत्कृपया विश्वं बिभर्ति भगवानिदम् ।&lt;br&gt;&#xA;रुद्रः संहरते यस्याः कृपापाङ्‌गनिरीक्षणात् ॥ ३८ ॥&lt;br&gt;&#xA;संसारबन्धहेतुर्या सैव मुक्तिप्रदायिनी ।&lt;br&gt;&#xA;सा विद्या परमा देवी सैव सर्वेश्वरेश्वरी ॥ ३९ ॥&lt;br&gt;&#xA;नवरात्रविधानेन सम्पूज्य जगदम्बिकाम् ।&lt;br&gt;&#xA;नवाहोभिः पुराणं च देव्या भागवतं शृणु ॥ ४० ॥&lt;br&gt;&#xA;यस्य श्रवणमात्रेण सद्यः पुत्रमवाप्स्यसि ।&lt;br&gt;&#xA;भुक्तिर्मुक्तिर्न दूरस्था पततां शृण्वतां नृणाम् ॥ ४१ ॥&lt;br&gt;&#xA;इत्युक्तो नारदेनासौ वसुदेवः प्रणम्य तम् ।&lt;br&gt;&#xA;उवाच परया प्रीत्या नारदं मुनिसत्तमम् ॥ ४२ ॥&#xA;वसुदेव उवाच&lt;br&gt;&#xA;भगवंस्तव वाक्येन संस्मृतं वृत्तमात्मनः ।&lt;br&gt;&#xA;श्रूयतां तच्च वक्ष्यामि देवीमाहाक्त्यसम्भवम् ॥ ४३ ॥&lt;br&gt;&#xA;पुरा नभोगिरा कंसो देवक्यष्टमगर्भतः ।&lt;br&gt;&#xA;ज्ञात्वात्ममृत्युं पापो मां सभार्यं न्यरुणद्भिया ॥ ४४ ॥&lt;br&gt;&#xA;कारागारेऽहमवसं देवक्या सह भार्यया ।&lt;br&gt;&#xA;जातं जातं समवधीत्पुत्रं कंसोऽपि पापकृत् ॥ ४५ ॥&lt;br&gt;&#xA;षट् पुत्रा निहतास्तेन तदा शोकाकुला भृशम् ।&lt;br&gt;&#xA;अतप्यद् देवकी देवी नक्तन्दिवमनिन्दिता ॥ ४६ ॥&lt;br&gt;&#xA;तदाहं गर्गमाहूय मुनिं नत्वाभिपूज्य च ।&lt;br&gt;&#xA;निवेद्य देवकीदुःखमवोचं पुत्रकाम्यया ॥ ४७ ॥&lt;br&gt;&#xA;भगवन् करुणासिन्धो यादवानां गुरुर्भवान् ।&lt;br&gt;&#xA;आयुष्मत्पुत्रसम्प्राप्तिसाधनं वद मे मुने ॥ ४८ ॥&lt;br&gt;&#xA;ततो गर्गः प्रसन्नात्मा मामुवाच दयानिधिः ।&lt;br&gt;&#xA;गर्ग उवाच&lt;br&gt;&#xA;वसुदेव महाभाग शृणु तत् साधनं परम् ॥ ४९ ॥&lt;br&gt;&#xA;या सा भगवती दुर्गा भक्तदुर्गतिहारिणी ।&lt;br&gt;&#xA;तामाराधय कल्याणीं सद्यः श्रेयो ह्यवाप्स्यसि ॥ ५० ॥&lt;br&gt;&#xA;यदाराधनतः सर्वे सर्वान् कामानवाप्नुयुः ।&lt;br&gt;&#xA;न किञ्चिद्दुर्लभं लोके दुर्गार्चनवतां नृणाम् ॥ ५१ ॥&lt;br&gt;&#xA;इत्युक्तोऽहं मुदा युक्तः सभार्यो मुनिपुङ्गवम् ।&lt;br&gt;&#xA;प्रणम्य परया भक्त्या प्रावोचं विहिताञ्जलिः ॥ ५२ ॥&lt;br&gt;&#xA;वसुदेव उवाच&lt;br&gt;&#xA;यद्यस्ति भगवन् प्रीतिर्मयि ते करुणानिधे ।&lt;br&gt;&#xA;तदा गुरो मदर्थे त्वं समाराधय चण्डिकाम् ॥ ५३ ॥&lt;br&gt;&#xA;निरुद्धः कंसगेहेऽहं न किञ्चित् कर्तुमुत्सहे ।&lt;br&gt;&#xA;अतस्त्वमेव दुःखाब्धेर्मामुद्धर महामते ॥ ५४ ॥&lt;br&gt;&#xA;इत्युक्तस्तु मया प्रीतः प्रोवाच मुनिपुङ्गवः ।&lt;br&gt;&#xA;वसुदेव तव प्रीत्या करिष्यामि हितं तव ॥ ५५ ॥&lt;br&gt;&#xA;अथ गर्गमुनिः प्रीत्या मया सम्प्रार्थितोऽगमत् ।&lt;br&gt;&#xA;आरिराधयिषुर्दुर्गा विन्ध्याद्रिं ब्राह्मणैः सह ॥ ५६ ॥&lt;br&gt;&#xA;तत्र गत्वा जगद्धात्रीं भक्ताभीष्टप्रदायिनीम् ।&lt;br&gt;&#xA;आराधयामास मुनिर्जपपाठपरायणः ॥ ५७ ॥&lt;br&gt;&#xA;ततः समाप्ते नियमे वागुवाचाशरीरिणी ।&lt;br&gt;&#xA;प्रसन्ताहं मुने कार्यसिद्धिस्तव भविष्यति ॥ ५८ ॥&lt;br&gt;&#xA;भूभारहरणार्थाय मया सम्मेरितो हरिः ।&lt;br&gt;&#xA;वसुदेवस्य देवक्यां स्वांशेनावतरिष्यति ॥ ५९ ॥&lt;br&gt;&#xA;कंसभीत्या तमादाय बालमानकदुन्दुभिः ।&lt;br&gt;&#xA;प्रापयिष्यति सद्यस्तु गोकुले नन्दवेश्मनि ॥ ६० ॥&lt;br&gt;&#xA;यशोदातनयां नीत्वा स्वगृहे कंसभूभुजे ।&lt;br&gt;&#xA;दास्यत्यथ च तां हन्तुं कंस आक्षेक्यति क्षितौ ॥ ६१ ॥&lt;br&gt;&#xA;सा तद्धस्ताद् विनिर्गत्य सद्यो दिव्यवपुर्धरा ।&lt;br&gt;&#xA;मदंशभूता विन्ध्याद्रौ करिष्यति जगद्धितम् ॥ ६२ ॥&lt;br&gt;&#xA;इति तद्वचनं श्रुत्वा प्रणम्य जगदम्बिकाम् ।&lt;br&gt;&#xA;गर्गो मुनिः प्रसन्नात्मा मथुरामागमत् पुरीम् ॥ ६३ ॥&lt;br&gt;&#xA;वरदानं महादेव्या गर्गाचार्यमुखादहम् ।&lt;br&gt;&#xA;श्रुत्वा सभार्यः सम्प्रीतः परां मुदमथागमम् ॥ ६४ ॥&lt;br&gt;&#xA;तदारभ्य परं जाने देवीमाहात्म्यमुत्तमम्।&lt;br&gt;&#xA;अधुनापि हि देवर्षे श्रुतं तव मुखाम्बुजात् ॥ ६५ ॥&lt;br&gt;&#xA;अतो भागवतं देव्यास्त्वमेव श्रावय प्रभो ।&lt;br&gt;&#xA;मद्भाग्यादेव देवर्षे सश्रान्तोऽसि दयानिधे ॥ ६६ ॥&lt;br&gt;&#xA;वसुदेववचः श्रुत्वा नारदः प्रीतमानसः ।&lt;br&gt;&#xA;सुदिने शुभनक्षत्रे कथारम्भमथाकरोत्॥ ६७ ॥&lt;br&gt;&#xA;कथाविघ्नविघातार्थं द्विजा जेपुर्नवाक्षरम् ।&lt;br&gt;&#xA;मार्कण्डेयपुराणोक्तं पेठुर्देव्याः स्तवं तथा ॥ ६८ ॥&lt;br&gt;&#xA;प्रथमस्कन्धमारभ्य श्रीनारदमुखोद्गतम्।&lt;br&gt;&#xA;शुश्राव वसुदेवश्च भक्त्या भागवतामृतम्॥ ६९ ॥&lt;br&gt;&#xA;नवमेऽह्नि कथापूर्तौ पुस्तकं वाचकं तथा।&lt;br&gt;&#xA;प्रसन्नः पूजयामास वसुदेवो महामनाः ॥ ७० ॥&lt;br&gt;&#xA;अथ तत्र बिलस्यान्तः कृष्णजाम्बवतोर्मृधे ।&lt;br&gt;&#xA;कृष्णमुष्टिविनिष्पातश्लथाङ्गो जाम्बवानभूत्॥ ७१ ॥&lt;br&gt;&#xA;अथागतस्मृतिः सोऽपि भगवन्तं प्रणम्य च ।&lt;br&gt;&#xA;उवाच परया भक्त्या स्वापराधं क्षमापयन् ॥ ७२ ॥&lt;br&gt;&#xA;ज्ञातोऽसि रधुवर्यस्त्वं यद्‌रोषात् सरिताम्पतिः ।&lt;br&gt;&#xA;क्षोभं जगाम लङ्‌का च रावणः सानुगो हतः ॥ ७३ ॥&lt;br&gt;&#xA;स एवासि भवान्कृष्ण मद्दौराम्यं क्षमस्व भोः ।&lt;br&gt;&#xA;ब्रूहि यत् करणीयं मे भृत्योऽहं तव सर्वथा॥ ७४ ॥&lt;br&gt;&#xA;श्रुत्वा जाम्बवतो वाचमब्रवीज्जगदीश्वरः ।&lt;br&gt;&#xA;मणिहेतोरिह प्राप्ता वयमृक्षपते बिलम्॥ ७५ ॥&lt;br&gt;&#xA;ऋक्षराजस्ततः प्रीत्या कन्यां जाम्बवतीं निजाम् ।&lt;br&gt;&#xA;ददौ कृष्णाय सम्पूज्य स्यमन्तकमणिं तथा ॥ ७६ ॥&lt;br&gt;&#xA;स तां पत्नीं समादाय मणिं कण्ठे तथादधत् ।&lt;br&gt;&#xA;अभिमन्त्र्यर्क्षराजञ्च प्रतस्थे द्वारकां प्रति ॥ ७७ ॥&lt;br&gt;&#xA;कथासमाप्तिदिवसे वसुदेव उदारधीः ।&lt;br&gt;&#xA;ब्राह्मणान् भोजयामास दक्षिणाभिरतोषयत् ॥ ७८ ॥&lt;br&gt;&#xA;आशीर्वाचं प्रयुञ्जाना द्विजा यत्समये हरिः ।&lt;br&gt;&#xA;आजगाम क्षणे तस्मिन् पत्न्या सह मणिं दधत् ॥ ७९ ॥&lt;br&gt;&#xA;भार्यया सहितं कृष्णं वसुदेवपुरोगमाः ।&lt;br&gt;&#xA;दृष्ट्वा हर्षाश्रुपूर्णाक्षाः समवापुः परां मुदम् ॥ ८० ॥&lt;br&gt;&#xA;देवर्षिर्नारदश्चाथ कृष्णागमनहर्षितः ।&lt;br&gt;&#xA;आमन्त्र्य वसुदेवं च कृष्णं ब्रह्मसभां ययौ ॥ ८१ ॥&lt;br&gt;&#xA;हरिचरितमिदं यत्कीर्तितं दुर्यशोघ्नं&lt;br&gt;&#xA;पतति विमलभक्त्या शुद्धचित्तः शृणोति ।&lt;br&gt;&#xA;स भवति सुखपूर्णः सर्वदा सिद्धकामो&lt;br&gt;&#xA;जगति च वपुषोऽन्ते मुक्तिमार्गं लभेच्च ॥ ८२ ॥&lt;br&gt;&#xA;इति श्रीस्कन्दपुराणे मानसखण्डे श्रीमद्देवीभागवतमाहान्ये&lt;br&gt;&#xA;वसुदेवस्य देवीभागवतनवाह-श्रवणात्पुत्रप्राप्तिवर्णनं नाम द्वितीयोऽध्यायः ॥ २ ॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/purANam/shAktam/devI-bhAgavatam/00/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/00/03/</guid>
      <description>&lt;p&gt;सूत उवाच&lt;br&gt;&#xA;अथेतिहासमन्यच्च शृणुध्वं मुनिसत्तमाः ।&lt;br&gt;&#xA;देवीभागवतस्यास्य माहात्म्यं यत्र गीयते ॥ १ ॥&lt;br&gt;&#xA;एकदा कुम्भयोनिस्तु लोपामुद्रापतिर्मुनिः ।&lt;br&gt;&#xA;गत्वा कुमारमभ्यर्च्य पप्रच्छ विविधाः कथाः ॥ २ ॥&lt;br&gt;&#xA;स तस्मै भगवान् स्कन्दः कथयामास भूरिशः ।&lt;br&gt;&#xA;दानतीर्थव्रतादीनां माहात्म्योपचिताः कथाः ॥ ३ ॥&lt;br&gt;&#xA;वाराणस्याश्च माहात्म्यं मणिकर्णीभवं तथा ।&lt;br&gt;&#xA;गङ्‌गायाश्चापि तीर्थानां वर्णितं बहुविस्तरम् ॥ ४ ॥&lt;br&gt;&#xA;श्रुत्वाथ स मुनिः प्रीतः कुमारं भूरिवर्चसम् ।&lt;br&gt;&#xA;पुनः पप्रच्छ लोकानां हितार्थं कुम्भसम्भवः ॥ ५ ॥&lt;br&gt;&#xA;अगस्त्य उवाच&lt;br&gt;&#xA;भगवंस्तारकाराते देवीभागवतस्य तु ।&lt;br&gt;&#xA;माहात्म्यं श्रवणे तस्य विधिं चापि वद प्रभो ॥ ६ ॥&lt;br&gt;&#xA;देवीभागवतं नाम पुराणं परमोत्तमम् ।&lt;br&gt;&#xA;त्रैलोक्यजननी साक्षाद् गीयते यत्र शाश्वती ॥ ७ ॥&lt;br&gt;&#xA;स्कन्द उवाच&lt;br&gt;&#xA;श्रीभागवतमाहाम्य को वक्तुं विस्तरात् क्षमः ।&lt;br&gt;&#xA;शृणु सङ्क्षेपतो ब्रह्मन् कथयिष्यामि साम्प्रतम् ॥ ८ ॥&lt;br&gt;&#xA;या नित्या सच्चिदानन्दरूपिणी जगदम्बिका ।&lt;br&gt;&#xA;साक्षात् समाश्रिता यत्र भुक्तिमुक्तिप्रदायिनी ॥ ९ ॥&lt;br&gt;&#xA;अतस्तद्वाङ्‌गमयी मूर्तिर्देवीभागवते मुने ।&lt;br&gt;&#xA;पठनाच्छ्रवणाद्यस्य न किञ्चिदिह दुर्लभम् ॥ १० ॥&lt;br&gt;&#xA;आसीद्‌विवस्वतः पुत्रः श्राद्धदेव इति श्रुतः ।&lt;br&gt;&#xA;सोऽनपत्योऽकरोदिष्टिं वसिष्ठानुमतो नृपः ॥ ११ ॥&lt;br&gt;&#xA;होतारं प्रार्थयामास श्रद्धाथ दयिता मनोः ।&lt;br&gt;&#xA;कन्या भवतु मे ब्रह्मंस्तथोपायो विधीयताम् ॥ १२ ॥&lt;br&gt;&#xA;मनसा चिन्तयन् होता कन्यामेवाजुहोद्धविः ।&lt;br&gt;&#xA;ततस्तद्‌व्यभिचारेण कन्येला नाम चाभवत् ॥ १३ ॥&lt;br&gt;&#xA;अथ राजा सुतां दृष्ट्‌वा प्रोवाच विमना गुरुम् ।&lt;br&gt;&#xA;कथं सङ्‌कल्पवैषम्यमिह जातं प्रभो तव ॥ १४ ॥&lt;br&gt;&#xA;तच्छ्रुत्वा स मुनिर्दध्यौ ज्ञात्वा होतुर्व्यतिक्रमम् ।&lt;br&gt;&#xA;ईश्वरं शरणं यात इलायाः पुंस्त्वकाम्यया ॥ १५ ॥&lt;br&gt;&#xA;मुनेस्तपःप्रभावाच्च परेशानुग्रहात्तथा ।&lt;br&gt;&#xA;पश्यतां सर्वलोकानामिला पुरुषतामगात् ॥ १६ ॥&lt;br&gt;&#xA;गुरुणा कृतसंस्कारः सुद्युम्नोऽथ मनोः सुतः ।&lt;br&gt;&#xA;निधिर्बभूव विद्यानां सरितामिव सागरः ॥ १७ ॥&lt;br&gt;&#xA;अथ कालेन सुद्युम्नस्तारुण्यं समवाप्य च ।&lt;br&gt;&#xA;मृगयार्थं वनं यातो हयमारुह्य सैन्धवम् ॥ १८ ॥&lt;br&gt;&#xA;वनाद् वनान्तरं गच्छन् बहु बभ्राम सानुगः ।&lt;br&gt;&#xA;दैवादधस्ताद्धेमाद्रेः स कुमारो वनं ययौ ॥ १९ ॥&lt;br&gt;&#xA;कस्मिंश्चित् समये यत्र भार्ययापर्णया सह ।&lt;br&gt;&#xA;अरमद्‌देवदेवस्तु शङ्‌करो भगवान् मुदा ॥ २० ॥&lt;br&gt;&#xA;तदा तु मुनयस्तत्र शिवदर्शनलालसाः ।&lt;br&gt;&#xA;आजग्मुरथ तान् दृष्ट्‌वा गिरिजा व्रीडिताभवत् ॥ २१ ॥&lt;br&gt;&#xA;रममाणौ तु तौ दृष्ट्‌वा गिरिशौ संशितव्रताः ।&lt;br&gt;&#xA;निवृत्ता मुनयो जग्मुर्वैकुण्ठनिलयं तदा ॥ २२ ॥&lt;br&gt;&#xA;प्रियायाः प्रियमन्विच्छञ्छिवोऽरण्यं शशाप ह ।&lt;br&gt;&#xA;अद्यारभ्य विशेद्योऽत्र पुमान् योषिद् भवेदिति ॥ २३ ॥&lt;br&gt;&#xA;तत आरभ्य तं देशं पुरुषा वर्जयन्ति हि ।&lt;br&gt;&#xA;तत्र प्रविष्टः सुद्युम्नो बभूव प्रमदोत्तमा ॥ २४ ॥&lt;br&gt;&#xA;स्त्रीभूताननुगानश्वं वडवां वीक्ष्य विस्मितः ।&lt;br&gt;&#xA;अथ सा सुन्दरी योषा विचचार वने वने ॥ २५ ॥&lt;br&gt;&#xA;एकदा सा जगामाथ बुधस्याश्रमसन्निधौ ।&lt;br&gt;&#xA;दृष्ट्‌वा तां चारुसर्वाङ्‌गीं पीनोन्नतपयोधराम् ॥ २६ ॥&lt;br&gt;&#xA;बिम्बोष्ठीं कुन्ददशनां सुमुखीमुत्पलेक्षणाम् ।&lt;br&gt;&#xA;अनङ्‌गशरविद्धाङ्‌गश्चकमे भगवान् बुधः ॥ २७ ॥&lt;br&gt;&#xA;सापि तं चकमे सुभ्रूः कुमारं सोमनन्दनम् ।&lt;br&gt;&#xA;ततस्तस्याश्रमेऽवात्सीद्‌रममाणा बुधेन सा ॥ २८ ॥&lt;br&gt;&#xA;अथ कालेन कियता पुरूरवसमात्मजम् ।&lt;br&gt;&#xA;स तस्यां जनयामास मित्रावरुणसम्भव ॥ २९ ॥&lt;br&gt;&#xA;अथ वर्षेषु यातेषु कदाचित् सा बुधाश्रमे ।&lt;br&gt;&#xA;स्मृत्वा स्वं पूर्ववृत्तान्तं दुःखिता निर्जगाम ह ॥ ३० ॥&#xA;गुरोरथाश्रमं गत्वा वसिष्ठस्य प्रणम्य तम् ।&lt;br&gt;&#xA;निवेद्य वृत्तं शरणं ययौ पुंस्त्वमभीप्सती ॥ ३१ ॥&lt;br&gt;&#xA;वसिष्ठो ज्ञातवृत्तान्तो गत्वा कैलासपर्वतम् ।&lt;br&gt;&#xA;सम्पूज्य शम्भुं तुष्टाव भक्त्या परमया युतः ॥ ३२ ॥&lt;br&gt;&#xA;वसिष्ठ उवाच&lt;br&gt;&#xA;नमो नमः शिवायास्तु शङ्‌कराय कपर्दिने ।&lt;br&gt;&#xA;गिरिजार्धाङ्‌गदेहाय नमस्ते चन्द्रमौलये ॥ ३३ ॥&lt;br&gt;&#xA;मृडाय सुखदात्रे ते नमः कैलासवासिने ।&lt;br&gt;&#xA;नीलकण्ठाय भक्तानां भुक्तिमुक्तिप्रदायिने ॥ ३४ ॥&lt;br&gt;&#xA;शिवाय शिवरूपाय प्रपन्नभयहारिणे ।&lt;br&gt;&#xA;नमो वृषभवाहाय शरण्याय परात्मने ॥ ३५ ॥&lt;br&gt;&#xA;ब्रह्मविष्ण्वीशरूपाय सर्गस्थितिलयेषु च ।&lt;br&gt;&#xA;नमो देवाधिदेवाय वरदाय पुरारये ॥ ३६ ॥&lt;br&gt;&#xA;यज्ञरूपाय यजतां फलदात्रे नमो नमः ।&lt;br&gt;&#xA;गङ्‌गाधराय सूर्येन्दुशिखिनेत्राय ते नमः ॥ ३७ ॥&lt;br&gt;&#xA;एवं स्तुतः स भगवान् प्रादुरासीज्जगत्पतिः ।&lt;br&gt;&#xA;वृषारूढोऽम्बिकोपेतः कोटिसूर्यसमप्रभः ॥ ३८&lt;br&gt;&#xA;रजताचलसङ्काशस्त्रिनेत्रश्चन्द्रशेखरः ।&lt;br&gt;&#xA;प्रणतं परितुष्टात्मा प्रोवाच मुनिसत्तमम् ॥ ३९ ॥&lt;br&gt;&#xA;श्रीभगवानुवाच&lt;br&gt;&#xA;वरं वरय विप्रर्षे यत्ते मनसि वर्तते ।&lt;br&gt;&#xA;इत्युक्तस्तं प्रणम्येलापुंस्त्वमभ्यर्थयन्मुनिः ॥ ४० ॥&lt;br&gt;&#xA;अथ प्रसन्नो भगवानुवाच मुनिसत्तमम् ।&lt;br&gt;&#xA;मासं पुमान् स भविता मासं नारी भविष्यति ॥ ४१ ॥&lt;br&gt;&#xA;इति प्राप्य वरं शम्भोर्महर्षिर्जगदम्बिकाम् ।&lt;br&gt;&#xA;वरदानोन्मुखी देवीं प्रणनाम महेश्वरीम् ॥ ४२ ॥&lt;br&gt;&#xA;कोटिचन्द्रकलाकान्तिं सुस्मितां परिपूज्य च ।&lt;br&gt;&#xA;तुष्टाव भक्त्या सततमिलायाः पुंस्त्वकाम्यया ॥ ४३ ॥&lt;br&gt;&#xA;जय देवि महादेवि भक्तानुग्रहकारिणि ।&lt;br&gt;&#xA;जय सर्वसुराराध्ये जयानन्तगुणालये ॥ ४४ ॥&lt;br&gt;&#xA;नमो नमस्ते देवेशि शरणागतवत्सले ।&lt;br&gt;&#xA;जय दुर्गे दुःखहन्त्रि दुष्टदैत्यनिषूदिनि ॥ ४५ ॥&lt;br&gt;&#xA;भक्तिगम्ये महामाये नमस्ते जगदम्बिके ।&lt;br&gt;&#xA;संसारसागरोत्तारपोतीभूतपदाम्बुजे ॥ ४६ ॥&lt;br&gt;&#xA;ब्रह्मादयोऽपि विबुधास्त्वत्पादाम्बुजसेवया ।&lt;br&gt;&#xA;विश्वसर्गस्थितिलयप्रभुत्वं समवाप्नुयुः ॥ ४७ ॥&lt;br&gt;&#xA;प्रसन्ना भव देवेशि चतुर्वर्गप्रदायिनि ।&lt;br&gt;&#xA;कस्त्वां स्तोतुं क्षमो देवि केवलं प्रणतोऽस्थहम् ॥ ४८ ॥&lt;br&gt;&#xA;एवं स्तुता भगवती दुर्गा नारायणी परा ।&lt;br&gt;&#xA;भक्त्या वसिष्ठमुनिना प्रसन्ना तत्क्षणादभूत् ॥ ४९ ॥&lt;br&gt;&#xA;तदोवाच महादेवी प्रणतार्तिहरी मुनिम् ।&lt;br&gt;&#xA;सुद्युम्नभवनं गत्वा कुरु भक्त्या मदर्चनम् ॥ ५० ॥&lt;br&gt;&#xA;सुद्युनं श्रावय प्रीत्या पुराण मत्प्रियङ्‌करम् ।&lt;br&gt;&#xA;देवीभागवतं नाम नवाहोभिर्द्विजोत्तम ॥ ५१ ॥&lt;br&gt;&#xA;श्रवणादेव सततं पुंस्त्वमस्य भविष्यति ।&lt;br&gt;&#xA;इत्युक्त्या च तिरोधानं गच्छतः स्म शिवेश्वरौ ॥ ५२ ॥&lt;br&gt;&#xA;वसिष्ठस्तां दिशं नत्वा समागत्याश्रमं निजम् ।&lt;br&gt;&#xA;समाहूय च सुद्युम्नं देव्याराधनमादिशत् ॥ ५३ ॥&lt;br&gt;&#xA;आश्विनस्य सिते पक्षे सम्पूज्य जगदम्बिकाम् ।&lt;br&gt;&#xA;नवरात्रविधानेन श्रावयामास भूपतिम् ॥ ५४ ॥&lt;br&gt;&#xA;श्रुत्वा भक्त्यापि सुद्युम्नः श्रीमद्भागवतामृतम् ।&lt;br&gt;&#xA;प्रणम्याभ्यर्च्य च गुरुं लेभे पुंस्त्वं निरन्तरम् ॥ ५५ ॥&lt;br&gt;&#xA;राज्यासनेऽभिषिक्तस्तु वसिष्ठेन महर्षिणा ।&lt;br&gt;&#xA;भुवं शशास धर्मेण प्रजाश्चैवानुरञ्जयन् ॥ ५६ ॥&lt;br&gt;&#xA;ईजे च विविधैर्यज्ञैः सम्पूर्णवरदक्षिणैः ।&lt;br&gt;&#xA;पुत्रेषु राज्यं सन्दिश्य प्राप देव्याः सलोकताम् ॥ ५७ ॥&lt;br&gt;&#xA;इति कथितमशेषं सेतिहासं च विप्रा&lt;br&gt;&#xA;यदि पठति सुभक्त्या मानवो वा शृणोति ।&lt;br&gt;&#xA;स इह सकलकामान् प्राप्य देव्याः प्रसादात्&lt;br&gt;&#xA;परममृतमथान्ते याति देव्याः सलोकम् ॥ ५८ ॥&lt;br&gt;&#xA;इति श्रीस्कन्दयुराणे मानसखण्डे श्रीमद्देवीभागवतमाहाम्ये&lt;br&gt;&#xA;देवीभागवत-नवाहश्रवणाद् इलायाः&lt;br&gt;&#xA;पुंस्त्वप्राप्तिवर्णनं नाम तृतीयोऽध्यायः ॥ ३ ॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/purANam/shAktam/devI-bhAgavatam/00/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/00/04/</guid>
      <description>&lt;p&gt;सूतउवाच&lt;br&gt;&#xA;इति श्रुत्वा कथां दिव्यां विचित्रां कुम्भसम्भवः ।&lt;br&gt;&#xA;शुश्रूषुः पुनराहेदं विशाखं विनयान्वितः ॥ १ ॥&lt;br&gt;&#xA;अगस्त्य उवाच&lt;br&gt;&#xA;देवसेनापते देव विचित्रेयं श्रुता कथा।&lt;br&gt;&#xA;पुनरन्यज्ज माहात्म्यं वद भागवतस्य मे ॥ २ ॥&lt;br&gt;&#xA;स्कन्द उवाच&lt;br&gt;&#xA;मित्रावरुणसम्भूत मुने शृणु कथामिमाम्।&lt;br&gt;&#xA;यत्रैकदेशमहिमा प्रोक्तो भागवतस्य तु ॥ ३ ॥&lt;br&gt;&#xA;वर्ण्यते धर्मविस्तारो गायत्रीमधिकृत्य च।&lt;br&gt;&#xA;गायत्र्या महिमा यत्र तद् भागवतमिष्यते ॥ ४ ॥&lt;br&gt;&#xA;भगवत्या इदं यस्मात्तस्मात् भागवतं विदुः ।&lt;br&gt;&#xA;ब्रह्मविष्णुशिवाराध्या परा भगवती हि सा॥ ५ ॥&lt;br&gt;&#xA;ऋतवागिति विख्यातो मुनिरासीन्महामतिः ।&lt;br&gt;&#xA;तस्यपुत्रोऽभवत्काले गण्डान्ते पौष्णभान्तिमे॥ ६ ॥&lt;br&gt;&#xA;स तस्य जातकर्मादिक्रियाश्चक्रे यथाविधि ।&lt;br&gt;&#xA;चूडोपनयनादींश्च संस्कारानपि सोऽकरोत्॥ ७ ॥&lt;br&gt;&#xA;यत आरभ्य जातोऽसौ पुत्रस्तस्य महात्मनः ।&lt;br&gt;&#xA;तत एवाथ स मुनिः शोकरोगाकुलोऽभवत्॥ ८ ॥&lt;br&gt;&#xA;रोषलोभपरीतात्मा तथा मातापि तस्य च।&lt;br&gt;&#xA;बहुरोगार्दिता नित्यं शुचा दुःखीकृता भृशम्॥ ९ ॥&lt;br&gt;&#xA;ऋतवाक् स मुनिश्चिन्तामवाप भृशदुःखितः ।&lt;br&gt;&#xA;किमेतत् कारणं जातं पुत्रो मेऽत्यन्तदुर्मतिः ॥ १० ॥&lt;br&gt;&#xA;कस्यचिन्मुनिपुत्रस्य बलात् पत्नीं जहार च।&lt;br&gt;&#xA;मेने शिक्षां पितुर्नासौ न च मातुर्विमूढधीः ॥ ११ ॥&lt;br&gt;&#xA;ततो विषण्णचित्तस्तु ऋतवागब्रवीदिदम् ।&lt;br&gt;&#xA;अपुत्रता वरं नृणां न कदाचित् कुपुत्रता ॥ १२ ॥&lt;br&gt;&#xA;पितॄन् कुपुत्रः स्वर्यातान्निरये पातयत्यपि ।&lt;br&gt;&#xA;यावज्जीवेत् सदा पित्रोः केवलं दुःखदायकः ॥ १३ ॥&lt;br&gt;&#xA;पित्रोर्दुःखाय धिग्जन्म कुपुत्रस्य च पापिनः ।&lt;br&gt;&#xA;सुहृदां नोपकाराय नापकाराय वैरिणाम् ॥ १४ ॥&lt;br&gt;&#xA;धन्यास्ते मानवा लोके सुपुत्रो यद्‌गृहे स्थितः ।&lt;br&gt;&#xA;परोपकारशीलश्च पितुर्मातुः सुखावहः ॥ १५ ॥&lt;br&gt;&#xA;कुपुत्रेण कुलं नष्टं कुपुत्रेण हतं यशः ।&lt;br&gt;&#xA;कुपुत्रेणेह चामुत्र दुःखं निरययातनाः ॥ १६ ॥&lt;br&gt;&#xA;कुपुत्रेणान्वयो नष्टो जन्म नष्टं कुभार्यया ।&lt;br&gt;&#xA;कुभोजनेन दिवसः कुमित्रेण सुखं कुतः ॥ १७ ॥&lt;br&gt;&#xA;स्कन्द उवाच&lt;br&gt;&#xA;एवं दुष्टस्य पुत्रस्य दुष्टैराचरणैर्मुनि ।&lt;br&gt;&#xA;तप्यमानोऽनिशं काले गत्वा गर्गमपृच्छत ॥ १८ ॥&lt;br&gt;&#xA;ऋतवागुवाच&lt;br&gt;&#xA;भगवंस्त्वामहं प्रष्टुमिच्छामि वद तत् प्रभो ।&lt;br&gt;&#xA;ज्योतिश्शास्वस्य चाचार्य पुत्रदौःशील्यकारणम् ॥ १९ ॥&lt;br&gt;&#xA;गुरुशुश्रूषया वेदा अधीता विधिवन्मया ।&lt;br&gt;&#xA;ब्रह्मचारिव्रतं तीर्त्वा विवाहो विधिवत् कृतः ॥ २० ॥&lt;br&gt;&#xA;भार्यया सह गार्हस्थ्यधर्मश्चानुष्ठितोऽनिशम् ।&lt;br&gt;&#xA;पञ्चयज्ञविधानं च मयाकारि यथाविधि ॥ २१ ॥&lt;br&gt;&#xA;नरकाद् बिभ्यता विप्र न तु कामसुखेच्छया ।&lt;br&gt;&#xA;गर्भाधानं च विधिवत् पुत्रप्राप्त्यै मया कृतम् ॥ २२ ॥&lt;br&gt;&#xA;पुत्रोऽयं मम दोषेण मातुर्दोषेण वा मुने ।&lt;br&gt;&#xA;जातो दुःखावहः पित्रोर्दुःशीलो बन्धुशोकदः ॥ २३ ॥&lt;br&gt;&#xA;एतन्निशम्य वचनं गर्गाचार्यो मुनेस्तदा ।&lt;br&gt;&#xA;विचार्य सर्वं तद्धेतुं ज्योतिर्विद्वाचमब्रवीत् ॥ २४ ॥&lt;br&gt;&#xA;गर्ग उवाच&lt;br&gt;&#xA;मुने नैवापराधस्ते न मातुर्न कुलस्य च ।&lt;br&gt;&#xA;रेवत्यन्तं तु गण्डान्तं पुत्रदौःशील्यकारणम् ॥ २५ ॥&lt;br&gt;&#xA;दुष्टे काले यतो जन्म पुत्रस्य तव भो मुने ।&lt;br&gt;&#xA;तेनैव तव दुःखाय नान्यो हेतुर्मनागपि ॥ २६ ॥&lt;br&gt;&#xA;तद्‌दुःखशान्तये ब्रह्मञ्जगतां मातरं शिवाम् ।&lt;br&gt;&#xA;समाराधय यत्नेन दुर्गां दुर्गतिनाशिनीम् ॥ २७ ॥&lt;br&gt;&#xA;गर्गस्य वचनं श्रुत्वा ऋतवाक् क्रोधमूर्च्छितः ।&lt;br&gt;&#xA;रेवतीं तु शशापासौ व्योम्नः पततु रेवती ॥ २८ ॥&lt;br&gt;&#xA;दत्ते शापे तु तेनाथ पूष्णो भञ्ज पपात खात् ।&lt;br&gt;&#xA;कुमुदाद्रौ भासमानं सर्वलोकस्य पश्यतः ॥ २९ ॥&lt;br&gt;&#xA;ख्यातो रैवतकश्चाभूत्तत्पातात् कुमुदाचलः ।&lt;br&gt;&#xA;अतीव रमणीयश्च ततः प्रभृति सोऽप्यभूत् ॥ ३० ॥&lt;br&gt;&#xA;दत्त्वा शापं च रेवत्यै गर्गोक्तविधिना मुनिः ।&lt;br&gt;&#xA;समाराध्याम्बिकां देवीं सुखसौभाग्यभागभूत् ॥ ३१ ॥&lt;br&gt;&#xA;स्कन्द उवाच&lt;br&gt;&#xA;रेवत्यृक्षस्य यत् तेजस्तस्माज्जाता तु कन्यका ।&lt;br&gt;&#xA;रूपेणाप्रतिमा लोके द्वितीया श्रीरिवाभवत् ॥ ३२ ॥&lt;br&gt;&#xA;अथ तां प्रमुचः कन्यां रेवतीकान्तिसम्भवाम् ।&lt;br&gt;&#xA;दृष्ट्‌वा नाम चकारास्या रेवतीति मुदा मुनिः ॥ ३३ ॥&lt;br&gt;&#xA;निन्येऽथ स्वाश्रमे चैनां पोषयामास धर्मतः ।&lt;br&gt;&#xA;ब्रह्मर्षिः प्रमुचो नाम कुमुदाद्रौ सुतामिव ॥ ३४ ॥&lt;br&gt;&#xA;अथ कालेन च प्रौढां दृष्ट्‌वा तां रूपशालिनीम् ।&lt;br&gt;&#xA;स मुनिश्चिन्तयामास कोऽस्या योग्यो वरो भवेत् ॥ ३५ ॥&lt;br&gt;&#xA;बहुधान्वेषयस्तस्या नाससादोचितं पतिम् ।&lt;br&gt;&#xA;ततोऽग्निशालां संविश्य मुनिस्तुष्टाव पावकम् ॥ ३६ ॥&lt;br&gt;&#xA;कन्यावरं तदाशंसत्प्रीतस्तमपि हव्यवाट् ।&lt;br&gt;&#xA;धर्मिष्ठो बलवान् वीरः प्रियवागपराजितः ॥ ३७ ॥&lt;br&gt;&#xA;दुर्दमो भविता भर्ता मुनेऽस्याः पृथिवीपतिः ।&lt;br&gt;&#xA;इति श्रुत्वा वचो वह्नेः प्रसन्नोऽभून्मुनिस्तदा ॥ ३८ ॥&lt;br&gt;&#xA;दैवादाखेटकव्याजात् तत्क्षणादागतो नृपः ।&lt;br&gt;&#xA;दुर्दमो नाम मेधावी तस्याश्रमपदं मुनेः ॥ ३९ ॥&lt;br&gt;&#xA;पुत्रो विक्रमशीलस्य बलवान् वीर्यवत्तरः ।&lt;br&gt;&#xA;कालिन्दीजठरे जातः प्रियव्रतकुलोद्भवः ॥ ४० ॥&lt;br&gt;&#xA;मुनेराश्रममाविश्य तमदृष्ट्‌वा महामुनिम् ।&lt;br&gt;&#xA;आमन्त्र्य तां प्रिये चेति रेवतीं पृष्टवान् नृपः ॥ ४१ ॥&lt;br&gt;&#xA;राजोवाच&lt;br&gt;&#xA;महर्षिर्भगवानस्मादाश्रमात् क्व गतः प्रिये ।&lt;br&gt;&#xA;तत्पादौ द्रष्टुमिच्छामि वद कल्याणि तत्त्वतः ॥ ४२ ॥&lt;br&gt;&#xA;कन्योवाच&lt;br&gt;&#xA;अग्निशालामुपगतो महाराज महामुनिः ।&lt;br&gt;&#xA;निश्चक्रामाश्रमात् तूर्णं राजाप्याकर्ण्य तद्वचः ॥ ४३ ॥&lt;br&gt;&#xA;अथाग्निशालाद्वारस्थं राजानं दुर्दमं मुनिः ।&lt;br&gt;&#xA;राजलक्षणसंयुक्तमपश्यत् प्रश्रयानतम् ॥ ४४ ॥&lt;br&gt;&#xA;प्रणनाम च तं राजा मुनिः शिष्यमुवाच ह ।&lt;br&gt;&#xA;गौतमानीयतामर्घ्यमर्घ्ययोग्योऽस्ति भूपतिः ॥ ४५ ॥&lt;br&gt;&#xA;आगतश्चिरकालेन जामातेति विशेषतः ।&lt;br&gt;&#xA;इत्युक्त्यार्घ्यं ददौ तस्मै सोऽपि जग्राह चिन्तयन् ॥ ४६ ॥&lt;br&gt;&#xA;मुनिरासनमासीनं गृहीतार्घ्यं च भूपतिम् ।&lt;br&gt;&#xA;आशीर्भिरभिनन्द्याथ कुशलं चाप्यपृच्छत ॥ ४७ ॥&lt;br&gt;&#xA;अपि ऽनामयं राजन् बले कोशे सुहृत्सु च ।&lt;br&gt;&#xA;भृत्येऽमात्ये पुरे देशे तथात्मनि जनाधिप ॥ ४८ ॥&#xA;भार्यास्ति ते कुशलिनी यतः सात्रैव तिष्ठति ।&lt;br&gt;&#xA;अतो न पृच्छाम्यस्यास्ते चान्यासां कुशलं वद ॥ ४९ ॥&lt;br&gt;&#xA;राजोवाच&lt;br&gt;&#xA;भगवंस्त्वत्प्रसादेन सर्वत्रानामयं मम ।&lt;br&gt;&#xA;एतत् कुतूहलं ब्रह्मन् मद्भार्या कात्र विद्यते ॥ ५० ॥&lt;br&gt;&#xA;ऋषिरुवाच&lt;br&gt;&#xA;रेवती नाम ते भार्या रूपेणाप्रतिमा भुवि ।&lt;br&gt;&#xA;विद्यतेऽत्र कथं पत्नीं तां न वेत्सि महीपते ॥ ५१ ॥&lt;br&gt;&#xA;राजोवाच&lt;br&gt;&#xA;सुभद्राद्यास्तु या भार्या मम सन्ति गृहे विभो ।&lt;br&gt;&#xA;जानामि तास्तु भगवन् नैव जानामि रेवतीम् ॥ ५२ ॥&lt;br&gt;&#xA;ऋषिरुवाच&lt;br&gt;&#xA;प्रियेति साम्प्रतं राजंस्त्वयोक्ता या महामते ।&lt;br&gt;&#xA;सा विस्मृता क्षणादेव या ते श्लाध्यतमा प्रिया ॥ ५३ ॥&lt;br&gt;&#xA;राजोवाच&lt;br&gt;&#xA;त्वयोक्तं यन्मृषा तनो तथैवामन्त्रिता मया ।&lt;br&gt;&#xA;मुने दुष्टो न मे भावः कोपं मा कर्तुमर्हसि ॥ ५४ ॥&lt;br&gt;&#xA;ऋषिरुवाच&lt;br&gt;&#xA;राजन्नुक्तं त्वया सत्यं न भावो दूषितस्तव ।&lt;br&gt;&#xA;वह्निना प्रेरितेनेत्थं भवता व्याहृतं वचः ॥ ५५ ॥&lt;br&gt;&#xA;अद्य पृष्टो मया वह्निः कोऽस्या भर्ता भविष्यति ।&lt;br&gt;&#xA;तेनोक्तं दुर्दमो राजा भवितास्याः पतिर्धुवम् ॥ ५६ ॥&lt;br&gt;&#xA;तदादत्स्व मया दत्तामिमां कन्यां महीपते ।&lt;br&gt;&#xA;प्रियेत्यामन्त्रिता पूर्वं मा विचारं कुरुष्व भोः ॥ ५७ ॥&lt;br&gt;&#xA;श्रुत्वैतत्सोऽभवत्तूष्णीं चिन्तयन् मुनिभाषितम् ।&lt;br&gt;&#xA;वैवाहिकं विधिं तस्य मुनिः कर्तुं समुद्यतः ॥ ५८ ॥&lt;br&gt;&#xA;अथोद्यतं विवाहाय दृष्ट्‌वा कन्याब्रवीन्मुनिम् ।&lt;br&gt;&#xA;रेवत्यृक्षे विवाहो मे तात कर्तुं त्वमर्हसि ॥ ५९ ॥&lt;br&gt;&#xA;ऋषिरुवाच&lt;br&gt;&#xA;वत्से विवाहयोग्यानि सन्त्यन्यर्क्षाणि भूरिशः ।&lt;br&gt;&#xA;रेवत्यां कथमुद्वाहः पौष्णभं न दिवि स्थितम् ॥ ६० ॥&lt;br&gt;&#xA;कन्योवाच&lt;br&gt;&#xA;रेवत्यृक्षं विना कालो ममोद्वाहोचितो न हि ।&lt;br&gt;&#xA;अतः सम्प्रार्थयाम्येतद्विवाहं पौष्णभे कुरु ॥ ६१ ॥&lt;br&gt;&#xA;ऋषिरुवाच&lt;br&gt;&#xA;ऋतवाङ्मुनिना पूर्वं रेवतीभं निपातितम् ।&lt;br&gt;&#xA;भान्तरे चेन्न ते प्रीतिर्विवाहः स्यात् कथं तव ॥ ६२ ॥&lt;br&gt;&#xA;कन्योवाच&lt;br&gt;&#xA;तपः किं तप्तवानेक ऋतवागेव केवलम् ।&lt;br&gt;&#xA;भवता किं तपो नेदृक् तप्तं वाल्कायमानसैः ॥ ६३ ॥&lt;br&gt;&#xA;जगत्स्रष्टुं समर्थस्त्वं वेद्म्यहं ते तपोबलम् ।&lt;br&gt;&#xA;रेवत्यृक्षं दिवि स्थाप्य ममोद्वाहं पितः कुरु ॥ ६४ ॥&lt;br&gt;&#xA;ऋषिरुवाच&lt;br&gt;&#xA;एवं भवतु भद्रं ते यथैव त्वं ब्रवीषि माम् ।&lt;br&gt;&#xA;त्वत्कृते सोममार्गेऽहं स्थापयाम्यद्य पौष्णभम् ॥ ६५ ॥&lt;br&gt;&#xA;स्कन्द उवाच&lt;br&gt;&#xA;एवमुक्त्वा मुनिस्तूर्णं पौष्णभं स्वतपोबलात् ।&lt;br&gt;&#xA;यथापूर्वं तथा चक्रे सोममार्गे घटोद्भव ॥ ६६ ॥&lt;br&gt;&#xA;रेवतीनाम्नि नक्षत्रे विवाहविधिना मुनिः ।&lt;br&gt;&#xA;रेवतीं प्रददौ राज्ञे दुर्दमाय महात्मने ॥ ६७ ॥&lt;br&gt;&#xA;कृत्वा विवाहं कन्याया मुनी राजानमब्रवीत् ।&lt;br&gt;&#xA;किं ऽभिलषितं वीर वद तत्पूरयाम्यहम् ॥ ६८ ॥&lt;br&gt;&#xA;राजोवाच&lt;br&gt;&#xA;मनोः स्वायम्भुवस्याहं वंशे जातोऽस्मि हे मुने ।&lt;br&gt;&#xA;मन्वन्तराधिपं पुत्रं त्वत्प्रसादाच्च कामये ॥ ६९ ॥&lt;br&gt;&#xA;मुनिरुवाच&lt;br&gt;&#xA;यद्येषा कामना तेऽस्ति देव्या आराधनं कुरु ।&lt;br&gt;&#xA;भविष्यत्येव ते पुत्रो मनुर्मन्वन्तराधिपः ॥ ७० ॥&lt;br&gt;&#xA;देवीभागवतं नाम पुराणं यत्तु पञ्चमम् ।&lt;br&gt;&#xA;पञ्चकृत्वस्तु तच्छ्रुत्वा लप्स्यसेऽभिमतं सुतम् ॥ ७१ ॥&lt;br&gt;&#xA;रेवत्यां रैवतो नाम पञ्चमो भविता मनुः ।&lt;br&gt;&#xA;वेदविच्छास्त्रतत्त्वज्ञो धर्मवानपराजितः ॥ ७२ ॥&lt;br&gt;&#xA;इत्युक्तो मुनिना राजा प्रणम्य मुदितो मुनिम् ।&lt;br&gt;&#xA;भार्यया सह मेधावी जगाम नगरं निजम् ॥ ७३ ॥&lt;br&gt;&#xA;पितृपैतामहं राज्यं चकार स महामतिः ।&lt;br&gt;&#xA;पालयामास धर्मात्मा प्रजाः पुत्रानिवौरसान् ॥ ७४ ॥&lt;br&gt;&#xA;एकदा लोमशो नाम महात्मा मुनिरागतः ।&lt;br&gt;&#xA;प्रणिपत्य तमभ्यर्च्य प्राञ्जलिश्चाब्रवीन्नृपः ॥ ७५ ॥&lt;br&gt;&#xA;राजोवाच&lt;br&gt;&#xA;भगवंस्त्वत्प्रसादेन श्रोतुमिच्छामि भो मुने ।&lt;br&gt;&#xA;देवीभागवतं नाम पुराणं पुत्रलिप्सया ॥ ७६ ॥&lt;br&gt;&#xA;श्रुत्वा वाचं प्रजाभर्तुः प्रीतः प्रोवाच लोमशः ।&lt;br&gt;&#xA;धन्योऽसि राजंस्ते भक्तिर्जाता त्रैलोक्यमातरि ॥ ७७ ॥&lt;br&gt;&#xA;सुरासुरनराराध्या या परा जगदम्बिका ।&lt;br&gt;&#xA;तस्यां चेद्भक्तिरुत्पन्ना कार्यसिद्धिर्भविष्यति ॥ ७८ ॥&lt;br&gt;&#xA;अतस्त्वां श्रावयिष्यामि श्रीमद्‌भागवतं नृप ।&lt;br&gt;&#xA;यस्य श्रवणमात्रेण न किञ्चिदपि दुर्लभम् ॥ ७९ ॥&lt;br&gt;&#xA;इत्युक्त्या सुदिने ब्रह्मन् कथारम्भमथाकरोत् ।&lt;br&gt;&#xA;पञ्चकृत्वः स शुश्राव विधिवद्‌भार्यया सह ॥ ८० ॥&lt;br&gt;&#xA;समाप्तिदिवसे राजा पुराणञ्च मुनिं तथा ।&lt;br&gt;&#xA;पूजयामास धर्मात्मा मुदा परमया युतः ॥ ८१ ॥&lt;br&gt;&#xA;हुत्वा नवार्णमन्त्रेण भोजयित्वा कुमारिकाः ।&lt;br&gt;&#xA;वाडवांश्च सपत्नीकान्दक्षिणाभिरतोषयत् ॥ ८२ ॥&lt;br&gt;&#xA;अथ कालेन कियता भगवत्याः प्रसादतः ।&lt;br&gt;&#xA;गर्भं दधार सा राज्ञी लोककल्याणकारकम् ॥ ८३&lt;br&gt;&#xA;पुण्येऽथ समये प्राप्ते ग्रहैः सुस्थानसङ्‌गतैः ।&lt;br&gt;&#xA;सर्वमङ्‌गलसम्पन्ने रेवती सुषुवे सुतम् ॥ ८४&lt;br&gt;&#xA;श्रुत्वा पुत्रस्य जननं स्नात्वा राजा मुदान्वितः ।&lt;br&gt;&#xA;स सुवर्णाम्भसा चक्रे जातकर्मादिकाः क्रियाः ॥ ८५&lt;br&gt;&#xA;यथाविधि च दानानि दत्त्वा विप्रानतोषयत् ।&lt;br&gt;&#xA;कृतोपनयनं राजा साङ्‌गान्वेदानपाठयत् ॥ ८६ ॥&lt;br&gt;&#xA;सर्वविद्यानिधिर्जातो धर्मिष्ठोऽस्त्रविदां वरः ।&lt;br&gt;&#xA;धर्मस्य वक्ता कर्ता च रैवतो नाम वीर्यवान् ॥ ८७ ॥&lt;br&gt;&#xA;नियुक्तवानथ ब्रह्मा रैवतं मानवे पदे ।&lt;br&gt;&#xA;मन्वन्तराधिपः श्रीमान् गां शशास स धर्मतः ॥ ८८ ॥&lt;br&gt;&#xA;इत्थं देव्याः प्रभावोऽयं सङ्क्षेपेणोपवर्णितः ।&lt;br&gt;&#xA;पुराणस्य च माहात्म्यं को वक्तुं विस्तरात्क्षमः ॥ ८९ ॥&lt;br&gt;&#xA;सूत उवाच&lt;br&gt;&#xA;कुम्भयोनिस्तु माहात्म्यं विधिं भागवतस्य च ।&lt;br&gt;&#xA;श्रुत्वा कुमारं चाभ्यर्च्य स्वाश्रमं पुनराययौ ॥ ९० ॥&lt;br&gt;&#xA;इदं मया भागवतस्य विप्रा&lt;br&gt;&#xA;माहाम्यमुक्तं भवतां समक्षम् ।&lt;br&gt;&#xA;शृणोति भक्त्या पठतीह भोगान्&lt;br&gt;&#xA;भुक्त्याखिलान्मुक्तिमुपैति चान्ते ॥ ९१ ॥&lt;br&gt;&#xA;इति श्रीस्कन्दपुराणे मानसखण्डे श्रीमद्देवीभागवतमाहात्म्ये&lt;br&gt;&#xA;रैवतनामकमनुपुत्रोत्पत्तिवर्णनं नाम चतुर्थोऽध्यायः ॥ ४ ॥&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/purANam/shAktam/devI-bhAgavatam/00/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/00/05/</guid>
      <description>&lt;p&gt;ऋषय ऊचुः&lt;br&gt;&#xA;सूत सूत महाभाग श्रुतं माहात्म्यमुत्तमम् ।&lt;br&gt;&#xA;अधुना श्रोतुमिच्छामः पुराणश्रवणे विधिम् ॥ १ ॥&lt;br&gt;&#xA;सूत उवाच&lt;br&gt;&#xA;श्रूयतां मुनयः सर्वे पुराणश्रवणे विधिम् ।&lt;br&gt;&#xA;नराणां शृण्वतां येन सिद्धिः स्यात्सार्वकामिकी ॥ २ ॥&lt;br&gt;&#xA;आदौ दैवज्ञमाहूय मुहूर्तं कल्पयेत्सुधीः ।&lt;br&gt;&#xA;आरभ्य शुचिमास तु मासषट्कं शुभावहम् ॥ ३ ॥&lt;br&gt;&#xA;हस्ताश्विमूलपुष्यर्क्षे ब्रह्ममैत्रेन्दुवैष्णवे ।&lt;br&gt;&#xA;सत्तिथौ शुभवारे च पुराणश्रवणं शुभम् ॥ ४ ॥&lt;br&gt;&#xA;गुरुभाद्वेदवेदाब्जशराङ्‌गाब्धिगुणैः क्रमात् ।&lt;br&gt;&#xA;धर्माप्तिरिन्दिराप्राप्तिः कथासिद्धिः परं सुखम् ॥ ५&lt;br&gt;&#xA;पीडाथ भूपतिभयं ज्ञानप्राप्तिः क्रमात्फलम् ।&lt;br&gt;&#xA;पुराणश्रवणे चक्रं शोधयेच्छिवभाषितम् ॥ ६&lt;br&gt;&#xA;अथवा प्रीतये देव्या नवरात्रचतुष्टये ।&lt;br&gt;&#xA;शृणुयादन्यमासेऽपि तिथिवारर्क्षशोधिते ॥ ७&lt;br&gt;&#xA;सम्भारं तादृशं कार्यं विवाहादौ च यादृशम् ।&lt;br&gt;&#xA;नवाहयज्ञे चाप्यस्मिन्विधेयं यत्नतो बुधैः ॥ ८&lt;br&gt;&#xA;सहाया बहवः कार्या दम्भलोभविवर्जिताः ।&lt;br&gt;&#xA;चतुराश्च वदान्याश्च देवीभक्तिपरा नराः ॥ ९&lt;br&gt;&#xA;प्रेष्या यत्नेन वार्तेयं देशे देशे जने जने ।&lt;br&gt;&#xA;आगन्तव्यमिहावश्यं कथा देव्या भविष्यति ॥ १०&lt;br&gt;&#xA;सौराश्च गाणपत्याश्च शैवाः शाक्ताश्च वैष्णवाः ।&lt;br&gt;&#xA;सर्वेषामपि सेव्येयं यतो देवाः सशक्तयः ॥ ११&lt;br&gt;&#xA;श्रीमद्देवीभागवतपीयूषरसलोलुपैः ।&lt;br&gt;&#xA;आगन्तव्यं विशेषेण कथार्थं प्रेमतत्परैः ॥ १२&lt;br&gt;&#xA;ब्राह्मणाद्याश्च ये वर्णाः स्त्रियश्चाश्रमिणस्तथा ।&lt;br&gt;&#xA;सकामाश्चापि निष्कामाः पातव्यं तैः कथामृतम् ॥ १३&lt;br&gt;&#xA;नावकाशः कदाचित्स्यान्नवाहश्रवणेऽपि तैः ।&lt;br&gt;&#xA;आगन्तव्यं यथाकालं यज्ञे पुण्या क्षणस्थितिः ॥ १४ ॥&lt;br&gt;&#xA;विनयेनैव कर्तव्यमेवमाकारणं नृणाम् ।&lt;br&gt;&#xA;आगतानाञ्च कर्तव्यं वासस्थानं यथोचितम् ॥ १५ ॥&lt;br&gt;&#xA;कथास्थानं प्रकर्तव्यं भूमौ मार्जनपूर्वकम् ।&lt;br&gt;&#xA;लेपनं गोमयेनाथ विशालायां मनोरमम् ॥ १६ ॥&lt;br&gt;&#xA;कार्यस्तु मण्डपो रम्यो रम्भास्तम्भोपशोभितः ।&lt;br&gt;&#xA;वितानमुपरिष्ठात्तु पताकाध्वजराजितः ॥ १७ ॥&lt;br&gt;&#xA;वक्तुश्चैवासनं दिव्यं सुखास्तरणसंयुतम् ।&lt;br&gt;&#xA;रचितव्यं प्रयत्नेन प्राङ्मुखं वाप्युदङ्मुखम् ॥ १८ ॥&lt;br&gt;&#xA;यथोचितानि कुर्वीत श्रोतॄणामासनानि च ।&lt;br&gt;&#xA;नृणां चैवाथ नारीणां कथाश्रवणहेतवे ॥ १९ ॥&lt;br&gt;&#xA;वाग्मी दान्तश्च शास्त्रज्ञो देव्याराधनतत्परः ।&lt;br&gt;&#xA;दयालुर्निस्पृहो दक्षो धीरो वक्तोत्तमो मतः ॥ २० ॥&lt;br&gt;&#xA;ब्रह्मण्यो देवताभक्तः कथारसपरायणः ।&lt;br&gt;&#xA;उदारोऽलोलुपो नम्रः श्रोता हिंसादिवर्जितः ॥ २१ ॥&lt;br&gt;&#xA;पाखण्डनिरतो लुब्धः स्त्रैणो धर्मध्वजस्तथा ।&lt;br&gt;&#xA;निष्ठुरः क्रोधनो वक्ता देवीयज्ञे न शस्यते ॥ २२ ॥&lt;br&gt;&#xA;संशयच्छेदनायैकः पण्डितश्च तथागुणः ।&lt;br&gt;&#xA;श्रोतृबोधकृदव्यग्रः कार्यो वक्तुः सहायकृत् ॥ २३ ॥&lt;br&gt;&#xA;मुहूर्तदिवसादर्वाग्वक्तृश्रोत्रादिभिर्जनैः ।&lt;br&gt;&#xA;कर्तव्यं क्षौरकर्मादि ततो नियमकल्पनम् ॥ २४ ॥&lt;br&gt;&#xA;अरुणोदयवेलायां स्नायाच्छौचं विधाय च ।&lt;br&gt;&#xA;सस्थातर्पणकार्यञ्च नित्यं सङ्क्षेपतश्चरेत् ॥ २५ ॥&lt;br&gt;&#xA;कथाश्रवणयोग्यत्वसिद्धये गाश्च दापयेत् ।&lt;br&gt;&#xA;समस्तविघ्नहर्तारमादौ गणपतिं यजेत् ॥ २६ ॥&lt;br&gt;&#xA;कलशांश्चापि संस्थाप्य पूजयेत्तत्र दिग्भवान् ।&lt;br&gt;&#xA;वटुकं क्षेत्रपालञ्च योगिनीर्मातृकास्तथा ॥ २७ ॥&lt;br&gt;&#xA;तुलसीञ्चापि सम्पूज्य ग्रहान्विष्णञ्च शङ्‌करम् ।&lt;br&gt;&#xA;नवाक्षरेण मनुना पूजयेज्जगदम्बिकाम् ॥ २८ ॥&lt;br&gt;&#xA;सर्वोपचारैः सम्पूज्य श्रीभागवतपुस्तकम् ।&lt;br&gt;&#xA;श्रीदेव्या वाङ्‌मयी मूर्तिं यथावच्छोभनाक्षरम् ॥ २९ ॥&lt;br&gt;&#xA;कथाविघ्नोपशान्त्यर्थं वृणुयात्पञ्च वाडवान् ।&lt;br&gt;&#xA;जाप्यो नवार्णमन्त्रस्तैः पाठ्यः सप्तशतीस्तवः ॥ ३० ॥&lt;br&gt;&#xA;प्रदक्षिणनमस्कारान्कृत्वान्ते स्तुतिमाचरेत् ।&lt;br&gt;&#xA;कात्यायनि महामाये भवानि भुवनेश्वरि ॥ ३१ ॥&lt;br&gt;&#xA;संसारसागरे मग्नं मामुद्धर कृपामये ।&lt;br&gt;&#xA;ब्रह्मविष्णुशिवाराध्ये प्रसीद जगदम्बिके ॥ ३२ ॥&lt;br&gt;&#xA;मनोऽभिलषितं देवि वरं देहि नमोऽस्तु ते ।&lt;br&gt;&#xA;इति सम्प्रार्थ्य शृणुयात्कथां नियतमानसः ॥ ३३ ॥&lt;br&gt;&#xA;वक्तारञ्चापि सम्पूज्य व्यासबुध्या यतात्मवान् ।&lt;br&gt;&#xA;माल्यालङ्‌कारवस्त्राद्यैः सम्भूष्य प्रार्थयेच्च तम् ॥ ३४ ॥&lt;br&gt;&#xA;सर्वशास्त्रेतिहासज्ञ व्यासरूप नमोऽस्तु ते ।&lt;br&gt;&#xA;कथाचन्द्रोदयेनान्तस्तमःस्तोमं निराकुरु ॥ ३५ ॥&lt;br&gt;&#xA;तदग्रे तु नवाहान्तं कर्तव्या नियमास्तदा ।&lt;br&gt;&#xA;विप्रादीनुपवेश्यादौ सम्पूज्योपविशेत्स्वयम् ॥ ३६ ॥&lt;br&gt;&#xA;श्रोतव्यं सावधानेन चतुर्वर्गफलाप्तये ।&lt;br&gt;&#xA;गृहपुत्रकलत्राप्तधनचिन्तामपास्य च ॥ ३७ ॥&lt;br&gt;&#xA;सूर्योदयं समारभ्य किञ्चित्सूर्येऽवशेषिते ।&lt;br&gt;&#xA;मुहूर्तमात्रं विश्रम्य मध्याह्ने वाचयेत्सुधीः ॥ ३८ ॥&lt;br&gt;&#xA;मलमूत्रजयायैषां लघु भोजनमिष्यते ।&lt;br&gt;&#xA;हविष्यान्नं वरं भोज्यं सकृदेव कथार्थिना ॥ ३९ ॥&lt;br&gt;&#xA;अथवा स्यात्फलाहारी पयोभुग्वा धृताशनः ।&lt;br&gt;&#xA;यथा स्यान्न कथाविघ्नस्तथा कार्यं विचक्षणैः ॥ ४० ॥&lt;br&gt;&#xA;कथाश्रवणनिष्ठानां वक्ष्यामि नियमं द्विजाः ।&lt;br&gt;&#xA;ब्रह्मविष्णुमहेशानां मध्ये ये भेददर्शिनः ॥ ४१ ॥&lt;br&gt;&#xA;देवीभक्तिविहीना ये पाखण्डा हिंसकाः खलाः ।&lt;br&gt;&#xA;विप्रदुहो नास्तिका ये न ते योग्याः कथाश्रवे ॥ ४२ ॥&lt;br&gt;&#xA;ब्रह्मस्वहरणे लुब्धाः परदारधनेषु च ।&lt;br&gt;&#xA;देवस्वहरणे तेषां नाधिकारः कथाश्रवे ॥ ४३ ॥&lt;br&gt;&#xA;ब्रह्मचारी च भूशायी सत्यवक्ता जितेन्द्रियः ।&lt;br&gt;&#xA;कथासमाप्तौ भुञ्जीत पत्रावल्यां यतात्मवान् ॥ ४४ ॥&lt;br&gt;&#xA;वृन्ताकञ्च कलिन्दञ्च तैलञ्च द्विदलं मधु ।&lt;br&gt;&#xA;दग्धमन्नं पर्युषितं भावदुष्टं त्यजेद् व्रती ॥ ४५ ॥&lt;br&gt;&#xA;आमिषञ्च मसूरान्नमुदक्यादृष्टमेव च ।&lt;br&gt;&#xA;रसोनं मूलकं हिङ्‌गुं पलाण्डुं गृञ्जनं तथा ॥ ४६ ॥&lt;br&gt;&#xA;कूष्माण्डं नलिकाशाकं न भुञ्जीत कथाव्रती ।&lt;br&gt;&#xA;कामं क्रोधं मदं लोभं दम्भ मानञ्च वर्जयेत् ॥ ४७ ॥&lt;br&gt;&#xA;विप्रध्रुक्पतितव्रात्यश्वपाकयवनान्त्यजैः ।&lt;br&gt;&#xA;उदक्यया वेदबाह्यैर्न वदेद्यः कथाव्रती ॥ ४८ ॥&lt;br&gt;&#xA;वेदगोगुरुविप्राणां स्त्रीराज्ञां महतां तथा ।&lt;br&gt;&#xA;देवानां देवभक्तानां न निन्दां शृणुयादपि ॥ ४९ ॥&lt;br&gt;&#xA;विनयं चार्जवं शौचं दयां च मितभाषणम् ।&lt;br&gt;&#xA;उदारं मानसञ्चैव कुर्याद्यस्तु कथावती ॥ ५० ॥&lt;br&gt;&#xA;श्वित्री कुष्ठी क्षयी रुग्णो भाग्यहीनश्च पापकृत् ।&lt;br&gt;&#xA;दरिद्रश्चानपत्यश्च भक्त्येमां शृणयात्कथाम् ॥ ५१ ॥&lt;br&gt;&#xA;वन्ध्या वा काकवन्ध्या वा दुर्भगा वा मृतार्भका ।&lt;br&gt;&#xA;पतद्‌गर्भाङ्‌गना या च ताभिः श्राव्या तथा कथा ॥ ५२ ॥&lt;br&gt;&#xA;धर्मार्थकाममोक्षांश्च यो वाच्छति विना श्रमम् ।&lt;br&gt;&#xA;भगवत्या भागवतं श्रोतव्यं तेन यत्नतः ॥ ५३ ॥&#xA;कथादिनानि चैतानि नवयज्ञैः समानि हि ।&lt;br&gt;&#xA;तेषु दत्तं हुतं जप्तमनन्तफलदं भवेत् ॥ ५४ ॥&lt;br&gt;&#xA;एवं व्रतं नवाहं तु कृत्वोद्यापनमाचरेत् ।&lt;br&gt;&#xA;महाष्टमीव्रतं यद्वत्तथा कार्यं फलेप्सुभिः ॥ ५५ ॥&lt;br&gt;&#xA;निष्कामाः श्रवणेनैव पूता मुक्तिं व्रजन्ति हि ।&lt;br&gt;&#xA;भोगमोक्षप्रदा नॄणां यतो भगवती परा ॥ ५६ ॥&lt;br&gt;&#xA;पुस्तकस्य च वक्तुश्च पूजा कार्या तु नित्यशः ।&lt;br&gt;&#xA;वक्त्रा दत्तं प्रसादं तु गह्णीयाद्भक्तिपूर्वकम् ॥ ५७ ॥&lt;br&gt;&#xA;कुमारीः पूजयेन्नित्यं भोजयेत्पार्थयेच्च यः ।&lt;br&gt;&#xA;सुवासिनीश्च विप्रांश्च तस्य सिद्धिर्न संशयः ॥ ५८ ॥&lt;br&gt;&#xA;गायत्र्या नाम साहस्रं समाप्तावथ वा पठेत् ।&lt;br&gt;&#xA;विष्णोर्नामसहस्रञ्च सर्वदोषोपशान्तये ॥ ५९ ॥&lt;br&gt;&#xA;यस्य स्मृत्या च नामोक्त्या तपोयज्ञक्रियादिषु ।&lt;br&gt;&#xA;न्यूनं सम्पूर्णतां याति तस्माद्विष्णुञ्च कीर्तयेत् ॥ ६० ॥&lt;br&gt;&#xA;देव्याः सप्तशतीमन्त्रैः समाप्तौ होममाचरेत् ।&lt;br&gt;&#xA;देवीमाहात्म्यमूलेन नवार्णमनुनाथवा ॥ ६१ ॥&lt;br&gt;&#xA;गायत्र्या त्वथवा होमः पायसेन ससर्पिषा ।&lt;br&gt;&#xA;यतो भागवतं त्वेतद् गायत्रीमयमीरितम् ॥ ६२ ॥&lt;br&gt;&#xA;वाचकं तोषयेत्सम्यग्वस्त्रभूषाधनादिभिः ।&lt;br&gt;&#xA;प्रसन्ने वाचके सर्वाः प्रसनास्तस्य देवताः ॥ ६३ ॥&lt;br&gt;&#xA;ब्राह्मणान्भोजयेद्भक्त्या दक्षिणाभिश्च तोषयेत् ।&lt;br&gt;&#xA;पृथिव्यां देवरूपास्ते तुष्टेष्वेष्वीप्सितं फलम् ॥ ६४ ॥&lt;br&gt;&#xA;सुवासिनीः कुमारीश्च देवीभक्त्या च भोजयेत् ।&lt;br&gt;&#xA;ताभ्योऽपि दक्षिणां दत्त्वा प्रार्थयेत्सिद्धिमात्मनः ॥ ६५ ॥&lt;br&gt;&#xA;दद्याद्दानानि चान्यानि सुवर्णं गाः पयस्विनीः ।&lt;br&gt;&#xA;हयानिभान्मेदिनीञ्च तस्य स्यादक्षयं फलम् ॥ ६६ ॥&lt;br&gt;&#xA;देवीभागवतं चैतल्लिखितं शोभनाक्षरम् ।&lt;br&gt;&#xA;हेमसिंहासने स्थाप्य पट्टवस्त्रेण वेष्टितम् ॥ ६७ ॥&lt;br&gt;&#xA;अष्टम्यां वा नवम्याञ्च वाचकायार्चिताय च ।&lt;br&gt;&#xA;दद्यात्स भोगान्भुक्त्वेह दुर्लभं मोक्षमाप्नुयात् ॥ ६८ ॥&lt;br&gt;&#xA;दरिद्रो दुर्बलो बालस्तरुणो जरठोऽपि वा ।&lt;br&gt;&#xA;पुराणवेत्ता वन्द्यः स्यात्पूज्यो मान्यश्च सर्वदा ॥ ६९ ॥&lt;br&gt;&#xA;सन्ति लोकस्य बहवो गुरवो गुणजन्मतः ।&lt;br&gt;&#xA;सर्वेषामपि तेषाञ्च पुराणज्ञः परो गुरुः ॥ ७० ॥&lt;br&gt;&#xA;पौराणिको ब्राह्मणस्तु व्यासासनसमाश्रितः ।&lt;br&gt;&#xA;आसमाप्ते प्रसङ्‌गे तु नमस्कुर्यान्न कस्यचित् ॥ ७१ ॥&lt;br&gt;&#xA;पौराणिकीं कथां दिव्यां येऽपि शृण्वन्त्यभक्तितः ।&lt;br&gt;&#xA;तेषां पुण्यफलं नास्ति दुःखदारिद्र्यभागिनाम् ॥ ७२ ॥&lt;br&gt;&#xA;असम्पूज्य पुराणं तु ताम्बूलकुसुमादिभिः ।&lt;br&gt;&#xA;ये शृण्वन्ति कथां देव्यास्ते दरिद्रा भवन्तिहि ॥ ७३ ॥&lt;br&gt;&#xA;कीर्त्यमानां कथां त्यक्त्या ये व्रजन्त्यन्यतो नराः ।&lt;br&gt;&#xA;भोगान्तरे प्रणश्यन्ति तेषां दाराश्च सम्पदः ॥ ७४ ॥&lt;br&gt;&#xA;ये च तुङ्‌गासनारूढाः कथां शृण्वन्ति दाम्भिकाः ।&lt;br&gt;&#xA;ते वायसा भवन्त्यत्र भुक्त्वा निरययातनाम्॥ ७५ ॥&lt;br&gt;&#xA;ये चाढ्यासनसंस्थाश्च ये वीरासनसंस्थिताः ।&lt;br&gt;&#xA;शृण्वन्ति च कथां दिव्यां ते स्युरर्जुनशाखिनः ॥ ७६ ॥&lt;br&gt;&#xA;कथायां कीर्त्यमानायां ये वदन्ति दुरुत्तरम् ।&lt;br&gt;&#xA;रासभास्ते भवन्तीह कृकलासास्ततः परम् ॥ ७७ ॥&lt;br&gt;&#xA;निन्दन्ति ये पुराणज्ञान् कथां वा पापहारिणीम् ।&lt;br&gt;&#xA;ते तु जन्मशतं दुष्टाः शुनकाः स्युर्न संशयः ॥ ७८ ॥&lt;br&gt;&#xA;ये शृण्वन्ति कथां वक्तुः समानासनसंस्थिताः ।&lt;br&gt;&#xA;गुरुतल्पसमं पापं लभन्ते नरकालयाः ॥ ७९ ॥&lt;br&gt;&#xA;ये चाप्रणम्य शृण्वन्ति ते भवन्ति विषद्रुमाः ।&lt;br&gt;&#xA;शयाना येऽपि शृण्वन्ति भवन्त्यजगराहयः ॥ ८० ॥&lt;br&gt;&#xA;ये कदाचन पौराणीं न शृण्वन्ति कथां नराः ।&lt;br&gt;&#xA;ते घोरं नरकं भुक्त्या भवन्ति वनसूकराः ॥ ८१ ॥&lt;br&gt;&#xA;ये कथां नानुमोदन्ते विघ्नं कुर्वन्ति ये शठाः ।&lt;br&gt;&#xA;कोट्यब्दं निरयं भुक्त्वा भवन्ति ग्रामसूकराः ॥ ८२ ॥&lt;br&gt;&#xA;आसनं भाजनं द्रव्यं फलं वस्वाणि कम्बलम् ।&lt;br&gt;&#xA;पुराणज्ञाय यच्छन्ति ते व्रजन्ति हरेः पदम् ॥ ८३ ॥&lt;br&gt;&#xA;पुराणपुस्तकस्यापि ये पट्टवसनं नवम् ।&lt;br&gt;&#xA;प्रयच्छन्ति शुभं सूत्रं ते नराः सुखभागिनः ॥ ८४ ॥&lt;br&gt;&#xA;पुराणानां तु सर्वेषां श्रवणाद्यत्फलं लभेत् ।&lt;br&gt;&#xA;तस्माच्छतगुणं पुण्यं देवीभागवताल्लभेत् ॥ ८५ ॥&lt;br&gt;&#xA;यथा सरित्सु प्रवरा गङ्‌गा देवेषु शङ्‌करः ।&lt;br&gt;&#xA;काव्ये रामायणं यद्वज्ज्योतिष्मत्सु यथा रविः ॥ ८६ ॥&lt;br&gt;&#xA;आह्लादकानां चन्द्रश्च धनानाञ्च यथा यशः ।&lt;br&gt;&#xA;क्षमावतां यथा भूमिर्गाम्भीर्ये सागरो यथा ॥ ८७ ॥&lt;br&gt;&#xA;मन्त्राणां चैव सावित्री पापनाशे हरिस्मृतिः ।&lt;br&gt;&#xA;अष्टादशपुराणानां देवीभागवतं तथा ॥ ८८ ॥&lt;br&gt;&#xA;येन केनाप्युपायेन नवकृत्व शृणोति चेत् ।&lt;br&gt;&#xA;न शक्यं तत्कलं वक्तुं जीवन्मुक्तः स एव हि ॥ ८९ ॥&lt;br&gt;&#xA;राजशत्रुभये प्राप्ते महामारीभये तथा ।&lt;br&gt;&#xA;दुर्भिक्षे राष्ट्रभङ्‌गे च तच्छान्त्यै शृणयादिदम् ॥ ९० ॥&lt;br&gt;&#xA;भूतप्रेतविनाशाय राज्यलाभाय शत्रुतः ।&lt;br&gt;&#xA;पुत्रलाभाय शृणुयाद्देवीभागवतं द्विजाः ॥ ९१ ॥&lt;br&gt;&#xA;श्रीमद्‌भागवतं यस्तु पठेद्वा शृणुयादपि ।&lt;br&gt;&#xA;श्लोकार्धं श्लोकपादं वा स याति परमां गतिम् ॥ ९२ ॥&lt;br&gt;&#xA;भगवत्या स्वयं देव्या श्लोकार्धेन प्रकाशितम् ।&lt;br&gt;&#xA;शिष्यप्रशिष्यद्वारेण तदेव विपुलीकृतम् ॥ ९३ ॥&lt;br&gt;&#xA;न गायत्र्या परो धर्मो न गायत्र्याः परं तपः ।&lt;br&gt;&#xA;न गायत्र्या समो देवो न गायत्र्याः परो मनुः ॥ ९४ ॥&lt;br&gt;&#xA;गातारं त्रायते यस्माद् गायत्री तेन सोच्यते ।&lt;br&gt;&#xA;सात्र भागवते देवी सरहस्या प्रतिष्ठिता ॥ ९५ ॥&lt;br&gt;&#xA;अतो भागवतस्यास्य देव्याः प्रीतिकरस्य च ।&lt;br&gt;&#xA;महान्त्यपि पुराणानि कलां नार्हन्ति षोडशीम् ॥ ९६ ॥&lt;br&gt;&#xA;श्रीमद्‌भागवतं पुराणममलं यद्ब्राह्मणानां धनं&lt;br&gt;&#xA;धर्मो धर्मसुतेन यत्र गदितो नारायणेनामलः ।&lt;br&gt;&#xA;गायत्र्याश्च रहस्यमत्र च मणिद्वीपश्च संवर्णितः&lt;br&gt;&#xA;श्रीदेव्या हिमभूभृते भगवती गीता च गीता स्वयम् ॥ ९७ ॥&lt;br&gt;&#xA;तस्मान्नास्य पुराणस्य लोकेऽन्यत्सदृशं परम् ।&lt;br&gt;&#xA;अतः सदैव संसेव्यं देवीभागवतं द्विजाः ॥ ९८ ॥&lt;br&gt;&#xA;यस्याः प्रभावमखिलं न हि वेद धाता&lt;br&gt;&#xA;नो वा हरिर्न गिरिशो न हि चाप्यनन्तः ।&lt;br&gt;&#xA;अंशांशका अपि च ते किमुतान्यदेवा-&lt;br&gt;&#xA;स्तस्यै नमोऽस्तु सततं जगदम्बिकायै ॥ ९९ ॥&lt;br&gt;&#xA;यत्पादपङ्‌कजरजः समवाप्य विश्वं&lt;br&gt;&#xA;ब्रह्मा सृजत्यनुदिनञ्च बिभर्ति विष्णुः ।&lt;br&gt;&#xA;रुद्रश्च संहरति नेतरथा समर्था-&lt;br&gt;&#xA;स्तस्यै नमोऽस्तु सततं जगदम्बिकायै ॥ १०० ॥&lt;br&gt;&#xA;सुधाकूपारान्तस्त्रिदशतरुवाटीविलसिते&lt;br&gt;&#xA;मणिद्वीपे चिन्तामणिमयगृहे चित्ररुचिरे ।&lt;br&gt;&#xA;विराजन्तीमम्बां परशिवहृदि स्मेरवदनां&lt;br&gt;&#xA;नरो ध्यात्वा भोगं भजति खलु मोक्षञ्च लभते ॥ १०१ ॥&lt;br&gt;&#xA;ब्रह्मेशाच्युतशक्राद्यैर्महर्षिभिरुपासिता ।&lt;br&gt;&#xA;जगतां श्रेयसे सास्तु मणिद्वीपाधिदेवता ॥ १०२ ॥&lt;br&gt;&#xA;इति श्रीस्कन्दपुराणे मानसखण्डे श्रीमद्देवीभागवतमाहाम्ये&lt;br&gt;&#xA;देवीभागवत-श्रवणविधिवर्णनं नाम पञ्चमोऽध्यायः ॥ ५ ॥&lt;br&gt;&#xA;॥ समाप्तमिदं श्रीमद्देवीभागवतमाहात्म्यम् ॥&lt;/p&gt;</description>
    </item>
  </channel>
</rss>
