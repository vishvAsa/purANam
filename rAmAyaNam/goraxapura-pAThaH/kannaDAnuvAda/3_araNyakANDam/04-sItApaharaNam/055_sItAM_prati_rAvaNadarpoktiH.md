+++
title = "०५५ सीतां प्रति रावणदर्पोक्तिः"
title_english = "055 Ravana entices Seetha to marry him"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-055-Sitaam_Prathi_Ravana_Darpookthihi.mp3"></div>
</details>



<details><summary>ಭಾಗಸೂಚನಾ</summary>

ರಾವಣನು ಸೀತೆಗೆ ತನ್ನ ಅಂತಃಪುರವನ್ನು ತೋರಿಸಿದುದು ಮತ್ತು ತನ್ನ ಭಾರ್ಯೆ ಆಗುವಂತೆ ಪುನಃ ಅವಳನ್ನು ಒತ್ತಾಯಿಸಿದುದು
</details>

###### 1


<details><summary>ಮೂಲಮ್</summary>

ಸಂದಿಶ್ಯ ರಾಕ್ಷಸಾನ್ ಘೋರಾನ್ ರಾವಣೋಽಷ್ಟೌ ಮಹಾಬಲಾನ್ ।  
ಆತ್ಮಾನಂ ಬುದ್ಧಿವೈಕ್ಲವ್ಯಾತ್ ಕೃತಕೃತ್ಯಮಮನ್ಯತ ॥
</details>

<details><summary>ಅನುವಾದ</summary>

ಈ ಪ್ರಕಾರ ಎಂಟು ಮಹಾಬಲಿ ಭಯಂಕರ ರಾಕ್ಷಸರಿಗೆ ಜನಸ್ಥಾನಕ್ಕೆ ಹೋಗಲು ಆಜ್ಞಾಪಿಸಿ ರಾವಣನು ವಿಪರೀತ ಬುದ್ಧಿಯ ಕಾರಣ ತನ್ನನ್ನು ಕೃತಕೃತ್ಯನೆಂದು ತಿಳಿದನು.॥1॥
</details>

###### 2


<details><summary>ಮೂಲಮ್</summary>

ಸ ಚಿಂತಯಾನೋ ವೈದೇಹೀಂ ಕಾಮಬಾಣೈಃ ಪ್ರಪೀಡಿತಃ ।  
ಪ್ರವಿವೇಶ ಗೃಹಂ ರಮ್ಯಂ ಸೀತಾಂ ದ್ರಷ್ಟುಮಭಿತ್ವರನ್ ॥
</details>

<details><summary>ಅನುವಾದ</summary>

ಅವನು ವೈದೇಹಿಯನ್ನು ಸ್ಮರಿಸುತ್ತಾ ಕಾಮಬಾಣದಿಂದ ಅತ್ಯಂತ ಪೀಡಿತನಾಗಿದ್ದನು. ಆದ್ದರಿಂದ ಆಕೆಯನ್ನು ನೋಡಲಿಕ್ಕಾಗಿ ಲಗುಬಗೆಯಿಂದ ತನ್ನ ರಮಣೀಯ ಅಂತಃಪುರವನ್ನು ಪ್ರವೇಶಿಸಿದನು.॥2॥
</details>

###### 3


<details><summary>ಮೂಲಮ್</summary>

ಸ ಪ್ರವಿಶ್ಯ ತು ತದ್ವೇಶ್ಮ ರಾವಣೋ ರಾಕ್ಷಸಾಧಿಪಃ ।  
ಅಪಶ್ಯದ್ರಾಕ್ಷಸೀಮಧ್ಯೇ ಸೀತಾಂ ದುಃಖಪರಾಯಣಾಮ್ ॥
</details>

## (ಶ್ಲೋಕ - 4½)


<details><summary>ಮೂಲಮ್</summary>

ಅಶ್ರುಪೂರ್ಣಮುಖೀಂ ದೀನಾಂ ಶೋಕಭಾರಾಭಿಪೀಡಿತಾಮ್ ।  
ವಾಯುವೇಗೈರಿವಾಕ್ರಾಂತಾಂ ಮಜ್ಜಂತೀಂ ನಾವಮರ್ಣವೇ ॥  
ಮೃಗಯೂಥಪರಿಭ್ರಷ್ಟಾಂ ಮೃಗೀಂ ಶ್ವಭಿರಿವಾವೃತಾಮ್ ।
</details>

<details><summary>ಅನುವಾದ</summary>

ಆ ಭವನವನ್ನು ಪ್ರವೇಶಿಸಿ ರಾವಣನು - ರಾಕ್ಷಸಿಯರ ನಡುವೆ ದುಃಖದಲ್ಲಿ ಮುಳುಗಿದ್ದ ಸೀತೆಯನ್ನು ನೋಡಿದನು. ಆಕೆಯು ಕಂಬನಿಗರೆಯುತ್ತಿದ್ದಳು. ದುಸ್ಸಹ ಶೋಕದಿಂದ ಅತ್ಯಂತ ಪೀಡಿತ ಹಾಗೂ ದೀನಳಾಗಿ ವಾಯುವೇಗದಿಂದ ಅಶಾಂತವಾದ ಸಮುದ್ರದಲ್ಲಿ ಮುಳುಗುತ್ತಿರುವ ನೌಕೆಯಂತೆ ಕಾಣುತ್ತಿದ್ದಳು. ನಾಯಿಗಳಿಂದ ಸುತ್ತುವರೆದ ಗುಂಪಿನಿಂದ ಅಗಲಿದ ಒಂಟಿ ಹೆಣ್ಣು ಜಿಂಕೆಯಂತೆ ಕಂಡುಬರುತ್ತಿದ್ದಳು.॥3-4½॥
</details>

###### 5


<details><summary>ಮೂಲಮ್</summary>

ಅಧೋಗತಮುಖೀಂ ಸೀತಾಂ ತಾಮಭ್ಯೇತ್ಯ ನಿಶಾಚರಃ ॥
</details>

###### 6


<details><summary>ಮೂಲಮ್</summary>

ತಾಂ ತು ಶೋಕವಶಾತ್ ದೀನಾಮವಶಾಂ ರಾಕ್ಷಸಾಧಿಪಃ ।  
ಸ ಬಲಾದ್ದರ್ಶಯಾಮಾಸ ಗೃಹಂ ದೇವಗೃಹೋಪಮಮ್ ॥
</details>

<details><summary>ಅನುವಾದ</summary>

ಶೋಕದಿಂದ ದೀನಳಾಗಿ ವಿವಶಳಾಗಿ ತಲೆತಗ್ಗಿಸಿಕೊಂಡು ಕುಳಿತಿರುವ ಸೀತೆಯ ಬಳಿಗೆ ಹೋಗಿ ರಾಕ್ಷಸಾಧಿಪ ನಿಶಾಚರ ರಾವಣನು ಆಕೆಯನ್ನು ಒತ್ತಾಯಪೂರ್ವಕವಾಗಿ ದೇವಗೃಹದಂತಿರುವ ತನ್ನ ಸುಂದರ ಭವನವನ್ನು ತೋರಿಸಿದನು.॥5-6॥
</details>

###### 7


<details><summary>ಮೂಲಮ್</summary>

ಹರ್ಮ್ಯಪ್ರಾಸಾದಸಂಬಾಧಂ  ಸ್ತ್ರೀಸಹಸ್ರನಿಷೇವಿತಮ್ ।  
ನಾನಾಪಕ್ಷಿಗಣೈರ್ಜುಷ್ಟಂ ನಾನಾರತ್ನ ಸಮನ್ವಿತಮ್ ॥
</details>

<details><summary>ಅನುವಾದ</summary>

ಅದು ಎತ್ತರವಾದ ಸೌಧಗಳಿಂದ ಏಳು ಅಂತಸ್ತಿನ ಮನೆಗಳಿಂದ ತುಂಬಿತ್ತು. ಅವುಗಳಲ್ಲಿ ಸಾವಿರಾರು ಸ್ತ್ರೀಯರು ವಾಸಿಸುತ್ತಿದ್ದರು. ಗುಂಪು ಗುಂಪಾದ ನಾನಾ ಜಾತಿಯ ಪಕ್ಷಿಗಳು ಅಲ್ಲಿ ಕಲರವ ಮಾಡುತ್ತಿದ್ದವು. ನಾನಾ ಪ್ರಕಾರದ ರತ್ನಗಳು ಆ ಅಂತಃಪುರದ ಶೋಭೆಯನ್ನು ಹೆಚ್ಚಿಸಿದ್ದವು.॥7॥
</details>

###### 8


<details><summary>ಮೂಲಮ್</summary>

ದಾಂತಕೈಸ್ತಾಪನೀಯೈಶ್ಚ ಸ್ಘಾಟಿಕೈ ರಾಜತೈಸ್ತಥಾ ।  
ವಜ್ರವೈಡೂರ್ಯಚಿತ್ರೈಶ್ಚ ಸ್ತಂಭೇರ್ದೃಷ್ಟಿ ಮನೋರಮೈಃ ॥
</details>

<details><summary>ಅನುವಾದ</summary>

ಅದರಲ್ಲಿ ಅನೇಕ ಕಂಬಗಳಿದ್ದು, ಆನೆಯದಂತ, ಶುದ್ಧ ಚಿನ್ನ, ಸ್ಫಟಿಕ ಮಣಿ, ಬೆಳ್ಳಿ, ವಜ್ರ, ವೈಢೂರ್ಯಗಳಿಂದ ಜಟಿತವಾಗಿ ಬಹಳ ವಿಚಿತ್ರವಾಗಿ ಕಂಡುಬರುತ್ತಿದ್ದವು.॥8॥
</details>

###### 9


<details><summary>ಮೂಲಮ್</summary>

ದಿವ್ಯದುಂದುಭಿನಿರ್ಘೋಷಂ ತಪ್ತಕಾಂಚನಭೂಷಣಮ್ ।  
ಸೋಪಾನಂ ಕಾಂಚನಂ ಚಿತ್ರಮಾರುರೋಹ ತಯಾ ಸಹ ॥
</details>

<details><summary>ಅನುವಾದ</summary>

ಆ ಭವನದಲ್ಲಿ ದಿವ್ಯ ದುಂದುಭಿಗಳ ಮಧುರ ಘೋಷ ಆಗುತ್ತಿತ್ತು. ಆ ಅಂತಃಪುರವನ್ನು ಪುಟಕ್ಕಿಟ್ಟ ಬಂಗಾರದ ಒಡವೆಗಳಿಂದ ಅಲಂಕರಿಸಲಾಗಿತ್ತು. ರಾವಣನು ಸೀತೆಯನ್ನು ಕರೆದುಕೊಂಡು ಚಿನ್ನದಿಂದ ನಿರ್ಮಿಸಿದ ವಿಚಿತ್ರ ಮೆಟ್ಟಿಲುಗಳನ್ನು ಹತ್ತಿದನು.॥9॥
</details>

###### 10


<details><summary>ಮೂಲಮ್</summary>

ದಾಂತಕಾ ರಾಜತಾಶ್ಚೈವ ಗವಾಕ್ಷಾಃ ಪ್ರಿಯದರ್ಶನಾಃ ।  
ಹೇಮಜಾಲವೃತಾಶ್ಚಾಸಂಸ್ತತ್ರ ಪ್ರಾಸಾದಪಂಕ್ತಯಃ ॥
</details>

<details><summary>ಅನುವಾದ</summary>

ಅಲ್ಲಿ ಹಸ್ತಿದಂತದಿಂದ ಹಾಗೂ ಬೆಳ್ಳಿಯಿಂದ ನಿರ್ಮಿಸಿದ ಸುಂದರವಾಗಿ ಕಂಡುಬರುವ ಕಿಟಕಿಗಳು ಇದ್ದವು. ಚಿನ್ನದ ಜಾಲರಿಗಳಿಂದ ಮುಚ್ಚಿದ್ದ ಪ್ರಾಸಾದಗಳ ಸಾಲುಗಳೂ ಕಾಣುತ್ತಿದ್ದವು.॥10॥
</details>

###### 11


<details><summary>ಮೂಲಮ್</summary>

ಸುಧಾಮಣಿವಿಚಿತ್ರಾಣಿ ಭೂಮಿಭಾಗಾನಿ ಸರ್ವಶಃ ।  
ದಶಗ್ರೀವಃ ಸ್ವಭವನೇ ಪ್ರಾದರ್ಶಯತ ಮೈಥಿಲೀಮ್ ॥
</details>

<details><summary>ಅನುವಾದ</summary>

ಆ ಭವನದ ನೆಲವು ಸುಣ್ಣ-ಸುರ್ಖಿಯಿಂದ ಗಟ್ಟಿಯಾಗಿಸಿ, ಅದರಲ್ಲಿ ಮಣಿಗಳನ್ನು ಜೋಡಿಸಿದ್ದರು. ಅದರಿಂದ ಅದೆಲ್ಲವೂ ವಿಚಿತ್ರವಾಗಿ ಕಂಡುಬರುತಿತ್ತು. ದಶಗ್ರೀವನು ತನ್ನ ಭವನದ ಎಲ್ಲ ವಸ್ತುಗಳನ್ನು ಮೈಥಿಲಿಗೆ ತೋರಿಸಿದನು.॥11॥
</details>

###### 12


<details><summary>ಮೂಲಮ್</summary>

ದೀರ್ಘಿಕಾಃ ಪುಷ್ಕರಿಣ್ಯಶ್ಚ ನಾನಾಪುಷ್ಪಸಮಾವೃತಾಃ ।  
ರಾವಣೋ ದರ್ಶಯಾಮಾಸ ಸೀತಾಂ ಶೋಕಪರಾಯಣಮ್ ॥
</details>

<details><summary>ಅನುವಾದ</summary>

ರಾವಣನು ಅನೇಕ ಬಾವಿಗಳನ್ನು ಬಗೆ ಬಗೆಯ ಹೂವುಗಳಿಂದ ಮುಚ್ಚಿದ್ದ ಅನೇಕ ಕಲ್ಯಾಣಿಗಳನ್ನು ಸೀತೆಗೆ ತೊರಿಸಿದನು. ಸೀತೆಯು ಅದೆಲ್ಲವನ್ನು ನೋಡಿ ಶೋಕದಲ್ಲಿ ಮುಳುಗಿದಳು.॥12॥
</details>

###### 13


<details><summary>ಮೂಲಮ್</summary>

ದರ್ಶಯಿತ್ವಾ ತು ವೈದೇಹೀಂ ಕೃತ್ಸೃಂ ತದ್ಭವನೋತ್ತಮಮ್ ।  
ಉವಾಚ ವಾಕ್ಯಂ ಪಾಪಾತ್ಮಾ ಸೀತಾಂ ಲೋಭಿತುಮಿಚ್ಛಯಾ ॥
</details>

<details><summary>ಅನುವಾದ</summary>

ಆ ಪಾಪಾತ್ಮಾ ನಿಶಾಚರನು ವೈದೇಹಿಯನ್ನು ತನ್ನ ಸುಂದರ ಭವನವನ್ನು ತೋರಿಸಿ ಆಕೆಯನ್ನು ಮರಳುಗೊಳಿಸುವ ಇಚ್ಛೆಯಿಂದ ಈ ಪ್ರಕಾರ ಹೇಳಿದನು.॥13॥
</details>

###### 14


<details><summary>ಮೂಲಮ್</summary>

ದಶ ರಾಕ್ಷಸಕೋಟ್ಯಶ್ಚ ದ್ವಾವಿಂಶತಿರಥಾಪರಾಃ ।  
ವರ್ಜಯಿತ್ವಾ ಜರಾವೃದ್ಧಾನ್ ಬಾಲಾಂಶ್ಚ ರಜನೀಚರಾನ್ ॥
</details>

###### 15


<details><summary>ಮೂಲಮ್</summary>

ತೇಷಾಂ ಪ್ರಭುರಹಂ ಸೀತೇ ಸರ್ವೇಷಾಂ ಭೀಮಕರ್ಮಣಾಮ್ ।  
ಸಹಸ್ರಮೇಕಮೇಕಸ್ಯ ಮಮ ಕಾರ್ಯಪುರಃಸರಮ್ ॥
</details>

<details><summary>ಅನುವಾದ</summary>

ಸೀತೇ! ನನ್ನ ಅಧೀನದಲ್ಲಿ ಮೂವತ್ತೆರಡು ಕೋಟಿ ರಾಕ್ಷಸರಿದ್ದಾರೆ. ಈ ಸಂಖ್ಯೆಯು ಮುದುಕರು ಮತ್ತು ಬಾಲಕ ನಿಶಾಚರರನ್ನು ಬಿಟ್ಟು ಹೇಳಿರುವೆನು. ಭಯಂಕರ ಕರ್ಮಮಾಡುವ ಈ ಎಲ್ಲ ರಾಕ್ಷಸರಿಗೆ ನಾನು ಒಡೆಯನಾಗಿದ್ದೇನೆ. ನನ್ನೊಬ್ಬನ ಸೇವೆಯಲ್ಲೇ ಒಂದು ಸಾವಿರ ರಾಕ್ಷಸರಿದ್ದಾರೆ.॥14-15॥
</details>

###### 16


<details><summary>ಮೂಲಮ್</summary>

ಯದಿದಂ ರಾಜತಂತ್ರಂ ಮೇ ತ್ವಯಿ ಸರ್ವಂ ಪ್ರತಿಷ್ಠಿತಮ್ ।  
ಜೀವಿತಂ ಚ ವಿಶಾಲಾಕ್ಷಿ ತ್ವಂ ಮೇ ಪ್ರಾಣೈರ್ಗರೀಯಸೀ ॥
</details>

<details><summary>ಅನುವಾದ</summary>

ವಿಶಾಲಲೋಚನೇ! ನನ್ನ ಈ ಎಲ್ಲ ರಾಜ್ಯ ಮತ್ತು ಜೀವನ ನಿನ್ನ ಮೇಲೆಯೇ ಅವಲಂಬಿಸಿದೆ. (ಅಥವಾ ಇದೆಲ್ಲವೂ ನಿನ್ನ ಚರಣಗಳಲ್ಲಿ ಅರ್ಪಿತವಾಗಿದೆ.) ನೀನು ನನಗೆ ಪ್ರಾಣಗಳಿಗಿಂತಲೂ ಹೆಚ್ಚು ಪ್ರಿಯಳಾಗಿರುವೆ.॥16॥
</details>

###### 17


<details><summary>ಮೂಲಮ್</summary>

ಬಹ್ವೀನಾಮುತ್ತಮಸ್ತ್ರೀಣಾಂ ಮಮ ಯೋಽಸೌ ಪರಿಗ್ರಹಃ ।  
ತಾಸಾಂ ತ್ವಮೀಶ್ವರೀ ಸೀತೇ ಮಮ ಭಾರ್ಯಾ ಭವ ಪ್ರಿಯೇ ॥
</details>

<details><summary>ಅನುವಾದ</summary>

ಸೀತೇ! ನನ್ನ ಅಂತಃಪುರವು ನನ್ನ ಅನೇಕ ಸುಂದರೀ ಭಾರ್ಯೆಯರಿಂದ ತುಂಬಿರುವುದು, ನೀನು ಅವರೆಲ್ಲರ ಒಡತಿಯಾಗು. ಪ್ರಿಯೆ! ನನ್ನ ಭಾರ್ಯೆಯಾಗು.॥17॥
</details>

###### 18


<details><summary>ಮೂಲಮ್</summary>

ಸಾಧು ಕಿಂ ತೇಽನ್ಯಥಾಬುದ್ಧ್ಯಾ ರೋಚಯಸ್ಯ ವಚೋ ಮಮ ।  
ಭಜಸ್ವ ಮಾಭಿತಪ್ತಸ್ಯ ಪ್ರಸಾದಂ ಕರ್ತುಮರ್ಹಸಿ ॥
</details>

<details><summary>ಅನುವಾದ</summary>

ನನ್ನ ಈ ಹಿತಕರ ಮಾತನ್ನು ಒಪ್ಪಿಕೋ, ಇದನ್ನು ಮೆಚ್ಚಿಕೋ. ಇದಕ್ಕೆ ವಿಪರೀತ ವಿಚಾರವನ್ನು ಮನಸ್ಸಿಗೆ ತರುವುದರಿಂದ ಏನು ಲಾಭ? ನನ್ನನ್ನು ಅಂಗೀಕರಿಸು. ನಾನು ಪೀಡಿತನಾಗಿದ್ದೇನೆ. ನನ್ನ ಮೇಲೆ ಕೃಪೆ ಮಾಡು.॥18॥
</details>

###### 19


<details><summary>ಮೂಲಮ್</summary>

ಪರಿಕ್ಷಿಪ್ತಾ ಸಮುದ್ರೇಣ ಲಂಕೇಯಂ ಶತಯೋಜನಾ ।  
ನೇಯಂ ಧರ್ಷಯಿತುಂ ಶಕ್ಯಾ ಸೇಂದ್ರೈರಪಿ ಸುರಾಸುರೈಃ ॥
</details>

<details><summary>ಅನುವಾದ</summary>

ಸಮುದ್ರದಿಂದ ಆವರಿಸಿರುವ ಈ ಲಂಕೆಯ ರಾಜ್ಯದ ವಿಸ್ತಾರ ನೂರು ಯೋಜನವಾಗಿದೆ. ಇಂದ್ರನ ಸಹಿತ ಸಮಸ್ತ ದೇವತೆಗಳೂ ಅಸುರರೂ ಸೇರಿದರೂ ಇದನ್ನು ಧ್ವಂಸಮಾಡಲಾರರು.॥19॥
</details>

###### 20


<details><summary>ಮೂಲಮ್</summary>

ನ ದೇವೇಷು ನ ಯಕ್ಷೇಷು ನ ಗಂಧರ್ವೇಷು ನರ್ಷಿಷು ।  
ಅಹಂ ಪಶ್ಯಾಮಿ ಲೋಕೇಷು ಯೋ ಮೇ ವೀರ್ಯಸಮೋ ಭವೇತ್ ॥
</details>

<details><summary>ಅನುವಾದ</summary>

ನನ್ನ ಪರಾಕ್ರಮಕ್ಕೆ ಸಮಾನವಾಗಿ ದೇವತೆಗಳಲ್ಲಿ, ಯಕ್ಷರಲ್ಲಿ, ಗಂಧರ್ವರಲ್ಲಿ, ಋಷಿಗಳಲ್ಲಿ, ಯಾರನ್ನೂ ನಾನು ನೊಡುವುದಿಲ್ಲ.॥20॥
</details>

###### 21


<details><summary>ಮೂಲಮ್</summary>

ರಾಜ್ಯಭ್ರಷ್ಟೇನ ದೀನೇನ ತಾಪಸೇನ ಪದಾತಿನಾ ।  
ಕಿಂ ಕರಿಷ್ಯಸಿ ರಾಮೇಣ ಮಾನುಷೇಣಾಲ್ಪ ತೇಜಸಾ ॥
</details>

<details><summary>ಅನುವಾದ</summary>

ರಾಮನಾದರೋ ರಾಜ್ಯಭ್ರಷ್ಟ, ದೀನ, ತಪಸ್ವೀ, ಕಾಲ್ನಡಿಗೆಯಿಂದ ನಡೆಯುವ ಮನುಷ್ಯನಾದ್ದರಿಂದ ಅಲ್ಪ ತೇಜವುಳ್ಳವನಾಗಿದ್ದಾನೆ. ಅವನನ್ನು ನಂಬಿ ಏನು ಮಾಡುವೆ.॥21॥
</details>

###### 22


<details><summary>ಮೂಲಮ್</summary>

ಭಜಸ್ವ ಸೀತೇ ಮಾಮೇವ ಭರ್ತಾಹಂ ಸದೃಶಸ್ತವ ।  
ಯೌವನಂ ಹ್ಯಧ್ರುವಂ ಭೀರು ರಮಸ್ವೇಹ ಮಯಾ ಸಹ ॥
</details>

<details><summary>ಅನುವಾದ</summary>

ಸೀತೆ! ನನ್ನನ್ನು ತನ್ನವನಾಗಿಸಿಕೋ. ನಾನು ನಿನಗೆ ಯೋಗ್ಯಪತಿಯಾಗಿದ್ದೇನೆ. ಭೀರು! ಯೌವ್ವನವು ಸದಾ ಇರುವಂತಹುದಲ್ಲ. ಆದ್ದರಿಂದ ಇಲ್ಲಿ ಇದ್ದು ನನ್ನೊಂದಿಗೆ ರಮಿಸು.॥22॥
</details>

###### 23


<details><summary>ಮೂಲಮ್</summary>

ದರ್ಶನೇ ಮಾ ಕೃಥಾ ಬುದ್ಧಿಂ ರಾಘವಸ್ಯ ವರಾನನೇ ।  
ಕಾಸ್ಯ ಶಕ್ತಿರಿಹಾಗಂತುಮಪಿ ಸೀತೇ ಮನೋರಥೈಃ ॥
</details>

<details><summary>ಅನುವಾದ</summary>

ವರಾನನೇ! ಸೀತೆ! ಇನ್ನು ನೀನು ರಾಮನ ದರ್ಶನದ ವಿಚಾರವನ್ನು ಬಿಟ್ಟುಬಿಡು. ಇಲ್ಲಿಯವರೆಗೆ ಬರುವ ಮನೋರಥ ಮಾಡಲೂ ಕೂಡ ಆ ರಾಮನಲ್ಲಿ ಇಷ್ಟು ಶಕ್ತಿ ಎಲ್ಲಿದೆ.॥23॥
</details>

###### 24


<details><summary>ಮೂಲಮ್</summary>

ನ ಶಕ್ಯೋ ವಾಯುರಾಕಾಶೇ ಪಾಶೈರ್ಬದ್ಧುಂ ಮಹಾಜವಃ ।  
ದೀಪ್ಯಮಾನಸ್ಯ ವಾಪ್ಯಗ್ನೇರ್ಗ್ರಹೀತುಂ ವಿಮಲಾಂ ಶಿಖಾಃ ॥
</details>

<details><summary>ಅನುವಾದ</summary>

ಆಕಾಶದಲ್ಲಿ ಮಹಾವೇಗದಿಂದ ಬೀಸುವ ವಾಯುವನ್ನು ಹಗ್ಗಗಳಿಂದ ಕಟ್ಟಲಾಗುವುದಿಲ್ಲ ಅಥವಾ ಪ್ರಜ್ವಲಿಸುವ ಅಗ್ನಿಯ ನಿರ್ಮಲ ಜ್ವಾಲೆಗಳನ್ನು ಕೈಯಿಂದ ಹಿಡಿದುಕೊಳ್ಳಲಾಗುವುದಿಲ್ಲ.॥24॥
</details>

###### 25


<details><summary>ಮೂಲಮ್</summary>

ತ್ರಯಾಣಾಮಪಿ ಲೋಕಾನಾಂ ನ ತಂ ಪಶ್ಯಾಮಿ ಶೋಭನೇ ।  
ವಿಕ್ರಮೇಣ ನಯೇದ್ಯಸ್ತ್ವಾಂ ಮದ್ಭಾಹುಪರಿಲಾಪಿತಾಮ್ ॥
</details>

<details><summary>ಅನುವಾದ</summary>

ಶೋಭನೇ! ನನ್ನ ಭುಜಗಳಿಂದ ಸುರಕ್ಷಿತವಾದ ನಿನ್ನನ್ನು ಪರಾಕ್ರಮದಿಂದ ಇಲ್ಲಿಂದ ಕೊಂಡು ಹೋಗುವ ವೀರನನ್ನು ನಾನು ಮೂರು ಲೋಕಗಳಲ್ಲಿಯೂ ಯಾರನ್ನೂ ನೋಡುವುದಿಲ್ಲ.॥25॥
</details>

###### 26


<details><summary>ಮೂಲಮ್</summary>

ಲಂಕಾಯಾಃ ಸುಮಹದ್ರಾಜ್ಯಮಿದಂ ತ್ವಮನುಪಾಲಯ ।  
ತ್ವತ್ಪ್ರೇಷ್ಯಾ ಮದ್ವಿಧಾಶ್ಚೈವ ದೇವಾಶ್ಚಾಪಿ ಚರಾಚರಮ್ ॥
</details>

<details><summary>ಅನುವಾದ</summary>

ಲಂಕೆಯ ಈ ವಿಶಾಲ ರಾಜ್ಯವನ್ನು ನೀನೇ ಆಳು. ನನ್ನಂತಹ ರಾಕ್ಷಸನು, ದೇವತೆಗಳು ಹಾಗೂ ಸಮಸ್ತ ಚರಾಚರ ಜಗತ್ತು ನಿನಗೆ ಸೇವಕರಾಗಿ ಇರುವೆವು.॥26॥
</details>

## (ಶ್ಲೋಕ - 27½)


<details><summary>ಮೂಲಮ್</summary>

ಅಭಿಷೇಕಜಲಕ್ಲಿನ್ನಾ ತುಷ್ಟಾ ಚ  ರಮಯಸ್ವ ಚ ॥  
ದುಷ್ಕೃತಂ ಯತ್ಪುರಾ ಕರ್ಮ ವನವಾಸೇನ ತದ್ಗತಮ್॥  
ಯಚ್ಚ ತೇ ಸುಕೃತಂ ಕರ್ಮ ತಸ್ಯೇಹ ಫಲಮಾಪ್ನುಹಿ ।
</details>

<details><summary>ಅನುವಾದ</summary>

ಲಂಕೆಯ ರಾಜ್ಯಕ್ಕೆ ಪಟ್ಟಾಭಿಷಿಕ್ತಳಾಗಿ, ಆ ಜಲದಿಂದ ಆರ್ಧ್ರಳಾಗಿ, ಸುಂತುಷ್ಟವಾಗಿ ನೀನು ಕ್ರೀಡಾ ವಿನೋದಲ್ಲಿ ತೊಡಗು. ನಿನ್ನ ಮೊದಲಿನ ದುಷ್ಕರವಾದ ವನವಾಸದ ಕಷ್ಟ ಮುಗಿದುಹೋಯಿತು. ಇನ್ನು ನಿನ್ನ ಉಳಿದಿರುವ ಪುಣ್ಯ ಕರ್ಮದ ಫಲವನ್ನು ಇಲ್ಲಿ ಅನುಭವಿಸು.॥27½॥
</details>

## (ಶ್ಲೋಕ - 28½)


<details><summary>ಮೂಲಮ್</summary>

ಇಹ ಸರ್ವಾಣಿ ಮಾಲ್ಯಾನಿ ದಿವ್ಯಗಂಧಾನಿ ಮೈಥಿಲಿ ॥  
ಭೂಷಣಾನಿ ಚ ಮುಖ್ಯಾನಿ ತಾನಿ ಸೇವ ಮಯಾ ಸಹ ।
</details>

<details><summary>ಅನುವಾದ</summary>

ಮಿಥಿಲೇಶಕುಮಾರೀ! ನೀನು ನನ್ನೊಂದಿಗೆ ಇಲ್ಲಿ ಇದ್ದು, ಎಲ್ಲ ಪ್ರಕಾರದ ಪುಷ್ಪಹಾರ, ದಿವ್ಯಗಂಧ ಮತ್ತು ಶ್ರೇಷ್ಠ ಆಭೂಷಣಾದಿಗಳನ್ನು ಸೇವಿಸುತ್ತಾ ಇರು.॥28॥
</details>

###### 29


<details><summary>ಮೂಲಮ್</summary>

ಪುಷ್ಪಕಂ ನಾಮ ಸುಶ್ರೋಣಿ ಭ್ರಾತುರ್ವೈಶ್ರವಣಸ್ಯ ಮೇ ॥
</details>

## (ಶ್ಲೋಕ - 30½)


<details><summary>ಮೂಲಮ್</summary>

ವಿಮಾನಂ ಸೂರ್ಯಸಂಕಾಶಂ ತರಸಾ ನಿರ್ಜಿತಂ ರಣೇ ।  
ವಿಶಾಲಂ ರಮಣೀಯಂ ಚ ತದ್ವಿಮಾನಂ ಮನೋಜವಮ್ ॥  
ತತ್ರ ಸೀತೇ ಮಯಾ ಸಾರ್ಧಂ ವಿಹರಸ್ವ ಯಥಾಸುಖಮ್ ।
</details>

<details><summary>ಅನುವಾದ</summary>

ಸುಂದರೀ! ಸೂರ್ಯನಂತೆ ಪ್ರಕಾಶಿತವಾದ ಈ ಪುಷ್ಪಕವಿಮಾನ ನನ್ನ ಅಣ್ಣ ಕುಬೇರನದ್ದಾಗಿತ್ತು. ಅದನ್ನು ನಾನು ಬಲವಂತವಾಗಿ ಗೆದ್ದುಕೊಂಡಿರುವೆ. ಇದು ಅತ್ಯಂತ ರಮಣೀಯ, ವಿಶಾಲ ಹಾಗೂ ಮನೋವೇಗದಿಂದ ಚಲಿಸುವುದಾಗಿದೆ. ಸೀತೆ! ನೀನು ಅದರಲ್ಲಿ ನನ್ನೊಂದಿಗೆ ಕುಳಿತು ಸುಖವಾಗಿ ವಿಹರಿಸು.॥29-30½॥
</details>

## (ಶ್ಲೋಕ - 31½)


<details><summary>ಮೂಲಮ್</summary>

ವದನಂ ಪದ್ಮಸಂಕಾಶಂ ವಿಮಲಂ ಚಾರುದರ್ಶನಮ್ ॥  
ಶೋಕಾರ್ತಂ ತು ವರಾರೋಹೇ ನ ಭ್ರಾಜತಿ ವರಾನನೇ ।
</details>

<details><summary>ಅನುವಾದ</summary>

ವರಾರೋಹೇ ಸುಮುಖೀ! ಈ ಕಮಲದಂತಹ ಸುಂದರ, ನಿರ್ಮಲ ಮತ್ತು ಮನೋಹರವಾಗಿ ಕಾಣುವ ನಿನ್ನ ಮುಖವು ಶೋಕದಿಂದ ಪೀಡಿತವಾದ್ದರಿಂದ ಶೋಭಿಸುವುದಿಲ್ಲ.॥31½॥
</details>

## (ಶ್ಲೋಕ - 32½)


<details><summary>ಮೂಲಮ್</summary>

ಏವಂ ವದತಿ ತಸ್ಮಿನ್ ಸಾ ವಸ್ತ್ರಾಂತೇನ ವರಾಂಗನಾ ॥  
ಪಿಧಾಯೇಂದುನಿಭಂ ಸೀತಾ ಮಂದಮಶ್ರೂಣ್ಯವರ್ತಯತ್ ।
</details>

<details><summary>ಅನುವಾದ</summary>

ರಾವಣನು ಹೀಗೆ ಮಾತನಾಡತೊಡಗಿದಾಗ, ಪರಮ ಸುಂದರೀ ಸೀತಾದೇವಿಯು ಚಂದ್ರನಂತಹ ಮನೋಹರ ತನ್ನ ಮುಖವನ್ನು ಸೆರಗಿನಿಂದ ಮುಚ್ಚಿಕೊಂಡು ನಿಧಾನವಾಗಿ ಕಂಬನಿಗರೆದಳು.॥32½॥
</details>

## (ಶ್ಲೋಕ - 33½)


<details><summary>ಮೂಲಮ್</summary>

ಧ್ಯಾಯಂತೀಂ ತಾಮಿವಾಸ್ವಸ್ಥಾಂ ಸೀತಾಂ ಚಿಂತಾಹತಪ್ರಭಾಮ್ ॥  
ಉವಾಚ ವಚನಂ ಪಾಪೋ ರಾವಣೋ ರಜನೀಚರಃ ।
</details>

<details><summary>ಅನುವಾದ</summary>

ಸೀತೆಯು ಶೋಕದಿಂದ ಅಸ್ವಸ್ಥಳಂತಾಗಿದ್ದಳು. ಚಿಂತೆಯಿಂದ ಆಕೆಯ ಕಾಂತಿಯು ಮರೆಯಾಗಿತ್ತು ಮತ್ತು ಅವಳು ಭಗವಾನ್ ರಾಮನನ್ನು ಧ್ಯಾನಿಸತೊಡಗಿದಳು. ಆ ಸ್ಥಿತಿಯಲ್ಲಿ ಆಕೆಯ ಬಳಿ ಆ ವೀರ ನಿಶಾಚರ ರಾವಣನು ಈ ಪ್ರಕಾರ ನುಡಿದನು.॥33½॥
</details>

## (ಶ್ಲೋಕ - 34½)


<details><summary>ಮೂಲಮ್</summary>

ಅಲಂ ವ್ರೀಡೇನ ವೈದೇಹಿ  ಧರ್ಮಲೋಪಕೃತೇನ ತೇ॥  
ಆರ್ಷೋಽಯಂ ದೈವನಿಷ್ಪಂದೋ ಯಸ್ತ್ವಾಮಭಿಭವಿಷ್ಯತಿ ।
</details>

<details><summary>ಅನುವಾದ</summary>

ವಿದೇಹನಂದಿನೀ! ತನ್ನ ಪತಿಯ ತ್ಯಾಗ ಮತ್ತು ಪರ ಪುರುಷನ ಅಂಗೀಕಾರದಿಂದ ಆಗುವ ಧರ್ಮಲೋಪದ ಆಶಂಕೆ ಯಿಂದ ನೀನು ನಾಚಿಕೊಳ್ಳಬೇಕಾಗಿಲ್ಲ, ಇಂತಹ ಲಜ್ಜೆಯು ವ್ಯರ್ಥವಾಗಿದೆ. ದೇವಿ! ನಿನ್ನೊಂದಿಗೆ ಆದ ನನ್ನ ಸ್ನೇಹ ಸಂಬಂಧವು ಆರ್ಷಧರ್ಮಶಾಸ್ತ್ರಗಳ ಮೂಲಕ ಸಮರ್ಥಿತವಾಗಿದೆ..॥34½॥
</details>

<details><summary>ಟಿಪ್ಪನೀ</summary>

* ಹೀಗೆ ಹೇಳಿ ರಾವಣನು ಸೀತಾದೇವಿಗೆ ಮೋಸಮಾಡಲು ಬಯಸುತ್ತಿದ್ದನು. ವಾಸ್ತವವಾಗಿ ಇಂತಹ ಪಾಪಕತ್ಯಗಳನ್ನು ಧರ್ಮಶಾಸ್ತ್ರಗಳು ಸಮರ್ಥನ ಮಾಡುವುದಿಲ್ಲ. ಕುಮಾರಿ ಕನ್ಯೆಯನ್ನು ಬಲವಂತವಾಗಿ ಅಪಹರಣವು ಶಾಸಗಳಲ್ಲಿ ರಾಕ್ಷಸ ವಿವಾಹವೆಂದು ಹೇಳಲಾಗಿದೆ. ಆದರೆ ಅದನ್ನು ನಿಂದ್ಯವೆಂದೇ ತಿಳಿಯಲಾಗಿದೆ. ಈ ಪಾಪದಿಂದಲೇ ಚಿನ್ನದ ಲಂಕೆಯು ಮಣ್ಣುಗೂಡಿತು ಮತ್ತು ರಾವಣನ ಸೈನ್ಯಬಲ-ಕುಲ-ಪರಿವಾರ ಸಹಿತವಾಗಿ ನಾಶವಾಗಿ ಹೋಯಿತು.
</details>

## (ಶ್ಲೋಕ - 35½)


<details><summary>ಮೂಲಮ್</summary>

ಏತೌ ಪಾದೌ ಮಯಾ ಸ್ನಿಗ್ಧೌ ಶಿರೋಭಿಃ ಪರಿಪೀಡಿತೌ॥  
ಪ್ರಸಾದಂ ಕುರು ಮೇ ಕ್ಷಿಪ್ರಂ ವಶ್ಯೋ ದಾಸೋಽಹಮಸ್ಮಿ ತೇ ।
</details>

<details><summary>ಅನುವಾದ</summary>

ನಿನ್ನ ಈ ಕೋಮಲ ಮತ್ತು ನುಣುಪಾದ ಚರಣಗಳಲ್ಲಿ ನಾನು ನನ್ನ ಹತ್ತು ತಲೆಗಳನ್ನು ಇಡುವೆನು. ಈಗ ಶೀಘ್ರವಾಗಿ ನನ್ನ ಮೇಲೆ ಕೃಪೆ ಮಾಡು. ನಾನು ಸದಾ ನಿನ್ನ ಅಧೀನವಾಗಿರುವ ದಾಸನಾಗಿದ್ದೇನೆ.॥35½॥
</details>

## (ಶ್ಲೋಕ - 36½)


<details><summary>ಮೂಲಮ್</summary>

ಇಮಾಃ ಶೂನ್ಯಾ ಮಯಾ ವಾಚಃ ಶುಷ್ಯಮಾಣೇನ ಭಾಷಿತಾಃ ॥  
ನ ಚಾಪಿ ರಾವಣಃ ಕಾಂಚಿನ್ಮೂರ್ಧ್ನಾ ಸ್ತ್ರೀಂ ಪ್ರಣಮೇತ ಹ ।
</details>

<details><summary>ಅನುವಾದ</summary>

ನಾನು ಕಾಮಾಗ್ನಿಯಿಂದ ಬೆಂದು ಈ ಮಾತನ್ನು ಹೇಳಿರುವೆನು. ಇವು ನಿಷ್ಪಲವಾಗದಿರುವಂತೆ ಕೃಪೆ ಮಾಡು. ಏಕೆಂದರೆ ರಾವಣನು ಯಾವುದೇ ಸ್ತ್ರೀಯಳಿಗೆ ತಲೆಬಾಗಿ ವಂದಿಸುವುದಿಲ್ಲ. ಕೇವಲ ನಿನ್ನ ಎದುರಿಗೆ ತಲೆ ಬಾಗಿರುವೆನು.॥36½॥
</details>

###### 37


<details><summary>ಮೂಲಮ್</summary>

ಏವಮುಕ್ತ್ವಾ ದಶಗ್ರೀವೋ ಮೈಥಿಲೀಂ ಜನಕಾತ್ಮಜಮ್ ।  
ಕೃತಾಂತವಶಮಾಪನ್ನೋ ಮಮೇಯಮಿತಿ ಮನ್ಯತೇ ॥
</details>

<details><summary>ಅನುವಾದ</summary>

ಮಿಥಿಲೇಶಕುಮಾರಿ ಜಾನಕಿಯ ಬಳಿ ಹೀಗೆ ಹೇಳಿ ಕಾಲಕ್ಕೆ ವಶೀಭೂತನಾದ ರಾವಣನು ಮನಸ್ಸಿನಲ್ಲೇ ‘ಈಗ ಇವಳು ನನ್ನ ಅಧೀನಳಾದಳು’ ಎಂದುಕೊಂಡನು.॥37॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀ ವಾಲ್ಮೀಕಿವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅರಣ್ಯಕಾಂಡದಲ್ಲಿ ಐವತ್ತೈದನೆಯ ಸರ್ಗ ಸಂಪೂರ್ಣವಾಯಿತು.॥55॥
</details>
