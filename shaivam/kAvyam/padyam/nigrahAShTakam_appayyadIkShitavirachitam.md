+++
title = "निग्रहाष्टकम् (अप्पय्यदीक्ष्हितविरचितम्)"
"Text title" = "nigrahAShTakam"
"File name" = "nigrahAShTakam.itx"
itxtitle = "nigrahAShTakam (appayyadIkShitavirachitam)"
engtitle = "nigrahAShTakam"
Category = "aShTaka, shiva, appayya-dIkShita"
Location = "doc_shiva"
Sublocation = "shiva"
Author = "Appayya Dikshit  (16th cent. A.D.)"
Language = "Sanskrit"
Subject = "philosophy/hinduism/religion"
"Transliterated by" = "Sunder Hattangadi"
"Proofread by" = "Sunder Hattangadi"
Description-comments = "Appayaa Dikshit's prayer to Shiva for protection"
Source = "Savivaran sriraamayanbharatsaar DLI 5990010894333"
Indexextra = "(Scan)"
"Latest update" = "September 25, 2015"
"Send corrections to" = "(sanskrit at cheerful dot c om)"
"Site access" = "https://sanskritdocuments.org"

+++
  
 निग्रहाष्टकम्   
श्रीमदप्पय्यदीक्षितविरचितम् ।  
  

<details><summary>विश्वास-प्रस्तुतिः - १</summary>

मार्गे सहायं भगवन्तम् एव  
**विश्वस्य** विश्वाधिक **निर्गतोऽस्मि** ।  
शास्त्रं प्रमाणं यदि, सा +++(→कृत्या)+++ **विपत्स्यात्**  
तस्यैव मन्दो मयि यां **चिकीर्षेत्** ॥ १॥
</details>

<details><summary>मूलम् - १</summary>

मार्गे सहायं भगवन्तमेव  
विश्वस्य विश्वाधिक निर्गतोऽस्मि ।  
शास्त्रं प्रमाणं यदि सा विपत्स्या-  
त्तस्यैव मन्दो मयि यां चिकीर्षेत् ॥ १॥
</details>
  

<details><summary>विश्वास-प्रस्तुतिः - २</summary>

कान्तारे प्रान्तरे वा मद्-अ-कुशल-कृतौ सान्तरं सान्तरङ्गं  
मह्यं **द्रुह्यन्तम्** अन्तं **गमयतु** भगवान् अन्तकस्यान्तकारी ।  
क्षिप्रं विप्राधमस्य **क्षिपतु** तद्-उदरस्येव मायाविवर्तान्  
आर्तान् बन्धून् अबन्धून् इव मम शिशिराभ्यन्तरान् **सन्तनोतु** ॥ २॥
</details>

<details><summary>मूलम् - २</summary>

कान्तारे प्रान्तरे वा मदकुशलकृतौ सान्तरं सान्तरङ्गं  
मह्यं द्रुह्यन्तमन्तं गमयतु भगवानन्तकस्यान्तकारी ।  
क्षिप्रं विप्राधमस्य क्षिपतु तदुदरस्येव मायाविवर्ता  
नार्तान्बन्धूनबन्धूनिव मम शिशिराभ्यन्तरान्सन्तनोतु ॥ २॥
</details>
  

<details><summary>विश्वास-प्रस्तुतिः - ३</summary>

सहस्रं **वर्तन्तां** पथिपथि परे साहस-कृतं  
**प्रवर्तन्तां** बाधं मयि विविधम् **अप्यारचयितुम्** ।  
न लक्षीकुर्वेऽहं नलिन-ज-लिपि-प्राप्तम् अपि तन्   
मम स्वामी चामीकर--शिखर-चापोऽस्ति पुरतः ॥ ३॥
</details>

<details><summary>मूलम् - ३</summary>

सहस्रं वर्तन्तां पथिपथि परे साहसकृतं  
प्रवर्तन्तां बाधं मयि विविधमप्यारचयितुम् ।  
न लक्षीकुर्वेऽहं नलिनजलिपि प्राप्तमपि तन-  
मम स्वामी चामीकरशिखरचापोऽस्ति पुरतः ॥ ३॥
</details>
  

<details><summary>विश्वास-प्रस्तुतिः - ४</summary>

सङ्कल्प्य स्थाणु-शास्त्र-प्रचरण-विहतिः स्वेन कार्या भुवीति  
श्मश्रूणि स्वैरमश्रूण्यपि खलु महतां स्पर्धया वर्धयन्तम् ।  
क्षुद्रं विद्रावयेयुर्झटिति वृषपतिक्रोधनिःश्वासलेशाः  
शास्त्रं शैलादिभृत्यास्तनुयुरखिलभूमण्डलव्याप्तमेतत् ॥ ४॥
</details>

<details><summary>मूलम् - ४</summary>

सङ्कल्प्य स्थाणुशास्त्रप्रचरणविहतिः स्वेन कार्या भुवीति  
श्मश्रूणि स्वैरमश्रूण्यपि खलु महतां स्पर्धया वर्धयन्तम् ।  
क्षुद्रं विद्रावयेयुर्झटिति वृषपतिक्रोधनिःश्वासलेशाः  
शास्त्रं शैलादिभृत्यास्तनुयुरखिलभूमण्डलव्याप्तमेतत् ॥ ४॥
</details>
  

<details><summary>विश्वास-प्रस्तुतिः - ५</summary>

क्वचिद् अवयवे **दग्धुं** कश्चिद् बलाद् **अनुचिन्तयन्**  
**निरसनम्** इतो देशात् **कर्तुं** महेश्वरम् आश्रितान् ।  
प्रमथ-परिषद्-रोशैर् **दग्धाऽखिलावयवः** स्वयं  
**निरसनम्** इतो लोकाद् एव क्षणेन **समश्नुताम्** ॥ ५॥
</details>

<details><summary>मूलम् - ५</summary>

क्वचिदवयवे दग्धुं कश्चिद्बलादनुचिन्तयन्  
निरसनमितो देशात्कर्तुं महेश्वरमाश्रितान् ।  
प्रमथपरिषद्रोशैर्दग्धाऽखिलावयवः स्वयं  
निरसनमितो लोकादेव क्षणेन समश्नुताम् ॥ ५॥
</details>
  

<details><summary>विश्वास-प्रस्तुतिः - ६</summary>

काल-प्रतीक्षा नहि तस्य कार्या  
पुलस्त्य-पुत्राऽऽदिवद् अन्तकारे ।  
त्वद्-आश्रित-**द्रोह-कृतोद्यमानां**  
सद्यः **पतेद्** एव हि मूर्ध्नि दण्डः ॥ ६॥
</details>

<details><summary>मूलम् - ६</summary>

कालप्रतीक्षा नहि तस्य कार्या  
पुलस्त्यपुत्राऽऽदिवदन्तकारे ।  
त्वदाश्रितद्रोहकृतोद्यमानां  
सद्यः पतेदेव हि मूर्ध्नि दण्डः ॥ ६॥
</details>
  

<details><summary>विश्वास-प्रस्तुतिः - ७</summary>

कण्ठे रुद्राक्ष-मालां भसितम् अतिसितं भाल-देशे च **पश्यन्**  
**नश्यन्न्** एव **क्रुधं** यस् तद्-अपहृत-मतिः सत्सु **कुर्वीत** गुर्वीम् ।  
तत्-फालात् तूर्णम् आयुर् लिखितम् असु-गणं चापि तत्-कण्ठ-देशात्  
क्रुद्धास् ते ह्य् **उद्धरेयुर्** निज-पद-कमलाङ्गुष्ठ-लीला-विलासात् ॥ ७॥
</details>

<details><summary>मूलम् - ७</summary>

कण्ठे रुद्राक्षमालां भसितमतिसितं भालदेशे च पश्यन्  
नश्यन्नेव क्रुधं यस्तदपहृतमतिः सत्सु कुर्वीत गुर्वीम् ।  
तत्फालात्तूर्णमायुर्लिखितमसुगणं चापि तत्कण्ठदेशात्  
क्रुद्धास्ते ह्युद्धरेयुर्निजपदकमलाङ्गुष्ठलीलाविलासात् ॥ ७॥
</details>
  

<details><summary>विश्वास-प्रस्तुतिः - ८</summary>

स-कल-भुवन-कर्ता साम्ब-मूर्तिः शिवश् चेत्  
स-कलम् अपि पुराणं सागमं चेत् प्रमाणम् ।  
यदि **भवति** महत्त्वं भस्म-रुद्राक्ष-भाजां  
किम् इति **न मृतिर्** अस्मद्-द्रोहिणः **स्याद्** अकाण्डे ॥ ८॥
</details>

<details><summary>मूलम् - ८</summary>

सकलभुवनकर्ता साम्बमूर्तिः शिवश्चेत्  
सकलमपि पुराणं सागमं चेत्प्रमाणम् ।  
यदि भवति महत्वं भस्मरुद्राक्षभाजां  
किमिति न मृतिरस्मद्रोहिणः स्यादकाण्डे ॥ ८॥
</details>
  
इति श्रीभारद्वाजकुलजलधिकौस्तुभश्रीमदद्वैतविद्याचार्य  
श्रीमदप्पय्यदीक्षितकृतं चक्राङ्कितनिग्रहाष्टकं सम्पूर्णम् ॥  
  
श्रीरस्तु ।  शुभमस्तु  ।  
  
