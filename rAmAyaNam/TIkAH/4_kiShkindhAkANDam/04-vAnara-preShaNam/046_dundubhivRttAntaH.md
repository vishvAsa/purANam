+++
title = "०४६ दुन्दुभिवृत्तान्तः"
title_english = "046 Sugreeva s knowledge of physical world"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-046-_Dundubhi_Vruthanthaha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/4_kiShkindhAkANDam/04-vAnara-preShaNam/046_dundubhivRttAntaH.md">
<details><summary><h3>IITK ...{Loading}...</h3></summary>

Sugriva narrates the fight between Dundubhi and Vali and explains how he
has come to acquire knowledge of geogrphy of all quarters



#### श्लोकः
##### मूलम्
गतेषु वानरेन्द्रेषु रामस्सुग्रीवमब्रवीत्।  
कथं भवान्विजानीते सर्वं वै मण्डलं भुवः॥4.46.1॥

##### शब्दार्थः
वानरेन्द्रेषु when the monkey chieftains, गतेषु had gone, रामः Rama, सुग्रीवम् to Sugriva, अब्रवीत् said, भवान् you, भुवः of the earth, सर्वम् entire, मण्डलम् region, कथम् how, विजानीते do you know

##### आङ्ग्लानुवादः
When the chieftains of the monkeys left, Rama enquired Sugriva, how he had come to know  the regions of the entire earth (which is a mandala. a circular form).



#### श्लोकः
##### मूलम्
सुग्रीवस्तु ततो राममुवाच प्रणतात्मवान्।  
श्रूयतां सर्वमाख्यास्ये विस्तरेण नरर्षभ॥4.46.2॥

##### शब्दार्थः
ततः then, सुग्रीवः Sugriva, प्रणतात्मवान् offered reverential salutation, रामम् to Rama, उवाच spoke, सर्वम् all, विस्तरेण in detail, आख्यास्ये narrate, नरर्षभ O Rama, श्रूयताम् listen.

##### आङ्ग्लानुवादः
Then offering reverential salutation to Rama, Sugriva said, 'I shall narrate in detail. Listen, O bull among men



#### श्लोकः
##### मूलम्
यदा तु दुन्दुभिं नाम दानवं महिषाकृतिम्।  
परिकालयते वाली मलयं प्रति पर्वतम्॥4.46.3॥  
तदा विवेश महिषो मलयस्य गुहां प्रति।  
विवेश वाली तत्रापि मलयं तज्जिघांसया॥4.46.4॥

##### शब्दार्थः
वाली Vali, महिषाकृतिम् in buffalo form, दुन्दुभिं नाम named Dundubhi, दानवम् demon, यदा when, मलयं पर्वतं प्रति till the mount Malaya, प्रतिकालयते wished to kill him, तदा then, महिषः buffalo, मलयस्य Malaya's, गुहां प्रति towards the cave, विवेश entered, वाली Vali, तज्जिघांसया with the intention of killing him, तत्रापि into that, मलयम् Malaya, विवेश entered.

##### आङ्ग्लानुवादः
Vali chased the demon Dundubhi in buffalo form into a cave of mount Malaya in order to kill him.



#### श्लोकः
##### मूलम्
ततोऽहं तत्र निक्षिप्तो गुहाद्वारि विनीतवत्।  
न च निष्क्रामते वाली तदा संवत्सरे गते4.46.5॥

##### शब्दार्थः
ततः then, विनीतवत् with due loyalty, अहम् I, तत्र there, गुहाद्वारि निक्षिप्तः I was made to wait at the entrance of the cave, तदा then, संवत्सरे when a year, गते passed, वाली Vali, न निष्क्रामते not returned.

##### आङ्ग्लानुवादः
'Then I waited at the entrance of the cave with due loyalty. A year passed. Yet Vali did not return.



#### श्लोकः
##### मूलम्
ततः क्षतजवेगेन आपुपूरे तदा बिलम्।  
तदहं विस्मितो दृष्ट्वा भ्रातृशोकविषार्दितः॥4.46.6॥

##### शब्दार्थः
ततः then, बिलम् cave, क्षतजवेगेन with the speed of the gushing blood, आपुपूरे filled with, तदा then, अहम् I, तत् that, दृष्ट्वा after seeing, विस्मितः bewildered, भ्रातुः brother, शोकविषार्दितः suffered intense agony.

##### आङ्ग्लानुवादः
'There seeing the cave overflowing with the gushing blood, I was bewildered, thinking that my brother might have been killed. I suffered intense agony.



#### श्लोकः
##### मूलम्
अथाऽहं कृतबुद्धिस्तु सुव्यक्तं निहतो गुरुः।  
शिला पर्वतसङ्काशा बिलद्वारि मया कृता॥4.46.7॥  
अशक्नुव न्निष्क्रमितुं महिषो विनशेदिति।

##### शब्दार्थः
अथ then, गुरुः brother Vali, सुव्यक्तम् it is evident, निहतः killed, अहम् I, कृतबुद्धिः I thought, महिषः buffalo, निष्क्रमितुम् to return, अशक्नुवन् being unable, विनशेदिति should be destroyed, मया by myself, पर्वतसङ्काशा of the mountain size, शिला rock, बिलद्वारि at the entrance of, कृता placed.

##### आङ्ग्लानुवादः
'Thereafter, convinced that my brother was killed, I placed a mountainsize rock at the entrance of the cave so that Dundubhi will be destroyed, unable to come out of the cave.



#### श्लोकः
##### मूलम्
ततोऽहमागां किष्किन्धां निराशस्तस्य जीविते॥4.46.8॥  
राज्यं च सुमहत्प्राप्य तारया रुमया सह।  
मित्रैश्च सहितस्तत्र वसामि विगतज्वरः॥4.46.9॥

##### शब्दार्थः
ततः then, अहम् I, तस्य his, जीविते about his life, निराशः lost hope, किष्किन्धाम् to Kishkinda, आगाम् I came, सुमहत्  great, राज्यं च kingdom also, रुमया सह with Ruma, तार या with Tara, प्राप्य having got, तत्र there, मित्रैः with friends, सहितः accompanied, विगतज्वरः fearlessly, वसामि I lived.

##### आङ्ग्लानुवादः
'I lost hope of his life and came back to Kishkinda. Having got the kingdom, and also Ruma and Tara, I was anointed king and ruled it fearlessly with all friends.



#### श्लोकः
##### मूलम्
आजगाम ततो वाली हत्वा तं दानवर्षभम्।  
ततोऽहमददां राज्यं गौरवाद्भययन्त्रितः॥4.46.10॥

##### शब्दार्थः
ततः then, दानवर्षभम् bull among monsters वाली Vali, तम् him, हत्वा after killing, आजगाम he came, ततः then, अहम् I, भययन्त्रितः constrained with fear, गौरवात् with respect, राज्यम् kingdom, अददाम् returned.

##### आङ्ग्लानुवादः




#### श्लोकः
##### मूलम्
स मां जिघांसुर्दुष्टात्मा वाली प्रव्यथितेन्द्रियः।  
परिकालयते क्रोधाद्धावन्तं सचिवैस्सह॥4.46.11॥

##### शब्दार्थः
दुष्टात्मा evilminded, सः वाली that Vali, प्रव्यथितेन्द्रियः having lost control over his senses, सचिवैस्सह along with ministers, धावन्तम् while I was running, माम् me, जिघांसुः to kill, क्रोधात् enraged, परिकालयते ran after me.

##### आङ्ग्लानुवादः
'The evilminded Vali, having lost his selfcontrol, ran after me in anger, to kill me and my ministers. I kept running.



#### श्लोकः
##### मूलम्
ततोऽहं वालिना तेन साऽनुबद्धः प्रधावितः।  
नदीश्च विविधाः पश्यन्वनानि नगराणि च॥4.46.12॥

##### शब्दार्थः
ततः then, तेन by him, वालिना by Vali, अनुबद्धः chased, सः अहम् that I was, विविधाः many, नदीः rivers, वनानि forests, नगराणि च towns, पश्यन् while seeing, प्रधावितः I ran.

##### आङ्ग्लानुवादः




#### श्लोकः
##### मूलम्
आदर्शतलसङ्काशा ततो वै पृथिवी मया।  
अलातचक्रप्रतिमा दृष्टा गोष्पदवत्तदा॥4.46.13॥

##### शब्दार्थः
ततः then, मया by me, पृथिवी the earth, आदर्शतलसङ्काशा like the surface of a mirror, अलातचक्रप्रतिमा  like a circling of fireband, दृष्टा seen, गोष्पदवत् as though it is of the size of cow's hoof, तदा then.

##### आङ्ग्लानुवादः




#### श्लोकः
##### मूलम्
पूर्वां दिशं ततो गत्वा पश्यामि विविधान् द्रुमान्।  
पर्वतन्श्च नदी  रम्यास्सरांसि विविधानि च॥4.46.14॥

##### शब्दार्थः
ततः then, पूर्वां दिशम् eastern quarter, गत्वा after going, विविधान् several, द्रुमान् trees, नदीन् rivers, रम्यान् delighting, पर्वतान् mountains, विविधानि many, सरांसि च lakes also, पश्यामि see (saw).

##### आङ्ग्लानुवादः
'Then I ran in the eastern direction and saw many trees, lakes, rivers and beautiful mountains.



#### श्लोकः
##### मूलम्
उदयं तत्र पश्यामि पर्वतं धातुमण्डितम्।  
क्षीरोदं सागरं चैव नित्यमप्सरसालयम्॥4.46.15॥

##### शब्दार्थः
तत्र there, धातुमण्डितम् embellished with minerals, उदयं पर्वतम् mountain behind which the Sun rises, नित्यम् always, अप्सरसालयम् frequented by apsaras, क्षीरोदं सागरं चैव the milky ocean also, पश्यामि see (saw).

##### आङ्ग्लानुवादः
'There I saw, filled with minerals the mountain behind which the Sun rises and the milky ocean frequented by the apsaras.



#### श्लोकः
##### मूलम्
परिकालयमानस्तु वालिनाऽभिद्रुत स्तदा।  
पुनरावृत्य सहसा प्रस्थितोऽहं तदा विभो॥4.46.16॥

##### शब्दार्थः
विभो O king, वालिना by Vali, परिकालयमानः chased away, अहम् I, तदा then, अभिद्रुतः I ran, तदा then, पुनः again, आवृत्य I turned back, सहसा at once, प्रस्थितः I left.

##### आङ्ग्लानुवादः
'O king chased thus by Vali, I ran and turned back and ran againfast.



#### श्लोकः
##### मूलम्
पुनरावर्तमानस्तु वालिनाऽभिद्रुतोद्रुतम्।  
दिशस्तस्यास्ततो भूयः प्रस्थितो दक्षिणां दिशम्।  
विन्ध्यपादपसङ्कीर्णां चन्दनद्रुमशोभिताम्॥4.46.17॥

##### शब्दार्थः
पुनः again, आवर्तमानः changing, वलिना by Vali, द्रुतम् fast, अभिद्रुतः chased, ततः then, तस्याः that, दिशः direction, भूयः turned, विन्ध्यपादपसङ्कीर्णाम् filled with the mountains of Vindhya and trees, चन्दनद्रुमशोभिताम् filled with beautiful sandal trees, दक्षिणां दिशम् southern quarter, प्रस्थितः ran.

##### आङ्ग्लानुवादः
'Then chased by Vali, I changed my present direction from the east towards the southern quarter where Vindhya mountain stood with its, beautiful sandal trees.



#### श्लोकः
##### मूलम्
द्रुमशैलांस्ततः पश्यन्भूयो दक्षिणतोऽपराम्।  
पश्चिमां च दिशं प्राप्ता वालिना समभिद्रुतः॥4.46.18॥

##### शब्दार्थः
द्रुमशैलां trees and mountains, दक्षिणतः from the southern quarter, अपराम् another, पश्यन् while seeing, भूयः again, वालिना by Vali, समभिद्रुतः chased, पश्चिमां दिशम् western quarter, प्राप्ताः I reached.

##### आङ्ग्लानुवादः
'I was looking at the trees and mountains in the southern direction, I reached the western quarter pursued by Vali.



#### श्लोकः
##### मूलम्
सम्पश्यन्विविधान्देशानस्तं च गिरिसत्तमम्।  
प्राप्य चास्तं गिरिश्रेष्ठमुत्तरां सम्प्रधावितः॥4.46.19॥

##### शब्दार्थः
विविधान् many, देशान् places, गिरिसत्तमम् best of mountains, अस्तं च where the Sun sets, पश्यन् while I was seeing, गिरिश्रेष्ठम् foremost of mountains, अस्तम् where the Sun sets, प्राप्य having  reached, उत्तराम्  northern, सम्प्रधावितः ran.

##### आङ्ग्लानुवादः
'Looking at the places around, I reached the best of mountains where the Sun sets (I found Vali still chasing me) and ran towards the north.



#### श्लोकः
##### मूलम्
हिमवन्तं च मेरुं च समुद्रं च तथोत्तरम्।  
यदा न विन्दं शरणं वालिना समभिद्रुतः॥4.46.20॥  
तदा मां बुद्धिसम्पन्नो हनूमान्वाक्यमब्रवीत्।

##### शब्दार्थः
हिमवन्तं च Himavanta also, मेरुं च Meru also, तथा so also, उत्तरं समुद्रं च even the northern sea, वालिना by Vali, समभिद्रुतः chased, यदा when, शरणम् protection, न विन्दम् I did not get, तदा then, बुद्धिसम्पन्नः wise, हनूमान् Hanuman, माम् to me, वाक्यम् these words, अब्रवीत्  spoke.

##### आङ्ग्लानुवादः
'I saw Himavan and mount Meru on the north and the northern sea. Still pursued by Vali, I could not know where to go when wise Hanuman spoke to me these wordsः



#### श्लोकः
##### मूलम्
इदानीं मे स्मृतं राजन्यथा वाली हरीश्वरः॥4.46.21॥  
मतङ्गेन तदा शप्तो ह्यस्मिन्नाश्रममण्डले।  
प्रविशेद्यदि वै वाली मूर्धाऽस्य शतधा भवेत्॥4.46.22॥  
तत्र वासस्सुखोऽस्माकं निरुद्विग्नो भविष्यति।

##### शब्दार्थः
राजन् O king, हरीश्वरः king of monkeys, वाली Vali, तदा then, मतङ्गेन by Mathanga, यथा as, शप्तः cursed, मे to me, इदानीम् now, स्मृतम् I remembered, वाली Vali, अस्मिन् in this, आश्रममण्डले hermitage site, प्रविशेद्यदि if he enters, अस्य his, मूर्धा head, शतधा hundred pieces, भवेत् will become, तत्र there, अस्माकम् to us, वासः residence, सुखः happy, निरुद्विग्नः peaceful, भविष्यति will be.

##### आङ्ग्लानुवादः
'I remembed Matanga's curse to Vali, king of monkeys. Vali would not enter the site of Matanga's hermitage as his head would break into a hundred pieces if he did'. Therefore  we thought it would be safe for us to reside in that place.



#### श्लोकः
##### मूलम्
ततः पर्वतमासाद्य ऋष्यमूकं नृपात्मज॥4.46.23॥  
न विवेश तदा वाली मतङ्गस्य भयात्तदा।

##### शब्दार्थः
नृपात्मज  O prince Rama, ततः from that place, ऋष्यमूकं पर्वतम् mountain Rishyamuka, तदा then, आसाद्य having reached, वाली Vali, मतङ्गस्य Matanga's, भयात् out of fear of, तदा then, न विवेश did not enter.

##### आङ्ग्लानुवादः
'O prince Rama then I reached mount Rishyamuka which Vali did not enter out of fear  
of the curse of Matanga.



#### श्लोकः
##### मूलम्
एवं मया तदा राजन्प्रत्यक्षमुपलक्षितम्॥4.46.24॥  
पृथिवीमण्डलं कृत्स्नं गुहामस्यागतस्ततः।

##### शब्दार्थः
राजन् king, एवम् in that manner, तदा then, कत्स्नम् पृथिवीमण्डलम् entire earth, प्रत्यक्षम् saw directly, मया by me, उपलक्षितम् is surveyed, गुहाम् this cave, ततः thereafter, आगतः reached, अस्मि I am.

##### आङ्ग्लानुवादः
'O king that way I surveyed the entire earth directly and returned to this cave and lived here.  

#### समाप्तिः
 श्रीमद्रामायणे वाल्मीकीय आदिकाव्ये किष्किन्धाकाण्डे षटचत्वारिंशस्सर्गः॥  
Thus ends the fortysixth sarga in Kishkindakanda of the first epic, the Holy Ramayana composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/4_kiShkindhAkANDam/04-vAnara-preShaNam/046_dundubhivRttAntaH.md">
<details><summary><h3>भूषणम् ...{Loading}...</h3></summary>



गतेषु वानरेन्द्रेषु रामः सुग्रीवमब्रवीत् ।  

कथं भवान् विजानीते सर्वं वै मण्डलं भुवः  ॥  ४।४६।१  ॥   

अथ रामाय सुग्रीवेण स्वस्य सर्वभूमण्डलज्ञानमूलकथनं षट्चत्वारिंशे
गतेष्वित्यादि  ॥  ४।४६।१  ॥   

  

सुग्रीवस्तु ततो राममुवाच प्रणतात्मवान् ।  

श्रूयतां सर्वमाख्यास्ये विस्तरेण नरर्षभ  ॥  ४।४६।२  ॥   

प्रणतात्मवान् प्रणतदेहवान्  ॥  ४।४६।२  ॥   

  

यदा तु दुन्दुभिं नाम दानवं महिषाकृतिम् ।  

परिकालयते वाली मलयं प्रति पर्वतम्  ॥  ४।४६।३  ॥   

यदेति । केचिदत्र दुन्दुभिशब्देन उपचारान्मायाव्येवोच्यते मायाविनो
वृत्तान्तस्यानुवादादित्याहुः । तन्न, महिषाकृतिमित्यस्य विरोधात् । "तदा
विवेश महिषः । महिषो विन शेदिति" इति पुनः पुनरुक्तेश्च रामेण
विदितवृत्तान्तश्च न वचनमर्हति । तर्हि कथमुपपत्तिरिति चेत्? उच्यते पूर्वं
मायाविवृत्तान्ताभिधानादत्र महिषवृत्तान्ताभिधानाच्च तदानीमुभावप्यागताविति
वेदितव्यम् । तत्र महिषः कथञ्चित् स्वात्मानं गोपयित्वा वालिनि विनिर्गते
पुनः मत्तः कदाचिदागत्य वालिना हत इत्यविरोधः । वक्ष्यत्येवमन्यत्रापि
विषये । यथा रावणेन सीतोपप्लवे उद्युक्ते मन्दोदरीधान्यमालिन्यौ
निवारिण्यौ, तत्रैका पूर्वमुक्ता अन्या वानरसन्निधावनुवादे । तस्मादयमृषेः
स्वभाव इति बोध्यम् । परिकालयते पलाययति । कलतेर्मितो वृद्धिरार्षी  ॥ 
४।४६।३  ॥   

  

तदा विवेश महिषो मलयस्य गुहां प्रति ।  

विवेश वाली तत्रापि मलयं तज्जिघांसया  ॥  ४।४६।४  ॥   

तत्रापि गुहायामपि । तज्जिघांसया मलयं विवेष  ॥  ४।४६।४  ॥   

  

ततो ऽहं तत्र निक्षिप्तो गुहाद्वारि विनीतवत् ।  

न च निष्क्रमते वाली तदा संवत्सरे गते  ॥  ४।४६।५  ॥   

विनीतवत् विनययुक्तमिति क्रियाविशेषणम्  ॥  ४।४६।५  ॥   

  

ततः क्षतजवेगेन आपुपूरे तदा बिलम् ।  

तदहं विस्मितो दृष्ट्वा भ्रातृशोकविषार्दितः  ॥  ४।४६।६  ॥   

भ्रातृशोक एव विषं तेन अर्दितः, अभवमिति शेषः  ॥  ४।४६।६  ॥   

  

अथाहं कृतबुद्धिस्तु सुव्यक्तं निहतो गुरुः ।  

शिला पर्वतसङ्काशा बिलद्वारि मयावृता  ॥  ४।४६।७  ॥   

अशक्नुवन्निष्क्रमितुं महिषो विनशेदिति ।  

ततो ऽहमागां किष्किन्धां निराशस्तस्य जीविते ।  

राज्यं च सुमहत्प्राप्तं तारया रुमया सह  ॥  ४।४६।८  ॥   

अथेति । अहं गुरुर्निहत इति कृतबुद्धिः, अभवमिति शेषः । विनशेत्
विनश्येदित्यर्थः  ॥  ४।४६।७,८  ॥   

  

मित्रैश्च सहितस्तत्र वसामि विगतज्वरः ।  

आजगाम ततो वाली हत्वा तं दानवर्षभम्  ॥  ४।४६।९  ॥   

वसामि अवसम् । दानवर्षभं मायाविनम्  ॥  ४।४६।९  ॥   

  

ततो ऽहमददां राज्यं गौरवाद्भययन्त्रितः  ॥  ४।४६।१०  ॥   

भययन्त्रितः भयपरवशः  ॥  ४।४६।१०  ॥   

  

स मां जिघांसुर्दुष्टात्मा वाली प्रव्यथितेन्द्रियः ।  

परिकालयते क्रोधाद्धावन्तं सचिवैस्सह  ॥  ४।४६।११  ॥   

परिकालयते निरकासयत्  ॥  ४।४६।११  ॥   

  

ततो ऽहं वालिना तेन सानुबन्धः प्रधावितः ।  

नदीश्च विविधाः पश्यन् वनानि नगराणि च  ॥  ४।४६।१२  ॥   

आदर्शतलसङ्काशा ततो वै पृथिवी मया ।  

अलातचक्रप्रतिमा दृष्टा गोष्पदवत्तदा  ॥  ४।४६।१३  ॥   

सानुबन्धः सामात्यः । नदीः पश्यन्नहं प्रधावित इत्यन्वयः  ॥  ४।४६।१२,१३
 ॥   

  

पूर्वां दिशं ततो गत्वा पश्यामि विविधान् द्रुमान् ।  

पर्वतांश्च नदी रम्याः सरांसि विविधानि च  ॥  ४।४६।१४  ॥   

पश्यामि अपश्यम्  ॥  ४।४६।१४  ॥   

  

उदयं तत्र पश्यामि पर्वतं धातुमण्डितम् ।  

क्षीरोदं सागरं चैव नित्यमप्सरसालयम्  ॥  ४।४६।१५  ॥   

परिकालयमानस्तु वालिना ऽभिद्रुतस्तदा ।  

पुनरावृत्य सहसा प्रस्थितो ऽहं तदा विभो  ॥  ४।४६।१६  ॥   

अप्सरसा अपसरसाम् । पूर्वसवर्णदीर्घः । वालिनाभिद्रुतः परिकालयमानो ऽहं
द्रुमादिकमपश्यमिति पूर्वेणान्वयः  ॥  ४।४६।१५,१६  ॥   

  

पुनरावर्तमानस्तु वालिना ऽभिद्रुतो द्रुतम् ।  

दिशस्तस्यास्ततो भूयः प्रस्थितो दक्षिणां दिशम्  ॥  ४।४६।१७  ॥   

विन्ध्यपादप सङ्कीर्णां चन्दनद्रुमभूषिताम् ।  

द्रुमशैलांस्ततः पश्यन् भूयो दक्षिणतो ऽपरान्  ॥  ४।४६।१८  ॥   

पश्चिमां तु दिशं प्राप्तो वालिना समभिद्रुतः ।  

सम्पश्यन् विविधान् देशानस्तं च गिरिसत्तमम् ।  

प्राप्य चास्तं गिरिश्रेष्ठमुत्तरां सम्प्रधावितः  ॥  ४।४६।१९  ॥   

पुनरित्यादिश्लोकद्वयमेकान्वयम् । अस्याः पूर्वस्याः दिशः पुनरावृत्य
प्रस्थितो ऽस्मि । आवर्तमानो ऽहं पुनर्वालिनाभिद्रुतोस्मि ।
विन्ध्यपादपेत्यनेन किष्किन्धाया दक्षिणतो ऽपि विन्ध्यपर्वतशेषो ऽस्तीति
गम्यते  ॥  ४।४६।१७१९  ॥   

  

हिमवन्तं च मेरुं च समुद्रं च तथोत्तरम्  ॥  ४।४६।२०  ॥   

हिमवन्तमिति । अपश्यमिति शेषः  ॥  ४।४६।२०  ॥   

  

यदा न विन्दं शरणं वालिना समभिद्रुतः ।  

तदा मां बुद्धिसम्पन्नो हनुमान् वाक्यमब्रवीत्  ॥  ४।४६।२१  ॥   

शरणं रक्षणम् । न विन्दं नाविन्दम्  ॥  ४।४६।२१  ॥   

  

इदानीं मे स्मृतं राजन् यथा वाली हरीश्वरः ।  

मतङ्गेन तदा शप्तो ह्यस्मिन्नाश्रममण्डले  ॥  ४।४६।२२  ॥   

प्रविशेद्यदि वै वाली मूर्धा ऽस्य शतधा भवेत् ।  

तत्र वासः सुखो ऽस्माकं निरुद्विग्नो भविष्यति  ॥  ४।४६।२३  ॥   

इदानीमित्यादि । राजन् अस्मिन्नाश्रममण्डले वाली प्रविशेद्यदि तदा ऽस्य
मूर्धा शतधा भवेदिति मतङ्गेन पुरा हरीश्वरो यथाभिशप्तः तथा इदानीं मे
स्मृतमिति योजना । निरुद्विग्नः निर्भयः । भावे निष्ठा । इति हनुमान्
वाक्यमब्रवीदिति सम्बन्धः  ॥  ४।४६।२२,२३  ॥   

  

ततः पर्वतमासाद्य ऋश्यमूके नृपात्मज ।  

न विवेश तदा वाली मतङ्गस्य भयात्तदा  ॥  ४।४६।२४  ॥   

आसाद्य, स्थितो ऽहमिति शेषः  ॥  ४।४६।२४  ॥   

  

एवं मया तदा राजन् प्रत्यक्षमुपलक्षितम् ।  

पृथिवीमण्डलं कृत्स्नं गुहामस्यागतस्ततः  ॥  ४।४६।२५  ॥   

इत्यार्षे श्रीरामायणे वाल्मीकीये आदिकाव्ये श्रीमत्किष्किन्धाकाण्डे
षट्चत्वारिंशः सर्गः  ॥  ४६  ॥   

अस्य ऋश्यमूकस्य गुहां सीताभरणस्थानभूताम्  ॥  ४।४६।२५  ॥   

इति श्रीगोविन्दराजविरचिते श्रीरामायणभूषणे मुक्ताहाराख्याने
किष्किन्धाकाण्डव्याख्याने षट्चत्वारिंशः सर्गः  ॥  ४६  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/4_kiShkindhAkANDam/04-vAnara-preShaNam/046_dundubhivRttAntaH.md">
<details><summary><h3>शिरोमणी ...{Loading}...</h3></summary>



सुग्रीववृत्तान्तं श्रोतुकामस्य रामस्योक्तिमाह-- गतेष्विति । सर्वं भुवो
मण्डलं भवान्कथं विजानीते इति वचः वानरेन्द्रेषु गतेषु सत्सु रामः
सुग्रीवमब्रवीत्  ॥  ४।४६।१  ॥   

  

सुग्रीव इति । ततः रामप्रश्नश्रवणानन्तरं सुग्रीवो राममुवाच ।
तद्वचनाकारमाह-- सर्वमहमाख्यास्ये मम वचः श्रूयताम्  ॥  ४।४६।२  ॥   

  

तदभिधानप्रकारमाह-- यदेत्यादिभिः । यदा महिषाकृतिं दुन्दुभिः लक्षणया
दुन्दुभिपुत्रं मायाविनं तन्नामदानवं मलयं पर्वतं प्रति प्रतिकालयते
प्राद्रावयत् तदा महिषो मायावी मलयस्य गुहामाविवेश वाली अपि तज्जिघांसया
मलयं मलयगुहामाविवेश । श्लोकद्वयमेकान्वयि  ॥  ४।४६।३,४  ॥   

  

तत इति । ततो ऽनन्तरं विनीतवत् विशेषनीतियुक्तं यथा भवति तथा ऽहं
निक्षिप्तः गुहाद्वारि संस्थापितः संवत्सरे गते ऽपि वाली न निष्क्रमते
निरक्रमत  ॥  ४।४६।५  ॥   

  

तत इति । ततः क्षतजवेगेन वेगवद्रुधिरेण बिलम् आपुपूरे । तद्रुधिरं दृष्ट्वा
विस्मितो ऽहं भ्रातुः शोकविषादितः भ्रातृमरणसंशयजनितशोकविषादयुक्तो ऽभवमिति
शेषः  ॥  ४।४६।६  ॥   

  

अथेति । अथानन्तरं गुरुर्भ्राता सुव्यक्तं निहतः इति गतबुद्धिः
प्राप्तनिश्चयो ऽहमासमिति शेषः । अतः महिषो निष्क्रमितुमशक्नुवन् सन्
विनशिष्यति इति बुद्ध्या पर्वतसंकाशा शिलागुहाद्वारि मया कृता । सार्धश्लोक
एकान्वयी  ॥  ४।४६।७  ॥   

  

तत इति । तस्य वालिनो जीविते जीवने निराशो ऽहं सुमहत् राज्यं रुमया सह
तारां च प्राप्य मित्रैः सह तव किष्किन्धायां वसामि अवसम् । सार्धश्लोक
एकान्वयी  ॥  ४।४६।८,९  ॥   

  

आजगामेति । ततो ऽनन्तरं तं मायाविनं हत्वा वाली आजगाम । ततस्तदागमनानन्तरं
गौरवाद्वालिनो गुरुत्वात् हेतोः भययन्त्रितः भयेन संकुचितः सन् राज्यमददाम्
 ॥  ४।४६।१०  ॥   

  

स इति । प्रव्यथितेन्द्रियः गुहामुखपिधानपूर्वकमदागमनेन दुःखितचित्तः अत एव
दुष्टात्मा चञ्चलचित्तो वाली मां जिघांसुः सन् सचिवैः सह धावन्तं पलायन्तं
मां परिकालयते अन्वधावत्  ॥  ४।४६।११  ॥   

  

तत इति । ततस्तेन वालिना प्रधावितः अनुद्रुतः सानुबन्धः अमात्यसहितो ऽहं
नद्यादीन् पश्यन् सन् आगच्छमिति शेषः  ॥  ४।४६।१२  ॥   

  

आदर्शेति । ततः प्रधावनाद्धेतोः मया पृथिवी आदर्शतलसंकाशा स्पष्टं
सर्वदर्शनेन आदर्शतलसदृशी अलातचक्रप्रतिमा अतिवेगवत्स्वगमनेन अलातचक्रसदृशी
च दृष्टा, गोष्पदवत् भ्रमणे श्रमाभावेन गोष्पदसदृशी च कृता  ॥  ४।४६।१३  ॥   

  

भ्रमणप्रकारमाह-- पूर्वामित्यादिभिः । पूर्वां दिशं गत्वा द्रुमादीन्
पश्यामि अपश्यम्  ॥  ४।४६।१४  ॥   

  

उदयमिति । तत्र पूर्वदिशि उदयपर्वतादि पश्यामि अपश्यम् । अप्सरसशब्दः
अदन्तो ऽप्यत एव बुध्यते  ॥  ४।४६।१५  ॥   

  

परीति । वालिना परिकाल्यमानः पलायमानः अत एव अभिद्रुतः शीघ्रं प्रचलितो ऽहं
पुनरावृत्य निवर्त्य प्रस्थितः मार्गान्तरेण पश्चाद्भागं प्रचलितो
ऽहमासमिति शेषः  ॥  ४।४६।१६  ॥   

दिश इति । ततो ऽनन्तरं तस्याः पूर्वस्याः दिशः विन्ध्यपादपसंकीर्णां
दक्षिणां दिशं प्रस्थितो ऽहमभवमिति शेषः  ॥  ४।४६।१७  ॥   

  

द्रुमेति । वालिना समभिद्रुतो ऽहं दक्षिणतो दक्षिणस्यां दिशि द्रुमशैलान्
पश्यन् सन् अपरां तद्भिन्नां पश्चिमां दिशं प्राप्तः  ॥  ४।४६।१८  ॥   

  

संपश्यन्निति । विविधान् देशान् गिरिसत्तममस्तं च संपश्यन् सन्
गिरिश्रेष्ठमस्तं प्राप्य उत्तरां दिशं संप्रधावितः  ॥  ४।४६।१९  ॥   

  

हिमवन्तमिति । वालिना समभिद्रुतो ऽहं हिमवत्प्रभृतिं शरणं रक्षकं यदा न
विन्दे ततस्तदा हनूमान् वाक्यमब्रवीत् । सार्धश्लोक एकान्वयी  ॥  ४।४६।२०
 ॥   

  

तद्वचनाकारमाह-- इदानीमिति । अस्मिन्नाश्रममण्डले यदि वाली प्रविशेत् तदा
अस्य मूर्धा शतधा भवेत् इति मतङ्गेन यथा वाली शप्तः तथा इदानीं मे मया
स्मृतम् । सार्धश्लोक एकान्वयी  ॥  ४।४६।२१,२२  ॥   

  

तत्रेति । तत्र मतङ्गाश्रमे निरुर्द्विग्नः उद्वेगरहितः अत एव सुखः अस्माकं
वासो भविष्यति । तत्र तस्यां हनुमदुक्तौ सत्याम् ऋष्यमूकमासाद्य प्राप्य
विद्यमानस्य मम समीपे मतङ्गस्य भयात् वाली न विवेश । सार्धश्लोक एकान्वयी
 ॥  ४।४६।२३  ॥   

  

उपसंहरन्नाह-- एवमिति । एवमुक्तप्रकारेण पृथिवीमण्डलं प्रत्यक्षं मया
उपलक्षितं दृष्टं ततो ऽनन्तरं गुहामागतो ऽस्मि  ॥  ४।४६।२४  ॥   

  

इति श्रीमद्वाल्मीकीयरामायणव्याख्याने रामायणशिरोमणौ किष्किन्धाकाण्डे
षट्चत्वारिंशः सर्गः  ॥  ४।४६  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/4_kiShkindhAkANDam/04-vAnara-preShaNam/046_dundubhivRttAntaH.md">
<details><summary><h3>तिलकम् ...{Loading}...</h3></summary>



गतेष्विति  ॥  ४।४६।१  ॥   

  

प्रणत आत्मा देहो यस्यास्तीति  ॥  ४।४६।२  ॥   

  

दुन्दुभिं नामेतिं । अत्र दुन्दुभिशब्देन महिषशब्देन च तत्पुत्रो
मायाविनामा दानव उच्यते तद्वृत्तान्तस्यैवाग्रे वक्ष्यमाणत्वात् । "मायावी
नाम तेजस्वी दुन्दुभेः पूर्वजः सुतः" इति प्रागुक्तेस्तस्य तत्पुत्रत्वम्,
पितुर्माह्रिषाकाकारत्वात्तत्पुत्रस्य च तदाकारत्वमिति च बोध्यम्  ॥  ४।४६।३
 ॥   

  

मलयं मलयगुहाम्  ॥  ४।४६।४,५  ॥   

  

आपुपूरे पूर्णम्  ॥  ४।४६।६  ॥   

  

निहत इति । गतबुद्धिः प्राप्तबुद्धिः जात इति शेषः । ततः-- मयेत्यादि  ॥ 
४।४६।७  ॥   

  

विनशिष्यतीत्यस्येति बुद्ध्येति शेषः । तस्य वालिनः  ॥  ४।४६।८  ॥   

  

तारां च प्राप्येति संबन्धः । वसाम्यवसम्  ॥  ४।४६।९,१०  ॥   

  

परिकालयते सचिवैः सह धावन्तमनुधावति स्म  ॥  ४।४६।११  ॥   

  

ततस्तेन वालिना सो ऽहमनुबद्धो ऽनुद्रुतः प्रधावितः  ॥  ४।४६।१२  ॥   

  

ततो वै तदनुधावनहेतोर्मया गोष्पदवन्परिभ्राम्यमाणेयं
पृथिव्यलातचक्रप्रतिमादर्शतलसङ्काशा च दृष्टा । गोष्पदवदित्यनेन लङ्घने
ऽप्रयास उक्तः । अलातचक्रेत्यनेन स्वीयो भ्रमणवेगः । आदर्शतलेत्यनेन
भूतचक्रवर्तिपदार्थस्य स्पष्ठमनुभव उक्तः  ॥  ४।४६।१३  ॥   

  

उक्तमेव विवृणोति-- पूर्वां दिशमिति  ॥  ४।४६।१४  ॥   

  

अप्सरसशब्दो ऽकारान्तो ऽप्यार्षः  ॥  ४।४६।१५  ॥   

  

परिकाल्यमानः परिकालयमानः पलायमान इत्यर्थः अकारलोप आर्षः ।
पुनरावृत्योदयगिरिभुवः  ॥  ४।४६।१६  ॥   

  

तस्या दिशस्तां दिशं त्यक्त्वा  ॥  ४।४६।१७  ॥   

  

द्रुमान्तरे शैलान्तरे च तद्व्यवहितं वालिनं पश्यन्नपरां पश्चिमां दिशं
समभिद्रुत इति शेषः  ॥  ४।४६।१८  ॥   

  

गिरिसत्तमम् अभिधावित इति शेषः  ॥  ४।४६।१९  ॥   

  

मेरुं महामेरुम् । न विन्दे न लभे  ॥  ४।४६।२०  ॥   

  

किमब्रवीत्तदाह इदानीमिति । मे मया स्मृतम् । किं स्मृतं तदाह-- यथेति  ॥ 
४।४६।२१  ॥   

  

तदा पूर्वकाले । अस्मिन्नाश्रममण्डले वाली यदा प्रविशेत्तदास्य मूर्धा शतधा
भवेदिति हरीश्वरो मतङ्गेन शप्तः  ॥  ४।४६।२२  ॥   

  

तत्र मतङ्गाश्रमे । निरुद्विग्नो निर्भयः । आसाद्य स्थितस्य मम समीपमिति
शेषः, न विवेशेत्यन्वयः  ॥  ४।४६।२३  ॥   

  

तदा जातशापकृतादिति शेषः । गुहाम् ऋष्यमूकस्येति शेषः  ॥  ४।४६।२४  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
किष्किन्धाकाण्डे षट्चत्वरिंशः सर्गः  ॥  ४।४६  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/4_kiShkindhAkANDam/04-vAnara-preShaNam/046_dundubhivRttAntaH.md">
<details><summary><h3>द्राविडपाठः ...{Loading}...</h3></summary>



  
गतेषु वानरेन्द्रेषु रामः सुग्रीवमब्रवीत्।  
कथं भवान् विजानीते सर्वं वै मण्डलं भुवः ॥ 4.46.1 ॥   
सुग्रीवस्तु ततो राममुवाच प्रणतात्मवान्।  
श्रूयतां सर्वमाख्यास्ये विस्तरेण नरर्षभ ॥ 4.46.2 ॥   
यदा तु दुन्दुभिं नाम दानवं महिषाकृतिम्।  
परिकालयते वाली मलयं प्रति पर्वतम् ॥ 4.46.3 ॥   
तदा विवेश महिषो मलयस्य गुहां प्रति।  
विवेश वाली तत्रापि मलयं तज्जिघांसया ॥ 4.46.4 ॥   
ततोऽहं तत्र निक्षिप्तो गुहाद्वारि विनीतवत्।  
न च निष्क्रमते वाली तदा संवत्सरे गते ॥ 4.46.5 ॥   
ततः क्षतजवेगेन आपुपूरे तदा बिलम्।  
तदहं विस्मितो दृष्ट्वा भ्रातृशोकविषार्दितः ॥ 4.46.6 ॥   
अथाहं कृतबुद्धिस्तु सुव्यक्तं निहतो गुरुः।  
शिला पर्वतसङ्काशा बिलद्वारि मयावृता ॥ 4.46.7 ॥   
ततोऽहमागां किष्किन्धां निराशस्तस्य जीविते।  
राज्यं च सुमहत्प्राप्तं तारया रुमया सह ॥ 4.46.8 ॥   
मित्रैश्च सहितस्तत्र वसामि विगतज्वरः।  
आजगाम ततो वाली हत्वा तं दानवर्षभम् ॥ 4.46.9 ॥   
ततोऽहमददां राज्यं गौरवाद्भययन्त्रितः ॥ 4.46.10 ॥   
स मां जिघांसुर्दुष्टात्मा वाली प्रव्यथितेन्द्रियः।  
परिकालयते क्रोधाद्धावन्तं सचिवैस्सह ॥ 4.46.11 ॥   
ततोऽहं वालिना तेन सानुबन्धः प्रधावितः।  
नदीश्च विविधाः पश्यन् वनानि नगराणि च ॥ 4.46.12 ॥   
आदर्शतलसङ्काशा ततो वै पृथिवी मया।  
अलातचक्रप्रतिमा दृष्टा गोष्पदवत्तदा ॥ 4.46.13 ॥   
पूर्वां दिशं ततो गत्वा पश्यामि विविधान् द्रुमान्।  
पर्वतांश्च नदी रम्याः सरांसि विविधानि च ॥ 4.46.14 ॥   
उदयं तत्र पश्यामि पर्वतं धातुमण्डितम्।  
क्षीरोदं सागरं चैव नित्यमप्सरसालयम् ॥ 4.46.15 ॥   
परिकालयमानस्तु वालिनाऽभिद्रुतस्तदा।  
पुनरावृत्य सहसा प्रस्थितोऽहं तदा विभो ॥ 4.46.16 ॥   
पुनरावर्तमानस्तु वालिनाऽभिद्रुतो द्रुतम्।  
दिशस्तस्यास्ततो भूयः प्रस्थितो दक्षिणां दिशम् ॥ 4.46.17 ॥   
विन्ध्यपादप सङ्कीर्णां चन्दनद्रुमभूषिताम्।  
द्रुमशैलांस्ततः पश्यन् भूयो दक्षिणतोऽपरान् ॥ 4.46.18 ॥   
सम्पश्यन् विविधान् देशानस्तं च गिरिसत्तमम्।  
प्राप्य चास्तं गिरिश्रेष्ठमुत्तरां सम्प्रधावितः ॥ 4.46.19 ॥   
हिमवन्तं च मेरुं च समुद्रं च तथोत्तरम् ॥ 4.46.20 ॥   
यदा न विन्दं शरणं वालिना समभिद्रुतः।  
तदा मां बुद्धिसम्पन्नो हनुमान् वाक्यमब्रवीत् ॥ 4.46.21 ॥   
इदानीं मे स्मृतं राजन् यथा वाली हरीश्वरः।  
मतङ्गेन तदा शप्तो ह्यस्मिन्नाश्रममण्डले ॥ 4.46.22 ॥   
प्रविशेद्यदि वै वाली मूर्धाऽस्य शतधा भवेत्।  
तत्र वासः सुखोऽस्माकं निरुद्विग्नो भविष्यति ॥ 4.46.23 ॥   
ततः पर्वतमासाद्य ऋश्यमूके नृपात्मज।  
न विवेश तदा वाली मतङ्गस्य भयात्तदा ॥ 4.46.24 ॥   
एवं मया तदा राजन् प्रत्यक्षमुपलक्षितम्।  
पृथिवीमण्डलं कृत्स्नं गुहामस्यागतस्तः ॥ 4.46.25 ॥   

</details>
</div>
