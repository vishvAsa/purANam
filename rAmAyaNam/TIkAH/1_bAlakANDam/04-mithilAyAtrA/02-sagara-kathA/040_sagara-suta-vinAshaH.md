+++
title = "०४० सगर-सुत-विनाशः"
title_english = "040 Sage kapila burns the sons of sagara"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-040-Sagara_Putra_Vinashaha.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/04-mithilAyAtrA/02-sagara-kathA/040_sagara-suta-vinAshaH.md">
<details><summary><h2>IITK ...{Loading}...</h2></summary>

Brahma consoles the devatas--sons of Sagara continue to excavate the
earth in search of sacrificial horse-- trace the horse near
Kapila--cursed by Kapila, Sagara's sons are reduced to ashes.



### श्लोकः
#### मूलम्
देवतानां वचश्श्रुत्वा भगवान्वै पितामहः।  
प्रत्युवाच सुसन्त्रस्तान्कृतान्तबलमोहितान्॥1.40.1॥

#### शब्दार्थः
भगवान् the adorable one, पितामहः grandsire, Brahma, देवतानाम् devatas', वचः words, श्रुत्वा having heard, कृतान्तबलमोहितान् deprived of the activity of their senses by the prowess of fate, सुसन्त्रस्तान् exceedingly frightened, प्रत्युवाच replied back.

#### आङ्ग्लानुवादः
Having heard the devatas, extremely frightened, and deprived of their sensual perception by the prowess of fate. The adorable grandsire (Brahma) repliedः



### श्लोकः
#### मूलम्
यस्येयं वसुधा कृत्स्ना वासुदेवस्य धीमतः।  
कापिलं रूपमास्थाय धारयत्यनिशं धराम्॥1.40.2॥  
तस्य कोपाग्निना दग्धा भविष्यन्ति नृपात्मजाः।

#### शब्दार्थः
कृत्स्ना whole, इयं वसुधा this earth, यस्य whose, धीमतः sagacious, वासुदेवस्य Vasudeva's, कापिलं रूपम् the form of Kapila, आस्थाय assuming, अनिशम् always, धराम् earth, धारयति supports, नृपात्मजाः sons of Sagara, तस्य his, कोपाग्निना by the fire of wrath, दग्धाः भविष्यन्ति  will be burnt.

#### आङ्ग्लानुवादः
'This whole earth belongs to sagacious Vasudeva. He always supports the earth assuming the form of Kapila. The princes will be burnt by the fire of his wrath.



### श्लोकः
#### मूलम्
पृथिव्याश्चापि निर्भेदोऽदृष्ट एव सनातनः॥1.40.3॥  
सगरस्य च पुत्राणां विनाशोऽदीर्घजीविनाम्।

#### शब्दार्थः
पृथिव्या this earth, निर्भेदः excavation, अदीर्घजीविनाम् of the short lived men, सगरस्य पुत्राणाम्  of the sons of Sagara, विनाशश्च destruction, सनातनः in ancient times, दृष्ट एव is     predestined.

#### आङ्ग्लानुवादः
The excavation of this earth and the destruction of the short lived sons of Sagara is predestined since eternity'.



### श्लोकः
#### मूलम्
पितामहवचश्श्रुत्वा त्रयस्त्रिंशदरिन्दम॥1.40.4॥  
देवाः परमसंहृष्टाः पुनर्जग्मुर्यथागतम्।

#### शब्दार्थः
अरिन्दम O Destroyer of enemies, पितामहवचः words of grandsire, Brahma, श्रुत्वा having heard, त्रयस्त्रिंशत् देवाः thirty three devatas, परमसंहृष्टाः exceedingly delighted, यथागतम् in the way they had come, पुनः again, जग्मुः returned.

#### आङ्ग्लानुवादः
"O Destroyer of enemies (Rama) On hearing the words of the grandsire (Brahma), the  thirtythree gods, exceedingly delighted returned the way they had come.



### श्लोकः
#### मूलम्
सगरस्य च पुत्राणां प्रादुरासीन्महात्मनाम्॥1.40.5॥  
पृथिव्यां भिद्यमानायां निर्घातसमनिस्वनः।

#### शब्दार्थः
महात्मनाम् of the noble, सगरस्य Sagara's, पुत्राणाम् sons, पृथिव्याम् when the earth, भिद्यमानायाम् when the earth was being riven, निर्घातसमनिस्वनः resembling the crash of thunder, प्रादुरासीत् emanated.

#### आङ्ग्लानुवादः
A sound like the resembling of thunder emanated while the earth was being riven by the noble sons of Sagara.



### श्लोकः
#### मूलम्
ततो भित्वा महीं सर्वे कृत्वा चाभिप्रदक्षिणम्॥1.40.6॥  
सहितास् सगरास्सर्वे पितरं वाक्यमब्रुवन्।0

#### शब्दार्थः
ततः afterwards, सर्वे all of them, महीम् earth, भित्वा having riven, अभिप्रदक्षिणम् circumabulation, कृत्वा having made, सर्वे सगराः all the sons of Sagara, सहिता together,  पितरम् addrerssing their father, वाक्यम् words, अब्रुवन् spoke.

#### आङ्ग्लानुवादः
Afterwards, all the sons of Sagara, having riven the earth approached their father and circumamulating him saidः



### श्लोकः
#### मूलम्
परिक्रान्ता मही सर्वा सत्त्ववन्तश्च सूदिताः॥1.40.7॥  
देवदानवरक्षांसि पिशाचोरगकिन्नराः।  
न च पश्यामहेऽश्वं तमश्वहर्तारमेव च॥1.40.8॥  
किं करिष्याम भद्रं ते बुद्धिरत्र विचार्यताम्।

#### शब्दार्थः
सर्वा entire, मही earth, परिक्रान्ता roamed about, सत्त्ववन्तः च mighty,  देवदानवरक्षांसि devatas, demons, rakshasas, पिशाचोरगकिन्नराः pisachas, uragas, kinnaras, सूदिताः were killed, अश्वम् horse, तं अश्वहर्तारमेव च or the thief of the horse, न पश्यामहे च we could not see, किं करिष्याम what should we do?, ते भद्रम् prosperity to you, अत्र in this matter, बुध्दिः विचार्यताम् reflect over this matter.

#### आङ्ग्लानुवादः
'The entire earth was ransacked. Mighty devatas, demons, rakshasas, pisachas, uragas and kinnaras were killed. (Yet) we could neither see the horse nor the thief of the horse. Reflect over this matter and direct us. Prosperity to you'



### श्लोकः
#### मूलम्
तेषां तद्वचनं श्रुत्वा पुत्राणां राजसत्तमः॥1.40.9॥  
समन्युरब्रवीद्वाक्यं सगरो रघुनन्दन।

#### शब्दार्थः
रघुनन्दन O Rama, तेषां पुत्राणाम् of those sons', तद्वचनम् those words, श्रुत्वा having heard, राजसत्तमः magnanimous king, सगरः Sagara, समन्युः incensed, वाक्यम् words, अब्रवीत् said.

#### आङ्ग्लानुवादः
"O Rama incensed to fury at the words of his sons, magnanimous king Sagara replied"ः



### श्लोकः
#### मूलम्
भूयः खनत भद्रं वो निर्भिद्य वसुधातलम्॥1.40.10॥  
अश्वहर्तारमासाद्य कृतार्थाश्च निवर्तथ।

#### शब्दार्थः
वसुधातलम् the surface of the earth, निर्भिद्य after haing riven, भूयः again, खनतः for them who were excavating, अश्वहर्तारम् the thief of the horse, आसाद्य having traced, कृतार्थाः having accomplished the purpose, निवर्तथ return, वःभद्रम् safety to you.

#### आङ्ग्लानुवादः
Rive the earth again and excavate, capture the one who has stolen the horse and return after having accomplished the purpose.  Safety to you



### श्लोकः
#### मूलम्
पितुर्वचनमासाद्य सगरस्य महात्मनः॥1.40.11॥  
षष्टिः पुत्रसहस्राणि रसातलमभिद्रवन्।

#### शब्दार्थः
पितुः of the royal sire, महात्मनः magnanimous, सगरस्य Sagara's, वचनम् words, आसाद्य having received, षष्टिः पुत्रसहस्राणि sixsty thousand sons, रसातलम् Rasatala(nether world), अभिद्रवन् ran towards.

#### आङ्ग्लानुवादः
Receiving the command of their father, the magnanimous Sagara, his sixty thousand sons ran towards Rasatala (nether world).



### श्लोकः
#### मूलम्
खन्यमाने ततस्तस्मिन् ददृशुः पर्वतोपमम्॥1.40.12॥  
दिशागजं विरूपाक्षं धारयन्तं महीतलम्।

#### शब्दार्थः
ततः Subsequently, तस्मिन् when that region, खन्यमाने was being excavated, पर्वतोपमम् in size equal to mountain, महीतलम् earth, धारयन्तम् supporting, विरूपाक्षम् named Virupaksha, दिशागजम् elephant of the quarter, ददृशुः beheld.

#### आङ्ग्लानुवादः
Then while they were excavating the region they beheld the elephant of the quarter named Virupaksha equal in size to a mountain, supporting the earth.



### श्लोकः
#### मूलम्
सपर्वतवनां कृत्स्नां पृथिवीं रघुनन्दन॥1.40.13॥  
शिरसा धारयामास विरूपाक्षो महागजः।

#### शब्दार्थः
रघुनन्दन O Rama, विरूपाक्षः Virupaksha, महागजः mighty elephant, सपर्वतवनाम् together with mountains and forests, कृत्स्नाम् entire, महीम् earth, शिरसा on its head, धारयामास was holding.

#### आङ्ग्लानुवादः
O descendant of Raghu the  mighty elephant Virupaksha was holding on its head the entire earth with its mountains and forests.



### श्लोकः
#### मूलम्
यदा पर्वणि काकुत्स्थ विश्रमार्थं महागजः॥1.40.14॥  
खेदाच्चालयते शीर्षं भूमिकम्पस्तदाभवेत्।

#### शब्दार्थः
काकुत्स्थ O Rama, महागजः that mighty elephant, पर्वणि on certain sacred days, यदा when, विश्रमार्थम् for refreshing, खेदात् from weariness, शीर्षम् head, चालयते shakes, तदा then, भूमिकम्पः earthquake, भवेत् takes place.

#### आङ्ग्लानुवादः
O descendant of Kakustha when that mighty elephant shakes its head for rest from weariness on certain sacred days earthquake occurs.



### श्लोकः
#### मूलम्
तं ते प्रदक्षिणं कृत्वा दिशापालं महागजम्॥1.40.15॥  
मानयन्तो हि ते राम जग्मुर्भित्त्वा रसातलम्।

#### शब्दार्थः
राम O Rama, ते they, दिशापालं protector of the quarter, तम् महागजम् that  mighty elephant, प्रदक्षिणं कृत्वा having circumabulated, मानयन्तः honouring it,  भित्त्वा riving the earth, रसातलम् Rasatala, जग्मुः had gone.

#### आङ्ग्लानुवादः
O Rama having circumabulated and honoured that mighty elephant, the protector of the quarter they reached the Rasatala by riving the earth.



### श्लोकः
#### मूलम्
ततः पूर्वां दिशं भित्त्वा दक्षिणां बिभिदुः पुनः॥1.40.16॥  
दक्षिणस्यामपि दिशि ददृशुस्ते महागजम्।  
महापद्मं महात्मानं सुमहत्पर्वतोपमम्॥1.40.17॥  
शिरसा धारयन्तं ते विस्मयं जग्मुरुत्तमम्।

#### शब्दार्थः
ततः Subsequently, पूर्वाम् eastern, दिशम् region, भित्त्वा having dug, पुनः again, दक्षिणाम् southern region, बिभिदुः broken, ते they, दक्षिणस्याम् in the southern region also, सुमहत्पर्वतोपमम् resembling a great mountain, शिरसा with head, धारयन्तम् holding, महापद्मम् Mahapadma, महात्मानम् magnanimous, महागजम् mighty elephant, ददृशुः beheld, ते they, विस्मयम् astonishment, उत्तमम् great, जग्मुः obtained.

#### आङ्ग्लानुवादः
Subsequently, having dug the eastern region, they went on to southern and dug it too. In the southern region, they beheld a mighty elephant, magnanimous Mahapadma, resembling a great mountain. To their astonishment, they saw that elephant holding  
the earth on its head.



### श्लोकः
#### मूलम्
ततः प्रदक्षिणं कृत्वा सगरस्य महात्मनः॥1.40.18॥  
षष्टिः पुत्रसहस्राणि पश्चिमां बिभिदुर्दिशम्।

#### शब्दार्थः
ततः thereafter, महात्मनः of the illustrious, सगरस्य Sagara's, षष्टिः पुत्रसहस्राणि sixty thousand sons, प्रदक्षिणं circumabulation, कृत्वा having made, पश्चिमम् western, दिशम् region, बिभिदुः dug up.

#### आङ्ग्लानुवादः
Thereafter, illustrious Sagara's sixty thousand sons, having circumabulated the elephant of the western region dug up that region.



### श्लोकः
#### मूलम्
पश्चिमायामपि दिशि महान्तमचलोपमम्॥1.40.19॥  
दिशागजं सौमनसं ददृशुस्ते महाबलाः।

#### शब्दार्थः
महाबलाः possessed of great strength, ते they, पश्चिमायां दिश्यपि in the western quarter also, महान्तम् great, अचलोपमम् resembling mountain, सौमनसम् named Saumanasa, दिशागजम् elephant of the quarter, ददृशुः beheld.

#### आङ्ग्लानुवादः
Possessed of great strength, they beheld also in the western quarter a  great elephant of the quarter named Saumanasa resembling a mountain.



### श्लोकः
#### मूलम्
तं ते प्रदक्षिणं कृत्वा पृष्ट्वा चापि निरामयम्।  
खनन्तस् समुपक्रान्ता दिशं हैमवतीं ततः॥1.40.20॥

#### शब्दार्थः
ते they, तं प्रदक्षिणं कृत्वा having circumambulated, निरामयम् as to its wellbeing, पृष्ट्वा having enquired, खनन्तः digging, ततः from there, हैमवतीम् northern, दिशम् region, समुपक्रान्ताः arrived.

#### आङ्ग्लानुवादः
Having paid homage and enquiring as to his wellbeing, they arrived at the northern  region by digging the earth.



### श्लोकः
#### मूलम्
उत्तरस्यां रघुश्रेष्ठ ददृशुर्हिमपाण्डुरम्॥1.40.21॥  
भद्रं भद्रेण वपुषा धारयन्तं महीमिमाम्।

#### शब्दार्थः
रघुश्रेष्ठ O Rama, उत्तरस्याम् northern region, हिमपाण्डुरम् white like snow, भद्रेण वपुषा with auspicious body, इमाम् महीम् this earth, धारयन्तम् holding, भद्रम् elephant named as Bhadra, ददृशुः beheld.

#### आङ्ग्लानुवादः
O Rama in the northern region, they beheld an auspicious elephant named Bhadra, who was white like snow, was holding that quater.



### श्लोकः
#### मूलम्
समालभ्य ततस् सर्वे कृत्वा चैनं प्रदक्षिणम्॥1.40.22॥  
षष्टिः पुत्रसहस्राणि बिभिदुर्वसुधातलम्।

#### शब्दार्थः
ततः afterwards, सर्वे all, षष्टिः पुत्रसहस्राणि sixty thousand sons, एनम् this one, समालभ्य having touched, प्रदक्षिणं च circumambulation, कृत्वा having made, वसुधातलम् earth, बिभिदुः penetrated.

#### आङ्ग्लानुवादः
Then all sixty thousand sons having touched the elephant and circumambulated it, penetrated the earth.



### श्लोकः
#### मूलम्
ततः प्रागुत्तरां गत्वा सागराः प्रथितां दिशम्॥1.40.23॥  
रोषादभ्यखनन् सर्वे पृथिवीं सगरात्मजाः।

#### शब्दार्थः
ततः Subsequently, सागराः sons of Sagara, प्रथिताम् celebrated, प्रागुत्तरां दिशम् towards northeastern region, गत्वा having gone, सर्वे all, सगरात्मजाः sons of Sagara, रोषात् with wrath, पृथिवीम् earth, अभ्यखनन् began to dig.

#### आङ्ग्लानुवादः
Subsequently, the sons of Sagara, having gone towards the celebrated northeastern region began to dig with wrath.



### श्लोकः
#### मूलम्
ते तु सर्वे महात्मानो भीमवेगा महाबलाः॥1.40.24॥  
ददृशुः कपिलं तत्र वासुदेवं सनातनम्।  
हयं च तस्य देवस्य चरन्तमविदूरतः॥1.40.25॥  
प्रहर्षमतुलं प्राप्तास्सर्वे ते रघुनन्दन।

#### शब्दार्थः
महात्मानः magnanimous, भीमवेगाः those having dreadful speed, महाबलाः exceedingly powerful, ते they, सर्वे all, तत्र there, कपिलम् of Kapila, सनातनम् eternal, वासुदेवम् Vasudeva, तस्य देवस्य that god's, अविदूरतः not far away, चरन्तम् grazing, हयं च horse, ददृशुः beheld,  रघुनन्दन O Rama, ते सर्वे all of them, अतुलम् unparalleled, प्रहर्षम् joy, प्राप्ताः experienced.

#### आङ्ग्लानुवादः
Great sons of  Sagara terribly swiftfooted and exceedingly powerful beheld the eternal Visnu in (sage) Kapila and not far away from him the horse grazing. O descendant of Raghu they all experienced unparalleled joy.



### श्लोकः
#### मूलम्
ते तं हयवरं ज्ञात्वा क्रोधपर्याकुलेक्षणाः॥1.40.26॥  
खनित्रलाङ्गलधरा नानावृक्षशिलाधराः।  
अभ्यधावन्त सङ्क्रुद्धास्तिष्ठ तिष्ठेति चाब्रुवन्॥1.40.27॥

#### शब्दार्थः
ते they, तं हयवरम् that best of horses, ज्ञात्वा knowing, क्रोधपर्याकुलेक्षणाः with eyes reddened  with anger, खनित्रलाङ्गलधराः armed with spades, ploughshares, नानावृक्षशिलाधराः with every kind of trees, stones, सङ्क्रुद्धाः furious with anger, अभ्यधावन्त rushed towards him, तिष्ठ stay, तिष्ठ stay, इति अब्रुवन् च also said.

#### आङ्ग्लानुवादः
They recognised that best of horses. Their eyes were red with anger. Armed with spades, ploughshares and every kind of tree and stone and furious with wrath, they rushed towards Kapila shouting, wait, wait



### श्लोकः
#### मूलम्
अस्माकं त्वं हि तुरगं यज्ञीयं हृतवानसि।  
दुर्मेधस्त्वं हि सम्प्राप्तान् विद्धि नस्सगरात्मजान् ॥1.40.28॥

#### शब्दार्थः
दुर्मेधः O Wicked minded one, त्वम् you, अस्माकम् our, यज्ञीयम् relating to sacrifice, तुरगम् horse, हृतवान् असि you have stolen, सम्प्राप्तान् those who have come here, नः us, सगरात्मजान् sons of Sagara, विद्धि you may know.

#### आङ्ग्लानुवादः
'O Wickedminded one you have stolen our sacrificial horse. Know that those of us who have come here are the sons of Sagara'.



### श्लोकः
#### मूलम्
श्रुत्वा तु वचनं तेषां कपिलो रघुनन्दन।  
रोषेण महताऽऽविष्टो हुङ्कारमकरोत्तदा॥1.40.29॥

#### शब्दार्थः
रघुनन्दन O Rama, कपिलः Kapila, तेषाम् their, वचनम् words, श्रुत्वा having heard, तदा then, महता great, रोषेण wrath, आविष्टः overwhelmed, हुङ्कारम् the sound "H'm", अकरोत् uttered.

#### आङ्ग्लानुवादः
"O descendant of Raghu Kapila, having heard their words, overwhelmed with great wrath, uttered the sound "H'm".



### श्लोकः
#### मूलम्
ततस्तेनाप्रमेयेन कपिलेन महात्मना।  
भस्मराशीकृतास्सर्वे काकुत्स्थ सगरात्मजाः॥1.40.30॥

#### शब्दार्थः
काकुत्स्थ O Rama, ततः thereafter, अप्रमेयेन by the possesser of power beyond imagination, महात्मना by the magnanimous, तेन कपिलेन by that Kapila, सर्वे all, सगरात्मजाः sons of Sagara, भस्मराशीकृताः reduced to a heap of ashes.

#### आङ्ग्लानुवादः
O son of Kakusthas  all the sons of Sagara were reduced to a heap of ashes, by that magnanimous Kapila, whose power was beyond imagination".  

### समाप्तिः
 श्रीमद्रामायणे वाल्मीकीय आदिकाव्ये बालकाण्डे चत्वारिंशस्सर्गः॥  
Thus ends the fortieth sarga of Balakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/04-mithilAyAtrA/02-sagara-kathA/040_sagara-suta-vinAshaH.md">
<details><summary><h2>भूषणम् ...{Loading}...</h2></summary>



देवतानां वचः श्रुत्वा भगवान् वै पितामहः ।  

प्रत्युवाच सुसन्त्रस्तान् कृतान्तबलमोहितान्  ॥  १।४०।१  ॥   

देवतानामित्यादि । कृतः अन्तो जननाशो यैस्ते कृतान्ताः सगरपुत्राः  ॥ 
१।४०।१  ॥   

  

यस्येयं वसुधा कृत्स्ना वासुदेवस्य धीमतः ।  

कापिलं रूपमास्थाय धारयत्यनिशं धराम् ।  

तस्य कोपाग्निना दग्धा भविष्यन्ति नृपात्मजाः  ॥  १।४०।२  ॥   

यस्येति, सार्द्धश्लोकः । आस्थाय, य इति शेषः  ॥  १।४०।२  ॥   

  

पृथिव्याश्चापि निर्भेदो दृष्ट एव सनातनः ।  

सगरस्य च पुत्राणां विनाशो ऽदीर्घजीविनाम्  ॥  १।४०।३  ॥   

पृथिव्या इति । सनातनः प्रतिकल्पमवश्यम्भावी । दृष्टः निश्चितः । अतो न
तत्रापि शोकः कार्य इति भावः । अदीर्घजीविनामिति छेदः । विनाशः दृष्ट
इत्यनुषङ्गः  ॥  १।४०।३  ॥   

  

पितामहवचः श्रुत्वा त्रयस्त्रिंशदरिन्दम ।  

देवाः परमसंहृष्टाः पुनर्जग्मुर्यथागतम्  ॥  १।४०।४  ॥   

पितामहेति । त्रयस्त्रिंशद्देवाः अष्टौ वसव एकादश रुद्रा द्वादशादित्या
अश्विनौ च । इदमुपलक्षणं गन्धर्वादेर्गमनस्यापि  ॥  १।४०।४  ॥   

  

सगरस्य च पुत्राणां प्रादुरासीन्महात्मनाम् ।  

पृथिव्यां भिद्यमानायां निर्घातसमनिःस्वनः  ॥  १।४०।५  ॥   

सगरस्येति । निर्घातः उत्पातविशेषः  ॥  १।४०।५  ॥   

  

ततो भित्त्वा महीं सर्वे कृत्वा चापि प्रदक्षिणम् ।  

सहिताः सागराः सर्वे पितरं वाक्यमब्रुवन्  ॥  १।४०।६  ॥   

तत इति । सर्वे महीं प्रदक्षिणं कृत्वा पितरं गत्वा सर्वे पितरमब्रुवन्  ॥ 
१।४०।६  ॥   

  

परिक्रान्ता मही सर्वा सत्त्ववन्तश्च सूदिताः ।  

देवदानवरक्षांसि पिशाचोरगकिन्नराः  ॥  १।४०।७  ॥   

न च पश्यामहे ऽश्वं तमश्वहर्तारमेव च ।  

किं करिष्याम भद्रं ते बुद्धिरत्र विचार्यताम्  ॥  १।४०।८  ॥   

परिक्रान्तेति, श्लोकद्वयम् । सत्त्ववन्तो बलवन्तः । करिष्यामेति
विसर्गलोपश्छान्दसः  ॥  १।४०।७,८  ॥   

  

तेषां तद्वचनं श्रुत्वा पुत्राणां राजसत्तमः ।  

समन्युरब्रवीद्वाक्यं सगरो रघुनन्दन  ॥  १।४०।९  ॥   

तेषामिति । समन्युः अश्वालाभकृतक्रोधवान्  ॥  १।४०।९  ॥   

  

भूयः खनत भद्रं वो निर्भिद्य वसुधातलम् ।  

अश्वहर्तारमासाद्य कृतार्थाश्च निवर्तथ  ॥  १।४०।१०  ॥   

भूय इति । भूयो निर्भिद्य खनतेत्यन्वयः । निवर्तथ निवर्तध्वम्  ॥  १।४०।१०
 ॥   

  

पितुर्वचनमासाद्य सगरस्य महात्मनः ।  

षष्टिः पुत्रसहस्राणि रसातलमभिद्रवन्  ॥  १।४०।११  ॥   

पितुरिति । अभिद्रवन् अभ्यद्रवन्  ॥  १।४०।११  ॥   

  

खन्यमाने ततस्तस्मिन् ददृशुः पर्वतोपमम् ।  

दिशागजं विरूपाक्षं धारयन्तं महीतलम्  ॥  १।४०।१२  ॥   

खन्यमान इति । दिशागजं "वष्टि भागुरिः--" इत्याप् । विरूपाक्षं
विरूपाक्षाख्यम्  ॥  १।४०।१२  ॥   

  

सपर्वतवनां कृत्स्नां पृथिवीं रघुनन्दन ।  

शिरसा धारयामास विरूपाक्षो महागजः  ॥  १।४०।१३  ॥   

उक्तं विवृणेति--सेति  ॥  १।४०।१३  ॥   

  

यदा पर्वणि काकुत्स्थ विश्रमार्थं महागजः ।  

खेदाच्चालयते शीर्षं भूमिकम्पस्तदा भवेत्  ॥  १।४०।१४  ॥   

यदेति । पर्वणि काले । खेदाद्धेतोः । विश्रमार्थं श्रमशान्त्यर्थम् ।
चालयते चालयति  ॥  १।४०।१४  ॥   

  

तं ते प्रदक्षिणं कृत्वा दिशापालं महागजम् ।  

मानयन्तो हि ते राम जग्मुर्भित्त्वा रसातलम्  ॥  १।४०।१५  ॥   

तमिति । मानयन्तः पूजयन्तः  ॥  १।४०।१५  ॥   

  

ततः पूर्वां दिशं भित्त्वा दक्षिणां बिभिदुः पुनः ।  

दक्षिणस्यामपि दिशि ददृशुस्ते महागजम्  ॥  १।४०।१६  ॥   

तत इति । तत इत्यस्य विवरणं पूर्वां दिशं भित्त्वेति  ॥  १।४०।१६  ॥   

  

महापद्मं महात्मानं सुमहत्पर्वतोपमम् ।  

शिरसा धारयन्तं ते विस्मयं जग्मुरुत्तमम्  ॥  १।४०।१७  ॥   

महागजं विशेषयति--महेति । सुमहदित्यार्षम्  ॥  १।४०।१७  ॥   

  

ततः प्रदक्षिणं कृत्वा सगरस्य महात्मनः ।  

षष्टिः पुत्रसहस्राणि पश्चिमां बिभिदुर्दिशम्  ॥  १।४०।१८  ॥   

तत इति । दिक्शब्देन देश उच्यते  ॥  १।४०।१८  ॥   

  

पश्चिमायामपि दिशि महान्तमचलोपमम् ।  

दिशागजं सौमनसं ददृशुस्ते महाबलाः  ॥  १।४०।१९  ॥   

पश्चिमायामिति । सौमनसं सौमनसाख्यम्  ॥  १।४०।१९  ॥   

  

तं ते प्रदक्षिणं कृत्वा पृष्ट्वाचापि निरामयम् ।  

खनन्तः समुपक्रान्ता दिशं हैमवतीं ततः  ॥  १।४०।२०  ॥   

तमिति । निरामयं कुशलम् । समुपक्रान्ताः गताः । हैमवतीं हिमवत्सम्बन्धिनीम्
 ॥  १।४०।२०  ॥   

  

उत्तरस्यां रघुश्रेष्ठ ददृशुर्हिमपाण्डरम् ।  

भद्रं भद्रेण वपुषा धारयन्तं महीमिमाम्  ॥  १।४०।२१  ॥   

उत्तरस्यामिति । भद्रं भद्राख्यम् । भद्रेण शोभनेन  ॥  १।४०।२१  ॥   

  

समालभ्य ततः सर्वे कृत्वा चैनं प्रदक्षिणम् ।  

षष्टिः पुत्रसहस्राणि बिभिदुर्वसुधातलम्  ॥  १।४०।२२  ॥   

समालभ्येति । समालभ्य स्पृष्ट्वा । "आलम्भः स्पर्शहिंसयोः" इत्यमरः  ॥ 
१।४०।२२  ॥   

  

ततः प्रागुत्तरां गत्वा सागराः प्रथितां दिशम् ।  

रोषादभ्यखनन् सर्वे पृथिवीं सगरात्मजाः  ॥  १।४०।२३  ॥   

तत इति । प्रागुत्तराम् ऐशानीं दिशम् । प्रथिताम् अश्वगमनयोग्यतावतीम् ।
गमनखननक्रियाभेदात्सागरसगरात्मजपदप्रयोगः  ॥  १।४०।२३  ॥   

  

ते तु सर्वे महात्मानो भीमवेगा महाबलाः ।  

ददृशुः कपिलं तत्र वासुदेवं सनातनम्  ॥  १।४०।२४  ॥   

ते त्विति । महात्मानः महाकायाः । कपिलं कपिलावतारम्  ॥  १।४०।२४  ॥   

  

हयं च तस्य देवस्य चरन्तमविदूरतः ।  

प्रहर्षमतुलं प्राप्ताः सर्वे ते रघुनन्दन  ॥  १।४०।२५  ॥   

हयं चेति । चरन्तं तृणानि भक्षयन्तम्  ॥  १।४०।२५  ॥   

  

ते तं हयहरं ज्ञात्वा क्रोधपर्याकुलेक्षणाः ।  

खनित्रलाङ्गलधरा नानावृक्षशिलाधराः ।  

अभ्यधावन्त सङ्क्रुद्धास्तिष्ठ तिष्ठेति चाब्रुवन्  ॥  १।४०।२६  ॥   

ते तमिति सार्द्धश्लोकः । तं कपिलम्  ॥  १।४०।२६  ॥   

  

अस्माकं त्वं हि तुरगं यज्ञीयं हृतवानसि ।  

दुर्मेधस्त्वं हि सम्प्राप्तान् विद्धि नः सगरात्मजान्  ॥  १।४०।२७  ॥   

अस्माकमिति । दुर्मेध इति सम्बोधनम्  ॥  १।४०।२७  ॥   

  

श्रुत्वा तु वचनं तेषां कपिलो रघुनन्दन ।  

रोषेण महता ऽ ऽविष्टो हुङ्कारमकरोत्तदा  ॥  १।४०।२८  ॥   

श्रुत्वेति । स्पष्टम्  ॥  १।४०।२८  ॥   

  

ततस्तेनाप्रमेयेन कपिलेन महात्मना ।  

भस्मराशीकृताः सर्वे काकुत्स्थ सगरात्मजाः  ॥  १।४०।२९  ॥   

इत्यार्षे श्रीरामायणे वाल्मीकीये आदिकाव्ये बालकाण्डे चत्वारिंशः सर्गः  ॥ 
४०  ॥   

तत इति । अप्रमेयेन अप्रमेयवैभवेन  ॥  १।४०।२९  ॥   

इति श्रीगोविन्दराजविरचिते श्रीरामायणभूषणे मणिमञ्जीराख्याने
बालकाण्डव्याख्याने चत्वारिंशः सर्गः  ॥  ४०  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/04-mithilAyAtrA/02-sagara-kathA/040_sagara-suta-vinAshaH.md">
<details><summary><h2>शिरोमणी ...{Loading}...</h2></summary>



देवतानामिति । भगवान् पितामहो ब्रह्मा देवतानां वचः श्रुत्वैव
कृतान्तबलमोहितान् कृतो ऽन्तो बहुलोकविनाशो यैस्ते सगरात्मजास्तेषां बलेन
अननुमेयपराक्रमेण मोहितान् विवेकरहितान् अत एव सुसन्त्रस्तान् देवादीन्
प्रत्युवाच  ॥  १।४०।१  ॥   

  

तद्वचनमेवाह यस्येति । यस्य माधवस्य रमापतेः धीमतः सर्वबुद्धिप्रवर्तकस्य
वासुदेवस्य इयं कृत्स्ना वसुधायद्वासुदेवनिष्ठस्वामितानिरूपितस्वताविशिष्टा
सकलवसुधेत्यर्थः । तस्य वासुदेवस्य एषा वसुधा महिषी सः एषः भगवान्
अघटितघटनापटीयःसामर्थ्यविशिष्टः प्रभुः वासुदेवः कापिलं रूपमास्थाय
प्रकटय्य अनिशं धरां धारयति तस्य कोपाग्निना नृपात्मजाः दग्धा भविष्यन्ति ।
द्वयोरेकत्रान्वयः  ॥  १।४०।२,३  ॥   

  

देवविश्वासार्थमियं सनातनी रीतिरिति बोधयन्नाह पृथिव्या इति । सनातनः
सर्वसत्ययुगोद्भ्ावः पृथिव्या निर्भेदो भेदनं चकारेण देवगन्धर्वादीनां
क्लेशो ऽपि दृष्ट एव ऽअदीर्घजीविनां सगरस्य पुत्राणां सनातनो विनाशश्चद
दृष्ट एव कपिलकोपद्वारेति शेषः एतेन अवश्यं सगरपुत्राणां विनाशो भविष्यतीति
ध्वनितम् । अपिरेवार्थे  ॥  १।४०।४  ॥   

  

पितामहेति । अरिन्दमाः शत्रुसूदनाः परमसन्तुष्टाः त्रयस्तिंशद्देवाः
यथागतमागतमनतिक्रम्य पुनर्जग्मुः येन प्रकारेण आगताः तेन प्रकारेण पुनः
स्वस्वलोकं प्रापुरित्यर्थः । देवानां त्रयस्त्रिंशत्त्वं तु
वसूनामष्टत्वेन रुद्राणामेकादशत्वेन आदित्यानां द्वादशत्वेन
अश्विनोर्द्वित्वेन च बोध्यम्  ॥  १।४०।५  ॥   

  

सगरस्येति । पृथिव्यां भिद्यमानायां सत्यां महात्मनां सगरस्य पुत्राणामग्रे
एव निर्घातसमनिस्वनः निर्घातशब्दसदृशशब्दो महास्वनः प्रादुरासीत् नीलो घटो
घट इतिवच्छाब्दबोधः । किञ्च महान्स्वनः स्वनत्वं यस्मिन् सः
निर्घातसमनिस्वनः प्रादुरासीत् । अपिशब्द एवार्थे । निर्घातः अशुभसूचकः
शब्दविशेषः  ॥  १।४०।६  ॥   

  

तत इति । ततः अशुभसूचकशब्दश्रवणानन्तरं सर्वां महीमभिप्रदक्षिणं कृत्वा
भित्त्वा अश्वापहारकस्यान्तर्निलीनत्वशङ्कया पृथिव्यवयवविशेषं विदार्य च
पितरं प्राप्ताः सहिता मिलिताः सर्वे सागराः सगरपुत्राः वाक्यमबुवन् ।
प्राप्ता इत्यध्याहृतम्  ॥  १।४०।७  ॥   

  

तद्वचनमेवाह परीति । सर्वा मही परिक्रान्ता प्रदक्षिणीकृता चकारेण
अश्वापहारकस्यान्तर्निलीनत्वशङ्कया पृथिव्यवयवविशेषो विदारितश्च अत एव
सत्त्ववन्तो देवदानवरक्षांसि पिशाचोरगकिन्नराश्च सूदिताः  ॥  १।४०।८  ॥   

  

न चेति । ते अश्वमश्वहर्तारं च नैव पश्यामहे अतः किं करिष्यामः । अत्र
अस्मत्कर्तव्यताविषये बुद्धिः निश्चयः विचार्यतां क्रियतामेव ते भद्रमस्तु
। अत्र दृशधातोरात्मनेपदं करिष्याम इत्यत्र  

विसर्गलोपश्चार्षः । चशब्द एवार्थे । बुद्धिरत्रेति सगरसम्बोधनं वा
तदर्थस्तु बुद्धिरतो बुद्धिमतस्त्रायते तत्सम्बोधनम् किं करिष्याम इति
विचार्यतामित्यर्थः । चशब्द इत्यर्थकः  ॥  १।४०।९  ॥   

  

तेषामिति । हे रघुनन्दन तेषां पुत्राणां तद्वचनं श्रुत्वा समन्युः
मन्युसहितः राजसत्तमः सगरः वाक्यमब्रवीत्  ॥  १।४०।१०  ॥   

  

तद्वचनमेवाह भूय इति । वसुधातलं निर्भिद्य भूयः खनत अश्वहर्तारमासाद्य
प्राप्यैव कृतार्थाः साधितप्रयोजनाः सन्तो यूयं निवर्तत वो भद्रमस्तु ।
चशब्द एवार्थे । मुखं व्यादाय स्वपितीतिवत्प्रयोगः । निर्भिद्यं
निर्भेत्तव्यमेव वसुधातलमिति कर्मधारयो वा सञ्ज्ञापूर्वकविधेरनित्यत्वात्
ण्यत्यपि गुणाभावः  ॥  १।४०।११  ॥   

  

पितुरिति । महात्मनः पितुः सगरस्य वचनमासाद्य स्वीकृत्य षष्टिः
पुत्रसहस्राणि रसातलमभिद्रवन् खनन्तो ऽगच्छन्
आगमशास्त्रस्यानित्यत्वादड्विरहः  ॥  १।४०।१२  ॥   

  

खन्यमान इति । तस्मिन्महीतले खन्यमाने सति ततस्तस्मात्खननान्महीतलं
धारयन्तं पर्वतोपमं विरूपाक्षं दिशो गजं ददृशुः । खननविस्तरस्य कर्तार
इत्यर्थकं कर्तृपदं वा तत इति  ॥  १।४०।१३  ॥   

  

प्रसङ्गाद्गजवृत्तमाह सपर्वतेति । हे रघुनन्दन सपर्वतवनां पर्वतवनसहितां
कृत्स्नां पृथिवीं विरूपाक्षो महागजः शिरसा धारयामास  ॥  १।४०।१४  ॥   

  

यदेति । हे काकुत्स्थ राम महागजः विरूपाक्षः यदा यस्मिन्पर्वणि काले
खेदात्खेदं प्राप्य विश्रामार्थं शीघ्रं चालयते करेण भूमिं सङ्गृह्य
किञ्चिच्चलतीत्यर्थः तदा भूमिकम्पः भवेत्  ॥  १।४०।१५  ॥   

  

प्रासङ्गिकगजवर्णनं समाप्पय प्रकृतसगरपुत्रवृत्तमाह तमिति । हे राम हि ते
अश्वप्राप्तये रसातलं भित्त्वा दिशः पालं तं महागजं मानयन्तः पूजयन्तस्ते
सगरपुत्राः प्रदक्षिणं कृत्वा पूर्वां दिशं हित्वा त्यक्त्वा दक्षिणां दिशं
जग्मुः । ततस्तस्यां दिशि पुनर्बिभिदुः दक्षिणस्यां दिश्यपि महात्मानं
पूज्यस्वरूपं सुमहापर्वतोपममत्यन्तबृहत्पर्वतसदृशं शिरसा गां पृथिवीं
धारयन्तं महापद्मं महापद्मसञ्ज्ञकं महागजं ते सगरपुत्राः ददृशुः उत्तमं
परमं विस्मयं च जग्मुः प्रापुः अद्भुतरूपदर्शनादितिभावः विनापि चं समुच्चयः
। त्रयाणामेकत्रान्वय  ॥  १।४०।१६१८  ॥   

  

तत इति । ततो महागजदर्शनानन्तरं प्रदक्षिणं कृत्वा महापद्ममिति शेषः ।
महात्मनः सगरस्य षष्टिः पुत्रसहस्राणि पश्चिमां दिशं तद्दिग्भूमिं बिभिदु
 ॥  १।४०।१९  ॥   

  

पश्चिमायामिति । महाबलास्ते सगरपुत्रापश्चिमायां दिश्यपि अचलोपमं
पर्वतसदृशमत एव महान्तं सौमनसं सौमनससञ्ज्ञकं दिशागजं ददृशुः  ॥  १।४०।२०
 ॥   

  

तमिति । खनन्तस्ते सर्वे षष्टिः पुत्रसहस्राणि सागराः सगरपुत्रास्तं सौमनसं
गजं प्रदक्षिणं कृत्वा निरामयं कुशलं च पृष्ट्वा हैमवतीं
हिमवत्सम्बन्धिनीमुत्तरां दिशं समुपाक्रान्ताः प्राप्ताः सन्तः तथा तेन
प्रकारेण वसुधातलं बिभिदुः । हे रघुश्रेष्ठ उत्तरस्यां दिशि हिमपाण्डुरं
हिमसदृशश्वेतं भद्रेण कल्याणयुक्तेन वपुषा इमां महीं धारयन्तं भद्रं
भद्राख्यगजं ददृशुः ततः दर्शनानन्तरमेनं भद्रं समालभ्य स्पृष्ट्वा
प्रदक्षिणं च कृत्वा ततः उत्तरदिशातः प्रागुत्तरामैशानीं प्रथितां
प्रसिद्धां दिशं गत्वा रोषात्क्रोधात्सर्वे सगरात्मजाः पृथिवीमभ्यखनन् ।
चतुर्णां सम्मिलितान्वयः ऽसोमवतीमिति भट्टसम्मतः पाठःऽ  ॥  १।४०।२१२४  ॥   

  

ते इति । महात्मानः अतिप्रयत्नाः भीमवेगाः अतिवेगविशिष्टाः महाबलाः सर्वे
ते सगरपुत्राः तत्र ऐशान्यां दिशि एव सनातनं नित्यसिद्धं कपिलं
कपिलरूपवन्तं वासुदेवं ददृशुः । तुशब्द एवार्थे  ॥  १।४०।२५  ॥   

  

हयमिति । हे रघुनन्दन तस्य देवस्य कपिलस्य अविदूरतः समीपे चरन्तं हयं च
ददृशुः तेन हेतुना ते सर्वे अतुलमनुपमं प्रहर्षं प्राप्ताः
ददृशुरित्यनुकृष्यते । चो हेतौ  ॥  १।४०।२६  ॥   

  

ते तमिति । तं कपिलं यज्ञहनमश्वापहरणेन यज्ञविघ्नकर्तारं ज्ञात्वा
सङ्क्रुद्धाः अतिक्रोधं प्राप्ताः अत एव क्रोधपर्याकुलेक्षणाः अत एव
खनित्रलाङ्गलधराः नानावृक्षशिलाधराः ते सगरात्मजाः अभ्यधावन्त तिष्ठ तिष्ठ
इति च अब्रुवन् स्वस्थतया स्थिते एकाकिन्यपि तस्मिनृ दृष्टे सर्वेषां
वृक्षशिलादिग्रहणेन तिष्ठ तिष्ठेत्युक्त्या च तेषां भ्रमः सूचितः तेन
कपिलस्य तेजोतिशयः सूतिचः  ॥  १।४०।२७  ॥   

  

अस्माकमिति । हे दुर्मेधः दुष्टबुद्धे हि यतो ऽस्माकं यज्ञियं तुरगमश्वं
त्वं हृतवानसि हि अतः सम्प्राप्तान् सगरात्मजान्नो ऽस्मान् त्वं विद्धि
एतेनापराधतुल्यदण्डमवश्यं त्वं प्राप्स्यसीति ध्वनितम्  ॥  १।४०।२८  ॥   

  

श्रुत्वेति । हे रघुनन्दन तदा तत्कथनसमये तेषां सगरात्मजानां तद्वचनं
श्रुत्वा महता रोषेणाविष्टः कपिलः हुङ्कारमकरोत्  ॥  १।४०।२९  ॥   

  

कपिलहुङ्कारोत्तरकालिकं वृत्तमाह तत इति । हे काकुत्स्थनाम ततो
हुङ्कारानन्तरमप्रमेयेन अनियतप्रभावेण महात्मना कपिलेन सर्वे सगरात्मजाः
भस्मराशीकृताः भस्मसमूहतां प्रापिताः  ॥  १।४०।३०  ॥   

  

इति श्रीमद्वाल्मीकीयरामायणव्याख्याने रामायणशिरोमणौ बालकाण्डे चत्वारिंशः
सर्गः  ॥  १।४०  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/04-mithilAyAtrA/02-sagara-kathA/040_sagara-suta-vinAshaH.md">
<details><summary><h2>तिलकम् ...{Loading}...</h2></summary>



कृतान्तबलमोहितान्कृतः सर्वलोकस्यान्तो नाशो यैस्तादृशानि यानि बलानि
सगरसुतबलानि तैर्मोहितान्मूर्च्छितचित्तान्  ॥  १।४०।१  ॥   

  

एषा वसुधा  ॥  १।४०।२  ॥   

  

धारयति । योगबलेनेति शेषः  ॥  १।४०।३  ॥   

  

पृथिव्या विभेदश्च सनातनः प्रतिकल्पमवश्यं भाव्यः
श्रौतस्मार्तसागरादिशब्दैर्दृष्ट एव । अतस्तत्र न शोकः कार्य इति भावः ।
एवं दीर्घदर्शिनां दीर्घदर्शिभिः सगरपुत्रविनाशो ऽयं दृष्ट एव ।
अतस्तत्रापि शोको ऽनुचितः । शेषे षष्ठी । यद्वा अदीर्घदर्शिनामितिच्छेदः  ॥ 
१।४०।४  ॥   

  

त्रयस्त्रिंशत् अष्टौ वसवः, एकादश रुद्राः, द्वादशादित्याः, अश्विनौ च  ॥ 
१।४०।५  ॥   

निर्घातसमनिःस्वनः । निर्घातनिःस्वनसदृश इत्यर्थः  ॥  १।४०।६  ॥   

  

"ततो भित्त्वा" इति पाठः  ॥  १।४०।७  ॥   

  

सत्त्ववन्तो बलवन्तः  ॥  १।४०।८  ॥   

  

ते ऽस्मासु परमनुग्रहबुद्धिरस्तु । वयं किं करिष्याम । सलोपश्चान्दसः ।
बुद्धिरुपायः  ॥  १।४०।९,१०  ॥   

  

भूयो विभेद्येत्यन्वयः । कृतार्थाश्च कृतार्थाश्चेत्तदा निवर्तत ।
निवर्तध्वमित्यर्थे आर्षमेतत् । अन्यथा न निवृत्तिरित्यर्थः  ॥  १।४०।११,१२
 ॥   

  

खन्यमान इति । षष्टियोजनसहस्रपरमपीति शेषः । दिशा इत्याबन्तम्  ॥  १।४०।१३
 ॥   

  

कृत्स्नाम् । तदेकप्रदेशाच्छिन्नामिति शेषः  ॥  १।४०।१४  ॥   

  

यदा पर्वणि यस्मिन्काले यस्मिन्क्षणे । "तिथिभेदे क्षणे पर्व" इत्यमरः  ॥ 
१।४०।१५  ॥   

मानयन्तः । दिग्गजमिति शेषः । हिस्त्वर्थे  ॥  १।४०।१६१८  ॥   

  

प्रदक्षिणं कृत्वा दिग्गजमिति शेषः  ॥  १।४०।१९,२०  ॥   

  

निरामयम् कुशलम् । सोमवतीमुदीचीम्  ॥  १।४०।२१  ॥   

  

भद्रम् भद्राख्यम्  ॥  १।४०।२२  ॥   

  

समालभ्य स्पृष्ट्वा  ॥  १।४०।२३  ॥   

  

प्रागुत्तरामैशानीम् । प्रथिताम् सर्वकर्मार्हत्वेन प्रसिद्धाम्  ॥  १।४०।२४
 ॥   

  

कपिलम् कपिलरूपधारिणम्  ॥  १।४०।२५  ॥   

  

तस्य कपिलस्य  ॥  १।४०।२६  ॥   

  

तम् कपिलम् । हन्तीति हनः । पचाद्यच् । अविचारतस्तमेवाश्वापहारद्वारा
यज्ञहन्तारं ज्ञात्वेत्यर्थः  ॥  १।४०।२७३०  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये बालकाण्डे
चत्वारिंशः सर्गः  ॥  ४०  ॥   

  



</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/04-mithilAyAtrA/02-sagara-kathA/040_sagara-suta-vinAshaH.md">
<details><summary><h2>द्राविडपाठः ...{Loading}...</h2></summary>


देवतानां वचः श्रुत्वा भगवान् वै पितामहः।  
प्रत्युवाच सुसन्त्रस्तान् कृतान्तबलमोहितान् ॥ 1.40.1 ॥   
कापिलं रूपमास्थाय धारयत्यनिशं धराम्।  
तस्य कोपाग्निना दग्धा भविष्यन्ति नृपात्मजाः ॥ 1.40.2 ॥   
पृथिव्याश्चापि निर्भेदो दृष्ट एव सनातनः।  
सगरस्य च पुत्राणां विनाशोऽदीर्घजीविनाम् ॥ 1.40.3 ॥   
पितामहवचः श्रुत्वा त्रयस्त्रिंशदरिन्दम।  
देवाः परमसंहृष्टाः पुनर्जग्मुर्यथागतम् ॥ 1.40.4 ॥   
सगरस्य च पुत्राणां प्रादुरासीन्महात्मनाम्।  
पृथिव्यां भिद्यमानायां निर्घातसमनिःस्वनः ॥ 1.40.5 ॥   
ततो भित्त्वा महीं सर्वे कृत्वा चापि प्रदक्षिणम्।  
सहिताः सागराः सर्वे पितरं वाक्यमब्रुवन् ॥ 1.40.6 ॥   
परिक्रान्ता मही सर्वा सत्त्ववन्तश्च सूदिताः।  
देवदानवरक्षांसि पिशाचोरगकिन्नराः ॥ 1.40.7 ॥   
न च पश्यामहेऽश्वं तमश्वहर्तारमेव च।  
किं करिष्याम भद्रं ते बुद्धिरत्र विचार्यताम् ॥ 1.40.8 ॥   
तेषां तद्वचनं श्रुत्वा पुत्राणां राजसत्तमः।  
समन्युरब्रवीद्वाक्यं सगरो रघुनन्दन ॥ 1.40.9 ॥   
भूयः खनत भद्रं वो निर्भिद्य वसुधातलम्।  
अश्वहर्तारमासाद्य कृतार्थाश्च निवर्तथ ॥ 1.40.10 ॥   
पितुर्वचनमासाद्य सगरस्य महात्मनः।  
षष्टिः पुत्रसहस्राणि रसातलमभिद्रवन् ॥ 1.40.11 ॥   
खन्यमाने ततस्तस्मिन् ददृशुः पर्वतोपमम्।  
दिशागजं विरूपाक्षं धारयन्तं महीतलम् ॥ 1.40.12 ॥   
सपर्वतवनां कृत्स्नां पृथिवीं रघुनन्दन।  
शिरसा धारयामास विरूपाक्षो महागजः ॥ 1.40.13 ॥   
यदा पर्वणि काकुत्स्थ विश्रमार्थं महागजः।  
खेदाच्चालयते शीर्षं भूमिकम्पस्तदा भवेत् ॥ 1.40.14 ॥   
तं ते प्रदक्षिणं कृत्वा दिशापालं महागजम्।  
मानयन्तो हि ते राम जग्मुर्भित्त्वा रसातलम् ॥ 1.40.15 ॥   
ततः पूर्वां दिशं भित्त्वा दक्षिणां बिभिदुः पुनः।  
दक्षिणस्यामपि दिशि ददृशुस्ते महागजम् ॥ 1.40.16 ॥   
महापद्मं महात्मानं सुमहत्पर्वतोपमम्।  
शिरसा धारयन्तं ते विस्मयं जग्मुरुत्तमम् ॥ 1.40.17 ॥   
ततः प्रदक्षिणं कृत्वा सगरस्य महात्मनः।  
षष्टिः पुत्रसहस्राणि पश्चिमां बिभिदुर्दिशम् ॥ 1.40.18 ॥   
पश्चिमायामपि दिशि महान्तमचलोपमम्।  
दिशागजं सौमनसं ददृशुस्ते महाबलाः ॥ 1.40.19 ॥   
तं ते प्रदक्षिणं कृत्वा पृष्ट्वाचापि निरामयम्।  
खनन्तः समुपक्रान्ता दिशं हैमवतीं ततः ॥ 1.40.20 ॥   
उत्तरस्यां रघुश्रेष्ठ ददृशुर्हिमपाण्डरम्।  
भद्रं भद्रेण वपुषा धारयन्तं महीमिमाम् ॥ 1.40.21 ॥   
समालभ्य ततः सर्वे कृत्वा चैनं प्रदक्षिणम्।  
षष्टिः पुत्रसहस्राणि बिभिदुर्वसुधातलम् ॥ 1.40.22 ॥   
ततः प्रागुत्तरां गत्वा सागराः प्रथितां दिशम्।  
रोषादभ्यखनन् सर्वे पृथिवीं सगरात्मजाः ॥ 1.40.23 ॥   
ते तु सर्वे महात्मानो भीमवेगा महाबलाः।  
ददृशुः कपिलं तत्र वासुदेवं सनातनम् ॥ 1.40.24 ॥   
हयं च तस्य देवस्य चरन्तमविदूरतः।  
प्रहर्षमतुलं प्राप्ताः सर्वे ते रघुनन्दन ॥ 1.40.25 ॥   
खनित्रलाङ्गलधरा नानावृक्षशिलाधराः।  
अभ्यधावन्त सङ्क्रुद्धास्तिष्ठ तिष्ठेति चाब्रुवन् ॥ 1.40.26 ॥   
अस्माकं त्वं हि तुरगं यज्ञीयं हृतवानसि।  
दुर्मेधस्त्वं हि सम्प्राप्तान् विद्धि नः सगरात्मजान् ॥ 1.40.27 ॥   
श्रुत्वा तु वचनं तेषां कपिलो रघुनन्दन।  
रोषेण महताऽऽविष्टो हुङ्कारमकरोत्तदा ॥ 1.40.28 ॥   
ततस्तेनाप्रमेयेन कपिलेन महात्मना।  
भस्मराशीकृताः सर्वे काकुत्स्थ सगरात्मजाः ॥ 1.40.29 ॥   

</details>
</div>
