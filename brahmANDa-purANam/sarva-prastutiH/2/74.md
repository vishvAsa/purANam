---
title: ०७४

---

<details open><summary>विश्वास-प्रस्तुतिः</summary>

सूत उवाच  
तुर्वसोस्तु सुतो वह्निर्वह्नेर्गोभानुरात्मजः ।  
गोभानोस्तु सुतो वीर स्त्रिसानुरपाजितः ॥ २.७४.१ ॥
</details>

<details><summary>मूलम्</summary>

सूत उवाच  
तुर्वसोस्तु सुतो वह्निर्वह्नेर्गोभानुरात्मजः ।  
गोभानोस्तु सुतो वीर स्त्रिसानुरपाजितः ॥ २.७४.१ ॥
</details>
  

<details open><summary>विश्वास-प्रस्तुतिः</summary>

करन्धमस्तु त्रैसानो मरुत्तस्तस्य चात्मजः ।  
अन्यस्त्वाविज्ञितो राजा मरुत्तः कथितः पुरा ॥ २.७४.२ ॥
</details>

<details><summary>मूलम्</summary>

करन्धमस्तु त्रैसानो मरुत्तस्तस्य चात्मजः ।  
अन्यस्त्वाविज्ञितो राजा मरुत्तः कथितः पुरा ॥ २.७४.२ ॥
</details>
  

<details open><summary>विश्वास-प्रस्तुतिः</summary>

अनपत्यो मरुत्तस्तु स राजासीदिति श्रुतम् ।  
दुष्कन्तं पौरवं चापि स वै पुत्रमकल्पयत् ॥ २.७४.३ ॥
</details>

<details><summary>मूलम्</summary>

अनपत्यो मरुत्तस्तु स राजासीदिति श्रुतम् ।  
दुष्कन्तं पौरवं चापि स वै पुत्रमकल्पयत् ॥ २.७४.३ ॥
</details>
  

<details open><summary>विश्वास-प्रस्तुतिः</summary>

एवं ययातिशापेन जरासङ्क्रमणे पुरा ।  
तुर्वसोः पौरवं वंशं प्रविवेश पुरा किल ॥ २.७४.४ ॥
</details>

<details><summary>मूलम्</summary>

एवं ययातिशापेन जरासङ्क्रमणे पुरा ।  
तुर्वसोः पौरवं वंशं प्रविवेश पुरा किल ॥ २.७४.४ ॥
</details>
  

<details open><summary>विश्वास-प्रस्तुतिः</summary>

दुष्कन्तस्य तु दायादः सरूप्यो नाम पार्थिवः ।  
सरूप्यात्तु तथाण्डीरश्चत्वारस्तस्य चात्मजाः ॥ २.७४.५ ॥
</details>

<details><summary>मूलम्</summary>

दुष्कन्तस्य तु दायादः सरूप्यो नाम पार्थिवः ।  
सरूप्यात्तु तथाण्डीरश्चत्वारस्तस्य चात्मजाः ॥ २.७४.५ ॥
</details>
  

<details open><summary>विश्वास-प्रस्तुतिः</summary>

पाण्ड्यश्च केरलश्चैव चोलः कुल्यस्तथैव च ।  
तेषां जनपदाः कुल्याः पाण्ड्याश्चोलाः सकेरलाः ॥ २.७४.६ ॥
</details>

<details><summary>मूलम्</summary>

पाण्ड्यश्च केरलश्चैव चोलः कुल्यस्तथैव च ।  
तेषां जनपदाः कुल्याः पाण्ड्याश्चोलाः सकेरलाः ॥ २.७४.६ ॥
</details>
  

<details open><summary>विश्वास-प्रस्तुतिः</summary>

द्रुह्योश्च तनयौ वीरौ बभ्रुः सेतुश्च विश्रुतौ ।  
अरुद्धः सेतुपुत्रस्तु बाब्रवो रिपुरुच्यते ॥ २.७४.७ ॥
</details>

<details><summary>मूलम्</summary>

द्रुह्योश्च तनयौ वीरौ बभ्रुः सेतुश्च विश्रुतौ ।  
अरुद्धः सेतुपुत्रस्तु बाब्रवो रिपुरुच्यते ॥ २.७४.७ ॥
</details>
  

<details open><summary>विश्वास-प्रस्तुतिः</summary>

यौवनाश्वेन समितौ कृच्छेण निहतो बली ।  
युद्धं सुमहदासीत्तु मासान्परिचतुर्दश ॥ २.७४.८ ॥
</details>

<details><summary>मूलम्</summary>

यौवनाश्वेन समितौ कृच्छेण निहतो बली ।  
युद्धं सुमहदासीत्तु मासान्परिचतुर्दश ॥ २.७४.८ ॥
</details>
  

<details open><summary>विश्वास-प्रस्तुतिः</summary>

अरुद्धस्य तु दायादो गान्धारो नाम पार्थिवः ।  
ख्यायते यस्य नाम्ना तु गान्धारविषयो महान् ॥ २.७४.९ ॥
</details>

<details><summary>मूलम्</summary>

अरुद्धस्य तु दायादो गान्धारो नाम पार्थिवः ।  
ख्यायते यस्य नाम्ना तु गान्धारविषयो महान् ॥ २.७४.९ ॥
</details>
  

<details open><summary>विश्वास-प्रस्तुतिः</summary>

गान्धारादेशजाश्चापि तुरगा वाजिनां वराः ।  
गान्धारपुत्रो धर्मस्तु धृतस्तस्य सुतोऽभवत् ॥ २.७४.१० ॥
</details>

<details><summary>मूलम्</summary>

गान्धारादेशजाश्चापि तुरगा वाजिनां वराः ।  
गान्धारपुत्रो धर्मस्तु धृतस्तस्य सुतोऽभवत् ॥ २.७४.१० ॥
</details>
  

<details open><summary>विश्वास-प्रस्तुतिः</summary>

धृतस्य दुर्दमो जज्ञे प्रचेतास्तस्य चात्मजः ।  
प्रचेतसः पुत्रशतं राजानः सर्व एव ते ॥ २.७४.११ ॥
</details>

<details><summary>मूलम्</summary>

धृतस्य दुर्दमो जज्ञे प्रचेतास्तस्य चात्मजः ।  
प्रचेतसः पुत्रशतं राजानः सर्व एव ते ॥ २.७४.११ ॥
</details>
  

<details open><summary>विश्वास-प्रस्तुतिः</summary>

म्लेच्छराष्ट्राधिपाः सर्वे ह्युदीचीं दिशमास्थिताः ।  
अनोश्चैव सुता वीरास्त्रयः परमधार्मिकाः ॥ २.७४.१२ ॥
</details>

<details><summary>मूलम्</summary>

म्लेच्छराष्ट्राधिपाः सर्वे ह्युदीचीं दिशमास्थिताः ।  
अनोश्चैव सुता वीरास्त्रयः परमधार्मिकाः ॥ २.७४.१२ ॥
</details>
  

<details open><summary>विश्वास-प्रस्तुतिः</summary>

सभानरः कालचक्षुः पराक्षस्चेति विश्रुताः ।  
सभानरस्य पुत्रस्तु विद्वान्कालानलो नृपः ॥ २.७४.१३ ॥
</details>

<details><summary>मूलम्</summary>

सभानरः कालचक्षुः पराक्षस्चेति विश्रुताः ।  
सभानरस्य पुत्रस्तु विद्वान्कालानलो नृपः ॥ २.७४.१३ ॥
</details>
  

<details open><summary>विश्वास-प्रस्तुतिः</summary>

कालानलस्य धर्मात्मा सृञ्जयो नाम विश्रुतः ।  
सृञ्जयस्याभवत्पुत्रो वीरो नाम्ना पुरञ्जयः ॥ २.७४.१४ ॥
</details>

<details><summary>मूलम्</summary>

कालानलस्य धर्मात्मा सृञ्जयो नाम विश्रुतः ।  
सृञ्जयस्याभवत्पुत्रो वीरो नाम्ना पुरञ्जयः ॥ २.७४.१४ ॥
</details>
  

<details open><summary>विश्वास-प्रस्तुतिः</summary>

आसीदिन्द्रसमो राजा प्रतिष्टितयशादिवि ।  
महामनाः सुतस्तस्य महाशालस्य धार्मिकः ॥ २.७४.१५ ॥
</details>

<details><summary>मूलम्</summary>

आसीदिन्द्रसमो राजा प्रतिष्टितयशादिवि ।  
महामनाः सुतस्तस्य महाशालस्य धार्मिकः ॥ २.७४.१५ ॥
</details>
  

<details open><summary>विश्वास-प्रस्तुतिः</summary>

सप्तद्वीपेश्वरो राजा चक्रवर्त्ती महायशाः ।  
महामनास्तु द्वौ पुत्रौ जनयामास विश्रुतौ ॥ २.७४.१६ ॥
</details>

<details><summary>मूलम्</summary>

सप्तद्वीपेश्वरो राजा चक्रवर्त्ती महायशाः ।  
महामनास्तु द्वौ पुत्रौ जनयामास विश्रुतौ ॥ २.७४.१६ ॥
</details>
  

<details open><summary>विश्वास-प्रस्तुतिः</summary>

उशीनरं च धर्मज्ञं तितिक्षुं चैव धार्मिकम् ।  
उशीनरस्य पत्न्यस्तु पञ्च राजर्षिवंशजाः ॥ २.७४.१७ ॥
</details>

<details><summary>मूलम्</summary>

उशीनरं च धर्मज्ञं तितिक्षुं चैव धार्मिकम् ।  
उशीनरस्य पत्न्यस्तु पञ्च राजर्षिवंशजाः ॥ २.७४.१७ ॥
</details>
  

<details open><summary>विश्वास-प्रस्तुतिः</summary>

नृगा कृमी नवा दर्वा पञ्चमी च दृषद्वती ।  
उशीनरस्य पुत्र्यस्तु पञ्च तासु कुलोद्वहाः ॥ २.७४.१८ ॥
</details>

<details><summary>मूलम्</summary>

नृगा कृमी नवा दर्वा पञ्चमी च दृषद्वती ।  
उशीनरस्य पुत्र्यस्तु पञ्च तासु कुलोद्वहाः ॥ २.७४.१८ ॥
</details>
  

<details open><summary>विश्वास-प्रस्तुतिः</summary>

तपस्यतः सुमहतो जाता वृद्धस्य धार्मिकाः ।  
नृगायास्तु नृगः पुत्रो नवाया नव एव तु ॥ २.७४.१९ ॥
</details>

<details><summary>मूलम्</summary>

तपस्यतः सुमहतो जाता वृद्धस्य धार्मिकाः ।  
नृगायास्तु नृगः पुत्रो नवाया नव एव तु ॥ २.७४.१९ ॥
</details>
  

<details open><summary>विश्वास-प्रस्तुतिः</summary>

कृम्याः कृमिस्तु दर्वायाः सुव्रतो नाम धार्मिकः ।  
दृषद्वती सुतश्चापि शिबिरौशीनरो द्विजाः ॥ २.७४.२० ॥
</details>

<details><summary>मूलम्</summary>

कृम्याः कृमिस्तु दर्वायाः सुव्रतो नाम धार्मिकः ।  
दृषद्वती सुतश्चापि शिबिरौशीनरो द्विजाः ॥ २.७४.२० ॥
</details>
  

<details open><summary>विश्वास-प्रस्तुतिः</summary>

शिबे शिवपुरं ख्यातं यौधेयं तु नृगस्य च ।  
नवस्य नवराष्ट्रं तु कृमेस्तु कृमिला पुरी ॥ २.७४.२१ ॥
</details>

<details><summary>मूलम्</summary>

शिबे शिवपुरं ख्यातं यौधेयं तु नृगस्य च ।  
नवस्य नवराष्ट्रं तु कृमेस्तु कृमिला पुरी ॥ २.७४.२१ ॥
</details>
  

<details open><summary>विश्वास-प्रस्तुतिः</summary>

सुव्रतस्य तथाम्बष्टा शिबिपुत्रान्निबोधत ।  
शिबेस्तु शिबयः पुत्राश्चत्वारो लोकसम्मताः ॥ २.७४.२२ ॥
</details>

<details><summary>मूलम्</summary>

सुव्रतस्य तथाम्बष्टा शिबिपुत्रान्निबोधत ।  
शिबेस्तु शिबयः पुत्राश्चत्वारो लोकसम्मताः ॥ २.७४.२२ ॥
</details>
  

<details open><summary>विश्वास-प्रस्तुतिः</summary>

वृषदर्भः सुवीरस्तु केकयो मद्रकस्तथा ।  
तेषां जनपदाः स्फीताः केकया मद्रकास्तथा ॥ २.७४.२३ ॥
</details>

<details><summary>मूलम्</summary>

वृषदर्भः सुवीरस्तु केकयो मद्रकस्तथा ।  
तेषां जनपदाः स्फीताः केकया मद्रकास्तथा ॥ २.७४.२३ ॥
</details>
  

<details open><summary>विश्वास-प्रस्तुतिः</summary>

वृषदर्भाः सुवीराश्च तितिक्षोः शृणुत प्रजाः ।  
तितिक्षुरभवद्राजा पूर्वस्यां दिशि विश्रुतः ॥ २.७४.२४ ॥
</details>

<details><summary>मूलम्</summary>

वृषदर्भाः सुवीराश्च तितिक्षोः शृणुत प्रजाः ।  
तितिक्षुरभवद्राजा पूर्वस्यां दिशि विश्रुतः ॥ २.७४.२४ ॥
</details>
  

<details open><summary>विश्वास-प्रस्तुतिः</summary>

उशद्रथो महाबाहुस्तस्य हेमः सुतोऽभवत् ।  
हेमस्य सुतपा जज्ञे सुतः सुतपसो बलिः ॥ २.७४.२५ ॥
</details>

<details><summary>मूलम्</summary>

उशद्रथो महाबाहुस्तस्य हेमः सुतोऽभवत् ।  
हेमस्य सुतपा जज्ञे सुतः सुतपसो बलिः ॥ २.७४.२५ ॥
</details>
  

<details open><summary>विश्वास-प्रस्तुतिः</summary>

जातो मनुष्ययोन्यां वै क्षीणे वंशे प्रजेप्सया ।  
महायोगी स तु बलिर्बद्धो यः स महामनाः ॥ २.७४.२६ ॥
</details>

<details><summary>मूलम्</summary>

जातो मनुष्ययोन्यां वै क्षीणे वंशे प्रजेप्सया ।  
महायोगी स तु बलिर्बद्धो यः स महामनाः ॥ २.७४.२६ ॥
</details>
  

<details open><summary>विश्वास-प्रस्तुतिः</summary>

पुत्रानुत्पादयामास जातुर्वर्ण्यकरान्भुवि ।  
अङ्गं स जनयामास वङ्गं सुह्मं तथैव च ॥ २.७४.२७ ॥
</details>

<details><summary>मूलम्</summary>

पुत्रानुत्पादयामास जातुर्वर्ण्यकरान्भुवि ।  
अङ्गं स जनयामास वङ्गं सुह्मं तथैव च ॥ २.७४.२७ ॥
</details>
  

<details open><summary>विश्वास-प्रस्तुतिः</summary>

युद्धं कलिङ्गं च तथा वालेयं क्षत्रमुच्यते ।  
वालेया ब्राह्मणाश्चैव तस्य वंशकराः प्रभोः ॥ २.७४.२८ ॥
</details>

<details><summary>मूलम्</summary>

युद्धं कलिङ्गं च तथा वालेयं क्षत्रमुच्यते ।  
वालेया ब्राह्मणाश्चैव तस्य वंशकराः प्रभोः ॥ २.७४.२८ ॥
</details>
  

<details open><summary>विश्वास-प्रस्तुतिः</summary>

बलेस्तु ब्रह्मणा दत्ता वराः प्रीतेन धीमतः ।  
महायोगित्वमायुश्च कल्पस्य परिमाणकम् ॥ २.७४.२९ ॥
</details>

<details><summary>मूलम्</summary>

बलेस्तु ब्रह्मणा दत्ता वराः प्रीतेन धीमतः ।  
महायोगित्वमायुश्च कल्पस्य परिमाणकम् ॥ २.७४.२९ ॥
</details>
  

<details open><summary>विश्वास-प्रस्तुतिः</summary>

सङ्ग्रामे वाप्यजेयत्वं धर्मे चैव प्रभावतः ।  
त्रैलोक्यदर्शनं चैव प्राधान्यं प्रसवे तथा ॥ २.७४.३० ॥
</details>

<details><summary>मूलम्</summary>

सङ्ग्रामे वाप्यजेयत्वं धर्मे चैव प्रभावतः ।  
त्रैलोक्यदर्शनं चैव प्राधान्यं प्रसवे तथा ॥ २.७४.३० ॥
</details>
  

<details open><summary>विश्वास-प्रस्तुतिः</summary>

बलेश्चा प्रतिमत्वं वे धर्मतत्त्वार्थदर्शनम् ।  
चतुरो नियतान्वर्णांस्त्वं वै स्थापयितेति वै ॥ २.७४.३१ ॥
</details>

<details><summary>मूलम्</summary>

बलेश्चा प्रतिमत्वं वे धर्मतत्त्वार्थदर्शनम् ।  
चतुरो नियतान्वर्णांस्त्वं वै स्थापयितेति वै ॥ २.७४.३१ ॥
</details>
  

<details open><summary>विश्वास-प्रस्तुतिः</summary>

इत्युक्तो विभुना राजा बलिः शान्ति पराययौ ।  
कालेन महता विद्वान्स्वं च स्थानमुपागतः ॥ २.७४.३२ ॥
</details>

<details><summary>मूलम्</summary>

इत्युक्तो विभुना राजा बलिः शान्ति पराययौ ।  
कालेन महता विद्वान्स्वं च स्थानमुपागतः ॥ २.७४.३२ ॥
</details>
  

<details open><summary>विश्वास-प्रस्तुतिः</summary>

तेषां जनपदाः स्फीता अङ्गवङ्गाश्च सुह्मकाः ।  
पुण्ड्राः कलिङ्गश्च तथा तेषां वंशं निबोधत ॥ २.७४.३३ ॥
</details>

<details><summary>मूलम्</summary>

तेषां जनपदाः स्फीता अङ्गवङ्गाश्च सुह्मकाः ।  
पुण्ड्राः कलिङ्गश्च तथा तेषां वंशं निबोधत ॥ २.७४.३३ ॥
</details>
  

<details open><summary>विश्वास-प्रस्तुतिः</summary>

तस्य ते तनयाः सर्वे क्षेत्रजा मुनिसम्भवाः ।  
सम्भूता दीर्घतमसः सुदेष्णायां महौजसः ॥ २.७४.३४ ॥
</details>

<details><summary>मूलम्</summary>

तस्य ते तनयाः सर्वे क्षेत्रजा मुनिसम्भवाः ।  
सम्भूता दीर्घतमसः सुदेष्णायां महौजसः ॥ २.७४.३४ ॥
</details>
  

<details open><summary>विश्वास-प्रस्तुतिः</summary>

ऋषय ऊचुः  
कथं बलेः सुताः पञ्च जनिताः क्षेत्रजाः प्रभो ।  
ऋषिणा दीर्घतमसा ह्येतत्प्रब्रूहि पृच्छताम् ॥ २.७४.३५ ॥
</details>

<details><summary>मूलम्</summary>

ऋषय ऊचुः  
कथं बलेः सुताः पञ्च जनिताः क्षेत्रजाः प्रभो ।  
ऋषिणा दीर्घतमसा ह्येतत्प्रब्रूहि पृच्छताम् ॥ २.७४.३५ ॥
</details>
  

<details open><summary>विश्वास-प्रस्तुतिः</summary>

सूत उवाच  
उशिजो नाम विख्यात आसीद्धीमानृषिः पुरा ।  
भार्या वै ममता नाम बभूवास्य महात्मनः ॥ २.७४.३६ ॥
</details>

<details><summary>मूलम्</summary>

सूत उवाच  
उशिजो नाम विख्यात आसीद्धीमानृषिः पुरा ।  
भार्या वै ममता नाम बभूवास्य महात्मनः ॥ २.७४.३६ ॥
</details>
  

<details open><summary>विश्वास-प्रस्तुतिः</summary>

उशिजस्य कनीयांस्तु पुरोधा यो दिवौकसाम् ।  
बृहस्पतिर्बृहत्तेजा ममतां सोऽभ्यपद्यत ॥ २.७४.३७ ॥
</details>

<details><summary>मूलम्</summary>

उशिजस्य कनीयांस्तु पुरोधा यो दिवौकसाम् ।  
बृहस्पतिर्बृहत्तेजा ममतां सोऽभ्यपद्यत ॥ २.७४.३७ ॥
</details>
  

<details open><summary>विश्वास-प्रस्तुतिः</summary>

उवाच ममता तं तु बृहस्पतिमनिच्छती ।  
अन्तर्वत्न्यस्मि ते भ्रातुर्ज्येष्ठस्यास्य च भामिनी ॥ २.७४.३८ ॥
</details>

<details><summary>मूलम्</summary>

उवाच ममता तं तु बृहस्पतिमनिच्छती ।  
अन्तर्वत्न्यस्मि ते भ्रातुर्ज्येष्ठस्यास्य च भामिनी ॥ २.७४.३८ ॥
</details>
  

<details open><summary>विश्वास-प्रस्तुतिः</summary>

अयं हि मे महान्गर्भो रोरवीति बृहस्पते ।  
अजस्रं ब्रह्म चाभ्यस्य षडङ्गं वेदमुद्गिरन् ॥ २.७४.३९ ॥
</details>

<details><summary>मूलम्</summary>

अयं हि मे महान्गर्भो रोरवीति बृहस्पते ।  
अजस्रं ब्रह्म चाभ्यस्य षडङ्गं वेदमुद्गिरन् ॥ २.७४.३९ ॥
</details>
  

<details open><summary>विश्वास-प्रस्तुतिः</summary>

अमोघरे तास्त्वं चापि न मां भजितुमर्हसि ।  
अस्मिन्नेव यथाकाले यथा वा मन्यसे विभो ॥ २.७४.४० ॥
</details>

<details><summary>मूलम्</summary>

अमोघरे तास्त्वं चापि न मां भजितुमर्हसि ।  
अस्मिन्नेव यथाकाले यथा वा मन्यसे विभो ॥ २.७४.४० ॥
</details>
  

<details open><summary>विश्वास-प्रस्तुतिः</summary>

एवमुक्तस्तया सम्यग्बृहतेजा बृहस्पतिः ।  
कामात्मानं महात्मापि नात्मानं सोऽभ्यधारयत् ॥ २.७४.४१ ॥
</details>

<details><summary>मूलम्</summary>

एवमुक्तस्तया सम्यग्बृहतेजा बृहस्पतिः ।  
कामात्मानं महात्मापि नात्मानं सोऽभ्यधारयत् ॥ २.७४.४१ ॥
</details>
  

<details open><summary>विश्वास-प्रस्तुतिः</summary>

सम्बभूवैव धर्मात्मा तया सार्द्धं बृहस्पति ।  
उत्सृजन्तं तदा रेतो गर्भस्थः सोऽस्य भाषत ॥ २.७४.४२ ॥
</details>

<details><summary>मूलम्</summary>

सम्बभूवैव धर्मात्मा तया सार्द्धं बृहस्पति ।  
उत्सृजन्तं तदा रेतो गर्भस्थः सोऽस्य भाषत ॥ २.७४.४२ ॥
</details>
  

<details open><summary>विश्वास-प्रस्तुतिः</summary>

शुक्रं त्याक्षीश्च मा जीव द्वयोर्नेहास्ति सम्भवः ।  
अमोघरेतास्त्वं वापि पूर्वं चाहमिहागतः ॥ २.७४.४३ ॥
</details>

<details><summary>मूलम्</summary>

शुक्रं त्याक्षीश्च मा जीव द्वयोर्नेहास्ति सम्भवः ।  
अमोघरेतास्त्वं वापि पूर्वं चाहमिहागतः ॥ २.७४.४३ ॥
</details>
  

<details open><summary>विश्वास-प्रस्तुतिः</summary>

शशाप तं तदा क्रुद्ध एवमुक्तो बृहस्पतिः ।  
उशिजस्य सुतं भ्रातुर्गर्भस्थं भगवानृषिः ॥ २.७४.४४ ॥
</details>

<details><summary>मूलम्</summary>

शशाप तं तदा क्रुद्ध एवमुक्तो बृहस्पतिः ।  
उशिजस्य सुतं भ्रातुर्गर्भस्थं भगवानृषिः ॥ २.७४.४४ ॥
</details>
  

<details open><summary>विश्वास-प्रस्तुतिः</summary>

यस्मात्त्वमीदृशे काले सर्वभूतेप्सिते सति ।  
मामेवमुक्तवान्मोहात्तमो दीर्घं ग्रवेक्ष्यसि ॥ २.७४.४५ ॥
</details>

<details><summary>मूलम्</summary>

यस्मात्त्वमीदृशे काले सर्वभूतेप्सिते सति ।  
मामेवमुक्तवान्मोहात्तमो दीर्घं ग्रवेक्ष्यसि ॥ २.७४.४५ ॥
</details>
  

<details open><summary>विश्वास-प्रस्तुतिः</summary>

ततो दीर्घतमा नाम शापादृषिरजायत ।  
अथौशिजो बृहत्कीर्तिर्बृहस्पतिरिबौजसा ॥ २.७४.४६ ॥
</details>

<details><summary>मूलम्</summary>

ततो दीर्घतमा नाम शापादृषिरजायत ।  
अथौशिजो बृहत्कीर्तिर्बृहस्पतिरिबौजसा ॥ २.७४.४६ ॥
</details>
  

<details open><summary>विश्वास-प्रस्तुतिः</summary>

ऊर्द्ध्वरेतास्ततश्चापि न्यवसद्भ्रातुराश्रमे ।  
गोधर्मं सौरभेयात्तु वृषभाच्छतवान्प्रभोः ॥ २.७४.४७ ॥
</details>

<details><summary>मूलम्</summary>

ऊर्द्ध्वरेतास्ततश्चापि न्यवसद्भ्रातुराश्रमे ।  
गोधर्मं सौरभेयात्तु वृषभाच्छतवान्प्रभोः ॥ २.७४.४७ ॥
</details>
  

<details open><summary>विश्वास-प्रस्तुतिः</summary>

तस्य भ्राता पितृव्यस्तु चकार भवनं तदा ।  
तस्मिन्हि तत्र वसति यदृच्छाभ्यागतो वृषः ॥ २.७४.४८ ॥
</details>

<details><summary>मूलम्</summary>

तस्य भ्राता पितृव्यस्तु चकार भवनं तदा ।  
तस्मिन्हि तत्र वसति यदृच्छाभ्यागतो वृषः ॥ २.७४.४८ ॥
</details>
  

<details open><summary>विश्वास-प्रस्तुतिः</summary>

दर्शार्थमास्तृतान्दर्भाञ्चचार सुरभीसुतः ।  
जग्राह तं दीर्घ तमा विस्फुरन्तं तु शृङ्गयोः ॥ २.७४.४९ ॥
</details>

<details><summary>मूलम्</summary>

दर्शार्थमास्तृतान्दर्भाञ्चचार सुरभीसुतः ।  
जग्राह तं दीर्घ तमा विस्फुरन्तं तु शृङ्गयोः ॥ २.७४.४९ ॥
</details>
  

<details open><summary>विश्वास-प्रस्तुतिः</summary>

स तेन निगृहीतस्तु न चचाल पदात्पदम् ।  
ततोऽब्रवीद्वृषस्तं वै सुञ्च मां बलिनां वर ॥ २.७४.५० ॥
</details>

<details><summary>मूलम्</summary>

स तेन निगृहीतस्तु न चचाल पदात्पदम् ।  
ततोऽब्रवीद्वृषस्तं वै सुञ्च मां बलिनां वर ॥ २.७४.५० ॥
</details>
  

<details open><summary>विश्वास-प्रस्तुतिः</summary>

न मया सादितस्तात बलवांस्तद्विधः क्वचित् ।  
त्र्यम्बकं वहता देवं यतो जातोऽस्मि भूतले ॥ २.७४.५१ ॥
</details>

<details><summary>मूलम्</summary>

न मया सादितस्तात बलवांस्तद्विधः क्वचित् ।  
त्र्यम्बकं वहता देवं यतो जातोऽस्मि भूतले ॥ २.७४.५१ ॥
</details>
  

<details open><summary>विश्वास-प्रस्तुतिः</summary>

सुञ्च मां बलिनां श्रेष्ठ प्रतिस्नेहं वरं वृणु ।  
एवमुक्तोऽब्रवीदेनं जीवंस्त्वं मे क्व यास्यसि ॥ २.७४.५२ ॥
</details>

<details><summary>मूलम्</summary>

सुञ्च मां बलिनां श्रेष्ठ प्रतिस्नेहं वरं वृणु ।  
एवमुक्तोऽब्रवीदेनं जीवंस्त्वं मे क्व यास्यसि ॥ २.७४.५२ ॥
</details>
  

<details open><summary>विश्वास-प्रस्तुतिः</summary>

तेन त्वाहं न मोक्ष्यामि परस्वादं चतुष्पदम् ।  
ततस्तं दीर्घतमसं स वृषः प्रत्युवाच ह ॥ २.७४.५३ ॥
</details>

<details><summary>मूलम्</summary>

तेन त्वाहं न मोक्ष्यामि परस्वादं चतुष्पदम् ।  
ततस्तं दीर्घतमसं स वृषः प्रत्युवाच ह ॥ २.७४.५३ ॥
</details>
  

<details open><summary>विश्वास-प्रस्तुतिः</summary>

नास्माकं विद्यते तात पातकं स्तेयमेव च ।  
भक्ष्याभक्ष्यं न जानीमः पेयापेयं च सर्वशः ॥ २.७४.५४ ॥
</details>

<details><summary>मूलम्</summary>

नास्माकं विद्यते तात पातकं स्तेयमेव च ।  
भक्ष्याभक्ष्यं न जानीमः पेयापेयं च सर्वशः ॥ २.७४.५४ ॥
</details>
  

<details open><summary>विश्वास-प्रस्तुतिः</summary>

कार्या कार्यं च वै विप्र गम्यगम्यं तथैव च ।  
न पाप्मानो वयं विप्र धर्मो ह्येष गवां श्रुतः ॥ २.७४.५५ ॥
</details>

<details><summary>मूलम्</summary>

कार्या कार्यं च वै विप्र गम्यगम्यं तथैव च ।  
न पाप्मानो वयं विप्र धर्मो ह्येष गवां श्रुतः ॥ २.७४.५५ ॥
</details>
  

<details open><summary>विश्वास-प्रस्तुतिः</summary>

गवां नाम स वे श्रुत्वा सम्भ्रान्तस्त ममुञ्चत ।  
भक्त्या चानुश्रविकया गोसुतं वै प्रसादयन् ॥ २.७४.५६ ॥
</details>

<details><summary>मूलम्</summary>

गवां नाम स वे श्रुत्वा सम्भ्रान्तस्त ममुञ्चत ।  
भक्त्या चानुश्रविकया गोसुतं वै प्रसादयन् ॥ २.७४.५६ ॥
</details>
  

<details open><summary>विश्वास-प्रस्तुतिः</summary>

प्रसादतो वृषेन्द्रस्य गोधर्मं जगृहेऽथ सः ।  
मनसैव तदा दध्रे तद्विधस्तत्परायणः ॥ २.७४.५७ ॥
</details>

<details><summary>मूलम्</summary>

प्रसादतो वृषेन्द्रस्य गोधर्मं जगृहेऽथ सः ।  
मनसैव तदा दध्रे तद्विधस्तत्परायणः ॥ २.७४.५७ ॥
</details>
  

<details open><summary>विश्वास-प्रस्तुतिः</summary>

ततो यवीयसः पत्नीमौतथ्यस्याभ्यमन्यत ।  
विचेष्टमानां रुदतीं दैवात्सम्मूढचेतनः ॥ २.७४.५८ ॥
</details>

<details><summary>मूलम्</summary>

ततो यवीयसः पत्नीमौतथ्यस्याभ्यमन्यत ।  
विचेष्टमानां रुदतीं दैवात्सम्मूढचेतनः ॥ २.७४.५८ ॥
</details>
  

<details open><summary>विश्वास-प्रस्तुतिः</summary>

अवलेपं तु तम्मत्वा सुरद्वांस्तस्य नाक्षमत् ।  
गोधर्म वै बलं कृत्वा स्नुषां स ह्यभ्यमन्यत ॥ २.७४.५९ ॥
</details>

<details><summary>मूलम्</summary>

अवलेपं तु तम्मत्वा सुरद्वांस्तस्य नाक्षमत् ।  
गोधर्म वै बलं कृत्वा स्नुषां स ह्यभ्यमन्यत ॥ २.७४.५९ ॥
</details>
  

<details open><summary>विश्वास-प्रस्तुतिः</summary>

विपर्ययं तु तं दृष्ट्वा शरद्वान्प्रविचिन्त्य च ।  
भविष्यमर्थं ज्ञात्वा च महात्मा त्ववमत्य तम् ॥ २.७४.६० ॥
</details>

<details><summary>मूलम्</summary>

विपर्ययं तु तं दृष्ट्वा शरद्वान्प्रविचिन्त्य च ।  
भविष्यमर्थं ज्ञात्वा च महात्मा त्ववमत्य तम् ॥ २.७४.६० ॥
</details>
  

<details open><summary>विश्वास-प्रस्तुतिः</summary>

प्रोवाच दीर्घतमसं क्रोधात्संरक्तलोचनः ।  
गम्यागम्यं न जानीषे गोधर्मात्प्रार्थयन्स्रुषाम् ॥ २.७४.६१ ॥
</details>

<details><summary>मूलम्</summary>

प्रोवाच दीर्घतमसं क्रोधात्संरक्तलोचनः ।  
गम्यागम्यं न जानीषे गोधर्मात्प्रार्थयन्स्रुषाम् ॥ २.७४.६१ ॥
</details>
  

<details open><summary>विश्वास-प्रस्तुतिः</summary>

दुर्वृत्तं त्वां त्यजाम्येष गच्छ त्वं स्वेन कर्मणा ।  
यस्मात्त्वमन्धो वृद्धश्च भर्त्तव्यो दुरनुष्ठितः ॥ २.७४.६२ ॥
</details>

<details><summary>मूलम्</summary>

दुर्वृत्तं त्वां त्यजाम्येष गच्छ त्वं स्वेन कर्मणा ।  
यस्मात्त्वमन्धो वृद्धश्च भर्त्तव्यो दुरनुष्ठितः ॥ २.७४.६२ ॥
</details>
  

<details open><summary>विश्वास-प्रस्तुतिः</summary>

तेनासि त्वं परित्यक्तो दुराचारोऽसि मे मतः ।  
सूत उवाच  
कर्मण्यस्मिंस्ततः क्रूरे तस्य बुद्धिरजायत ॥ २.७४.६३ ॥
</details>

<details><summary>मूलम्</summary>

तेनासि त्वं परित्यक्तो दुराचारोऽसि मे मतः ।  
सूत उवाच  
कर्मण्यस्मिंस्ततः क्रूरे तस्य बुद्धिरजायत ॥ २.७४.६३ ॥
</details>
  

<details open><summary>विश्वास-प्रस्तुतिः</summary>

निर्भर्त्स्य चैव बहुशो बाहुभ्यां परिगृह्य च ।  
कोष्टे समुद्रे प्रक्षिप्य गङ्गाम्भसि समुत्सृजत् ॥ २.७४.६४ ॥
</details>

<details><summary>मूलम्</summary>

निर्भर्त्स्य चैव बहुशो बाहुभ्यां परिगृह्य च ।  
कोष्टे समुद्रे प्रक्षिप्य गङ्गाम्भसि समुत्सृजत् ॥ २.७४.६४ ॥
</details>
  

<details open><summary>विश्वास-प्रस्तुतिः</summary>

उह्यमानः समुद्रस्तु सप्ताहं श्रोतसा तदा ।  
तं सस्त्रीको बलिर्नाम राजा धर्मार्थतत्त्ववित् ॥ २.७४.६५ ॥
</details>

<details><summary>मूलम्</summary>

उह्यमानः समुद्रस्तु सप्ताहं श्रोतसा तदा ।  
तं सस्त्रीको बलिर्नाम राजा धर्मार्थतत्त्ववित् ॥ २.७४.६५ ॥
</details>
  

<details open><summary>विश्वास-प्रस्तुतिः</summary>

अपश्यन्मज्जमानं तु स्रोतसोभ्यासमागतम् ।  
तं गृहीत्वा स धर्मात्मा बलिर्वैरोचनस्तदा ॥ २.७४.६६ ॥
</details>

<details><summary>मूलम्</summary>

अपश्यन्मज्जमानं तु स्रोतसोभ्यासमागतम् ।  
तं गृहीत्वा स धर्मात्मा बलिर्वैरोचनस्तदा ॥ २.७४.६६ ॥
</details>
  

<details open><summary>विश्वास-प्रस्तुतिः</summary>

अन्तःपुरे जुगोपैनं भक्ष्यैर्भोज्यैश्च तर्पयन् ।  
प्रीतः स वै वरेणाथ च्छन्दयामास वै बलिम् ॥ २.७४.६७ ॥
</details>

<details><summary>मूलम्</summary>

अन्तःपुरे जुगोपैनं भक्ष्यैर्भोज्यैश्च तर्पयन् ।  
प्रीतः स वै वरेणाथ च्छन्दयामास वै बलिम् ॥ २.७४.६७ ॥
</details>
  

<details open><summary>विश्वास-प्रस्तुतिः</summary>

स च तस्माद्वरं वव्रे पुत्रार्थी दानवर्षभः ।  
बलिरुवाच  
सन्तानार्थं महाभाग भार्यायां मम मानद ॥ २.७४.६८ ॥
</details>

<details><summary>मूलम्</summary>

स च तस्माद्वरं वव्रे पुत्रार्थी दानवर्षभः ।  
बलिरुवाच  
सन्तानार्थं महाभाग भार्यायां मम मानद ॥ २.७४.६८ ॥
</details>
  

<details open><summary>विश्वास-प्रस्तुतिः</summary>

पुत्रान्धर्मार्थसंयुक्तानुत्पादयितुमर्हसि ।  
एवमुक्तस्तुतेनर्षिस्तथास्त्वित्युक्तवान्हितम् ॥ २.७४.६९ ॥
</details>

<details><summary>मूलम्</summary>

पुत्रान्धर्मार्थसंयुक्तानुत्पादयितुमर्हसि ।  
एवमुक्तस्तुतेनर्षिस्तथास्त्वित्युक्तवान्हितम् ॥ २.७४.६९ ॥
</details>
  

<details open><summary>विश्वास-प्रस्तुतिः</summary>

सुदेष्णां नाम भार्यां स्वां राजास्मै प्राहिणोत्तदा ।  
अन्धं वृद्धं च तं दृष्ट्वा न सा देवी जगाम ह ॥ २.७४.७० ॥
</details>

<details><summary>मूलम्</summary>

सुदेष्णां नाम भार्यां स्वां राजास्मै प्राहिणोत्तदा ।  
अन्धं वृद्धं च तं दृष्ट्वा न सा देवी जगाम ह ॥ २.७४.७० ॥
</details>
  

<details open><summary>विश्वास-प्रस्तुतिः</summary>

स्वां च धात्रेयिकां तस्मै भूषयित्वा व्यसर्जयत् ।  
कक्षीवच्चक्षुषौ तस्यां शूद्रयोन्यामृषिर्वशी ॥ २.७४.७१ ॥
</details>

<details><summary>मूलम्</summary>

स्वां च धात्रेयिकां तस्मै भूषयित्वा व्यसर्जयत् ।  
कक्षीवच्चक्षुषौ तस्यां शूद्रयोन्यामृषिर्वशी ॥ २.७४.७१ ॥
</details>
  

<details open><summary>विश्वास-प्रस्तुतिः</summary>

जनया मास धर्मात्मा पुत्रावेतौ महौजसौ ।  
कक्षीवच्चक्षुषौ तौ तु दृष्ट्वा राजा बलिस्तदा ॥ २.७४.७२ ॥
</details>

<details><summary>मूलम्</summary>

जनया मास धर्मात्मा पुत्रावेतौ महौजसौ ।  
कक्षीवच्चक्षुषौ तौ तु दृष्ट्वा राजा बलिस्तदा ॥ २.७४.७२ ॥
</details>
  

<details open><summary>विश्वास-प्रस्तुतिः</summary>

अधीतौ विधिवत्सम्य गीश्वरौ ब्रह्मवादिनौ ।  
सिद्धौ प्रत्यक्षधर्माणौ बुद्धौ श्रेष्ठतमावपि ॥ २.७४.७३ ॥
</details>

<details><summary>मूलम्</summary>

अधीतौ विधिवत्सम्य गीश्वरौ ब्रह्मवादिनौ ।  
सिद्धौ प्रत्यक्षधर्माणौ बुद्धौ श्रेष्ठतमावपि ॥ २.७४.७३ ॥
</details>
  

<details open><summary>विश्वास-प्रस्तुतिः</summary>

ममैताविति होवाच बलिर्वैरोचनस्त्वृषिम् ।  
नेत्युवाच ततस्तं तु ममैताविति चाब्रवीत् ॥ २.७४.७४ ॥
</details>

<details><summary>मूलम्</summary>

ममैताविति होवाच बलिर्वैरोचनस्त्वृषिम् ।  
नेत्युवाच ततस्तं तु ममैताविति चाब्रवीत् ॥ २.७४.७४ ॥
</details>
  

<details open><summary>विश्वास-प्रस्तुतिः</summary>

उत्पन्नौ शूद्रयोनौ तु भवतः क्ष्मासुरोत्तमौ ।  
अन्धं वृद्धं च मां मत्वा सुदेष्णा महिषी तव ॥ २.७४.७५ ॥
</details>

<details><summary>मूलम्</summary>

उत्पन्नौ शूद्रयोनौ तु भवतः क्ष्मासुरोत्तमौ ।  
अन्धं वृद्धं च मां मत्वा सुदेष्णा महिषी तव ॥ २.७४.७५ ॥
</details>
  

<details open><summary>विश्वास-प्रस्तुतिः</summary>

प्राहिणोदवमानीय शूद्रीं धात्रेयिकां मम ।  
ततः प्रसादयामास पुनस्तमृषिसत्तमम् ॥ २.७४.७६ ॥
</details>

<details><summary>मूलम्</summary>

प्राहिणोदवमानीय शूद्रीं धात्रेयिकां मम ।  
ततः प्रसादयामास पुनस्तमृषिसत्तमम् ॥ २.७४.७६ ॥
</details>
  

<details open><summary>विश्वास-प्रस्तुतिः</summary>

बलिर्भार्यां सुदेष्णा च भर्त्सयामास वै प्रभुः ।  
पुनश्चैनामलङ्कृत्य ऋषये प्रत्यपादयत् ॥ २.७४.७७ ॥
</details>

<details><summary>मूलम्</summary>

बलिर्भार्यां सुदेष्णा च भर्त्सयामास वै प्रभुः ।  
पुनश्चैनामलङ्कृत्य ऋषये प्रत्यपादयत् ॥ २.७४.७७ ॥
</details>
  

<details open><summary>विश्वास-प्रस्तुतिः</summary>

तां स दीर्घतमा देवीमब्रवीद्यदि मां शुभे ।  
दध्ना लवणमिश्रेण स्वभ्यक्तं नग्नकं तथा ॥ २.७४.७८ ॥
</details>

<details><summary>मूलम्</summary>

तां स दीर्घतमा देवीमब्रवीद्यदि मां शुभे ।  
दध्ना लवणमिश्रेण स्वभ्यक्तं नग्नकं तथा ॥ २.७४.७८ ॥
</details>
  

<details open><summary>विश्वास-प्रस्तुतिः</summary>

लेहिष्यस्यजुगुप्सन्ती ह्यापादतलमस्तकम् ।  
ततस्त्वं प्राप्स्यसे देवि पुत्रांश्च मनसेप्सितान् ॥ २.७४.७९ ॥
</details>

<details><summary>मूलम्</summary>

लेहिष्यस्यजुगुप्सन्ती ह्यापादतलमस्तकम् ।  
ततस्त्वं प्राप्स्यसे देवि पुत्रांश्च मनसेप्सितान् ॥ २.७४.७९ ॥
</details>
  

<details open><summary>विश्वास-प्रस्तुतिः</summary>

तस्य सा तद्वचो देवी सर्वं कृतवती तथा ।  
अपानं च समासाद्य जुगुप्सन्ती ह्यवर्जयत् ॥ २.७४.८० ॥
</details>

<details><summary>मूलम्</summary>

तस्य सा तद्वचो देवी सर्वं कृतवती तथा ।  
अपानं च समासाद्य जुगुप्सन्ती ह्यवर्जयत् ॥ २.७४.८० ॥
</details>
  

<details open><summary>विश्वास-प्रस्तुतिः</summary>

तमुवाच ततः सर्षिर्यस्ते परिहृतं शुभे ।  
विनापानं कुमारं त्वं जनयिष्यसि पूर्वजम् ॥ २.७४.८१ ॥
</details>

<details><summary>मूलम्</summary>

तमुवाच ततः सर्षिर्यस्ते परिहृतं शुभे ।  
विनापानं कुमारं त्वं जनयिष्यसि पूर्वजम् ॥ २.७४.८१ ॥
</details>
  

<details open><summary>विश्वास-प्रस्तुतिः</summary>

ततस्तं दीर्घतमसं सा देवी प्रत्युवाच ह ॥  
नार्हसि त्वं महाभाग पुत्रं दातुं ममेदृशम् ॥ २.७४.८२ ॥
</details>

<details><summary>मूलम्</summary>

ततस्तं दीर्घतमसं सा देवी प्रत्युवाच ह ॥  
नार्हसि त्वं महाभाग पुत्रं दातुं ममेदृशम् ॥ २.७४.८२ ॥
</details>
  

<details open><summary>विश्वास-प्रस्तुतिः</summary>

ऋषिरुवाच  
तवापरधो देव्येष नान्यथा भविता तु वै ।  
देवीदृशं च ते पौत्रमहं दास्यामि सुप्रते ॥ २.७४.८३ ॥
</details>

<details><summary>मूलम्</summary>

ऋषिरुवाच  
तवापरधो देव्येष नान्यथा भविता तु वै ।  
देवीदृशं च ते पौत्रमहं दास्यामि सुप्रते ॥ २.७४.८३ ॥
</details>
  

<details open><summary>विश्वास-प्रस्तुतिः</summary>

तस्यापानं विना चैव योग्यभावो भविष्यति ।  
तां स दीर्घतमाश्चैव कुक्षौ स्पृष्ट्वदमब्रवीत् ॥ २.७४.८४ ॥
</details>

<details><summary>मूलम्</summary>

तस्यापानं विना चैव योग्यभावो भविष्यति ।  
तां स दीर्घतमाश्चैव कुक्षौ स्पृष्ट्वदमब्रवीत् ॥ २.७४.८४ ॥
</details>
  

<details open><summary>विश्वास-प्रस्तुतिः</summary>

प्राशितं दधियत्तेऽद्य ममाङ्गाद्वै शुचिस्मिते ।  
तेन ते पूरितो गर्भः पौर्णमास्यामिवोदधिः ॥ २.७४.८५ ॥
</details>

<details><summary>मूलम्</summary>

प्राशितं दधियत्तेऽद्य ममाङ्गाद्वै शुचिस्मिते ।  
तेन ते पूरितो गर्भः पौर्णमास्यामिवोदधिः ॥ २.७४.८५ ॥
</details>
  

<details open><summary>विश्वास-प्रस्तुतिः</summary>

भविष्यन्ति कुमारास्ते पञ्च देवसुतोपमाः ।  
तेजस्विनः पराक्रान्ता यज्वानो धार्मिकास्तथा ॥ २.७४.८६ ॥
</details>

<details><summary>मूलम्</summary>

भविष्यन्ति कुमारास्ते पञ्च देवसुतोपमाः ।  
तेजस्विनः पराक्रान्ता यज्वानो धार्मिकास्तथा ॥ २.७४.८६ ॥
</details>
  

<details open><summary>विश्वास-प्रस्तुतिः</summary>

ततोंऽगस्तु सुदेष्णाया ज्येष्ठपुत्रो व्यजायत ।  
वङ्गस्तस्मात्कलिङ्गस्तु पुण्ड्रः सुह्मस्तथैव च ॥ २.७४.८७ ॥
</details>

<details><summary>मूलम्</summary>

ततोंऽगस्तु सुदेष्णाया ज्येष्ठपुत्रो व्यजायत ।  
वङ्गस्तस्मात्कलिङ्गस्तु पुण्ड्रः सुह्मस्तथैव च ॥ २.७४.८७ ॥
</details>
  

<details open><summary>विश्वास-प्रस्तुतिः</summary>

वंशभाजस्तु पञ्चैते बलेः क्षेत्रेऽभवंस्तदा ।  
इत्येते दीर्घतमसा बलेर्दत्ताः सुताः पुरा ॥ २.७४.८८ ॥
</details>

<details><summary>मूलम्</summary>

वंशभाजस्तु पञ्चैते बलेः क्षेत्रेऽभवंस्तदा ।  
इत्येते दीर्घतमसा बलेर्दत्ताः सुताः पुरा ॥ २.७४.८८ ॥
</details>
  

<details open><summary>विश्वास-प्रस्तुतिः</summary>

प्रजा ह्युपहतास्तस्य ब्रह्मणा कारणं प्रति ।  
अपत्यमस्य दारेषु स्वेषु माभून्महात्मनः ॥ २.७४.८९ ॥
</details>

<details><summary>मूलम्</summary>

प्रजा ह्युपहतास्तस्य ब्रह्मणा कारणं प्रति ।  
अपत्यमस्य दारेषु स्वेषु माभून्महात्मनः ॥ २.७४.८९ ॥
</details>
  

<details open><summary>विश्वास-प्रस्तुतिः</summary>

ततो मनुष्ययोन्यां वै जनयामास स प्रजाः ।  
सुरभिर्दीर्घत मसमथ प्रीतो वचोऽब्रवीत् ॥ २.७४.९० ॥
</details>

<details><summary>मूलम्</summary>

ततो मनुष्ययोन्यां वै जनयामास स प्रजाः ।  
सुरभिर्दीर्घत मसमथ प्रीतो वचोऽब्रवीत् ॥ २.७४.९० ॥
</details>
  

<details open><summary>विश्वास-प्रस्तुतिः</summary>

विचार्य यस्माद्गोधर्मं त्वमेवं कृतवानसि ।  
भक्त्या चानन्ययास्मासु मुने प्रीतास्मि तेन ते ॥ २.७४.९१ ॥
</details>

<details><summary>मूलम्</summary>

विचार्य यस्माद्गोधर्मं त्वमेवं कृतवानसि ।  
भक्त्या चानन्ययास्मासु मुने प्रीतास्मि तेन ते ॥ २.७४.९१ ॥
</details>
  

<details open><summary>विश्वास-प्रस्तुतिः</summary>

तस्मात्तव तमो दीर्घं निस्तदाम्यद्य पश्य वै ।  
बार्हस्पत्यं च यत्तेऽन्यत्पापं सन्तिष्ठते तनौ ॥ २.७४.९२ ॥
</details>

<details><summary>मूलम्</summary>

तस्मात्तव तमो दीर्घं निस्तदाम्यद्य पश्य वै ।  
बार्हस्पत्यं च यत्तेऽन्यत्पापं सन्तिष्ठते तनौ ॥ २.७४.९२ ॥
</details>
  

<details open><summary>विश्वास-प्रस्तुतिः</summary>

जरामृत्युभयं चैव ह्याघ्राय प्रणुदामि ते ।  
आघ्रातमात्रोऽसा पश्यत्सद्यस्तमसि नाशिते ॥ २.७४.९३ ॥
</details>

<details><summary>मूलम्</summary>

जरामृत्युभयं चैव ह्याघ्राय प्रणुदामि ते ।  
आघ्रातमात्रोऽसा पश्यत्सद्यस्तमसि नाशिते ॥ २.७४.९३ ॥
</details>
  

<details open><summary>विश्वास-प्रस्तुतिः</summary>

आयुष्मांश्च युवा चैव चक्षुष्मांश्च ततोऽभवत् ।  
गवा हृततमाः सोऽथ गौतमः समपद्यत ॥ २.७४.९४ ॥
</details>

<details><summary>मूलम्</summary>

आयुष्मांश्च युवा चैव चक्षुष्मांश्च ततोऽभवत् ।  
गवा हृततमाः सोऽथ गौतमः समपद्यत ॥ २.७४.९४ ॥
</details>
  

<details open><summary>विश्वास-प्रस्तुतिः</summary>

कक्षीवांस्तु ततो गत्वा सह पित्रा गिरिव्रजम् ।  
यथोद्दिष्टं हि पित्राथ चचार विपुलं तपः ॥ २.७४.९५ ॥
</details>

<details><summary>मूलम्</summary>

कक्षीवांस्तु ततो गत्वा सह पित्रा गिरिव्रजम् ।  
यथोद्दिष्टं हि पित्राथ चचार विपुलं तपः ॥ २.७४.९५ ॥
</details>
  

<details open><summary>विश्वास-प्रस्तुतिः</summary>

ततः कालेन महता तपसा भावितः स वै ।  
विधूय सानुजो दोषान्ब्राह्मण्यं प्राप्तवान्प्रभुः ॥ २.७४.९६ ॥
</details>

<details><summary>मूलम्</summary>

ततः कालेन महता तपसा भावितः स वै ।  
विधूय सानुजो दोषान्ब्राह्मण्यं प्राप्तवान्प्रभुः ॥ २.७४.९६ ॥
</details>
  

<details open><summary>विश्वास-प्रस्तुतिः</summary>

ततोऽब्रवीत्पिता त्वेनं पुत्रवानस्म्यहं प्रभो ।  
सुपुत्रेण त्वया तात कृतार्थश्च यशस्विना ॥ २.७४.९७ ॥
</details>

<details><summary>मूलम्</summary>

ततोऽब्रवीत्पिता त्वेनं पुत्रवानस्म्यहं प्रभो ।  
सुपुत्रेण त्वया तात कृतार्थश्च यशस्विना ॥ २.७४.९७ ॥
</details>
  

<details open><summary>विश्वास-प्रस्तुतिः</summary>

युक्तात्मानं ततः सोऽथ प्राप्तवान्ब्रह्मणः क्षयम् ।  
ब्राह्मण्यं प्राप्य कक्षीवान्सहस्रमसृजत्सुतान् ॥ २.७४.९८ ॥
</details>

<details><summary>मूलम्</summary>

युक्तात्मानं ततः सोऽथ प्राप्तवान्ब्रह्मणः क्षयम् ।  
ब्राह्मण्यं प्राप्य कक्षीवान्सहस्रमसृजत्सुतान् ॥ २.७४.९८ ॥
</details>
  

<details open><summary>विश्वास-प्रस्तुतिः</summary>

कूष्माण्डा गौतमास्ते वै स्मृताः कक्षीवतः सुताः ।  
इत्येष दीर्घतमसो बलेर्वैरोचनस्य वै ॥ २.७४.९९ ॥
</details>

<details><summary>मूलम्</summary>

कूष्माण्डा गौतमास्ते वै स्मृताः कक्षीवतः सुताः ।  
इत्येष दीर्घतमसो बलेर्वैरोचनस्य वै ॥ २.७४.९९ ॥
</details>
  

<details open><summary>विश्वास-प्रस्तुतिः</summary>

समागमः समाख्यातः सन्तानश्चोभयोस्तथा ।  
बलिस्तानभिषिच्येह पञ्च पुत्रानकल्मषान् ॥ २.७४.१०० ॥
</details>

<details><summary>मूलम्</summary>

समागमः समाख्यातः सन्तानश्चोभयोस्तथा ।  
बलिस्तानभिषिच्येह पञ्च पुत्रानकल्मषान् ॥ २.७४.१०० ॥
</details>
  

<details open><summary>विश्वास-प्रस्तुतिः</summary>

कृतार्थः सोऽपि योगात्मा योगमाश्रित्य च प्रभुः ।  
अदृश्यः सर्वभूतानां कालाकाक्षी चरत्युत ॥ २.७४.१०१ ॥
</details>

<details><summary>मूलम्</summary>

कृतार्थः सोऽपि योगात्मा योगमाश्रित्य च प्रभुः ।  
अदृश्यः सर्वभूतानां कालाकाक्षी चरत्युत ॥ २.७४.१०१ ॥
</details>
  

<details open><summary>विश्वास-प्रस्तुतिः</summary>

तत्राङ्गस्य तु राजर्षे राजासीद्दधिवाहनः ।  
सोऽपराधात्सुदेष्णाया अनपानोऽभवन्नृपः ॥ २.७४.१०२ ॥
</details>

<details><summary>मूलम्</summary>

तत्राङ्गस्य तु राजर्षे राजासीद्दधिवाहनः ।  
सोऽपराधात्सुदेष्णाया अनपानोऽभवन्नृपः ॥ २.७४.१०२ ॥
</details>
  

<details open><summary>विश्वास-प्रस्तुतिः</summary>

अनपानस्य पुत्रस्तु राजा दिविरथः स्मृतः ।  
पुत्रो दिविरथस्यासीद्विद्वान्धर्मरथो नृपः ॥ २.७४.१०३ ॥
</details>

<details><summary>मूलम्</summary>

अनपानस्य पुत्रस्तु राजा दिविरथः स्मृतः ।  
पुत्रो दिविरथस्यासीद्विद्वान्धर्मरथो नृपः ॥ २.७४.१०३ ॥
</details>
  

<details open><summary>विश्वास-प्रस्तुतिः</summary>

एते एक्ष्वाकवः प्रोक्ता भवितारः कलौ युगे ।  
बृहद्बलान्वये जाता महावीर्यपराक्रमाः ॥ २.७४.१०४ ॥
</details>

<details><summary>मूलम्</summary>

एते एक्ष्वाकवः प्रोक्ता भवितारः कलौ युगे ।  
बृहद्बलान्वये जाता महावीर्यपराक्रमाः ॥ २.७४.१०४ ॥
</details>
  

<details open><summary>विश्वास-प्रस्तुतिः</summary>

शूराश्च कृतविद्याश्च सत्यसन्धा जितेन्द्रियाः ।  
अत्रानुवंशश्लोकोऽयं भविष्यज्ज्ञैरुदाहृतः ॥ २.७४.१०५ ॥
</details>

<details><summary>मूलम्</summary>

शूराश्च कृतविद्याश्च सत्यसन्धा जितेन्द्रियाः ।  
अत्रानुवंशश्लोकोऽयं भविष्यज्ज्ञैरुदाहृतः ॥ २.७४.१०५ ॥
</details>
  

<details open><summary>विश्वास-प्रस्तुतिः</summary>

इक्ष्वाकूणामयं वंशः सुमित्रान्तो भविष्यति ।  
सुमित्रं प्राप्य राजानं संस्थां प्राप्स्यति वै कलौ ॥ २.७४.१०६ ॥
</details>

<details><summary>मूलम्</summary>

इक्ष्वाकूणामयं वंशः सुमित्रान्तो भविष्यति ।  
सुमित्रं प्राप्य राजानं संस्थां प्राप्स्यति वै कलौ ॥ २.७४.१०६ ॥
</details>
  

<details open><summary>विश्वास-प्रस्तुतिः</summary>

इत्येतन्मानवं क्षत्रमैलं च समुदात्दृतम् ।  
अत ऊर्ध्वं प्रवक्ष्यामि मगधो यो बृहद्रथः ॥ २.७४.१०७ ॥
</details>

<details><summary>मूलम्</summary>

इत्येतन्मानवं क्षत्रमैलं च समुदात्दृतम् ।  
अत ऊर्ध्वं प्रवक्ष्यामि मगधो यो बृहद्रथः ॥ २.७४.१०७ ॥
</details>
  

<details open><summary>विश्वास-प्रस्तुतिः</summary>

जरासन्धस्य ये वंशे सहदेवान्वये नृपाः ।  
अतीता वर्त्तमानाश्च भविष्याश्च तथा पुनः ॥ २.७४.१०८ ॥
</details>

<details><summary>मूलम्</summary>

जरासन्धस्य ये वंशे सहदेवान्वये नृपाः ।  
अतीता वर्त्तमानाश्च भविष्याश्च तथा पुनः ॥ २.७४.१०८ ॥
</details>
  

<details open><summary>विश्वास-प्रस्तुतिः</summary>

प्राधान्यतः प्रवक्ष्यामि गदतो मे निबोधत ।  
सङ्ग्रामे भारते तस्मिन्सहदेवो निपातितः ॥ २.७४.१०९ ॥
</details>

<details><summary>मूलम्</summary>

प्राधान्यतः प्रवक्ष्यामि गदतो मे निबोधत ।  
सङ्ग्रामे भारते तस्मिन्सहदेवो निपातितः ॥ २.७४.१०९ ॥
</details>
  

<details open><summary>विश्वास-प्रस्तुतिः</summary>

सोमापिस्तस्य तनयो राजर्षिः स गिरिव्रजे ।  
पञ्चाशतं तथाष्टौ च समा राज्यमकारयत् ॥ २.७४.११० ॥
</details>

<details><summary>मूलम्</summary>

सोमापिस्तस्य तनयो राजर्षिः स गिरिव्रजे ।  
पञ्चाशतं तथाष्टौ च समा राज्यमकारयत् ॥ २.७४.११० ॥
</details>
  

<details open><summary>विश्वास-प्रस्तुतिः</summary>

श्रुतश्रवाः सप्तषष्टिः समास्तस्य सुतोऽभवत् ।  
अयुतायुस्तु षड्विंशद्राज्यं वर्षाण्यकारयत् ॥ २.७४.१११ ॥
</details>

<details><summary>मूलम्</summary>

श्रुतश्रवाः सप्तषष्टिः समास्तस्य सुतोऽभवत् ।  
अयुतायुस्तु षड्विंशद्राज्यं वर्षाण्यकारयत् ॥ २.७४.१११ ॥
</details>
  

<details open><summary>विश्वास-प्रस्तुतिः</summary>

समाः शतं निरामित्रो महीं भुक्त्वा दिवं गतः ।  
पञ्चाशतं समाः षट्च सुक्षत्रः प्राप्तवान्महीम् ॥ २.७४.११२ ॥
</details>

<details><summary>मूलम्</summary>

समाः शतं निरामित्रो महीं भुक्त्वा दिवं गतः ।  
पञ्चाशतं समाः षट्च सुक्षत्रः प्राप्तवान्महीम् ॥ २.७४.११२ ॥
</details>
  

<details open><summary>विश्वास-प्रस्तुतिः</summary>

त्रयोविंशद्बृहत्कर्मा राज्यं वर्षाण्यकारयत् ।  
सेनाजित्साम्प्रतं चापि एता वै भोक्ष्यते समाः ॥ २.७४.११३ ॥
</details>

<details><summary>मूलम्</summary>

त्रयोविंशद्बृहत्कर्मा राज्यं वर्षाण्यकारयत् ।  
सेनाजित्साम्प्रतं चापि एता वै भोक्ष्यते समाः ॥ २.७४.११३ ॥
</details>
  

<details open><summary>विश्वास-प्रस्तुतिः</summary>

श्रुतञ्जयस्तु वर्षाणि चत्वारिंशद्भविष्यति ।  
रिपुञ्जयो महाबाहुर्महाबुद्धिपराक्रमः ॥ २.७४.११४ ॥
</details>

<details><summary>मूलम्</summary>

श्रुतञ्जयस्तु वर्षाणि चत्वारिंशद्भविष्यति ।  
रिपुञ्जयो महाबाहुर्महाबुद्धिपराक्रमः ॥ २.७४.११४ ॥
</details>
  

<details open><summary>विश्वास-प्रस्तुतिः</summary>

पञ्जत्रिंशत्तु वर्षाणि महीं पालयिता नृपः ।  
अष्टपञ्जाशतं जाब्दान्राज्ये स्थास्यति वै शुचिः ॥ २.७४.११५ ॥
</details>

<details><summary>मूलम्</summary>

पञ्जत्रिंशत्तु वर्षाणि महीं पालयिता नृपः ।  
अष्टपञ्जाशतं जाब्दान्राज्ये स्थास्यति वै शुचिः ॥ २.७४.११५ ॥
</details>
  

<details open><summary>विश्वास-प्रस्तुतिः</summary>

अष्टाविंशत्समाः पूर्णाः क्षेमो राजा भविष्यति ।  
सुव्रतस्तु चतुःषष्टिं राज्यं प्राप्स्यति वीर्यवान् ॥ २.७४.११६ ॥
</details>

<details><summary>मूलम्</summary>

अष्टाविंशत्समाः पूर्णाः क्षेमो राजा भविष्यति ।  
सुव्रतस्तु चतुःषष्टिं राज्यं प्राप्स्यति वीर्यवान् ॥ २.७४.११६ ॥
</details>
  

<details open><summary>विश्वास-प्रस्तुतिः</summary>

पञ्च वर्षाणि पूर्णानि धर्मनेत्रो भविष्यति ।  
भोक्ष्यते नृपतिश्चेमा अष्टपञ्चाशतं समाः ॥ २.७४.११७ ॥
</details>

<details><summary>मूलम्</summary>

पञ्च वर्षाणि पूर्णानि धर्मनेत्रो भविष्यति ।  
भोक्ष्यते नृपतिश्चेमा अष्टपञ्चाशतं समाः ॥ २.७४.११७ ॥
</details>
  

<details open><summary>विश्वास-प्रस्तुतिः</summary>

अष्टत्रिंशत्समाराष्ट्रं सुश्रमस्य भविष्यति ।  
चत्वारिंशद्दशाष्टौ च दृढसेनो भविष्यति ॥ २.७४.११८ ॥
</details>

<details><summary>मूलम्</summary>

अष्टत्रिंशत्समाराष्ट्रं सुश्रमस्य भविष्यति ।  
चत्वारिंशद्दशाष्टौ च दृढसेनो भविष्यति ॥ २.७४.११८ ॥
</details>
  

<details open><summary>विश्वास-प्रस्तुतिः</summary>

त्रयस्त्रिंशत्तु वर्षाणि सुमतिः प्राप्स्यते ततः ।  
चत्वारिंशत्समा राजा सुनेत्रो भोक्ष्यते ततः ॥ २.७४.११९ ॥
</details>

<details><summary>मूलम्</summary>

त्रयस्त्रिंशत्तु वर्षाणि सुमतिः प्राप्स्यते ततः ।  
चत्वारिंशत्समा राजा सुनेत्रो भोक्ष्यते ततः ॥ २.७४.११९ ॥
</details>
  

<details open><summary>विश्वास-प्रस्तुतिः</summary>

सत्यजित्पृथिवी राष्ट्रं त्र्यशीतिं भोक्ष्यते समाः ।  
प्राप्येमं विश्वाजिच्चापि पञ्चविंशद्भविष्यति ॥ २.७४.१२० ॥
</details>

<details><summary>मूलम्</summary>

सत्यजित्पृथिवी राष्ट्रं त्र्यशीतिं भोक्ष्यते समाः ।  
प्राप्येमं विश्वाजिच्चापि पञ्चविंशद्भविष्यति ॥ २.७४.१२० ॥
</details>
  

<details open><summary>विश्वास-प्रस्तुतिः</summary>

अरिञ्जयस्तु वर्षाणां पञ्चाशत्प्राप्यते महीम् ।  
द्वाविंशच्च नृपा ह्येते भवितारो बृहद्रथाः ॥ २.७४.१२१ ॥
</details>

<details><summary>मूलम्</summary>

अरिञ्जयस्तु वर्षाणां पञ्चाशत्प्राप्यते महीम् ।  
द्वाविंशच्च नृपा ह्येते भवितारो बृहद्रथाः ॥ २.७४.१२१ ॥
</details>
  

<details open><summary>विश्वास-प्रस्तुतिः</summary>

पूर्मं वर्षसहस्रं वै तेषां राज्यं भविष्यति ।  
बृहद्रथेष्वतीतेषु वीरहन्तृष्ववर्त्तिषु ॥ २.७४.१२२ ॥
</details>

<details><summary>मूलम्</summary>

पूर्मं वर्षसहस्रं वै तेषां राज्यं भविष्यति ।  
बृहद्रथेष्वतीतेषु वीरहन्तृष्ववर्त्तिषु ॥ २.७४.१२२ ॥
</details>
  

<details open><summary>विश्वास-प्रस्तुतिः</summary>

शुनकः स्वामिनं हत्वा पुत्रं समभिषेक्ष्यति ।  
मिषतां क्षत्रियाणां हि प्रद्योतिं नृपतिं बलात् ॥ २.७४.१२३ ॥
</details>

<details><summary>मूलम्</summary>

शुनकः स्वामिनं हत्वा पुत्रं समभिषेक्ष्यति ।  
मिषतां क्षत्रियाणां हि प्रद्योतिं नृपतिं बलात् ॥ २.७४.१२३ ॥
</details>
  

<details open><summary>विश्वास-प्रस्तुतिः</summary>

स वै प्रणतसामन्तो भविष्येण प्रवर्त्तितः ।  
त्रयोविंशत्समा राजा भविता स नरोत्तमः ॥ २.७४.१२४ ॥
</details>

<details><summary>मूलम्</summary>

स वै प्रणतसामन्तो भविष्येण प्रवर्त्तितः ।  
त्रयोविंशत्समा राजा भविता स नरोत्तमः ॥ २.७४.१२४ ॥
</details>
  

<details open><summary>विश्वास-प्रस्तुतिः</summary>

चतुर्विंशत्समा राजा पालको भविता ततः ।  
विशाखयूपो भविता नृपः पञ्चाशतं समाः ॥ २.७४.१२५ ॥
</details>

<details><summary>मूलम्</summary>

चतुर्विंशत्समा राजा पालको भविता ततः ।  
विशाखयूपो भविता नृपः पञ्चाशतं समाः ॥ २.७४.१२५ ॥
</details>
  

<details open><summary>विश्वास-प्रस्तुतिः</summary>

एकविंशत्समा राज्य मजकस्य भविष्यति ।  
भविष्यति समा विंशत्तत्सुतो नन्दिवर्द्धनः ॥ २.७४.१२६ ॥
</details>

<details><summary>मूलम्</summary>

एकविंशत्समा राज्य मजकस्य भविष्यति ।  
भविष्यति समा विंशत्तत्सुतो नन्दिवर्द्धनः ॥ २.७४.१२६ ॥
</details>
  

<details open><summary>विश्वास-प्रस्तुतिः</summary>

अष्टत्रिंशच्छतं भाव्याः प्राद्योताः पञ्च ते नृपाः ।  
हत्वा तेषां यशः कृत्स्नं शिशुनागो भविष्यति ॥ २.७४.१२७ ॥
</details>

<details><summary>मूलम्</summary>

अष्टत्रिंशच्छतं भाव्याः प्राद्योताः पञ्च ते नृपाः ।  
हत्वा तेषां यशः कृत्स्नं शिशुनागो भविष्यति ॥ २.७४.१२७ ॥
</details>
  

<details open><summary>विश्वास-प्रस्तुतिः</summary>

वाराणस्यां सुतस्तस्य संयास्यति गिरिव्रजम् ।  
शिशुनागश्च वर्षाणि चत्वारिंशद्भविष्यति ॥ २.७४.१२८ ॥
</details>

<details><summary>मूलम्</summary>

वाराणस्यां सुतस्तस्य संयास्यति गिरिव्रजम् ।  
शिशुनागश्च वर्षाणि चत्वारिंशद्भविष्यति ॥ २.७४.१२८ ॥
</details>
  

<details open><summary>विश्वास-प्रस्तुतिः</summary>

काकवर्णः सुतस्तस्य पट्त्रिंशच्च भविष्यति ।  
ततस्तु विंशतिं राजा क्षेमधर्मा भवष्यति ॥ २.७४.१२९ ॥
</details>

<details><summary>मूलम्</summary>

काकवर्णः सुतस्तस्य पट्त्रिंशच्च भविष्यति ।  
ततस्तु विंशतिं राजा क्षेमधर्मा भवष्यति ॥ २.७४.१२९ ॥
</details>
  

<details open><summary>विश्वास-प्रस्तुतिः</summary>

चत्वारिंशत्समा राष्ट्रं क्षत्रौजाः प्राप्स्यते ततः ।  
अष्टत्रिंशत्समा राजाविधिसारो भविष्यति ॥ २.७४.१३० ॥
</details>

<details><summary>मूलम्</summary>

चत्वारिंशत्समा राष्ट्रं क्षत्रौजाः प्राप्स्यते ततः ।  
अष्टत्रिंशत्समा राजाविधिसारो भविष्यति ॥ २.७४.१३० ॥
</details>
  

<details open><summary>विश्वास-प्रस्तुतिः</summary>

अजातशत्रुर्भविता पञ्चविंशत्समा नृपः ।  
पञ्चत्रिंशत्समा राजा दर्भकस्तु भविष्यति ॥ २.७४.१३१ ॥
</details>

<details><summary>मूलम्</summary>

अजातशत्रुर्भविता पञ्चविंशत्समा नृपः ।  
पञ्चत्रिंशत्समा राजा दर्भकस्तु भविष्यति ॥ २.७४.१३१ ॥
</details>
  

<details open><summary>विश्वास-प्रस्तुतिः</summary>

उदयी भविता तस्मात्त्रयस्त्रिंशत्समा नृपः ।  
स वै पुरवरं राजा वृथिव्यां कुसुमाह्वयम् ॥ २.७४.१३२ ॥
</details>

<details><summary>मूलम्</summary>

उदयी भविता तस्मात्त्रयस्त्रिंशत्समा नृपः ।  
स वै पुरवरं राजा वृथिव्यां कुसुमाह्वयम् ॥ २.७४.१३२ ॥
</details>
  

<details open><summary>विश्वास-प्रस्तुतिः</summary>

गगाया दक्षिणे कूले चतुर्थेऽह्नि कारिष्यति ।  
चत्वारिशत्समा भाव्यो राजा वै नन्दिवर्द्धनः ॥ २.७४.१३३ ॥
</details>

<details><summary>मूलम्</summary>

गगाया दक्षिणे कूले चतुर्थेऽह्नि कारिष्यति ।  
चत्वारिशत्समा भाव्यो राजा वै नन्दिवर्द्धनः ॥ २.७४.१३३ ॥
</details>
  

<details open><summary>विश्वास-प्रस्तुतिः</summary>

चत्वारिशत्त्रयश्चैव सहानन्दिर्भविष्यति ।  
भविष्यन्ति च वर्षाणि षष्ट्युत्तरशतत्रयम् ॥ २.७४.१३४ ॥
</details>

<details><summary>मूलम्</summary>

चत्वारिशत्त्रयश्चैव सहानन्दिर्भविष्यति ।  
भविष्यन्ति च वर्षाणि षष्ट्युत्तरशतत्रयम् ॥ २.७४.१३४ ॥
</details>
  

<details open><summary>विश्वास-प्रस्तुतिः</summary>

शिशुनागा दशैवैते राजानः क्षत्रबन्धवः ।  
एतैः सार्द्धं भविष्यन्ति तावत्कालं नृपाः परे ॥ २.७४.१३५ ॥
</details>

<details><summary>मूलम्</summary>

शिशुनागा दशैवैते राजानः क्षत्रबन्धवः ।  
एतैः सार्द्धं भविष्यन्ति तावत्कालं नृपाः परे ॥ २.७४.१३५ ॥
</details>
  

<details open><summary>विश्वास-प्रस्तुतिः</summary>

एक्ष्वाकवश्चतुर्विंशत्पञ्चालाः पञ्चविंशतिः ।  
कालकास्तु चतुर्विंशच्चतुर्विंशत्तु हैहयाः ॥ २.७४.१३६ ॥
</details>

<details><summary>मूलम्</summary>

एक्ष्वाकवश्चतुर्विंशत्पञ्चालाः पञ्चविंशतिः ।  
कालकास्तु चतुर्विंशच्चतुर्विंशत्तु हैहयाः ॥ २.७४.१३६ ॥
</details>
  

<details open><summary>विश्वास-प्रस्तुतिः</summary>

द्वात्रिंशदेकलिङ्गास्तु पञ्चविंशत्तथा शकाः ।  
कुरवश्चापि षट्त्रिंशदष्टाविंशति मैथिलाः ॥ २.७४.१३७ ॥
</details>

<details><summary>मूलम्</summary>

द्वात्रिंशदेकलिङ्गास्तु पञ्चविंशत्तथा शकाः ।  
कुरवश्चापि षट्त्रिंशदष्टाविंशति मैथिलाः ॥ २.७४.१३७ ॥
</details>
  

<details open><summary>विश्वास-प्रस्तुतिः</summary>

शूरसेनास्त्रयोविंशद्वीतिहोत्राश्च विंशतिः ।  
तुल्यकालं भविष्यन्ति सर्वं एव महीक्षितः ॥ २.७४.१३८ ॥
</details>

<details><summary>मूलम्</summary>

शूरसेनास्त्रयोविंशद्वीतिहोत्राश्च विंशतिः ।  
तुल्यकालं भविष्यन्ति सर्वं एव महीक्षितः ॥ २.७४.१३८ ॥
</details>
  

<details open><summary>विश्वास-प्रस्तुतिः</summary>

महानन्दिसुतश्चापि शूद्रायाः कालसंवृतः ।  
उत्पत्स्यते महा पद्मः सर्वक्षत्रान्तकृन्नृपः ॥ २.७४.१३९ ॥
</details>

<details><summary>मूलम्</summary>

महानन्दिसुतश्चापि शूद्रायाः कालसंवृतः ।  
उत्पत्स्यते महा पद्मः सर्वक्षत्रान्तकृन्नृपः ॥ २.७४.१३९ ॥
</details>
  

<details open><summary>विश्वास-प्रस्तुतिः</summary>

ततः प्रभृति राजानो भविष्यः शूद्रयोनयः ।  
एकराट्स महापद्म एकच्चत्रो भविष्यति ॥ २.७४.१४० ॥
</details>

<details><summary>मूलम्</summary>

ततः प्रभृति राजानो भविष्यः शूद्रयोनयः ।  
एकराट्स महापद्म एकच्चत्रो भविष्यति ॥ २.७४.१४० ॥
</details>
  

<details open><summary>विश्वास-प्रस्तुतिः</summary>

अष्टाशीति तु वर्षाणि पृथिवीं पालयिष्यति ।  
सर्वक्षत्रं समुद्धृत्य भाविनोर्ऽथस्य वै बलात् ॥ २.७४.१४१ ॥
</details>

<details><summary>मूलम्</summary>

अष्टाशीति तु वर्षाणि पृथिवीं पालयिष्यति ।  
सर्वक्षत्रं समुद्धृत्य भाविनोर्ऽथस्य वै बलात् ॥ २.७४.१४१ ॥
</details>
  

<details open><summary>विश्वास-प्रस्तुतिः</summary>

तत्पश्चात्तत्सुता ह्यष्टौ समाद्वादश ते नृपाः ।  
महापद्मस्य पर्याये भविष्यन्ति नृपाः क्रमात् ॥ २.७४.१४२ ॥
</details>

<details><summary>मूलम्</summary>

तत्पश्चात्तत्सुता ह्यष्टौ समाद्वादश ते नृपाः ।  
महापद्मस्य पर्याये भविष्यन्ति नृपाः क्रमात् ॥ २.७४.१४२ ॥
</details>
  

<details open><summary>विश्वास-प्रस्तुतिः</summary>

उद्धरिष्यति तान्सर्वान्कौटिल्यो वै द्विजर्षभः ।  
भुक्त्वा महीं वर्षशतं नरेद्रः स भविष्यति ॥ २.७४.१४३ ॥
</details>

<details><summary>मूलम्</summary>

उद्धरिष्यति तान्सर्वान्कौटिल्यो वै द्विजर्षभः ।  
भुक्त्वा महीं वर्षशतं नरेद्रः स भविष्यति ॥ २.७४.१४३ ॥
</details>
  

<details open><summary>विश्वास-प्रस्तुतिः</summary>

चन्द्रगुप्तं नृपं राज्ये कौटिल्यः स्थापयिष्यति ।  
चतुर्विंशत्समा राजा चन्द्रगुप्तो भविष्यति ॥ २.७४.१४४ ॥
</details>

<details><summary>मूलम्</summary>

चन्द्रगुप्तं नृपं राज्ये कौटिल्यः स्थापयिष्यति ।  
चतुर्विंशत्समा राजा चन्द्रगुप्तो भविष्यति ॥ २.७४.१४४ ॥
</details>
  

<details open><summary>विश्वास-प्रस्तुतिः</summary>

भविता भद्रसारस्तु पञ्चविंशत्समा नृपः ।  
षट्त्रिंशत्तु समा राजा अशोकानां च तृप्तिदः ॥ २.७४.१४५ ॥
</details>

<details><summary>मूलम्</summary>

भविता भद्रसारस्तु पञ्चविंशत्समा नृपः ।  
षट्त्रिंशत्तु समा राजा अशोकानां च तृप्तिदः ॥ २.७४.१४५ ॥
</details>
  

<details open><summary>विश्वास-प्रस्तुतिः</summary>

तस्य पुत्रः कुलालस्तु वर्षाण्यष्टौ भविष्यति ।  
कुशालसूनुरष्टौ च भोक्ता वै बन्धुपालितः ॥ २.७४.१४६ ॥
</details>

<details><summary>मूलम्</summary>

तस्य पुत्रः कुलालस्तु वर्षाण्यष्टौ भविष्यति ।  
कुशालसूनुरष्टौ च भोक्ता वै बन्धुपालितः ॥ २.७४.१४६ ॥
</details>
  

<details open><summary>विश्वास-प्रस्तुतिः</summary>

बन्धुपालितदायादो भविता चेन्द्रपालितः ।  
भविता सप्त वर्षाणि देववर्मा नराधिपः ॥ २.७४.१४७ ॥
</details>

<details><summary>मूलम्</summary>

बन्धुपालितदायादो भविता चेन्द्रपालितः ।  
भविता सप्त वर्षाणि देववर्मा नराधिपः ॥ २.७४.१४७ ॥
</details>
  

<details open><summary>विश्वास-प्रस्तुतिः</summary>

राजा शतधनुश्चापि तस्य पुत्रो भविष्यति ।  
बृहद्रथश्च वर्षाणि सप्त वै भविता नृपः ॥ २.७४.१४८ ॥
</details>

<details><summary>मूलम्</summary>

राजा शतधनुश्चापि तस्य पुत्रो भविष्यति ।  
बृहद्रथश्च वर्षाणि सप्त वै भविता नृपः ॥ २.७४.१४८ ॥
</details>
  

<details open><summary>विश्वास-प्रस्तुतिः</summary>

इत्येते नव मौर्या वै भोक्ष्यन्ति च वसुन्धराम् ।  
सप्तत्रिंशच्छतं पूर्णं तेभ्यः शुङ्गो गमिष्यति ॥ २.७४.१४९ ॥
</details>

<details><summary>मूलम्</summary>

इत्येते नव मौर्या वै भोक्ष्यन्ति च वसुन्धराम् ।  
सप्तत्रिंशच्छतं पूर्णं तेभ्यः शुङ्गो गमिष्यति ॥ २.७४.१४९ ॥
</details>
  

<details open><summary>विश्वास-प्रस्तुतिः</summary>

पुष्पमित्रस्तु सेनानीरुद्धृत्यतु बृहद्रथम् ।  
कारयिष्यति वै राज्यं समाः षष्टिं स चैव तु ॥ २.७४.१५० ॥
</details>

<details><summary>मूलम्</summary>

पुष्पमित्रस्तु सेनानीरुद्धृत्यतु बृहद्रथम् ।  
कारयिष्यति वै राज्यं समाः षष्टिं स चैव तु ॥ २.७४.१५० ॥
</details>
  

<details open><summary>विश्वास-प्रस्तुतिः</summary>

अग्निमित्रो नृपश्चाष्टौ भविष्यति समा नृपः ।  
भविता चापि सुज्येष्टः सप्त वर्षाणि वै ततः ॥ २.७४.१५१ ॥
</details>

<details><summary>मूलम्</summary>

अग्निमित्रो नृपश्चाष्टौ भविष्यति समा नृपः ।  
भविता चापि सुज्येष्टः सप्त वर्षाणि वै ततः ॥ २.७४.१५१ ॥
</details>
  

<details open><summary>विश्वास-प्रस्तुतिः</summary>

वसुमित्रस्ततो भाव्यो दशवर्षाणि पार्थिवः ।  
ततो भद्रः समे द्वे तु भविष्यति नृपश्च वै ॥ २.७४.१५२ ॥
</details>

<details><summary>मूलम्</summary>

वसुमित्रस्ततो भाव्यो दशवर्षाणि पार्थिवः ।  
ततो भद्रः समे द्वे तु भविष्यति नृपश्च वै ॥ २.७४.१५२ ॥
</details>
  

<details open><summary>विश्वास-प्रस्तुतिः</summary>

भविष्यति समास्तस्मात्तिस्र एव पुलिन्दकः ।  
राजा घोषस्ततश्चापि वर्षाणि भविता त्रयः ॥ २.७४.१५३ ॥
</details>

<details><summary>मूलम्</summary>

भविष्यति समास्तस्मात्तिस्र एव पुलिन्दकः ।  
राजा घोषस्ततश्चापि वर्षाणि भविता त्रयः ॥ २.७४.१५३ ॥
</details>
  

<details open><summary>विश्वास-प्रस्तुतिः</summary>

सप्त वै वज्र मित्रंस्तु समा राजा ततः पुनः ।  
द्वात्रिंशद्भविता वापि समा भागवतो नृपः ॥ २.७४.१५४ ॥
</details>

<details><summary>मूलम्</summary>

सप्त वै वज्र मित्रंस्तु समा राजा ततः पुनः ।  
द्वात्रिंशद्भविता वापि समा भागवतो नृपः ॥ २.७४.१५४ ॥
</details>
  

<details open><summary>विश्वास-प्रस्तुतिः</summary>

भविष्यति सुतस्तस्य देवभूमिः समा दश ।  
दशैते शुङ्गराजानो भोक्ष्यन्तीमां वसुन्धराम् ॥ २.७४.१५५ ॥
</details>

<details><summary>मूलम्</summary>

भविष्यति सुतस्तस्य देवभूमिः समा दश ।  
दशैते शुङ्गराजानो भोक्ष्यन्तीमां वसुन्धराम् ॥ २.७४.१५५ ॥
</details>
  

<details open><summary>विश्वास-प्रस्तुतिः</summary>

शतं पूर्मं दश द्वे च तेभ्यः कण्वं गमिष्यति ।  
अमात्यो वसुदेवस्तु बाल्याद्व्यसनिनं नृपम् ॥ २.७४.१५६ ॥
</details>

<details><summary>मूलम्</summary>

शतं पूर्मं दश द्वे च तेभ्यः कण्वं गमिष्यति ।  
अमात्यो वसुदेवस्तु बाल्याद्व्यसनिनं नृपम् ॥ २.७४.१५६ ॥
</details>
  

<details open><summary>विश्वास-प्रस्तुतिः</summary>

देवभूमिं ततो हत्वा शुङ्गेषु भविता नृपः ।  
भविष्यति समा राजा पञ्च कण्वायनस्तु सः ॥ २.७४.१५७ ॥
</details>

<details><summary>मूलम्</summary>

देवभूमिं ततो हत्वा शुङ्गेषु भविता नृपः ।  
भविष्यति समा राजा पञ्च कण्वायनस्तु सः ॥ २.७४.१५७ ॥
</details>
  

<details open><summary>विश्वास-प्रस्तुतिः</summary>

भूमिमित्रः सुतस्तस्य चतुर्विंशद्भविष्यति ।  
भविता द्वादश समास्तस्मान्नारायणो नृपः ॥ २.७४.१५८ ॥
</details>

<details><summary>मूलम्</summary>

भूमिमित्रः सुतस्तस्य चतुर्विंशद्भविष्यति ।  
भविता द्वादश समास्तस्मान्नारायणो नृपः ॥ २.७४.१५८ ॥
</details>
  

<details open><summary>विश्वास-प्रस्तुतिः</summary>

सुशर्मा तत्सुतश्चापि भविष्यति चतुःसमाः ।  
कण्वायनास्तु चत्वारश्चत्वारिंशच्च पञ्च च ॥ २.७४.१५९ ॥
</details>

<details><summary>मूलम्</summary>

सुशर्मा तत्सुतश्चापि भविष्यति चतुःसमाः ।  
कण्वायनास्तु चत्वारश्चत्वारिंशच्च पञ्च च ॥ २.७४.१५९ ॥
</details>
  

<details open><summary>विश्वास-प्रस्तुतिः</summary>

समा भोक्ष्यन्ति वृथिवीं पुनरन्ध्रान्गमिष्यति ।  
कण्वायनमथोद्धृत्य सुशर्माणं प्रसह्य तम् ॥ २.७४.१६० ॥
</details>

<details><summary>मूलम्</summary>

समा भोक्ष्यन्ति वृथिवीं पुनरन्ध्रान्गमिष्यति ।  
कण्वायनमथोद्धृत्य सुशर्माणं प्रसह्य तम् ॥ २.७४.१६० ॥
</details>
  

<details open><summary>विश्वास-प्रस्तुतिः</summary>

सिन्धुको ह्यन्ध्रजातीयः प्राप्स्यतीमां वसुन्धराम् ।  
त्रयोविंशत्समा राजा सिन्धुको भविता त्वथ ॥ २.७४.१६१ ॥
</details>

<details><summary>मूलम्</summary>

सिन्धुको ह्यन्ध्रजातीयः प्राप्स्यतीमां वसुन्धराम् ।  
त्रयोविंशत्समा राजा सिन्धुको भविता त्वथ ॥ २.७४.१६१ ॥
</details>
  

<details open><summary>विश्वास-प्रस्तुतिः</summary>

कृष्णो भ्रातास्य वर्षाणि सोऽस्माद्दश भविष्यति ।  
श्रीशान्तकर्णिर्भविता तस्य पुत्रस्तु वै महान् ॥ २.७४.१६२ ॥
</details>

<details><summary>मूलम्</summary>

कृष्णो भ्रातास्य वर्षाणि सोऽस्माद्दश भविष्यति ।  
श्रीशान्तकर्णिर्भविता तस्य पुत्रस्तु वै महान् ॥ २.७४.१६२ ॥
</details>
  

<details open><summary>विश्वास-प्रस्तुतिः</summary>

पञ्चाशत्तु समाः षट्च शान्तकर्णिर्भविष्यति ।  
आपोलवोद्वादश वै तस्य पुत्रो भविष्यति ॥ २.७४.१६३ ॥
</details>

<details><summary>मूलम्</summary>

पञ्चाशत्तु समाः षट्च शान्तकर्णिर्भविष्यति ।  
आपोलवोद्वादश वै तस्य पुत्रो भविष्यति ॥ २.७४.१६३ ॥
</details>
  

<details open><summary>विश्वास-प्रस्तुतिः</summary>

चतुर्विंशत्तु वर्षाणि पटुमांश्च भविष्यति ।  
भवितानिष्टकर्मा तु वर्षाणां पञ्चविंशतिम् ॥ २.७४.१६४ ॥
</details>

<details><summary>मूलम्</summary>

चतुर्विंशत्तु वर्षाणि पटुमांश्च भविष्यति ।  
भवितानिष्टकर्मा तु वर्षाणां पञ्चविंशतिम् ॥ २.७४.१६४ ॥
</details>
  

<details open><summary>विश्वास-प्रस्तुतिः</summary>

ततः संवत्सरं पूर्णं हालो राजा भविष्यति ।  
पञ्चपत्तल्लको नाम भविष्यति महाबलः ॥ २.७४.१६५ ॥
</details>

<details><summary>मूलम्</summary>

ततः संवत्सरं पूर्णं हालो राजा भविष्यति ।  
पञ्चपत्तल्लको नाम भविष्यति महाबलः ॥ २.७४.१६५ ॥
</details>
  

<details open><summary>विश्वास-प्रस्तुतिः</summary>

भाव्यःपुरीषभीरुस्तु समाः सोऽप्येकविंशतिम् ।  
शातकर्णिर्वर्षमेकं भविष्यति नराधिपः ॥ २.७४.१६६ ॥
</details>

<details><summary>मूलम्</summary>

भाव्यःपुरीषभीरुस्तु समाः सोऽप्येकविंशतिम् ।  
शातकर्णिर्वर्षमेकं भविष्यति नराधिपः ॥ २.७४.१६६ ॥
</details>
  

<details open><summary>विश्वास-प्रस्तुतिः</summary>

अष्टविंशतिवर्षाणि शिवस्वातिर्भविष्यति ।  
राजा च गौतमी पुत्र एकविंशत्समा नृपः ॥ २.७४.१६७ ॥
</details>

<details><summary>मूलम्</summary>

अष्टविंशतिवर्षाणि शिवस्वातिर्भविष्यति ।  
राजा च गौतमी पुत्र एकविंशत्समा नृपः ॥ २.७४.१६७ ॥
</details>
  

<details open><summary>विश्वास-प्रस्तुतिः</summary>

एकोनविंशति राजा यज्ञः श्रीशातकर्ण्यथ ।  
षडेव भविता त्समाद्विजयस्तु समानृपः ॥ २.७४.१६८ ॥
</details>

<details><summary>मूलम्</summary>

एकोनविंशति राजा यज्ञः श्रीशातकर्ण्यथ ।  
षडेव भविता त्समाद्विजयस्तु समानृपः ॥ २.७४.१६८ ॥
</details>
  

<details open><summary>विश्वास-प्रस्तुतिः</summary>

देडश्रीशातकर्णी च तस्य पुत्रः समास्त्रयः ।  
पुलोमारिः समाः सप्त ततश्चैषां भविष्यति ॥ २.७४.१६९ ॥
</details>

<details><summary>मूलम्</summary>

देडश्रीशातकर्णी च तस्य पुत्रः समास्त्रयः ।  
पुलोमारिः समाः सप्त ततश्चैषां भविष्यति ॥ २.७४.१६९ ॥
</details>
  

<details open><summary>विश्वास-प्रस्तुतिः</summary>

इत्येते वै नृपास्त्रिंशदन्ध्रा भोक्ष्यन्ति वै महीम् ।  
समाः शतानि चत्वारि पञ्चाशत्षट्तथैव च ॥ २.७४.१७० ॥
</details>

<details><summary>मूलम्</summary>

इत्येते वै नृपास्त्रिंशदन्ध्रा भोक्ष्यन्ति वै महीम् ।  
समाः शतानि चत्वारि पञ्चाशत्षट्तथैव च ॥ २.७४.१७० ॥
</details>
  

<details open><summary>विश्वास-प्रस्तुतिः</summary>

अन्ध्राणां संस्थिताः पञ्च तेषां वंश्याश्च ये पुनः ।  
सप्तैव तु भविष्यन्ति दशाभीरास्ततो नृपाः ॥ २.७४.१७१ ॥
</details>

<details><summary>मूलम्</summary>

अन्ध्राणां संस्थिताः पञ्च तेषां वंश्याश्च ये पुनः ।  
सप्तैव तु भविष्यन्ति दशाभीरास्ततो नृपाः ॥ २.७४.१७१ ॥
</details>
  

<details open><summary>विश्वास-प्रस्तुतिः</summary>

सप्त गर्दभिनश्चापि ततोऽथ दश वै शकाः ।  
यवनाष्टौ भविष्यन्ति तुषारास्तु चतुर्दश ॥ २.७४.१७२ ॥
</details>

<details><summary>मूलम्</summary>

सप्त गर्दभिनश्चापि ततोऽथ दश वै शकाः ।  
यवनाष्टौ भविष्यन्ति तुषारास्तु चतुर्दश ॥ २.७४.१७२ ॥
</details>
  

<details open><summary>विश्वास-प्रस्तुतिः</summary>

त्रयोदश गुरुण्डाश्च मौना ह्येकादशैव तु ।  
अन्ध्रा भोक्ष्यन्ति वसुधां शते द्वे च शतञ्च वै ॥ २.७४.१७३ ॥
</details>

<details><summary>मूलम्</summary>

त्रयोदश गुरुण्डाश्च मौना ह्येकादशैव तु ।  
अन्ध्रा भोक्ष्यन्ति वसुधां शते द्वे च शतञ्च वै ॥ २.७४.१७३ ॥
</details>
  

<details open><summary>विश्वास-प्रस्तुतिः</summary>

सप्तषष्टिं च वर्षाणि दशाभीरास्ततो नृपाः ।  
सप्त गर्दभिनश्चैव भोक्ष्यन्तीमां द्विसप्ततिम् ॥ २.७४.१७४ ॥
</details>

<details><summary>मूलम्</summary>

सप्तषष्टिं च वर्षाणि दशाभीरास्ततो नृपाः ।  
सप्त गर्दभिनश्चैव भोक्ष्यन्तीमां द्विसप्ततिम् ॥ २.७४.१७४ ॥
</details>
  

<details open><summary>विश्वास-प्रस्तुतिः</summary>

शतानि त्रीण्यशीतिं च भोक्ष्यन्ति वसुधां शकाः ।  
आशीती द्वे च वर्षाणि भोक्तारो यवना महीम् ॥ २.७४.१७५ ॥
</details>

<details><summary>मूलम्</summary>

शतानि त्रीण्यशीतिं च भोक्ष्यन्ति वसुधां शकाः ।  
आशीती द्वे च वर्षाणि भोक्तारो यवना महीम् ॥ २.७४.१७५ ॥
</details>
  

<details open><summary>विश्वास-प्रस्तुतिः</summary>

पञ्चवर्षशतानीह तुषाराणां मही स्मृता ।  
शतान्यर्द्धचतुर्थानि भवितारस्त्रयोदश ॥ २.७४.१७६ ॥
</details>

<details><summary>मूलम्</summary>

पञ्चवर्षशतानीह तुषाराणां मही स्मृता ।  
शतान्यर्द्धचतुर्थानि भवितारस्त्रयोदश ॥ २.७४.१७६ ॥
</details>
  

<details open><summary>विश्वास-प्रस्तुतिः</summary>

गुरुण्डा वृषलैः सार्द्धं भोक्ष्यन्ते म्लेच्छजातयः ।  
शतानि त्रीणि भोक्ष्यन्ते मौना एकादशैव तु ॥ २.७४.१७७ ॥
</details>

<details><summary>मूलम्</summary>

गुरुण्डा वृषलैः सार्द्धं भोक्ष्यन्ते म्लेच्छजातयः ।  
शतानि त्रीणि भोक्ष्यन्ते मौना एकादशैव तु ॥ २.७४.१७७ ॥
</details>
  

<details open><summary>विश्वास-प्रस्तुतिः</summary>

तेषु च्छिन्नेषु कालेन ततः किलकिलो नृपः ।  
ततः किलकिलेभ्यश्च विन्ध्यशक्तिर्भविष्यति ॥ २.७४.१७८ ॥
</details>

<details><summary>मूलम्</summary>

तेषु च्छिन्नेषु कालेन ततः किलकिलो नृपः ।  
ततः किलकिलेभ्यश्च विन्ध्यशक्तिर्भविष्यति ॥ २.७४.१७८ ॥
</details>
  

<details open><summary>विश्वास-प्रस्तुतिः</summary>

समाः षण्णवतिं चैव पृथिवीं तु समेष्यति ।  
नृपान्वैदिशकांश्चाथ भविष्यांस्तु निबोधत ॥ २.७४.१७९ ॥
</details>

<details><summary>मूलम्</summary>

समाः षण्णवतिं चैव पृथिवीं तु समेष्यति ।  
नृपान्वैदिशकांश्चाथ भविष्यांस्तु निबोधत ॥ २.७४.१७९ ॥
</details>
  

<details open><summary>विश्वास-प्रस्तुतिः</summary>

शेषस्य नागराजस्य पुत्रः सुर पुरञ्जयः ।  
भोगी भविष्यते राजा नृपो नागकुलोद्वहः ॥ २.७४.१८० ॥
</details>

<details><summary>मूलम्</summary>

शेषस्य नागराजस्य पुत्रः सुर पुरञ्जयः ।  
भोगी भविष्यते राजा नृपो नागकुलोद्वहः ॥ २.७४.१८० ॥
</details>
  

<details open><summary>विश्वास-प्रस्तुतिः</summary>

सदाचन्द्रस्तु चन्द्राशुर्द्वितीयो नखवांस्तथा ।  
धनधर्मा ततश्चापि चतुर्थो वंशजः स्मृतः ॥ २.७४.१८१ ॥
</details>

<details><summary>मूलम्</summary>

सदाचन्द्रस्तु चन्द्राशुर्द्वितीयो नखवांस्तथा ।  
धनधर्मा ततश्चापि चतुर्थो वंशजः स्मृतः ॥ २.७४.१८१ ॥
</details>
  

<details open><summary>विश्वास-प्रस्तुतिः</summary>

भूतिनन्दस्ततश्चापि वैदिशे तु भविष्यति ।  
तस्य भ्राता यवीयांस्तु नाम्ना नन्दियशाः किल ॥ २.७४.१८२ ॥
</details>

<details><summary>मूलम्</summary>

भूतिनन्दस्ततश्चापि वैदिशे तु भविष्यति ।  
तस्य भ्राता यवीयांस्तु नाम्ना नन्दियशाः किल ॥ २.७४.१८२ ॥
</details>
  

<details open><summary>विश्वास-प्रस्तुतिः</summary>

तस्यान्वयो भविष्यन्ति राजानस्ते त्रयस्तु वै ।  
दैहित्रः शिशिको नाम पूरिकायां नृपोऽभवत् ॥ २.७४.१८३ ॥
</details>

<details><summary>मूलम्</summary>

तस्यान्वयो भविष्यन्ति राजानस्ते त्रयस्तु वै ।  
दैहित्रः शिशिको नाम पूरिकायां नृपोऽभवत् ॥ २.७४.१८३ ॥
</details>
  

<details open><summary>विश्वास-प्रस्तुतिः</summary>

विन्ध्यशक्तिसुतश्चापि प्रवीरो नाम वीर्यवान् ।  
भोक्ष्यते च समाः षष्टिं पुरीं काञ्चनकां च वै ॥ २.७४.१८४ ॥
</details>

<details><summary>मूलम्</summary>

विन्ध्यशक्तिसुतश्चापि प्रवीरो नाम वीर्यवान् ।  
भोक्ष्यते च समाः षष्टिं पुरीं काञ्चनकां च वै ॥ २.७४.१८४ ॥
</details>
  

<details open><summary>विश्वास-प्रस्तुतिः</summary>

यक्ष्यते वाजपेयैश्च समाप्तवरदक्षिणैः ।  
तस्य पुत्रास्तु चत्वारो भविष्यन्ति नराधिपाः ॥ २.७४.१८५ ॥
</details>

<details><summary>मूलम्</summary>

यक्ष्यते वाजपेयैश्च समाप्तवरदक्षिणैः ।  
तस्य पुत्रास्तु चत्वारो भविष्यन्ति नराधिपाः ॥ २.७४.१८५ ॥
</details>
  

<details open><summary>विश्वास-प्रस्तुतिः</summary>

विन्ध्यकानां कुलानां ते नृपा वैवाहिकास्त्रयः ।  
सुप्रतीको गभीरश्च समा भोक्ष्यति विंशतिम् ॥ २.७४.१८६ ॥
</details>

<details><summary>मूलम्</summary>

विन्ध्यकानां कुलानां ते नृपा वैवाहिकास्त्रयः ।  
सुप्रतीको गभीरश्च समा भोक्ष्यति विंशतिम् ॥ २.७४.१८६ ॥
</details>
  

<details open><summary>विश्वास-प्रस्तुतिः</summary>

शङ्कमानोऽभवद्राजा महिषीणां महीपतिः ।  
पुष्पमित्रा भविष्यन्ति षट्स्त्रिमित्रास्त्रयोदश ॥ २.७४.१८७ ॥
</details>

<details><summary>मूलम्</summary>

शङ्कमानोऽभवद्राजा महिषीणां महीपतिः ।  
पुष्पमित्रा भविष्यन्ति षट्स्त्रिमित्रास्त्रयोदश ॥ २.७४.१८७ ॥
</details>
  

<details open><summary>विश्वास-प्रस्तुतिः</summary>

मेकलायां नृपाः सप्त भविष्यन्ति च सप्ततिः ।  
कोमलायां तु राजानो भविष्यन्ति महाबलाः ॥ २.७४.१८८ ॥
</details>

<details><summary>मूलम्</summary>

मेकलायां नृपाः सप्त भविष्यन्ति च सप्ततिः ।  
कोमलायां तु राजानो भविष्यन्ति महाबलाः ॥ २.७४.१८८ ॥
</details>
  

<details open><summary>विश्वास-प्रस्तुतिः</summary>

मेघा इति समाख्याता बुद्धिमन्तो नवैव तु ।  
नैषधाः पार्थिवाः सर्वे भविष्यन्त्यामनुक्षयात् ॥ २.७४.१८९ ॥
</details>

<details><summary>मूलम्</summary>

मेघा इति समाख्याता बुद्धिमन्तो नवैव तु ।  
नैषधाः पार्थिवाः सर्वे भविष्यन्त्यामनुक्षयात् ॥ २.७४.१८९ ॥
</details>
  

<details open><summary>विश्वास-प्रस्तुतिः</summary>

नलवंशप्रसूतास्ते वीर्यवन्तो महाबलाः ।  
मगधानां महावीर्यो विश्वस्फाणिर्भविष्यति ॥ २.७४.१९० ॥
</details>

<details><summary>मूलम्</summary>

नलवंशप्रसूतास्ते वीर्यवन्तो महाबलाः ।  
मगधानां महावीर्यो विश्वस्फाणिर्भविष्यति ॥ २.७४.१९० ॥
</details>
  

<details open><summary>विश्वास-प्रस्तुतिः</summary>

उत्साद्य पार्थिवान्सर्वान्सोऽन्यान्वर्णान्करिष्यति ।  
कैवर्त्तान्मद्रकांश्चेव पुलिन्दान्ब्राह्मणांस्तथा ॥ २.७४.१९१ ॥
</details>

<details><summary>मूलम्</summary>

उत्साद्य पार्थिवान्सर्वान्सोऽन्यान्वर्णान्करिष्यति ।  
कैवर्त्तान्मद्रकांश्चेव पुलिन्दान्ब्राह्मणांस्तथा ॥ २.७४.१९१ ॥
</details>
  

<details open><summary>विश्वास-प्रस्तुतिः</summary>

स्थापयिष्यन्ति गजानो नानादेशेषु ते जनान् ।  
विश्वस्फाणिर्महासत्त्वो युद्धे विष्णुसमप्रभः ॥ २.७४.१९२ ॥
</details>

<details><summary>मूलम्</summary>

स्थापयिष्यन्ति गजानो नानादेशेषु ते जनान् ।  
विश्वस्फाणिर्महासत्त्वो युद्धे विष्णुसमप्रभः ॥ २.७४.१९२ ॥
</details>
  

<details open><summary>विश्वास-प्रस्तुतिः</summary>

विश्वस्फाणिर्नरपतिः क्लीबाकृतिरिवोच्यते ।  
उत्सादयित्वा क्षत्रं तु क्षत्रमन्यत्करिष्यति ॥ २.७४.१९३ ॥
</details>

<details><summary>मूलम्</summary>

विश्वस्फाणिर्नरपतिः क्लीबाकृतिरिवोच्यते ।  
उत्सादयित्वा क्षत्रं तु क्षत्रमन्यत्करिष्यति ॥ २.७४.१९३ ॥
</details>
  

<details open><summary>विश्वास-प्रस्तुतिः</summary>

नव नागास्तु भोक्ष्यति पुरीं चम्पावतीं नृपाः ।  
मथुरां च पुरा रम्यां नागा भोक्ष्यन्ति सप्त वै ॥ २.७४.१९४ ॥
</details>

<details><summary>मूलम्</summary>

नव नागास्तु भोक्ष्यति पुरीं चम्पावतीं नृपाः ।  
मथुरां च पुरा रम्यां नागा भोक्ष्यन्ति सप्त वै ॥ २.७४.१९४ ॥
</details>
  

<details open><summary>विश्वास-प्रस्तुतिः</summary>

अनुगङ्गाप्रयागं च साकेतं मगधांस्तथा ।  
एताञ्जनपदान्सर्वान्भोक्ष्यन्ते सप्तवंशजाः ॥ २.७४.१९५ ॥
</details>

<details><summary>मूलम्</summary>

अनुगङ्गाप्रयागं च साकेतं मगधांस्तथा ।  
एताञ्जनपदान्सर्वान्भोक्ष्यन्ते सप्तवंशजाः ॥ २.७४.१९५ ॥
</details>
  

<details open><summary>विश्वास-प्रस्तुतिः</summary>

नैष धान्य दुकांश्चैव शैशीतान् कालतोयकान् ।  
एताञ्जनपदान्सर्वान्भोक्ष्यन्ते मणिधान्यजान् ॥ २.७४.१९६ ॥
</details>

<details><summary>मूलम्</summary>

नैष धान्य दुकांश्चैव शैशीतान् कालतोयकान् ।  
एताञ्जनपदान्सर्वान्भोक्ष्यन्ते मणिधान्यजान् ॥ २.७४.१९६ ॥
</details>
  

<details open><summary>विश्वास-प्रस्तुतिः</summary>

कोशलांश्चान्ध्रपैण्ड्रांश्च ताम्रलिप्तान्ससागरान् ।  
चम्पां चैव पुरीं रम्यां भोक्ष्यन्ते देवरक्षिताः ॥ २.७४.१९७ ॥
</details>

<details><summary>मूलम्</summary>

कोशलांश्चान्ध्रपैण्ड्रांश्च ताम्रलिप्तान्ससागरान् ।  
चम्पां चैव पुरीं रम्यां भोक्ष्यन्ते देवरक्षिताः ॥ २.७४.१९७ ॥
</details>
  

<details open><summary>विश्वास-प्रस्तुतिः</summary>

कलिङ्गा महिषाश्चैव महेन्द्रनिलयाश्च ये ।  
एताञ्जनपदान्सर्वान् पालयिष्यति वै गुहः ॥ २.७४.१९८ ॥
</details>

<details><summary>मूलम्</summary>

कलिङ्गा महिषाश्चैव महेन्द्रनिलयाश्च ये ।  
एताञ्जनपदान्सर्वान् पालयिष्यति वै गुहः ॥ २.७४.१९८ ॥
</details>
  

<details open><summary>विश्वास-प्रस्तुतिः</summary>

स्त्रीराष्ट्रभोजकांश्चैव भोक्ष्यते कनकाह्वयः ।  
तुल्यकालं भविष्यन्ति सर्वे ह्यते महीक्षितः ॥ २.७४.१९९ ॥
</details>

<details><summary>मूलम्</summary>

स्त्रीराष्ट्रभोजकांश्चैव भोक्ष्यते कनकाह्वयः ।  
तुल्यकालं भविष्यन्ति सर्वे ह्यते महीक्षितः ॥ २.७४.१९९ ॥
</details>
  

<details open><summary>विश्वास-प्रस्तुतिः</summary>

अल्पप्रसादा ह्यनृता महाक्रोधा ह्यधार्मिकाः ।  
भविष्यन्तीह यवना धर्मतः कामतोर्ऽथतः ॥ २.७४.२०० ॥
</details>

<details><summary>मूलम्</summary>

अल्पप्रसादा ह्यनृता महाक्रोधा ह्यधार्मिकाः ।  
भविष्यन्तीह यवना धर्मतः कामतोर्ऽथतः ॥ २.७४.२०० ॥
</details>
  

<details open><summary>विश्वास-प्रस्तुतिः</summary>

नैव मूर्द्धाभिषिक्तास्ते भविष्यन्ति नराधिपाः ।  
युगदोषदुराचारा भविष्यन्ति नृपास्तु ते ॥ २.७४.२०१ ॥
</details>

<details><summary>मूलम्</summary>

नैव मूर्द्धाभिषिक्तास्ते भविष्यन्ति नराधिपाः ।  
युगदोषदुराचारा भविष्यन्ति नृपास्तु ते ॥ २.७४.२०१ ॥
</details>
  

<details open><summary>विश्वास-प्रस्तुतिः</summary>

भविष्यन्तीह पयाये कालेन वृथिवीक्षितः ।  
विहीनास्तु भविष्यन्ति धर्मतः काम तोर्ऽथतः ॥ २.७४.२०२ ॥
</details>

<details><summary>मूलम्</summary>

भविष्यन्तीह पयाये कालेन वृथिवीक्षितः ।  
विहीनास्तु भविष्यन्ति धर्मतः काम तोर्ऽथतः ॥ २.७४.२०२ ॥
</details>
  

<details open><summary>विश्वास-प्रस्तुतिः</summary>

तैर्विमिश्रा जनपदा म्लेच्छाचाराश्च सर्वशः ।  
विपर्ययेण वर्तन्ते नाशायिष्यन्ति वै प्रजाः ॥ २.७४.२०३ ॥
</details>

<details><summary>मूलम्</summary>

तैर्विमिश्रा जनपदा म्लेच्छाचाराश्च सर्वशः ।  
विपर्ययेण वर्तन्ते नाशायिष्यन्ति वै प्रजाः ॥ २.७४.२०३ ॥
</details>
  

<details open><summary>विश्वास-प्रस्तुतिः</summary>

लुब्धा अनृतवाचश्च भवितारस्तदा नृपाः ।  
तेषां वर्त्तति पर्याये बहुस्त्रीके युगे तदा ॥ २.७४.२०४ ॥
</details>

<details><summary>मूलम्</summary>

लुब्धा अनृतवाचश्च भवितारस्तदा नृपाः ।  
तेषां वर्त्तति पर्याये बहुस्त्रीके युगे तदा ॥ २.७४.२०४ ॥
</details>
  

<details open><summary>विश्वास-प्रस्तुतिः</summary>

लवाल्लवं भ्रश्यमाना आयुरूपबलश्रुतैः ।  
तथा गतासु वै काष्ठं प्रजासु जगतीश्वराः ॥ २.७४.२०५ ॥
</details>

<details><summary>मूलम्</summary>

लवाल्लवं भ्रश्यमाना आयुरूपबलश्रुतैः ।  
तथा गतासु वै काष्ठं प्रजासु जगतीश्वराः ॥ २.७४.२०५ ॥
</details>
  

<details open><summary>विश्वास-प्रस्तुतिः</summary>

राजानः सम्प्रणश्यति कालेनोपहतास्तदा ।  
कल्किना व्याहताः सर्वे म्लेच्छा यास्यन्ति सङ्क्षयम् ॥ २.७४.२०६ ॥
</details>

<details><summary>मूलम्</summary>

राजानः सम्प्रणश्यति कालेनोपहतास्तदा ।  
कल्किना व्याहताः सर्वे म्लेच्छा यास्यन्ति सङ्क्षयम् ॥ २.७४.२०६ ॥
</details>
  

<details open><summary>विश्वास-प्रस्तुतिः</summary>

अधार्मिकाश्च येऽत्यर्थं पाखण्डाश्चैव सर्वशः ।  
प्रनष्टे नृपशब्दे च सन्ध्याशिष्टे कलौ युगे ॥ २.७४.२०७ ॥
</details>

<details><summary>मूलम्</summary>

अधार्मिकाश्च येऽत्यर्थं पाखण्डाश्चैव सर्वशः ।  
प्रनष्टे नृपशब्दे च सन्ध्याशिष्टे कलौ युगे ॥ २.७४.२०७ ॥
</details>
  

<details open><summary>विश्वास-प्रस्तुतिः</summary>

किञ्चिच्छिष्टाः प्रजास्ता वै धर्मे नष्टे परिग्रहाः ।  
असाधना हतस्वाश्च व्याधिशोकनिपीडिताः ॥ २.७४.२०८ ॥
</details>

<details><summary>मूलम्</summary>

किञ्चिच्छिष्टाः प्रजास्ता वै धर्मे नष्टे परिग्रहाः ।  
असाधना हतस्वाश्च व्याधिशोकनिपीडिताः ॥ २.७४.२०८ ॥
</details>
  
अनावृष्टिहताश्चैव परस्परवधेन च ॥ २.७४.२०९ ॥  
  

<details open><summary>विश्वास-प्रस्तुतिः</summary>

अनाधाराः परित्रस्ता वार्तामुत्सृज्य दुःखिताः ।  
त्यक्त्वा पुराणि ग्रामांश्च भविष्यन्ति वनौकसः ॥ २.७४.२१० ॥
</details>

<details><summary>मूलम्</summary>

अनाधाराः परित्रस्ता वार्तामुत्सृज्य दुःखिताः ।  
त्यक्त्वा पुराणि ग्रामांश्च भविष्यन्ति वनौकसः ॥ २.७४.२१० ॥
</details>
  

<details open><summary>विश्वास-प्रस्तुतिः</summary>

एवंरूपेषु नष्टेषु प्रजास्त्यक्त्वा गृहाणि तु ।  
नष्टे स्नेहे दुरापन्ना भ्रष्टस्नेहाः सुहृज्जनः ॥ २.७४.२११ ॥
</details>

<details><summary>मूलम्</summary>

एवंरूपेषु नष्टेषु प्रजास्त्यक्त्वा गृहाणि तु ।  
नष्टे स्नेहे दुरापन्ना भ्रष्टस्नेहाः सुहृज्जनः ॥ २.७४.२११ ॥
</details>
  

<details open><summary>विश्वास-प्रस्तुतिः</summary>

वर्णाश्रमपरिभ्रष्टाः सङ्करं घोरमास्थिताः ।  
सरित्पर्वतसेविन्यो भविष्यन्ति प्रजास्तदा ॥ २.७४.२१२ ॥
</details>

<details><summary>मूलम्</summary>

वर्णाश्रमपरिभ्रष्टाः सङ्करं घोरमास्थिताः ।  
सरित्पर्वतसेविन्यो भविष्यन्ति प्रजास्तदा ॥ २.७४.२१२ ॥
</details>
  

<details open><summary>विश्वास-प्रस्तुतिः</summary>

सरितः सागरानूपान्सेवन्ते पर्वतानथ ।  
अङ्गान्कलिङ्गान्वङ्गांश्च काश्मीरान्काशिकोशलान् ॥ २.७४.२१३ ॥
</details>

<details><summary>मूलम्</summary>

सरितः सागरानूपान्सेवन्ते पर्वतानथ ।  
अङ्गान्कलिङ्गान्वङ्गांश्च काश्मीरान्काशिकोशलान् ॥ २.७४.२१३ ॥
</details>
  

<details open><summary>विश्वास-प्रस्तुतिः</summary>

ऋषिकान्तागिरिद्रोणीः संश्रयिष्यन्ति मानवाः ।  
कृत्स्नं हिमवतः पृष्ठं कूलं च लवणाम्भसः ॥ २.७४.२१४ ॥
</details>

<details><summary>मूलम्</summary>

ऋषिकान्तागिरिद्रोणीः संश्रयिष्यन्ति मानवाः ।  
कृत्स्नं हिमवतः पृष्ठं कूलं च लवणाम्भसः ॥ २.७४.२१४ ॥
</details>
  

<details open><summary>विश्वास-प्रस्तुतिः</summary>

अरण्यमभिपत्स्यन्ते आर्या म्लेच्छजनैः सह ।  
मृगैर्मीनैर्विहङ्गैश्च श्वापदैश्चेक्षुभिस्तथा ॥ २.७४.२१५ ॥
</details>

<details><summary>मूलम्</summary>

अरण्यमभिपत्स्यन्ते आर्या म्लेच्छजनैः सह ।  
मृगैर्मीनैर्विहङ्गैश्च श्वापदैश्चेक्षुभिस्तथा ॥ २.७४.२१५ ॥
</details>
  

<details open><summary>विश्वास-प्रस्तुतिः</summary>

मधुशाकफलैर्मूलैर्वर्तयिष्यन्ति मानवाः ।  
चीरं पर्णं च विविधं वल्कलान्यजिनानि च ॥ २.७४.२१६ ॥
</details>

<details><summary>मूलम्</summary>

मधुशाकफलैर्मूलैर्वर्तयिष्यन्ति मानवाः ।  
चीरं पर्णं च विविधं वल्कलान्यजिनानि च ॥ २.७४.२१६ ॥
</details>
  

<details open><summary>विश्वास-प्रस्तुतिः</summary>

स्वयं कृत्वा पिधास्यन्ति यथा मुनिजनस्तथा ।  
बीजान्नानि तथा निम्नेष्वी हन्तः काष्ठशङ्कुभिः ॥ २.७४.२१७ ॥
</details>

<details><summary>मूलम्</summary>

स्वयं कृत्वा पिधास्यन्ति यथा मुनिजनस्तथा ।  
बीजान्नानि तथा निम्नेष्वी हन्तः काष्ठशङ्कुभिः ॥ २.७४.२१७ ॥
</details>
  

<details open><summary>विश्वास-प्रस्तुतिः</summary>

अजैडकं खरोष्ट्रं च पालयिष्यन्ति यत्नतः ।  
नदीर्वत्स्यन्ति तोयार्थे नूनमाश्रित्य मानवाः ॥ २.७४.२१८ ॥
</details>

<details><summary>मूलम्</summary>

अजैडकं खरोष्ट्रं च पालयिष्यन्ति यत्नतः ।  
नदीर्वत्स्यन्ति तोयार्थे नूनमाश्रित्य मानवाः ॥ २.७४.२१८ ॥
</details>
  

<details open><summary>विश्वास-प्रस्तुतिः</summary>

पार्थिवा व्यवहारेण विबाधन्ते परस्परम् ।  
बहुमन्याः प्रजाहीनाः शौचाचारविवर्जिताः ॥ २.७४.२१९ ॥
</details>

<details><summary>मूलम्</summary>

पार्थिवा व्यवहारेण विबाधन्ते परस्परम् ।  
बहुमन्याः प्रजाहीनाः शौचाचारविवर्जिताः ॥ २.७४.२१९ ॥
</details>
  

<details open><summary>विश्वास-प्रस्तुतिः</summary>

एवं भविष्यन्ति नरास्तदाधर्म व्यवस्थिताः ।  
हीनान्दीनांस्तथाधर्मान्प्रजा समनुवर्त्स्यति ॥ २.७४.२२० ॥
</details>

<details><summary>मूलम्</summary>

एवं भविष्यन्ति नरास्तदाधर्म व्यवस्थिताः ।  
हीनान्दीनांस्तथाधर्मान्प्रजा समनुवर्त्स्यति ॥ २.७४.२२० ॥
</details>
  

<details open><summary>विश्वास-प्रस्तुतिः</summary>

आयुस्तदा त्रयोविंशन्न कश्चिदतिवर्तते ।  
दुर्बला विषयग्लाना जराया सम्परिप्लुताः ॥ २.७४.२२१ ॥
</details>

<details><summary>मूलम्</summary>

आयुस्तदा त्रयोविंशन्न कश्चिदतिवर्तते ।  
दुर्बला विषयग्लाना जराया सम्परिप्लुताः ॥ २.७४.२२१ ॥
</details>
  

<details open><summary>विश्वास-प्रस्तुतिः</summary>

पत्रमूलफलाहाराश्चीरकृष्णाजिनाम्बराः ।  
वृत्त्यर्थमभिलिप्स्यन्तश्चरिष्यन्ति वसुन्धराम् ॥ २.७४.२२२ ॥
</details>

<details><summary>मूलम्</summary>

पत्रमूलफलाहाराश्चीरकृष्णाजिनाम्बराः ।  
वृत्त्यर्थमभिलिप्स्यन्तश्चरिष्यन्ति वसुन्धराम् ॥ २.७४.२२२ ॥
</details>
  

<details open><summary>विश्वास-प्रस्तुतिः</summary>

एतत्कालमनुप्राप्ताः प्रजाः कलियुगान्तके ।  
क्षीणे कलियुगे तस्मिन्दिव्ये वर्षसहस्रके ॥ २.७४.२२३ ॥
</details>

<details><summary>मूलम्</summary>

एतत्कालमनुप्राप्ताः प्रजाः कलियुगान्तके ।  
क्षीणे कलियुगे तस्मिन्दिव्ये वर्षसहस्रके ॥ २.७४.२२३ ॥
</details>
  

<details open><summary>विश्वास-प्रस्तुतिः</summary>

निःशेषास्तु भविष्यन्ति सार्द्धं कलियुगेन तु ।  
स सन्ध्यांशे तु निःशेषे कृतं वै प्रतिपत्स्यते ॥ २.७४.२२४ ॥
</details>

<details><summary>मूलम्</summary>

निःशेषास्तु भविष्यन्ति सार्द्धं कलियुगेन तु ।  
स सन्ध्यांशे तु निःशेषे कृतं वै प्रतिपत्स्यते ॥ २.७४.२२४ ॥
</details>
  

<details open><summary>विश्वास-प्रस्तुतिः</summary>

यदा यन्द्रश्च सूर्यश्च तथा तिष्यबृहस्पती ।  
एकराशौ भविष्यन्ति तदा कृतयुगं भवेत् ॥ २.७४.२२५ ॥
</details>

<details><summary>मूलम्</summary>

यदा यन्द्रश्च सूर्यश्च तथा तिष्यबृहस्पती ।  
एकराशौ भविष्यन्ति तदा कृतयुगं भवेत् ॥ २.७४.२२५ ॥
</details>
  

<details open><summary>विश्वास-प्रस्तुतिः</summary>

एष वंशक्रमः कृत्स्नः कीर्तितो वो यथाक्रमम् ।  
अतीता वर्तमानाश्च तथैवानागताश्च ये ॥ २.७४.२२६ ॥
</details>

<details><summary>मूलम्</summary>

एष वंशक्रमः कृत्स्नः कीर्तितो वो यथाक्रमम् ।  
अतीता वर्तमानाश्च तथैवानागताश्च ये ॥ २.७४.२२६ ॥
</details>
  

<details open><summary>विश्वास-प्रस्तुतिः</summary>

महानन्दाभिषेकान्त जन्म यावत्परीक्षितः ।  
एतद्वर्षसहस्रं तु ज्ञेयं पञ्चाशदुत्तरम् ॥ २.७४.२२७ ॥
</details>

<details><summary>मूलम्</summary>

महानन्दाभिषेकान्त जन्म यावत्परीक्षितः ।  
एतद्वर्षसहस्रं तु ज्ञेयं पञ्चाशदुत्तरम् ॥ २.७४.२२७ ॥
</details>
  

<details open><summary>विश्वास-प्रस्तुतिः</summary>

प्रमाणं वै तथा वक्तुं महापद्मोत्तरं च यत् ।  
अन्तरं च शतान्यष्टौ षट्त्रिंशच्च समाः स्मृताः ॥ २.७४.२२८ ॥
</details>

<details><summary>मूलम्</summary>

प्रमाणं वै तथा वक्तुं महापद्मोत्तरं च यत् ।  
अन्तरं च शतान्यष्टौ षट्त्रिंशच्च समाः स्मृताः ॥ २.७४.२२८ ॥
</details>
  

<details open><summary>विश्वास-प्रस्तुतिः</summary>

एतत्कालान्तर भाव्यमन्ध्रान्ताद्याः प्रकीर्त्तिताः ।  
भविष्यैस्तत्र सङ्ख्याताः पुराणज्ञैः श्रुतार्षिभिः ॥ २.७४.२२९ ॥
</details>

<details><summary>मूलम्</summary>

एतत्कालान्तर भाव्यमन्ध्रान्ताद्याः प्रकीर्त्तिताः ।  
भविष्यैस्तत्र सङ्ख्याताः पुराणज्ञैः श्रुतार्षिभिः ॥ २.७४.२२९ ॥
</details>
  

<details open><summary>विश्वास-प्रस्तुतिः</summary>

सप्तर्षयस्तदा प्राप्ताः पित्र्ये पारीक्षिते शतम् ।  
सप्तविंशैः शतैर्भाव्या अन्ध्राणां तेऽन्वयाः पुनः ॥ २.७४.२३० ॥
</details>

<details><summary>मूलम्</summary>

सप्तर्षयस्तदा प्राप्ताः पित्र्ये पारीक्षिते शतम् ।  
सप्तविंशैः शतैर्भाव्या अन्ध्राणां तेऽन्वयाः पुनः ॥ २.७४.२३० ॥
</details>
  

<details open><summary>विश्वास-प्रस्तुतिः</summary>

सप्तविंशतिपर्यन्ते कृत्स्ने नक्षत्रमण्डले ।  
सप्तर्षयस्तु तिष्ठन्ति पर्यायेण शतंशतम् ॥ २.७४.२३१ ॥
</details>

<details><summary>मूलम्</summary>

सप्तविंशतिपर्यन्ते कृत्स्ने नक्षत्रमण्डले ।  
सप्तर्षयस्तु तिष्ठन्ति पर्यायेण शतंशतम् ॥ २.७४.२३१ ॥
</details>
  

<details open><summary>विश्वास-प्रस्तुतिः</summary>

सप्तर्षीणां युगं त्वेतद्दिव्यया सङ्ख्यया स्मृतम् ।  
मासा दिव्याः स्मृताः षट्च दिव्याब्दाश्चैव सप्त हि ॥ २.७४.२३२ ॥
</details>

<details><summary>मूलम्</summary>

सप्तर्षीणां युगं त्वेतद्दिव्यया सङ्ख्यया स्मृतम् ।  
मासा दिव्याः स्मृताः षट्च दिव्याब्दाश्चैव सप्त हि ॥ २.७४.२३२ ॥
</details>
  

<details open><summary>विश्वास-प्रस्तुतिः</summary>

तेभ्यः प्रवर्तते कालो दिव्यः सप्तर्षिभिस्तु तैः ।  
सप्तर्षीणां तु यौ पूर्वौ दृश्येते उत्तरादिशि ॥ २.७४.२३३ ॥
</details>

<details><summary>मूलम्</summary>

तेभ्यः प्रवर्तते कालो दिव्यः सप्तर्षिभिस्तु तैः ।  
सप्तर्षीणां तु यौ पूर्वौ दृश्येते उत्तरादिशि ॥ २.७४.२३३ ॥
</details>
  

<details open><summary>विश्वास-प्रस्तुतिः</summary>

तयोर्मध्ये च नक्षत्रं दृश्यते यत्समं दिवि ।  
तेन सप्तर्षयो युक्ता ज्ञेया व्योम्नि शतं समाः ॥ २.७४.२३४ ॥
</details>

<details><summary>मूलम्</summary>

तयोर्मध्ये च नक्षत्रं दृश्यते यत्समं दिवि ।  
तेन सप्तर्षयो युक्ता ज्ञेया व्योम्नि शतं समाः ॥ २.७४.२३४ ॥
</details>
  

<details open><summary>विश्वास-प्रस्तुतिः</summary>

नक्षत्राणामृषीणां च भोगस्यैतन्निदर्शनम् ।  
सप्तर्षयो ह्यथायुक्ताः काले परीक्षिते शतम् ॥ २.७४.२३५ ॥
</details>

<details><summary>मूलम्</summary>

नक्षत्राणामृषीणां च भोगस्यैतन्निदर्शनम् ।  
सप्तर्षयो ह्यथायुक्ताः काले परीक्षिते शतम् ॥ २.७४.२३५ ॥
</details>
  

<details open><summary>विश्वास-प्रस्तुतिः</summary>

अन्ध्रांशे सचतुर्विंशे भविष्यन्ति शतं समाः ।  
इमास्तदा तु प्रकृतीर्व्यापत्स्यन्ते प्रजा भृशम् ॥ २.७४.२३६ ॥
</details>

<details><summary>मूलम्</summary>

अन्ध्रांशे सचतुर्विंशे भविष्यन्ति शतं समाः ।  
इमास्तदा तु प्रकृतीर्व्यापत्स्यन्ते प्रजा भृशम् ॥ २.७४.२३६ ॥
</details>
  

<details open><summary>विश्वास-प्रस्तुतिः</summary>

अनृतोपहताः सर्वा धर्मतः कामतोर्ऽथतः ।  
श्रौतस्मार्त्ते प्रशिथिले धर्मे वर्णाश्रमे तदा ॥ २.७४.२३७ ॥
</details>

<details><summary>मूलम्</summary>

अनृतोपहताः सर्वा धर्मतः कामतोर्ऽथतः ।  
श्रौतस्मार्त्ते प्रशिथिले धर्मे वर्णाश्रमे तदा ॥ २.७४.२३७ ॥
</details>
  

<details open><summary>विश्वास-प्रस्तुतिः</summary>

सङ्करं दुर्बलात्मानः प्रतियास्यन्ति मोहिताः ।  
संसक्ताश्च भविष्यन्ति शूद्राः सार्द्धं द्विजातिभिः ॥ २.७४.२३८ ॥
</details>

<details><summary>मूलम्</summary>

सङ्करं दुर्बलात्मानः प्रतियास्यन्ति मोहिताः ।  
संसक्ताश्च भविष्यन्ति शूद्राः सार्द्धं द्विजातिभिः ॥ २.७४.२३८ ॥
</details>
  

<details open><summary>विश्वास-प्रस्तुतिः</summary>

ब्राह्मणाः शूद्रयष्टारः शूद्रा वै मन्त्रयोनयः ।  
उपस्थास्यन्ति तान्विप्रांस्तदा दौर्वृत्त्यलिप्सवः ॥ २.७४.२३९ ॥
</details>

<details><summary>मूलम्</summary>

ब्राह्मणाः शूद्रयष्टारः शूद्रा वै मन्त्रयोनयः ।  
उपस्थास्यन्ति तान्विप्रांस्तदा दौर्वृत्त्यलिप्सवः ॥ २.७४.२३९ ॥
</details>
  

<details open><summary>विश्वास-प्रस्तुतिः</summary>

लवाल्लवं भ्रश्यमानाः प्रजाः सर्वाः क्रमेण तु ।  
क्षयमेव गमिष्यन्ति क्षीणशेषा युगक्षये ॥ २.७४.२४० ॥
</details>

<details><summary>मूलम्</summary>

लवाल्लवं भ्रश्यमानाः प्रजाः सर्वाः क्रमेण तु ।  
क्षयमेव गमिष्यन्ति क्षीणशेषा युगक्षये ॥ २.७४.२४० ॥
</details>
  

<details open><summary>विश्वास-प्रस्तुतिः</summary>

यस्मिन्कृष्णो दिव्यं यातस्त स्मिन्नेव तदा दिने ।  
प्रतिपन्नः कलियुगस्तस्य सङ्ख्यां निबोधत ॥ २.७४.२४१ ॥
</details>

<details><summary>मूलम्</summary>

यस्मिन्कृष्णो दिव्यं यातस्त स्मिन्नेव तदा दिने ।  
प्रतिपन्नः कलियुगस्तस्य सङ्ख्यां निबोधत ॥ २.७४.२४१ ॥
</details>
  

<details open><summary>विश्वास-प्रस्तुतिः</summary>

सहस्राणां शतानीह त्रीणि मानुषसङ्ख्यया ।  
षष्टिं चैव सहस्राणि वर्षाणां तूच्यते कलिः ॥ २.७४.२४२ ॥
</details>

<details><summary>मूलम्</summary>

सहस्राणां शतानीह त्रीणि मानुषसङ्ख्यया ।  
षष्टिं चैव सहस्राणि वर्षाणां तूच्यते कलिः ॥ २.७४.२४२ ॥
</details>
  

<details open><summary>विश्वास-प्रस्तुतिः</summary>

दिव्यं वर्षसहस्रं तु तत्सन्ध्यांशे हि कीर्तिते ।  
निःशेषे च तदा तस्मिन्कृतं वै प्रतिपत्स्यते ॥ २.७४.२४३ ॥
</details>

<details><summary>मूलम्</summary>

दिव्यं वर्षसहस्रं तु तत्सन्ध्यांशे हि कीर्तिते ।  
निःशेषे च तदा तस्मिन्कृतं वै प्रतिपत्स्यते ॥ २.७४.२४३ ॥
</details>
  

<details open><summary>विश्वास-प्रस्तुतिः</summary>

एलश्चेक्ष्वाकुवंशश्च सह भेदैः प्रकीर्तितौ ।  
इक्ष्वाकोस्तु समृतं क्षत्त्रं सुमित्रान्तं विवस्वतः ॥ २.७४.२४४ ॥
</details>

<details><summary>मूलम्</summary>

एलश्चेक्ष्वाकुवंशश्च सह भेदैः प्रकीर्तितौ ।  
इक्ष्वाकोस्तु समृतं क्षत्त्रं सुमित्रान्तं विवस्वतः ॥ २.७४.२४४ ॥
</details>
  

<details open><summary>विश्वास-प्रस्तुतिः</summary>

ऐलं क्षत्त्रं क्षेमकान्तं सोम वंशविदो विदुः ।  
एते विवस्वतः पुत्राः कीर्तिताः कीर्त्तिवर्द्धनाः ॥ २.७४.२४५ ॥
</details>

<details><summary>मूलम्</summary>

ऐलं क्षत्त्रं क्षेमकान्तं सोम वंशविदो विदुः ।  
एते विवस्वतः पुत्राः कीर्तिताः कीर्त्तिवर्द्धनाः ॥ २.७४.२४५ ॥
</details>
  

<details open><summary>विश्वास-प्रस्तुतिः</summary>

अतीता वर्तमानाश्च तथैवानागताश्च ये ।  
ब्राह्मणाः क्षत्त्रिया वैश्यः शूद्राश्चैवात्र ये स्मृताः ॥ २.७४.२४६ ॥
</details>

<details><summary>मूलम्</summary>

अतीता वर्तमानाश्च तथैवानागताश्च ये ।  
ब्राह्मणाः क्षत्त्रिया वैश्यः शूद्राश्चैवात्र ये स्मृताः ॥ २.७४.२४६ ॥
</details>
  

<details open><summary>विश्वास-प्रस्तुतिः</summary>

युगेयुगे महात्मानः समतीताः सहस्रशः ।  
बहुत्वान्नामधेयानां परिसङ्ख्या कुलेकुले ॥ २.७४.२४७ ॥
</details>

<details><summary>मूलम्</summary>

युगेयुगे महात्मानः समतीताः सहस्रशः ।  
बहुत्वान्नामधेयानां परिसङ्ख्या कुलेकुले ॥ २.७४.२४७ ॥
</details>
  

<details open><summary>विश्वास-प्रस्तुतिः</summary>

पुनरुक्तिबहुत्वाच्च न मया परिकीर्त्तिता ।  
वैवस्वतंऽतरे ह्यस्मिन्न निमिवंशः समाप्यते ॥ २.७४.२४८ ॥
</details>

<details><summary>मूलम्</summary>

पुनरुक्तिबहुत्वाच्च न मया परिकीर्त्तिता ।  
वैवस्वतंऽतरे ह्यस्मिन्न निमिवंशः समाप्यते ॥ २.७४.२४८ ॥
</details>
  

<details open><summary>विश्वास-प्रस्तुतिः</summary>

एतस्यां तु युगाख्यायां यतः क्षत्त्रं प्रपत्स्यते ।  
तथा हि कथयिष्यामि गदतो मे निबोधत ॥ २.७४.२४९ ॥
</details>

<details><summary>मूलम्</summary>

एतस्यां तु युगाख्यायां यतः क्षत्त्रं प्रपत्स्यते ।  
तथा हि कथयिष्यामि गदतो मे निबोधत ॥ २.७४.२४९ ॥
</details>
  

<details open><summary>विश्वास-प्रस्तुतिः</summary>

देवापिः पौरवो राजा ऐक्ष्वाकुश्चैव यो मरुः ।  
माहायोगबलोपेतौ कलापग्राममास्थितौ ॥ २.७४.२५० ॥
</details>

<details><summary>मूलम्</summary>

देवापिः पौरवो राजा ऐक्ष्वाकुश्चैव यो मरुः ।  
माहायोगबलोपेतौ कलापग्राममास्थितौ ॥ २.७४.२५० ॥
</details>
  

<details open><summary>विश्वास-प्रस्तुतिः</summary>

एतौ क्षत्त्रप्रणेतारौ चतुर्विंशे चतुर्युगे ।  
सुवर्चा नाम पुत्रस्तु इक्ष्वाकोस्तु भविष्यति ॥ २.७४.२५१ ॥
</details>

<details><summary>मूलम्</summary>

एतौ क्षत्त्रप्रणेतारौ चतुर्विंशे चतुर्युगे ।  
सुवर्चा नाम पुत्रस्तु इक्ष्वाकोस्तु भविष्यति ॥ २.७४.२५१ ॥
</details>
  

<details open><summary>विश्वास-प्रस्तुतिः</summary>

नवविंशे युगे सोऽथ वंशस्यादिर्भविष्यति ।  
देवापेश्च सपौलस्तु एलादिर्भविता नृपः ॥ २.७४.२५२ ॥
</details>

<details><summary>मूलम्</summary>

नवविंशे युगे सोऽथ वंशस्यादिर्भविष्यति ।  
देवापेश्च सपौलस्तु एलादिर्भविता नृपः ॥ २.७४.२५२ ॥
</details>
  

<details open><summary>विश्वास-प्रस्तुतिः</summary>

क्षत्रप्रवर्त्तकौ ह्येतौ भविष्येते चतुर्युगे ।  
एवं सर्वत्र विज्ञेयं सन्तानार्थे तु लत्रणम् ॥ २.७४.२५३ ॥
</details>

<details><summary>मूलम्</summary>

क्षत्रप्रवर्त्तकौ ह्येतौ भविष्येते चतुर्युगे ।  
एवं सर्वत्र विज्ञेयं सन्तानार्थे तु लत्रणम् ॥ २.७४.२५३ ॥
</details>
  

<details open><summary>विश्वास-प्रस्तुतिः</summary>

क्षीणे कलियुगे तस्मिन्भविष्ये त कृते युगे ।  
सप्तर्षिभिस्तु तैः सार्द्धमाद्ये त्रेतायुगे पुनः ॥ २.७४.२५४ ॥
</details>

<details><summary>मूलम्</summary>

क्षीणे कलियुगे तस्मिन्भविष्ये त कृते युगे ।  
सप्तर्षिभिस्तु तैः सार्द्धमाद्ये त्रेतायुगे पुनः ॥ २.७४.२५४ ॥
</details>
  

<details open><summary>विश्वास-प्रस्तुतिः</summary>

गोत्राणां क्षत्रियाणां च भविष्येते प्रवर्त्तकौ ।  
द्वापरांशेन तिष्ठन्ति क्षत्रिया ऋषिभिः सह ॥ २.७४.२५५ ॥
</details>

<details><summary>मूलम्</summary>

गोत्राणां क्षत्रियाणां च भविष्येते प्रवर्त्तकौ ।  
द्वापरांशेन तिष्ठन्ति क्षत्रिया ऋषिभिः सह ॥ २.७४.२५५ ॥
</details>
  

<details open><summary>विश्वास-प्रस्तुतिः</summary>

भविष्ये तु ततः सर्गे काले कृतयुगे पुनः ।  
बीजार्थं ते भविष्यन्ति ब्रह्मक्षत्रस्य वै पुनः ॥ २.७४.२५६ ॥
</details>

<details><summary>मूलम्</summary>

भविष्ये तु ततः सर्गे काले कृतयुगे पुनः ।  
बीजार्थं ते भविष्यन्ति ब्रह्मक्षत्रस्य वै पुनः ॥ २.७४.२५६ ॥
</details>
  

<details open><summary>विश्वास-प्रस्तुतिः</summary>

एवमेव तु सर्वेषु तिष्ठन्तीहासुरेषु वै ।  
सप्तर्षयो नृपैः सार्द्धं सन्तानार्थं युगेयुगे ॥ २.७४.२५७ ॥
</details>

<details><summary>मूलम्</summary>

एवमेव तु सर्वेषु तिष्ठन्तीहासुरेषु वै ।  
सप्तर्षयो नृपैः सार्द्धं सन्तानार्थं युगेयुगे ॥ २.७४.२५७ ॥
</details>
  

<details open><summary>विश्वास-प्रस्तुतिः</summary>

क्षत्रस्यैव समुच्छेदसम्बन्धो वै द्विजैः स्मृतः ।  
मन्वन्तराणां सप्तानां सन्तानश्च श्रुतश्च ते ॥ २.७४.२५८ ॥
</details>

<details><summary>मूलम्</summary>

क्षत्रस्यैव समुच्छेदसम्बन्धो वै द्विजैः स्मृतः ।  
मन्वन्तराणां सप्तानां सन्तानश्च श्रुतश्च ते ॥ २.७४.२५८ ॥
</details>
  

<details open><summary>विश्वास-प्रस्तुतिः</summary>

परस्पराद्युगानां च ब्रह्मक्षत्रस्य चोद्भवः ।  
यथा प्रवृत्तिस्तेषां वै प्रवृत्तानां तथा क्षयः ॥ २.७४.२५९ ॥
</details>

<details><summary>मूलम्</summary>

परस्पराद्युगानां च ब्रह्मक्षत्रस्य चोद्भवः ।  
यथा प्रवृत्तिस्तेषां वै प्रवृत्तानां तथा क्षयः ॥ २.७४.२५९ ॥
</details>
  

<details open><summary>विश्वास-प्रस्तुतिः</summary>

सप्तर्षयो विदुस्तेषां दीर्घायुष्ट्वाद्भवाभवौ ।  
एतेन क्रमयोगेन ऐलेक्ष्वाक्वन्वया द्विजाः ॥ २.७४.२६० ॥
</details>

<details><summary>मूलम्</summary>

सप्तर्षयो विदुस्तेषां दीर्घायुष्ट्वाद्भवाभवौ ।  
एतेन क्रमयोगेन ऐलेक्ष्वाक्वन्वया द्विजाः ॥ २.७४.२६० ॥
</details>
  

<details open><summary>विश्वास-प्रस्तुतिः</summary>

उत्पद्यमानास्त्रेतायां क्षीयमाणाः कलौ पुनः ।  
अनुयान्ति युगाख्यां तु यावन्मन्वन्तरक्षयः ॥ २.७४.२६१ ॥
</details>

<details><summary>मूलम्</summary>

उत्पद्यमानास्त्रेतायां क्षीयमाणाः कलौ पुनः ।  
अनुयान्ति युगाख्यां तु यावन्मन्वन्तरक्षयः ॥ २.७४.२६१ ॥
</details>
  

<details open><summary>विश्वास-प्रस्तुतिः</summary>

जामदग्न्येन रामेण क्षत्रे निरवशेषिते ।  
कृतेयं सङ्कुला सर्वा क्षत्रियैर्वसुधाधिपैः ॥ २.७४.२६२ ॥
</details>

<details><summary>मूलम्</summary>

जामदग्न्येन रामेण क्षत्रे निरवशेषिते ।  
कृतेयं सङ्कुला सर्वा क्षत्रियैर्वसुधाधिपैः ॥ २.७४.२६२ ॥
</details>
  

<details open><summary>विश्वास-प्रस्तुतिः</summary>

द्विपंशकारणञ्चैव कीर्तयिष्ये निबोधत ।  
ऐलस्येक्ष्वाकुनन्दस्य प्रकृतिः परिवर्त्तते ॥ २.७४.२६३ ॥
</details>

<details><summary>मूलम्</summary>

द्विपंशकारणञ्चैव कीर्तयिष्ये निबोधत ।  
ऐलस्येक्ष्वाकुनन्दस्य प्रकृतिः परिवर्त्तते ॥ २.७४.२६३ ॥
</details>
  

<details open><summary>विश्वास-प्रस्तुतिः</summary>

राजानः श्रेणिबद्धास्तु तथान्ये क्षत्रिया नृपाः ।  
एलवंशस्य ये ख्यातास्तथैवेक्ष्वाकवो नृपाः ॥ २.७४.२६४ ॥
</details>

<details><summary>मूलम्</summary>

राजानः श्रेणिबद्धास्तु तथान्ये क्षत्रिया नृपाः ।  
एलवंशस्य ये ख्यातास्तथैवेक्ष्वाकवो नृपाः ॥ २.७४.२६४ ॥
</details>
  

<details open><summary>विश्वास-प्रस्तुतिः</summary>

तेषामेकशतं पूर्णं कुलानामभिषेकितम् ।  
तावदेव तु भोजानां विस्तरो द्विगुणः स्मृतः ॥ २.७४.२६५ ॥
</details>

<details><summary>मूलम्</summary>

तेषामेकशतं पूर्णं कुलानामभिषेकितम् ।  
तावदेव तु भोजानां विस्तरो द्विगुणः स्मृतः ॥ २.७४.२६५ ॥
</details>
  

<details open><summary>विश्वास-प्रस्तुतिः</summary>

भजते त्र्यंशकं क्षत्त्रं चतुर्थात्त द्यथा दिशम् ।  
तेष्वतीताः समाना ये ब्रुवतस्तान्निबोधत ॥ २.७४.२६६ ॥
</details>

<details><summary>मूलम्</summary>

भजते त्र्यंशकं क्षत्त्रं चतुर्थात्त द्यथा दिशम् ।  
तेष्वतीताः समाना ये ब्रुवतस्तान्निबोधत ॥ २.७४.२६६ ॥
</details>
  

<details open><summary>विश्वास-प्रस्तुतिः</summary>

शतं वै प्रतिविन्ध्यानां शतं नागाः सहैहयाः ।  
धृत राष्ट्रश्चैकशतमशीतिर्जनमेजयाः ॥ २.७४.२६७ ॥
</details>

<details><summary>मूलम्</summary>

शतं वै प्रतिविन्ध्यानां शतं नागाः सहैहयाः ।  
धृत राष्ट्रश्चैकशतमशीतिर्जनमेजयाः ॥ २.७४.२६७ ॥
</details>
  

<details open><summary>विश्वास-प्रस्तुतिः</summary>

शतं च ब्रह्मदत्तानां शारिणां विरिणां शतम् ।  
ततः शतं तु पौलानां श्वेतकाश्य कुशादयः ॥ २.७४.२६८ ॥
</details>

<details><summary>मूलम्</summary>

शतं च ब्रह्मदत्तानां शारिणां विरिणां शतम् ।  
ततः शतं तु पौलानां श्वेतकाश्य कुशादयः ॥ २.७४.२६८ ॥
</details>
  

<details open><summary>विश्वास-प्रस्तुतिः</summary>

ततोऽपरे सहस्रं वै येऽतीताः शशविन्दवः ।  
ईजिरे चाश्वमेधैस्ते सर्वे नियुतदक्षिणैः ॥ २.७४.२६९ ॥
</details>

<details><summary>मूलम्</summary>

ततोऽपरे सहस्रं वै येऽतीताः शशविन्दवः ।  
ईजिरे चाश्वमेधैस्ते सर्वे नियुतदक्षिणैः ॥ २.७४.२६९ ॥
</details>
  

<details open><summary>विश्वास-प्रस्तुतिः</summary>

एवं राजर्षयोऽतीता शतशोऽथ सहस्रशः ।  
मनोर्वैवस्वतस्यास्मिन्वर्त्तमानेंऽतरे तु ये ॥ २.७४.२७० ॥
</details>

<details><summary>मूलम्</summary>

एवं राजर्षयोऽतीता शतशोऽथ सहस्रशः ।  
मनोर्वैवस्वतस्यास्मिन्वर्त्तमानेंऽतरे तु ये ॥ २.७४.२७० ॥
</details>
  

<details open><summary>विश्वास-प्रस्तुतिः</summary>

तेषां निबोधतोत्पन्ना लोके सन्ततयः स्मृताः ॥  
न शक्येविस्तरस्तासां सन्ततीनां परस्परम् ॥ २.७४.२७१ ॥
</details>

<details><summary>मूलम्</summary>

तेषां निबोधतोत्पन्ना लोके सन्ततयः स्मृताः ॥  
न शक्येविस्तरस्तासां सन्ततीनां परस्परम् ॥ २.७४.२७१ ॥
</details>
  

<details open><summary>विश्वास-प्रस्तुतिः</summary>

तत्पूर्वापरयोगेन वक्तुं वर्षशतैरपि ।  
अष्टाविंशद्युगाख्यास्तु गता वैवस्वतेन्तरे ॥ २.७४.२७२ ॥
</details>

<details><summary>मूलम्</summary>

तत्पूर्वापरयोगेन वक्तुं वर्षशतैरपि ।  
अष्टाविंशद्युगाख्यास्तु गता वैवस्वतेन्तरे ॥ २.७४.२७२ ॥
</details>
  

<details open><summary>विश्वास-प्रस्तुतिः</summary>

एतै राजर्षिभिः सार्द्धं शष्टायास्ता निबोधत ।  
चत्वारिंशत्त्रयश्चैव भविष्याः सह राजभिः ॥ २.७४.२७३ ॥
</details>

<details><summary>मूलम्</summary>

एतै राजर्षिभिः सार्द्धं शष्टायास्ता निबोधत ।  
चत्वारिंशत्त्रयश्चैव भविष्याः सह राजभिः ॥ २.७४.२७३ ॥
</details>
  

<details open><summary>विश्वास-प्रस्तुतिः</summary>

युगाख्यानाव शिष्टास्तु ततो वैवस्वतक्षयः ।  
एतद्वः कथितं सर्वे समासव्यासयोगतः ॥ २.७४.२७४ ॥
</details>

<details><summary>मूलम्</summary>

युगाख्यानाव शिष्टास्तु ततो वैवस्वतक्षयः ।  
एतद्वः कथितं सर्वे समासव्यासयोगतः ॥ २.७४.२७४ ॥
</details>
  

<details open><summary>विश्वास-प्रस्तुतिः</summary>

पुनरुक्तिबहुत्वाच्च न शक्य तु युगैः सह ।  
एते ययातिपुत्राणां पञ्च वंशा विशां हिताः ॥ २.७४.२७५ ॥
</details>

<details><summary>मूलम्</summary>

पुनरुक्तिबहुत्वाच्च न शक्य तु युगैः सह ।  
एते ययातिपुत्राणां पञ्च वंशा विशां हिताः ॥ २.७४.२७५ ॥
</details>
  

<details open><summary>विश्वास-प्रस्तुतिः</summary>

कीर्त्तिताश्च व्यतीता ये ये लोकान्धारयन्त्युत ।  
लभते च वरान्पञ्च दुर्लभा निह लौकिकान् ॥ २.७४.२७६ ॥
</details>

<details><summary>मूलम्</summary>

कीर्त्तिताश्च व्यतीता ये ये लोकान्धारयन्त्युत ।  
लभते च वरान्पञ्च दुर्लभा निह लौकिकान् ॥ २.७४.२७६ ॥
</details>
  

<details open><summary>विश्वास-प्रस्तुतिः</summary>

आयुः कीर्त्तिं धनं पुत्रान्स्वर्गं चानन्त्यमश्नुते ।  
धारणाच्छ्रवणाच्चैव पञ्चवंशस्य धीमतः ॥ २.७४.२७७ ॥
</details>

<details><summary>मूलम्</summary>

आयुः कीर्त्तिं धनं पुत्रान्स्वर्गं चानन्त्यमश्नुते ।  
धारणाच्छ्रवणाच्चैव पञ्चवंशस्य धीमतः ॥ २.७४.२७७ ॥
</details>
  

<details open><summary>विश्वास-प्रस्तुतिः</summary>

इत्येष वो मया पादस्तृतीयः कथितो द्विजाः ।  
विस्तरेणानुपूर्व्या च किं भूयो वर्णयाम्यहम् ॥ २.७४.२७८ ॥
</details>

<details><summary>मूलम्</summary>

इत्येष वो मया पादस्तृतीयः कथितो द्विजाः ।  
विस्तरेणानुपूर्व्या च किं भूयो वर्णयाम्यहम् ॥ २.७४.२७८ ॥
</details>
  
इति श्रीब्रह्माण्डे महापुराणे वायुप्रोक्ते मध्यमभागे तृतीय उपोद्धातपादे वंशानुवर्णनं नाम चतुःसप्ततितमोऽध्यायः ॥ ७४॥