+++
title = "०३२ कैशिकवंशकथा"
title_english = "032 Story of vishvAmitra"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-032-Koushika_Vamsha_Katha.mp3"></div>
</details>



<details><summary>ಭಾಗಸೂಚನಾ</summary>

ಬ್ರಹ್ಮಪುತ್ರ ಕುಶನ ನಾಲ್ಕು ಮಕ್ಕಳ ವರ್ಣನೆ, ಶೋಣಾನದಿಯ ತೀರ ಪ್ರದೇಶಕ್ಕೆ ವಸುಭೂಮಿ ಎಂದು ಹೆಸರು ಬರಲು ಕಾರಣ, ವಾಯುವಿನ ಕೋಪದಿಂದ ಕುಶನಾಭನ ನೂರು ಕನ್ಯೆಯರು ಕುಬ್ಜರಾದುದು
</details>

###### 1


<details><summary>ಮೂಲಮ್</summary>

ಬ್ರಹ್ಮಯೋನಿರ್ಮಹಾನಾಸೀತ್ ಕುಶೋ ನಾಮ ಮಹಾತಪಾಃ ।  
ಅಕ್ಲಿಷ್ಟವ್ರತಧರ್ಮಜ್ಞಃ ಸಜ್ಜನಪ್ರತಿಪೂಜಕಃ ॥
</details>

<details><summary>ಅನುವಾದ</summary>

ವಿಶ್ವಾಮಿತ್ರರು ಹೇಳುತ್ತಾರೆ - ಶ್ರೀರಾಮಾ! ಹಿಂದೆ ಬ್ರಹ್ಮದೇವರ ಪುತ್ರನಾದ ಕುಶನೆಂಬ ಮಹಾತಪಸ್ವೀ ಪ್ರಸಿದ್ಧ ರಾಜನೊಬ್ಬನಿದ್ದನು. ಅವನು ವ್ರತನಿಷ್ಠನೂ, ಧರ್ಮಜ್ಞನೂ ಆಗಿದ್ದನು. ಧರ್ಮಾತ್ಮರನ್ನೂ, ಮಹಾತ್ಮರನ್ನೂ ಸದಾ ಆದರಿಸುತ್ತಾ ಸತ್ಕರಿಸುತ್ತಿದ್ದನು.॥1॥
</details>

###### 2


<details><summary>ಮೂಲಮ್</summary>

ಸ ಮಹಾತ್ಮಾ ಕುಲೀನಾಯಾಂ ಯುಕ್ತಾಯಾಂ ಸುಮಹಾಬಲಾನ್ ।  
ವೈದರ್ಭ್ಯಾಂ ಜನಯಾಮಾಸ ಚತುರಃ ಸದೃಶಾನ್ಸುತಾನ್ ॥
</details>

<details><summary>ಅನುವಾದ</summary>

ಸತ್ಕುಲ ಪ್ರಸೂತೆಯಾದ ವಿದರ್ಭ ರಾಜಕುಮಾರಿ ವೈದರ್ಭಿ ಎಂಬ ಭಾರ್ಯೆಯಲ್ಲಿ ಮಹಾತ್ಮನಾದ ನರೇಶನು ತನಗೆ ಅನುರೂಪರಾದ ನಾಲ್ಕು ಪುತ್ರರನ್ನು ಪಡೆದನು.॥2॥
</details>

###### 3


<details><summary>ಮೂಲಮ್</summary>

ಕುಶಾಬಂ ಕುಶನಾಭಂ ಚ ಅಸೂರ್ತರಜಸಂ ವಸುಮ್ ।  
ದೀಪ್ತಿಯುಕ್ತಾನ್ಮಹೋತ್ಸಾಹಾನ್ ಕ್ಷತ್ರಧರ್ಮಚಿಕೀರ್ಷಯಾ ॥
</details>

###### 4


<details><summary>ಮೂಲಮ್</summary>

ತಾನುವಾಚ ಕುಶಃ ಪುತ್ರಾನ್ ಧರ್ಮಿಷ್ಠಾನ್ಸತ್ಯವಾದಿನಃ ।  
ಕ್ರಿಯತಾಂ ಪಾಲನಂ ಪುತ್ರಾ ಧರ್ಮಂ ಪ್ರಾಪ್ಸ್ಯಥ ಪುಷ್ಕಲಮ್ ॥
</details>

<details><summary>ಅನುವಾದ</summary>

ಕುಶಾಂಬ, ಕುಶನಾಭ, ಅಮೂರ್ತರಜಸ ಹಾಗೂ ವಸು ಎಂಬ ಈ ನಾಲ್ವರು ತೇಜಸ್ವಿಗಳೂ, ಮಹಾ ಉತ್ಸಾಹಿಗಳೂ ಆಗಿದ್ದರು. ರಾಜಾ ಕುಶನು ಪ್ರಜಾರಕ್ಷಣ ರೂಪೀ, ಕ್ಷಾತ್ರಧರ್ಮ ಪಾಲಿಸುವ ಇಚ್ಛೆಯಿಂದ ತನ್ನ ಧರ್ಮಿಷ್ಠರೂ ಸತ್ಯವಾದಿಗಳೂ ಆದ ಪುತ್ರರಲ್ಲಿ - ಮಕ್ಕಳಿರಾ! ಪ್ರಜೆಯನ್ನು ಪಾಲಿಸಿರಿ, ಇದರಿಂದ ನಿಮಗೆ ಧರ್ಮದ ಪೂರ್ಣಫಲ ಸಿಗುವುದು ಎಂದು ಹೇಳಿದರು.॥3-4॥
</details>

###### 5


<details><summary>ಮೂಲಮ್</summary>

ಕುಶಸ್ಯ ವಚನಂ ಶ್ರುತ್ವಾ ಚತ್ವಾರೋ ಲೋಕಸತ್ತಮಾಃ ।  
ನಿವೇಶಂ ಚಕ್ರಿರೇ ಸರ್ವೇ ಪುರಾಣಾಂ ನೃವರಾಸ್ತದಾ ॥
</details>

<details><summary>ಅನುವಾದ</summary>

ತನ್ನ ಪಿತನಾದ ಮಹಾರಾಜಾ ಕುಶನ ಈ ಮಾತನ್ನು ಕೇಳಿ ಲೋಕೋತ್ತರರಾದ ಆ ನಾಲ್ವರು ನರಶ್ರೇಷ್ಠ ರಾಜಕುಮಾರರು ಆಗ ತಮ-ತಮಗಾಗಿ ಬೇರೆ ಬೇರೆ ನಗರಗಳನ್ನು ನಿರ್ಮಿಸಿಕೊಂಡರು.॥5॥
</details>

###### 6


<details><summary>ಮೂಲಮ್</summary>

ಕುಶಾಂಬಸ್ತು ಮಹಾತೇಜಾಃ ಕೌಶಾಂಬೀಮಕರೋತ್ಪುರೀಮ್ ।  
ಕುಶನಾಭಸ್ತು ಧರ್ಮಾತ್ಮಾ ಪುರಂ ಚಕ್ರೇ ಮಹೋದಯಮ್ ॥
</details>

<details><summary>ಅನುವಾದ</summary>

ಮಹಾತೇಜಸ್ವೀ ಕುಶಾಂಬನು ‘ಕೌಶಾಂಬಿ’ ಎಂಬ ಪುರವನ್ನು ನೆಲೆಗೊಳಿಸಿದನು. (ಅದನ್ನು ಇಂದು ‘ಕೋಸಲ’ ಎಂದು ಹೇಳುತ್ತಾರೆ.) ಧರ್ಮಾತ್ಮಾ ಕುಶನಾಭನು ‘ಮಹೋದಯ’ ಎಂಬ ನಗರವನ್ನು ನಿರ್ಮಾಣ ಮಾಡಿದನು.॥6॥
</details>

###### 7


<details><summary>ಮೂಲಮ್</summary>

ಅಸೂರ್ತರಜಸೋ ನಾಮ ಧರ್ಮಾರಣ್ಯಂ ಮಹಾಮತಿಃ ।  
ಚಕ್ರೇ ಪುರವರಂ ರಾಜಾ ವಸುನಾಮ ಗಿರಿವ್ರಜಮ್ ॥
</details>

<details><summary>ಅನುವಾದ</summary>

ಪರಮ ಬುದ್ಧಿವಂತನಾದ ಅಮೂರ್ತ ರಜಸ್ಸನು ‘ಧರ್ಮಾರಣ್ಯ’ ಎಂಬ ಒಂದು ಶ್ರೇಷ್ಠನಗರವನ್ನು ನೆಲೆಗೊಳಿಸಿದನು ಹಾಗೂ ವಸುವು ‘ಗಿರಿವ್ರಜ’ ಎಂಬ ನಗರವನ್ನು ಸ್ಥಾಪಿಸಿದನು.॥7॥
</details>

###### 8


<details><summary>ಮೂಲಮ್</summary>

ಏಷಾ ವಸುಮತೀ ನಾಮ ವಸೋಸ್ತಸ್ಯ ಮಹಾತ್ಮನಃ ।  
ಏತೇ ಶೈಲವರಾಃ ಪಂಚ ಪ್ರಕಾಶಂತೇ ಸಮಂತತಃ ॥
</details>

<details><summary>ಅನುವಾದ</summary>

ಮಹಾತ್ಮಾ ವಸುವಿನ ಈ ‘ಗಿರಿವ್ರಜ’ ಎಂಬ ರಾಜಧಾನಿಯು ವಸುಮತಿ ಎಂಬ ಹೆಸರಿನಿಂದ ಪ್ರಸಿದ್ಧವಾಯಿತು. ಇದರ ಸುತ್ತಲೂ (ವಿಪುಲ, ವರಾಹ, ಋಷಭ, ಋಷಗಿರಿ ಮತ್ತು ಚೈತ್ಯಕ ಎಂಬ ಐದು ಶ್ರೇಷ್ಠಪರ್ವತಗಳು ಸುಶೋಭಿತವಾಗಿವೆ.॥8॥
</details>

###### 9


<details><summary>ಮೂಲಮ್</summary>

ಸುಮಾಗಧೀ ನದೀ ರಮ್ಯಾ ಮಾಗಧಾನ್ ವಿಶ್ರುತಾಽಽಯಯೌ ।  
ಪಂಚಾನಾಂ ಶೈಲಮುಖ್ಯಾನಾಂ ಮಧ್ಯೇ ಮಾಲೇವ ಶೋಭತೇ ॥
</details>

<details><summary>ಅನುವಾದ</summary>

ಈ ರಮಣೀಯ (ಸೋನಾ) ನದಿಯು ದಕ್ಷಿಣ ಪಶ್ಚಿಮವಾಗಿ ಹರಿಯುತ್ತಾ ಮಗಧ ದೇಶಕ್ಕೆ ಬಂದಿದೆ. ಅದಕ್ಕಾಗಿ ಇಲ್ಲಿ ‘ಸುವಾಗಧೀ’ ಎಂಬ ಹೆಸರಿನಿಂದ ವಿಖ್ಯಾತವಾಗಿದೆ. ಇದು ಈ ಐದು ಶ್ರೇಷ್ಠ ಪರ್ವತಗಳ ನಡುವೆ ಮಾಲೆಯಂತೆ ಸುಶೋಭಿತವಾಗಿದೆ.॥9॥
</details>

###### 10


<details><summary>ಮೂಲಮ್</summary>

ಸೈಷಾ ಹಿ ಮಾಗಧೀ ರಾಮ ವಸೋಸ್ತಸ್ಯ ಮಹಾತ್ಮನಃ ।  
ಪೂರ್ವಾಭಿಚರಿತಾ ರಾಮ ಸುಕ್ಷೇತ್ರಾ ಸಸ್ಯಮಾಲಿನೀ ॥
</details>

<details><summary>ಅನುವಾದ</summary>

ಶ್ರೀರಾಮಾ! ಹೀಗೆ ‘ಮಾಗಧೀ’ ಎಂದು ಪ್ರಸಿದ್ಧವಾದ ಈ ಸೋನಾನದಿಯು ಹಿಂದೆ ಹೇಳಿದ ವಸುವಿನೊಂದಿಗೆ ಸಂಬಂಧಿಸಿದೆ. ರಘುನಂದನ! ಇದು ದಕ್ಷಿಣ-ಪಶ್ಚಿಮದಿಂದ ಬಂದು ಪೂರ್ವೋತ್ತರ ದಿಕ್ಕಿನತ್ತ ಪ್ರವಹಿಸುತ್ತದೆ. ಇದರ ಇಕ್ಕೆಲಗಳಲ್ಲಿಯೂ ಫಲವತ್ತಾದ ಭೂಮಿ ಇದೆ. ಆದ್ದರಿಂದ ಇದು ಸದಾ ಸಸ್ಯಶಾಮಲೆಯಾಗಿ ಹಸುರಾಗಿದ್ದು, ಅಲಂಕೃತವಾಗಿರುತ್ತದೆ.॥10॥
</details>

###### 11


<details><summary>ಮೂಲಮ್</summary>

ಕುಶನಾಭಸ್ತು ರಾಜರ್ಷಿಃ ಕನ್ಯಾಶತಮನುತ್ತಮಮ್ ।  
ಜನಯಾಮಾಸ ಧರ್ಮಾತ್ಮಾ ಘೃತಾಚ್ಯಾಂ ರಘುನಂದನ ॥
</details>

<details><summary>ಅನುವಾದ</summary>

ರಘುಕುಲನಂದನ! ರಾಮ! ಧರ್ಮಾತ್ಮಾ ರಾಜರ್ಷಿ ಕುಶನಾಭನಿಂದ ಘೃತಾಚಿ ಅಪ್ಸರೆಯ ಗರ್ಭದಿಂದ ಪರಮೊತ್ತಮರಾದ ನೂರು ಕನ್ಯೆಯರು ಹುಟ್ಟಿದರು.॥11॥
</details>

###### 12


<details><summary>ಮೂಲಮ್</summary>

ತಾಸ್ತು ಯೌವನಶಾಲಿನ್ಯೋ ರೂಪವತ್ಯಃ ಸ್ವಲಂಕೃತಾಃ ।  
ಉದ್ಯಾನಭೂಮಿಮಾಗಮ್ಯ ಪ್ರಾವೃಷೀವ ಶತಹ್ರದಾಃ ॥
</details>

###### 13


<details><summary>ಮೂಲಮ್</summary>

ಗಾಯಂತ್ಯೋ ನೃತ್ಯಮಾನಾಶ್ಚ ವಾದಯಂತ್ಯಸ್ತು ರಾಘವ ।  
ಆಮೋದಂ ಪರಮಂ ಜಗ್ಮುರ್ವರಾಭರಣಭೂಷಿತಾಃ ॥
</details>

<details><summary>ಅನುವಾದ</summary>

ಅವರೆಲ್ಲರೂ ರೂಪಲಾವಣ್ಯದಿಂದ ಸುಂದರರಾಗಿ ಶೋಭಿಸುತ್ತಿದ್ದರು. ಯುವತಿಯರಾದಾಗ ಅವರ ಸೌಂದರ್ಯ ಇನ್ನೂ ಹೆಚ್ಚಿತು. ಒಂದು ದಿನ ವಸ್ತ್ರಾಭರಣಗಳಿಂದ ಅಲಂಕೃತರಾದ ಆ ರಾಜಕನ್ಯೆಯರು ಅಂದವಾದ ಉದ್ಯಾನವನಕ್ಕೆ ಬಂದು ವರ್ಷಋತುವಿನಲ್ಲಿ ಪ್ರಕಾಶಿಸುವ ವಿದ್ಯುಲ್ಲತೆಗಳಂತೆ ಶೋಭಿಸುತ್ತಿದ್ದರು. ಸುಂದರಾಂಗಿಯರಾದ ಆ ಅಂಗನೆ ಯರು ಹಾಡುತ್ತಾ-ಕುಣಿಯುತ್ತಾ ಆಮೋದ-ಪ್ರಮೋದದಲ್ಲಿ ಮುಳುಗಿದರು.॥12-13॥
</details>

###### 14


<details><summary>ಮೂಲಮ್</summary>

ಅಥ ತಾಶ್ಚಾರುಸರ್ವಾಂಗ್ಯೋ ರೂಪೇಣಾಪ್ರತಿಮಾ ಭುವಿ ।  
ಉದ್ಯಾನಭೂಮಿಮಾಗಮ್ಯ ತಾರಾ ಇವ ಘನಾಂತರೇ ॥
</details>

<details><summary>ಅನುವಾದ</summary>

ಅವರ ಸರ್ವಾಂಗಗಳು ಸುಮನೋಹರವಾಗಿದ್ದವು. ಈ ಭೂತಳದಲ್ಲಿ ಇವರ ರೂಪ-ಸೌಂದರ್ಯಕ್ಕೆ ಎಣೆಯೇ ಇರಲಿಲ್ಲ. ಆ ಉದ್ಯಾನ ವನದಲ್ಲಿ-ಮೋಡಗಳಲ್ಲಿ ಕಣ್ಣುಮುಚ್ಚಾಲೆಯಾಡುವ ನಕ್ಷತ್ರಗಳಂತೆ ಅವರು ಶೋಭಿಸುತ್ತಿದ್ದರು.॥14॥
</details>

###### 15


<details><summary>ಮೂಲಮ್</summary>

ತಾಃ ಸರ್ವಾ ಗುಣಸಂಪನ್ನಾರೂಪ ಯೌವನಸಂಯುತಾಃ ।  
ದೃಷ್ಟ್ವಾ ಸರ್ವಾತ್ಮಕೋ ವಾಯುರಿದಂ ವಚನಮಬ್ರವೀತ್ ॥
</details>

<details><summary>ಅನುವಾದ</summary>

ಆಗ ಉತ್ತಮ ಗುಣಸಂಪನ್ನ, ರೂಪ ಯೌವನದಿಂದ ಶೋಭಿಸುವ ಆ ಎಲ್ಲ ರಾಜಕನ್ಯೆಯನ್ನು ನೋಡಿ ಸರ್ವಾತ್ಮನಾದ ವಾಯುದೇವರು ಈ ಪ್ರಕಾರ ಹೇಳಿದರು-॥15॥
</details>

###### 16


<details><summary>ಮೂಲಮ್</summary>

ಅಹಂ ವಃ ಕಾಮಯೇ ಸರ್ವಾ ಭಾರ್ಯಾ ಮಮ ಭವಿಷ್ಯಥ ।  
ಮಾನುಷಸ್ತ್ಯಜ್ಯತಾಂ ಭಾವೋ ದೀರ್ಘಮಾಯುರವಾಪ್ಸ್ಯಥ ॥
</details>

<details><summary>ಅನುವಾದ</summary>

ಸುಂದರಿಯರಿರಾ! ನಾನು ನಿಮ್ಮೆಲ್ಲರನ್ನು ನನ್ನ ಪ್ರೇಯಸಿಯರಾಗಿ ಪಡೆಯಬೇಕೆಂದು ಬಯಸುತ್ತಿರುವೆನು. ನೀವೆಲ್ಲರೂ ನನ್ನ ಭಾರ್ಯೆಯರಾಗುವಿರಿ. ಈಗ ಮನುಷ್ಯ ಭಾವವನ್ನು ತ್ಯಜಿಸಿ ಮತ್ತು ನನ್ನನ್ನು ಸ್ವೀಕರಿಸಿ ದೇವಾಂಗನೆಯರಂತೆ ದೀರ್ಘಾಯುವನ್ನು ಹೊಂದಿರಿ.॥16॥
</details>

###### 17


<details><summary>ಮೂಲಮ್</summary>

ಚಲಂ ಹಿ ಯೌವನಂ ನಿತ್ಯಂ ಮಾನುಷೇಷು ವಿಶೇಷತಃ ।  
ಅಕ್ಷಯಂ ಯೌವನಂ ಪ್ರಾಪ್ತಾ ಅಮರ್ಯಶ್ಚ ಭವಿಷ್ಯಥ ॥
</details>

<details><summary>ಅನುವಾದ</summary>

ಸಾಧಾರಣವಾಗಿ ಮಾನವ ಶರೀರದಲ್ಲಿ ತಾರುಣ್ಯವು ಎಂದೂ ಸ್ಥಿರವಾಗಿ ಇರುವುದಿಲ್ಲ ಪ್ರತಿಕ್ಷಣ ಕ್ಷೀಣವಾಗುತ್ತಾ ಇರುತ್ತದೆ. ನನ್ನ ಸಂಬಂಧ ಪಡೆದರೆ ನೀವೆಲ್ಲ ಅಕ್ಷಯ ಯೌವನ ಪಡೆದು ಅಮರರಾಗುವಿರಿ.॥17॥
</details>

###### 18


<details><summary>ಮೂಲಮ್</summary>

ತಸ್ಯ ತದ್ವಚನಂ ಶ್ರುತ್ವಾ ವಾಯೋರಕ್ಲಿಷ್ಟಕರ್ಮಣಃ ।  
ಅಪಹಾಸ್ಯ ತತೋ ವಾಕ್ಯಂ ಕನ್ಯಾಶತಮಥಾಬ್ರವೀತ್ ॥
</details>

<details><summary>ಅನುವಾದ</summary>

ನಿರಾತಂಕವಾಗಿ ಮಹಾಕಾರ್ಯವನ್ನು ಮಾಡುವ ವಾಯುದೇವರ ಮಾತನ್ನು ಕೇಳಿ ಆ ನೂರು ಕನ್ಯೆಯರು ಅಪಹಾಸ್ಯಮಾಡಿ ನಗುತ್ತಾ ನುಡಿದರು .॥18॥
</details>

###### 19


<details><summary>ಮೂಲಮ್</summary>

ಅಂತಶ್ಚರಸಿ ಭೂತಾನಾಂ ಸರ್ವೇಷಾಂ ಸುರಸತ್ತಮ ।  
ಪ್ರಭಾವಜ್ಞಾಶ್ಚ ತೇ ಸರ್ವಾಃ ಕಿಮರ್ಥಮವಮನ್ಯಸೇ ॥
</details>

<details><summary>ಅನುವಾದ</summary>

ಸುರಶ್ರೇಷ್ಠನೇ! ನೀನು ಪ್ರಾಣವಾಯುವಾಗಿ ಸಮಸ್ತ ಪ್ರಾಣಿಗಳ ಒಳಗೆ ಸಂಚರಿಸುತ್ತಿರುವೆ. ನಮ್ಮಲ್ಲಿಯೂ ನೀನು ವ್ಯಾಪ್ತನಾಗಿರುವೆ. ಹಾಗಿರುವಾಗ ನಮ್ಮೆಲ್ಲರ ಮನಸ್ಸಿನಲ್ಲಿ ನಿನ್ನ ಕುರಿತಾದ ಆಕರ್ಷಣೆ ಇಲ್ಲವೆಂಬುದು ತಿಳಿಯಲಾರೆಯಾ? ನಮಗೆ ನಿನ್ನ ಕುರಿತು ಅನುರಾಗವಿಲ್ಲವೆಂದು ತಿಳಿದಿದ್ದರೂ ಇಂತಹ ಅನುಚಿತ ಪ್ರಸ್ತಾಪವನ್ನು ಮಾಡಿ ನಮ್ಮನ್ನು ಏಕೆ ಅಪಮಾನಪಡಿಸುತ್ತಿರುವೆ.॥19॥
</details>

###### 20


<details><summary>ಮೂಲಮ್</summary>

ಕುಶನಾಭಸುತಾಃ ದೇವ ಸಮಸ್ತಾಃ ಸುರಸತ್ತಮ ।  
ಸ್ಥಾನಾಚ್ಚ್ಯಾವಯಿತುಂ ದೇವಂ ರಕ್ಷಾಮಸ್ತು ತಪೋವಯಮ್ ॥
</details>

<details><summary>ಅನುವಾದ</summary>

ಸುರಶ್ರೇಷ್ಠ ದೇವನೇ! ನಾವೆಲ್ಲರೂ ರಾಜರ್ಷಿ ಕುಶನಾಭನ ಕನ್ಯೆಯರು. ದೇವತೆಯಾಗಿದ್ದರೂ ಶಾಪಕೊಟ್ಟು ನಿನ್ನನ್ನು ವಾಯುಪದವಿಯಿಂದ ಭ್ರಷ್ಟಪಡಿಸಬಲ್ಲೆವು. ಆದರೂ ಹೀಗೆ ಮಾಡಲು ಬಯಸುವುದಿಲ್ಲ; ಏಕೆಂದರೆ ನಾವು ನಮ್ಮ ತಪಸ್ಸನ್ನು ಸುರಕ್ಷಿತವಾಗಿ ಇಡುವೆವು.॥20॥
</details>

###### 21


<details><summary>ಮೂಲಮ್</summary>

ಮಾ ಭೂತ್ಸಕಾಲೋ ದುರ್ಮೇಧಃ ಪಿತರಂ ಸತ್ಯವಾದಿನಮ್ ।  
ಅವಮನ್ಯ ಸ್ವಧರ್ಮೇಣ ಸ್ವಯಂ ವರಮುಪಾಸ್ಮಹೇ ॥
</details>

<details><summary>ಅನುವಾದ</summary>

ದುರ್ಮತಿಯೇ! ನಾವು ನಮ್ಮ ಸತ್ಯವಾದೀ ತಂದೆಯನ್ನು ಅವಹೇಳನ ಮಾಡಿ ಕಾಮವಶ ಅಥವಾ ಅತ್ಯಂತ ಅಧರ್ಮ ಪೂರ್ವಕ ಸ್ವತಃ ವರನನ್ನು ಹುಡುಕಿಕೊಳ್ಳುವ ಸಮಯ ಎಂದಿಗೂ ಬರದಿರಲಿ.॥21॥
</details>

###### 22


<details><summary>ಮೂಲಮ್</summary>

ಪಿತಾ ಹಿ ಪ್ರಭುರಸ್ಮಾಕಂ ದೈವತಂ ಪರಮಂ ಚ ಸಃ ।  
ಯಸ್ಯ ನೋ ದಾಸ್ಯತಿ ಪಿತಾ ಸ ನೋ ಭರ್ತಾ ಭವಿಷ್ಯತಿ ॥
</details>

<details><summary>ಅನುವಾದ</summary>

ನಮ್ಮ ಮೇಲೆ ತಂದೆಯದೇ ಪ್ರಭುತ್ವವಾಗಿರುವುದು, ಅವರೇ ನಮಗೆ ಸರ್ವಶ್ರೇಷ್ಠ ದೇವತೆಯಾಗಿರುವರು. ನಮ್ಮ ಪಿತನು ನಮ್ಮನ್ನು ಯಾರ ಕೈಗೊಪ್ಪಿಸುವನೋ ಅವನೇ ನಮಗೆ ಪತಿಯಾಗುವನು.॥22॥
</details>

## (ಶ್ಲೋಕ - 23½)


<details><summary>ಮೂಲಮ್</summary>

ತಾಸಾಂ ತು ವಚನಂ ಶ್ರುತ್ವಾ ಹರಿಃ ಪರಮಕೋಪನಃ ।  
ಪ್ರವಿಶ್ಯ ಸರ್ವಗಾತ್ರಾಣಿ ಬಭಂಜ ಭಗವಾನ್ ಪ್ರಭುಃ ॥  
ಅರತ್ನಿಮಾತ್ರಾಕೃತಯೋ ಭಗ್ನಗಾತ್ರಾ ಭಯಾರ್ದಿತಾಃ ।
</details>

<details><summary>ಅನುವಾದ</summary>

ಅವರ ಈ ಮಾತನ್ನು ಕೇಳಿ ವಾಯುದೇವರು ಅತ್ಯಂತ ಕುಪಿತರಾದರು. ಆ ಐಶ್ವರ್ಯಶಾಲಿ ಪ್ರಭುವು ಅವರೊಳಗೆ ಪ್ರವೇಶಿಸಿ ಅವರ ಎಲ್ಲ ಅವಯವಗಳನ್ನು ಅಂಕು ಡೊಂಕಾಗಿಸಿದನು. ಶರೀರವು ಮುದುಡಿಹೋದದ್ದರಿಂದ ಅವರು ಕುಳ್ಳಿಯರಾದರು. ಅವರ ಆಕೃತಿ ಮುಷ್ಠಿಬಿಗಿದ ಕೈಯಷ್ಟು ಆಯಿತು. ಅವರು ಭಯದಿಂದ ವ್ಯಾಕುಲರಾದರು.॥23½॥
</details>

###### 24


<details><summary>ಮೂಲಮ್</summary>

ತಾಃ ಕನ್ಯಾ ವಾಯುನಾ ಭಗ್ನಾ ವಿವಿಶುರ್ನೃಪತೇರ್ಗೃಹಮ್ ।  
ಪ್ರವಿಶ್ಚ ಚ ಸಂಭ್ರಾಂತಾಃ ಸಲಜ್ಜಾಃ ಸಾಸ್ರಲೋಚನಾಃ ॥
</details>

<details><summary>ಅನುವಾದ</summary>

ವಾಯುದೇವರಿಂದ ಕುಬ್ಜೆಯರಾದ ಆ ಕನ್ಯೆಯರು ಅರಮನೆಯನ್ನು ಪ್ರವೇಶಿಸಿ ನಾಚಿಕೆಯಿಂದ ಉದ್ವಿಗ್ನರಾದರು. ಅವರ ಕಣ್ಣುಗಳಿಂದ ನೀರು ಧಾರಾಕಾರಾವಾಗಿ ಹರಿಯತೊಡಗಿತು.॥24॥
</details>

###### 25


<details><summary>ಮೂಲಮ್</summary>

ಸ ಚ ತಾ ದಯಿತಾ ಭಗ್ನಾಃ ಕನ್ಯಾಃ ಪರಮಶೋಭನಾಃ ।  
ದೃಷ್ಟ್ವಾ ದೀನಾಸ್ತದಾ ರಾಜಾ ಸಂಭ್ರಾಂತ ಇದಮಬ್ರವೀತ್ ॥
</details>

<details><summary>ಅನುವಾದ</summary>

ಪರಮ ಸುಂದರಿಯರಾದ ಪ್ರೀತಿಯ ತನ್ನ ಪುತ್ರಿಯರ ಈ ವಿರೂಪವನ್ನು ಕಂಡು ರಾಜಾ ಕುಶನಾಭನು ಗಾಬರಿಗೊಂಡು ಹೀಗೆ ನುಡಿದನು.॥25॥
</details>

###### 26


<details><summary>ಮೂಲಮ್</summary>

ಕಿಮಿದಂ ಕಥ್ಯತಾಂ ಪುತ್ರ್ಯಃ ಕೋ ಧರ್ಮಮವಮನ್ಯತೇ ।  
ಕುಬ್ಜಾಃ ಕೇನ ಕೃತಾಃ ಸರ್ವಾಶ್ಚೇಷ್ಟಂತ್ಯೋ ನಾಭಿಭಾಷಥ ।  
ಏವಂ ರಾಜಾ ವಿನಿಃಶ್ವಸ್ಯ ಸಮಾಧಿಂ ಸಮಾಧಿಂ ತತಃ ॥
</details>

<details><summary>ಅನುವಾದ</summary>

ಪುತ್ರಿಯರಿರಾ! ಇದೇನಾಯಿತು? ತಿಳಿಸಿರಿ. ಯಾವ ಪ್ರಾಣಿಯು ಧರ್ಮವನ್ನು ಅವಹೇಳನ ಮಾಡಿದುದು? ಯಾರು ನಿಮ್ಮನ್ನು ಕುಳ್ಳಿಯರಾಗಿಸಿದರು? ಇದರಿಂದ ನೀವು ಒದ್ದಾಡುತ್ತಿರುವಿರಿ. ನೀವು ಏನನ್ನೂ ಏಕೆ ಹೇಳುವುದಿಲ್ಲ? ಎಂದು ಹೇಳುತ್ತಾ ನಿಟ್ಟುಸಿರುಬಿಟ್ಟನು. ಅವರು ಉತ್ತರ ಹೇಳುವರೆಂದು ಗಮನಿಸುತ್ತಾ ಕುಳಿತನು.॥26॥
</details>

<details><summary>ಅನುವಾದ (ಸಮಾಪ್ತಿಃ)</summary>

ವಾಲ್ಮೀಕಿ ವಿರಚಿತ ಆರ್ಷ ರಾಮಾಯಣ ಆದಿಕಾವ್ಯದ ಬಾಲಕಾಂಡದಲ್ಲಿ ಮೂವತ್ತೆರಡನೆಯ ಸರ್ಗ ಪೂರ್ಣವಾಯಿತು. ॥32॥
</details>
