+++
title = "೦೬೨"
unicode_script = "kannada"

+++
[ಅರವತ್ತೊಂದನೆಯ ಸರ್ಗ]



<details><summary>ಭಾಗಸೂಚನಾ</summary>

ಚ್ಯವನರು ಮಧುವಿಗೆ ಹಾಗೂ ಲವಣಾಸುರರಿಗೆ ಈಶ್ವರನಿಂದ ಪ್ರಾಪ್ತವಾದ ವರದಾನವನ್ನು ತಿಳಿಸಿ, ಅವರ ಅತ್ಯಾಚಾರವನ್ನು ವರ್ಣಿಸಿ, ಅವರ ಪೀಡೆಯನ್ನು ತಿಳಿಸಿ, ಅದರಿಂದ ತಮ್ಮನ್ನು ರಕ್ಷಿಸಬೇಕೆಂದು ಶ್ರೀರಾಮನಲ್ಲಿ ಪ್ರಾರ್ಥಿಸಿದುದು
</details>

###### 1


<details><summary>ಮೂಲಮ್</summary>

ಬ್ರುವದ್ಭಿರೇವಮೃಷಿಭಿಃ ಕಾಕುತ್ಸ್ಥೋ ವಾಕ್ಯಮಬ್ರವೀತ್ ।  
ಕಿಂ ಕಾರ್ಯಂ ಬ್ರೂತ ಮುನಯೋ ಭಯಂ ತಾವದಪೈತು ವಃ ॥
</details>

<details><summary>ಅನುವಾದ</summary>

ಹೀಗೆ ಹೇಳುತ್ತಿರುವ ಋಷಿಗಳಿಂದ ಪ್ರೇರಿತನಾಗಿ ಶ್ರೀರಾಮನು ಹೇಳಿದನು - ಮಹರ್ಷಿಗಳೇ! ಹೇಳಿ, ನಿಮ್ಮ ಯಾವ ಕಾರ್ಯವನ್ನು ನಾನು ಸಿದ್ಧಗೊಳಿಸಬೇಕು? ನಿಮ್ಮ ಭಯ ಈಗಲೇ ದೂರವಾಗಬೇಕು.॥1॥
</details>

###### 2


<details><summary>ಮೂಲಮ್</summary>

ತಥಾ ಬ್ರುವತಿ ಕಾಕುತ್ಸ್ಥೇ ಭಾರ್ಗವೋವಾಕ್ಯಮಬ್ರವೀತ್ ।  
ಭಯಾನಾಂ ಶೃಣು ಯನ್ಮೂಲಂ ದೇಶಸ್ಯ ಚ ನರೇಶ್ವರ ॥
</details>

<details><summary>ಅನುವಾದ</summary>

ಶ್ರೀರಘು ನಾಥನು ಹೀಗೆ ಹೇಳಿದಾಗ ಭೃಗುಪುತ್ರ ಚ್ಯವನರು ಹೇಳಿದರು - ನರೇಶ್ವರ ! ಇಡೀ ದೇಶದ ಮೇಲೆ ಹಾಗೂ ನಮ್ಮ ಮೇಲೆ ಪ್ರಾಪ್ತವಾದ ಮಹಾಭಯದ ಮೂಲ ಕಾರಣವನ್ನು ಕೇಳು.॥2॥
</details>

###### 3


<details><summary>ಮೂಲಮ್</summary>

ಪೂರ್ವಂ ಕೃತಯುಗೇ ರಾಜನ್ ದೈತೇಯಃ ಸುಮಹಾಮತಿಃ ।  
ಲೋಲಾಪುತ್ರೋಽಭವಜ್ಜ್ಯೇಷ್ಠೋ ಮಧುರ್ನಾಮ ಮಹಾಸುರಃ ॥
</details>

<details><summary>ಅನುವಾದ</summary>

ರಾಜನೇ! ಹಿಂದೆ ಕೃತಯುಗದಲ್ಲಿ ಒಬ್ಬ ದೊಡ್ಡ ಬುದ್ಧಿವಂತ ದೈತ್ಯನಿದ್ದನು. ಅವನು ಲೋಲಾನ ಜ್ಯೇಷ್ಠಪುತ್ರನಾಗಿದ್ದನು. ಆ ಮಹಾ ಅಸುರನ ಹೆಸರು ಮಧು ಎಂದಿತ್ತು.॥3॥
</details>

###### 4


<details><summary>ಮೂಲಮ್</summary>

ಬ್ರಹ್ಮಣ್ಯಶ್ಚ ಶರಣ್ಯಶ್ಚ ಬುದ್ಧ್ಯಾ ಚ ಪರಿನಿಷ್ಠಿತಃ ।  
ಸುರೈಶ್ಚ ಪರಮೋದಾರೈಃ ಪ್ರೀತಿಸ್ತಸ್ಯಾತುಲಾಭವತ್ ॥
</details>

<details><summary>ಅನುವಾದ</summary>

ಅವನು ಬಹಳ ಬ್ರಾಹ್ಮಣಭಕ್ತ ಮತ್ತು ಶರಣಾಗತ ವತ್ಸಲನಾಗಿದ್ದನು. ಅವನ ಬುದ್ಧಿಯು ಸುಸ್ಥಿರವಾಗಿತ್ತು. ಅತ್ಯಂತ ಉದಾರ ಸ್ವಭಾವವುಳ್ಳ ದೇವತೆಗಳೊಂದಿಗೂ ಅವನಿಗೆ ಗಾಢವಾದ ಮೈತ್ರಿ ಇತ್ತು. ಅದರಲ್ಲಿ ಅವನಿಗೆ ತುಲನೆಯೇ ಇರಲಿಲ್ಲ.॥4॥
</details>

###### 5


<details><summary>ಮೂಲಮ್</summary>

ಸ ಮಧುರ್ವೀರ್ಯಸಂಪನ್ನೋ ಧರ್ಮಂ ಚಸುಸಮಾಹಿತಃ ।  
ಬಹುಮಾನಾಚ್ಚ ರುದ್ರೇಣ ದತ್ತಸ್ತಸ್ಯಾದ್ಭುತೋ ವರಃ ॥
</details>

<details><summary>ಅನುವಾದ</summary>

ಮಧು ಬಲ ವಿಕ್ರಮಗಳಿಂದ ಸಂಪನ್ನನಾಗಿದ್ದು, ಏಕಾಗ್ರಚಿತ್ತನಾಗಿ ಧರ್ಮಾನುಷ್ಠಾನದಲ್ಲಿ ತೊಡಗಿದ್ದನು. ಅವನು ಭಗವಾನ್ ಶಿವನ ಆರಾಧನೆ ಮಾಡಿ, ಅವನಿಂದ ಅದ್ಭುತ ವರವನ್ನು ಪಡೆದಿದ್ದನು.॥5॥
</details>

###### 6


<details><summary>ಮೂಲಮ್</summary>

ಶೂಲಂ ಶೂಲಾದ್ವಿನಿಷ್ಕೃಷ್ಯ ಮಹಾವೀರ್ಯಂ ಮಹಾಪ್ರಭಮ್ ।  
ದದೌ ಮಹಾತ್ಮಾ ಸುಪ್ರೀತೋ ವಾಕ್ಯಂಚೈತದುವಾಚ ಹ ॥
</details>

<details><summary>ಅನುವಾದ</summary>

ಮಹಾತ್ಮಾ ಭಗವಾನ್ ಶಿವನು ಅತ್ಯಂತ ಪ್ರಸನ್ನನಾಗಿ ತನ್ನ ಶೂಲದಿಂದ ಒಂದು ಹೊಳೆಯುವ ಪರಮಶಕ್ತಿಶಾಲಿ ಶೂಲವನ್ನು ಪ್ರಕಟಿಸಿ ಮಧುವಿಗೆ ಕೊಟ್ಟು ಹೇಳಿದನು.॥6॥
</details>

###### 7


<details><summary>ಮೂಲಮ್</summary>

ತ್ವಯಾಯಮತುಲೋ ಧರ್ಮೋ ಮತ್ಪ್ರಸಾದಕರಃ ಕೃತಃ ।  
ಪ್ರೀತ್ಯಾ ಪರಮಯಾ ಯುಕ್ತೋ ದದಾಮ್ಯಾಯುಧಮುತ್ತಮಮ್ ॥
</details>

<details><summary>ಅನುವಾದ</summary>

ನೀನು ಅನುಪಮ ಧರ್ಮವನ್ನಾಚರಿಸಿ ನನ್ನನ್ನು ಪ್ರಸನ್ನಗೊಳಿಸಿರುವೆ; ಆದ್ದರಿಂದ ನಾನು ಸಂತೋಷದಿಂದ ನಿನಗೆ ಈ ಉತ್ತಮ ಆಯುಧವನ್ನು ಕೊಡುತ್ತಿದ್ದೇನೆ.॥7॥
</details>

###### 8


<details><summary>ಮೂಲಮ್</summary>

ಯಾವತ್ಸುರೈಶ್ಚ ವಿಪ್ರೈಶ್ಚ ನ ವಿರುಧ್ಯೇರ್ಮಹಾಸುರ ।  
ತಾವಚ್ಛೂಲಂ ತವೇದಂ ಸ್ಯಾದನ್ಯಥಾ ನಾಶಮೇಷ್ಯತಿ ॥
</details>

<details><summary>ಅನುವಾದ</summary>

ಮಹಾ ಅಸುರನೇ! ನೀನು ಬ್ರಾಹ್ಮಣರಿಗೆ ಮತ್ತು ದೇವತೆಗಳಿಗೆ ವಿರೋಧ ಮಾಡುವುದಿಲ್ಲವೋ ಅಲ್ಲಿಯವರೆಗೆ ಈ ಶೂಲ ನಿನ್ನ ಬಳಿ ಇರುವುದು. ಇಲ್ಲದಿದ್ದರೆ ಅದೃಶ್ಯವಾಗಬಹುದು.॥8॥
</details>

###### 9


<details><summary>ಮೂಲಮ್</summary>

ಯಶ್ಚ ತ್ವಾಮಭಿಯುಂಜೀತ ಯುದ್ಧಾಯ ವಿಗತಜ್ವರಃ ।  
ತಂ ಶೂಲೋ ಭಸ್ಮಸಾತ್ಕೃತ್ವಾ ಪುನರೇಷ್ಯತಿತೇ ಕರಮ್ ॥
</details>

<details><summary>ಅನುವಾದ</summary>

ನಿಃಶಂಕನಾಗಿ ನಿನ್ನ ಮುಂದೆ ಯುದ್ಧಕ್ಕೆ ಬರುವ ಪುರುಷನನ್ನು ಭಸ್ಮಗೊಳಿಸಿ ಪುನಃ ನಿನ್ನ ಕೈಗೆ ಬರುವುದು ಈ ಶೂಲವು.॥9॥
</details>

###### 10


<details><summary>ಮೂಲಮ್</summary>

ಏವಂ ರುದ್ರಾದ್ವರಂ ಲಬ್ಧ್ವಾ ಭೂಯ ಏವ ಮಹಾಸುರಃ ।  
ಪ್ರಣಿಪತ್ಯ ಮಹಾದೇವಂ ವಾಕ್ಯಮೇತದುವಾಚ ಹ ॥
</details>

<details><summary>ಅನುವಾದ</summary>

ಭಗವಾನ್ ರುದ್ರನಿಂದ ಇಂತಹ ವರವನ್ನು ಪಡೆದ ಆ ಮಹಾಅಸುರನು ಮಹಾದೇವನಿಗೆ ವಂದಿಸಿ ಮತ್ತೆ ಹೀಗೆ ಹೇಳಿದನು.॥10॥
</details>

###### 11


<details><summary>ಮೂಲಮ್</summary>

ಭಗವನ್ಮಮ ವಂಶಸ್ಯ ಶೂಲಮೇತದನುತ್ತಮಮ್ ।  
ಭವೇತ್ತು ಸತತಂ ದೇವ ಸುರಾಣಾಮೀಶ್ವರೋ ಹ್ಯಸಿ ॥
</details>

<details><summary>ಅನುವಾದ</summary>

ಭಗವನ್ ದೇವಾಧಿದೇವನೇ! ನೀನು ಸಮಸ್ತ ದೇವತೆಗಳ ಒಡೆಯನಾಗಿರುವೆ, ಆದ್ದರಿಂದ ಈ ಪರಮಶೂಲವು ನನ್ನ ವಂಶಜರಲ್ಲಿಯೂ ಸದಾ ಇರಬೇಕೆಂದು ಪ್ರಾರ್ಥಿಸುತ್ತಿದ್ದೇನೆ.॥11॥
</details>

###### 12


<details><summary>ಮೂಲಮ್</summary>

ತಂ ಬ್ರುವಾಣಂ ಮಧುಂ ದೇವಃ ಸರ್ವಭೂತಪತಿಃಶಿವಃ ।  
ಪ್ರತ್ಯುವಾಚ ಮಹಾದೇವೋ ನೈತದೇವಂ ಭವಿಷ್ಯತಿ ॥
</details>

<details><summary>ಅನುವಾದ</summary>

ಹೀಗೆ ಹೇಳಿದ ಆ ಮಧುವಿನಲ್ಲಿ ಸಮಸ್ತ ಪ್ರಾಣಿಗಳ ಅಧಿಪತಿ ಮಹಾದೇವ ಭಗವಾನ್ ಶಿವನು ಹೀಗೆ ಹೇಳಿದನು - ಹೀಗಾಗಲಾರದು.॥12॥
</details>

###### 13


<details><summary>ಮೂಲಮ್</summary>

ಮಾ ಭೂತ್ತೇ ವಿಫಲಾ ವಾಣೀ ಮತ್ಪ್ರಸಾದಕೃತಾ ಶುಭಾ ।  
ಭವತಃ ಪುತ್ರಮೇಕಂ ತು ಶೂಲಮೇತದ್ ಭವಿಷ್ಯತಿ ॥
</details>

<details><summary>ಅನುವಾದ</summary>

ಆದರೆ ಪ್ರಸನ್ನನಾಗಿ ನಾನು ಹೇಳಿದ ಶುಭವಾಣಿ ನಿಷ್ಫಲವಾಗಲಾರದು; ಅದಕ್ಕಾಗಿ ವರವನ್ನು ಕೊಡುತ್ತೇನೆ - ನಿನ್ನ ಒಬ್ಬ ಪುತ್ರನ ಬಳಿ ಈ ಶೂಲ ಇರುವುದು.॥13॥
</details>

###### 14


<details><summary>ಮೂಲಮ್</summary>

ಯಾವತ್ಕರಸ್ಥಃ ಶೂಲೋಽಯಂ ಭವಿಷ್ಯತಿ ಸುತಸ್ಯ ತೇ ।  
ಅವಧ್ಯಃ ಸರ್ವಭೂತಾನಾಂ ಶೂಲಹಸ್ತೋ ಭವಿಷ್ಯತಿ ॥
</details>

<details><summary>ಅನುವಾದ</summary>

ಈ ಶೂಲವು ನಿನ್ನ ಪುತ್ರನ ಕೈಯಲ್ಲಿ ಇರುವತನಕ ಅವನು ಸಮಸ್ತ ಪ್ರಾಣಿಗಳಿಗೆ ಅವಧ್ಯನಾಗಿ ಇರುವನು.॥14॥
</details>

###### 15


<details><summary>ಮೂಲಮ್</summary>

ಏವಂ ಮಧುರ್ವರಂ ಲಬ್ಧ್ವಾ ದೇವಾತ್ ಸುಮಹದದ್ಭುತಮ್ ।  
ಭವನಂ ಸೋಽಸುರಶ್ರೇಷ್ಠಃ ಕಾರಯಾಮಾಸ ಸುಪ್ರಭಮ್ ॥
</details>

<details><summary>ಅನುವಾದ</summary>

ಮಹಾದೇವನಿಂದ ಇಂತಹ ಅತ್ಯಂತ ಅದ್ಭುತ ವರವನ್ನು ಪಡೆದ ಅಸುರಶ್ರೇಷ್ಠ ಮಧುವು ಒಂದು ಸುಂದರವಾದ, ಅತ್ಯಂತ ಪ್ರಕಾಶಮಾನ ಭವನವನ್ನು ನಿರ್ಮಿಸಿದ್ದನು.॥15॥
</details>

###### 16


<details><summary>ಮೂಲಮ್</summary>

ತಸ್ಯ ಪತ್ನೀ ಮಹಾಭಾಗಾ ಪ್ರಿಯಾ ಕುಂಭೀನಸೀತಿಯಾ ।  
ವಿಶ್ವಾವಸೋರಪತ್ಯಂ ಸಾಪ್ಯನಲಾಯಾಂ ಮಹಾಪ್ರಭಾ ॥
</details>

<details><summary>ಅನುವಾದ</summary>

ಅವನ ಪ್ರಿಯಪತ್ನಿ ವಿಶ್ವಾವಸುವಿನ ಪುತ್ರೀ ಮಹಾಭಾಗಾ ಕುಂಭೀನಸಿಯಾಗಿದ್ದಳು. ಅವಳು ಅನಲೆಯಲ್ಲಿ ಹುಟ್ಟಿದ್ದಳು, ಕುಂಭೀನಸಿಯು ಅತ್ಯಂತ ಕಾಂತಿಮತಿಯಾಗಿದ್ದಳು.॥16॥
</details>

###### 17


<details><summary>ಮೂಲಮ್</summary>

ತಸ್ಯಾಃ ಪುತ್ರೋ ಮಹಾವೀರ್ಯೋ ಲವಣೋ ನಾಮ ದಾರುಣಃ ।  
ಬಾಲ್ಯಾತ್ಪ್ರಭೃತಿ ದುಷ್ಟಾತ್ಮಾ ಪಾಪಾನ್ಯೇವ ಸಮಾಚರತ್ ॥
</details>

<details><summary>ಅನುವಾದ</summary>

ಅವಳ ಪುತ್ರ ಮಹಾಪರಾಕ್ರಮಿ ಲವಣಾಸುರನಾಗಿದ್ದನು. ಅವನ ಸ್ವಭಾವ ತುಂಬಾ ಭಯಂಕರವಾಗಿತ್ತು. ಆ ದುಷ್ಟಾತ್ಮಾ ಬಾಲ್ಯದಿಂದಲೇ ಕೇವಲ ಪಾಪಾಚರಣದಲ್ಲಿ ಪ್ರವೃತ್ತನಾಗಿದ್ದನು.॥17॥
</details>

###### 18


<details><summary>ಮೂಲಮ್</summary>

ತಂ ಪುತ್ರಂ ದುರ್ವಿನೀತಂ ತು ದೃಷ್ಟ್ವಾ ಕ್ರೋಧಸಮನ್ವಿತಃ ।  
ಮಧುಃ ಸ ಕೋಪಮಾಪೇದೇ ನ ಚೈನಂ ಕಿಂಚಿದಬ್ರವೀತ್ ॥
</details>

<details><summary>ಅನುವಾದ</summary>

ತನ್ನ ಪುತ್ರನು ಉದ್ಧಟನಾದುದನ್ನು ನೋಡಿ ಮಧುವು ಕ್ರೋಧದಿಂದ ಉರಿಯುತ್ತಾ ಇದ್ದನು. ಮಗನ ದುಷ್ಟತೆಯನ್ನು ನೋಡಿ ಅವನಿಗೆ ಬಹಳ ಶೋಕವಾಯಿತು, ಆದರೂ ಅವನು ಇವನಲ್ಲಿ ಏನೂ ಹೇಳಲಿಲ್ಲ.॥18॥
</details>

###### 19


<details><summary>ಮೂಲಮ್</summary>

ನ ವಿಹಾಯ ಇಮಂ ಲೋಕಂ ಪ್ರವಿಷ್ಟೋ ವರುಣಾಲಯಮ್ ।  
ಶೂಲಂ ನಿವೇಶ್ಯ ಲವಣೇ ವರಂ ತಸ್ಮೈ ನ್ಯವೇದಯತ್ ॥
</details>

<details><summary>ಅನುವಾದ</summary>

ಕೊನೆಗೆ ಅವನು ಆ ದೇಶವನ್ನೇ ಬಿಟ್ಟು ಸಮುದ್ರದಲ್ಲಿ ವಾಸಿಸತೊಡಗಿದನು. ಹೋಗುವಾಗ ಅವನು ಆ ಶೂಲವನ್ನು ಮಗನಿಗೆ ಕೊಟ್ಟು, ವರದ ವೃತ್ತಾಂತವನ್ನು ತಿಳಿಸಿದನು.॥19॥
</details>

###### 20


<details><summary>ಮೂಲಮ್</summary>

ಸ ಪ್ರಭಾವೇಣ ಶೂಲಸ್ಯ ದೌರಾತ್ಮ್ಯೇನಾತ್ಮನಸ್ತಥಾ ।  
ಸಂತಾಪಯತಿ ಲೋಕಾಂಸ್ತ್ರೀನ್ ವಿಶೇಷೇಣ ಚ ತಾಪಸಾನ್ ॥
</details>

<details><summary>ಅನುವಾದ</summary>

ಈಗ ಆ ದುಷ್ಟನು ಶೂಲದ ಪ್ರಭಾವದಿಂದ ಹಾಗೂ ತನ್ನ ದುಷ್ಟತೆಯಿಂದ ಮೂರು ಲೋಕಗಳಲ್ಲಿ, ವಿಶೇಷವಾಗಿ ತಪಸ್ವೀ ಮುನಿಗಳನ್ನು ಪೀಡಿಸತೊಡಗಿದನು.॥20॥
</details>

###### 21


<details><summary>ಮೂಲಮ್</summary>

ಏವಂಪ್ರಭಾವೋ ಲವಣಃ ಶೂಲಂ ಚೈವ ತಥಾವಿಧಮ್ ।  
ಶ್ರುತ್ವಾ ಪ್ರಮಾಣಂ ಕಾಕುತ್ಸ್ಥ ತ್ವಂ ಹಿ ನಃ ಪರಮಾ ಗತಿಃ ॥
</details>

<details><summary>ಅನುವಾದ</summary>

ಆ ಲವಣಾಸುರನಲ್ಲಿ ಅಂತಹ ಪ್ರಭಾವ ಮತ್ತು ಅವನ ಬಳಿ ಅಂತಹ ಶಕ್ತಿಶಾಲೀ ಶೂಲವೂ ಇದೆ. ರಘುನಂದನ! ಇದೆಲ್ಲವನ್ನು ಕೇಳಿ ಯಥೋಚಿತ ಕಾರ್ಯ ಮಾಡಲು ನೀನೇ ನಮಗೆ ಪರಮಗತಿಯಾಗಿರುವೆ.॥21॥
</details>

###### 22


<details><summary>ಮೂಲಮ್</summary>

ಬಹವಃ ಪಾರ್ಥಿವಾ ರಾಮ ಭಯಾರ್ತೈರ್ಋಷಿಭಿಃ ಪುರಾ ।  
ಅಭಯಂ ಯಾಚಿತಾ ವೀರ ತ್ರಾತಾರಂ ನ ಚ ವಿದ್ಮಹೇ ॥
</details>

<details><summary>ಅನುವಾದ</summary>

ಶ್ರೀರಾಮ! ಇಂದಿನಿಂದ ಮೊದಲು ಭಯಗೊಂಡ ಋಷಿಗಳು ಅನೇಕ ರಾಜರ ಬಳಿಗೆ ಹೋಗಿ ಅಭಯದ ಭಿಕ್ಷೆ ಬೇಡಿದ್ದರು. ಆದರೂ ವೀರ ರಾಘವ! ಇಷ್ಟವರೆಗೆ ಯಾರೂ ರಕ್ಷಕರು ಸಿಗಲಿಲ್ಲ.॥22॥
</details>

###### 23


<details><summary>ಮೂಲಮ್</summary>

ತೇ ವಯಂ ರಾವಣಂ ಶ್ರುತ್ವಾ ಹತಂ ಸಬಲವಾಹನಮ್ ।  
ತ್ರಾತಾರಂ ವಿದ್ಮಹೇ ತಾತ ನಾನ್ಯಂ ಭುವಿ ನರಾಧಿಪಮ್ ।  
ತತ್ಪರಿತ್ರಾತುಮಿಚ್ಚಾಮೋ ಲವಣಾದ್ಭಯಪೀಡಿತಾನ್ ॥
</details>

<details><summary>ಅನುವಾದ</summary>

ಅಯ್ಯಾ! ನೀನು ಸೈನ್ಯ, ವಾಹನಗಳೊಂದಿಗೆ ರಾವಣನನ್ನು ಸಂಹಾರ ಮಾಡಿರುವೆ ಎಂದು ನಾವು ಕೇಳಿದ್ದೇವೆ. ಅದಕ್ಕಾಗಿ ನಾವು ನೀನೇ ರಕ್ಷಣೆ ಮಾಡಲು ಸಮರ್ಥನೆಂದು ತಿಳಿಯುತ್ತೇವೆ. ಭೂತಳದಲ್ಲಿ ನೀನಲ್ಲದೆ ಬೇರೆ ಯಾವ ರಾಜನು ಇಲ್ಲ. ಆದ್ದರಿಂದ ನೀನು ಭಯಪೀಡಿತರಾದ ಮಹರ್ಷಿಗಳನ್ನು ಲವಣಾಸುರನಿಂದ ರಕ್ಷಿಸಬೇಕೆಂದು ಬಯಸುತ್ತಿದ್ದೇವೆ.॥23॥
</details>

###### 24


<details><summary>ಮೂಲಮ್</summary>

ಇತಿ ರಾಮ ನಿವೇದಿತಂ ತು ತೇ  
ಭಯಜಂ ಕಾರಣಮುತ್ಥಿತಂ ಚ ಯತ್ ।  
ವಿನಿವಾರಯಿತುಂ ಭವಾನ್ ಕ್ಷಮಃ  
ಕುರು ತಂ ಕಾಮಮಹೀನವಿಕ್ರಮ ॥
</details>

<details><summary>ಅನುವಾದ</summary>

ಬಲ-ವಿಕ್ರಮ ಸಂಪನ್ನ ಶ್ರೀರಾಮ! ಹೀಗೆ ನಮ್ಮ ಮುಂದೆ ಉಪಸ್ಥಿತವಾದ ಭಯದ ಕಾರಣವನ್ನು ನಿನ್ನ ಮುಂದೆ ನಿವೇದಿಸಿಕೊಂಡಿದ್ದೇವೆ. ನೀನು ಅದನ್ನು ದೂರ ಮಾಡಲು ಸಮರ್ಥನಾಗಿರುವೆ. ಆದ್ದರಿಂದ ನಮ್ಮ ಅಭಿಲಾಷೆ ಪೂರ್ಣಗೊಳಿಸು.॥24॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ಅರವತ್ತೊಂದನೆಯ ಸರ್ಗ ಪೂರ್ಣವಾಯಿತು. ॥61॥
</details>
