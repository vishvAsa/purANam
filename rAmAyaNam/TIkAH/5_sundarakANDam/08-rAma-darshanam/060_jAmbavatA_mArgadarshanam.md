+++
title = "०६० जाम्बवता मार्गदर्शनम्"
title_english = "060 Jambavan s wise guidelines"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-060-Jambavan_s_wise_guidelines.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/5_sundarakANDam/08-rAma-darshanam/060_jAmbavatA_mArgadarshanam.md">
<details><summary><h3>IITK ...{Loading}...</h3></summary>

Jambavan says it is advisable to follow Rama's instruction.



#### श्लोकः
##### मूलम्
तस्य तद्वचनं श्रुत्वा वालिसूनुरभाषत।  
अयुक्तं तु विना देवीं दृष्टवद्भिश्च वानराः॥5.60.1॥  
समीपं गन्तुमस्माभी राघवस्य महात्मनः।

##### शब्दार्थः
तस्य his, तत् that, वचनम् words, श्रुत्वा on hearing, वालिसूनुः Vali's son, अभाषत said this, वानराः O vanaras, दृष्टवद्भिः even after seeing, अस्माभिः her, देवीं विना without Sita, महात्मनः great soul, राघवस्य to Rama, समीपम् near, गन्तुम् going, अयुक्तं तु not appropriate.

##### आङ्ग्लानुवादः
After hearing Hanuman,  Vali's son said" O vanaras (Hanuman) having seen Sita it is not proper on our part to go without Sita to the great soul Rama.



#### श्लोकः
##### मूलम्
दृष्टा देवी न चानीता इति तत्र निवेदनम्॥5.60.2॥  
अयुक्तमिव पश्यामि भवद्भिः ख्यातविक्रमैः।

##### शब्दार्थः
ख्यातविक्रमैः known for valour, भवद्भिः you too, देवी godlike lady, दृष्टा seeing, न आनीता च not brought her, इति this, तत्र there, निवेदनम् tell, अयुक्तमिव not proper, पश्यामि I think.

##### आङ्ग्लानुवादः
"O vanaras, you are known for your valour. I think, to tell Rama that we have seen Sita but not brought her is not proper".



#### श्लोकः
##### मूलम्
न हि नः प्लवने कश्चिन्नापि कश्चित्पराक्रमे॥5.60.3॥  
तुल्यस् सामरदैत्येषु लोकेषु हरिसत्तमाः।

##### शब्दार्थः
हरिसत्तमाः noble vanaras, सामरदैत्येषु gods or demons, लोकेषु in the world, प्लवने in leaping, नः none, तुल्यः match, कश्चित् even few, न हि not indeed, पराक्रमेऽपि even in valour, कश्चित् are there, न no one.

##### आङ्ग्लानुवादः
"O noble vanaras Indeed either among gods or among demons there is none who can match the vanaras in leaping and exhibiting valour.



#### श्लोकः
##### मूलम्
तेष्वेवं हतवीरेषु राक्षसेषु हनूमता॥5.60.4॥  
किमन्यदत्र कर्तव्यं गृहीत्वा याम जानकीम्।

##### शब्दार्थः
तेषु hence, राक्षसेषु  among demons, हनूमता Hanuman, एवम् in that way, हतवीरेषु dead heroes, अत्र there, किम् what, अन्यत् other, कर्तव्यम् action, जानकीम् Janaki, गृहीत्वा get, याम here.

##### आङ्ग्लानुवादः
"Hence, having killed the heroes among ogres what other task has Hanuman to do? Let us get Sita.



#### श्लोकः
##### मूलम्
तमेवं कृतसङ्कल्पं जाम्बवान् हरिसत्तमः॥5.60.5॥  
उवाच परमप्रीतो वाक्यमर्थवदर्थवित्।

##### शब्दार्थः
अर्थवित् knower of ways of execution of tasks, हरिसत्तमः noble vanara, जाम्बवान् Jambavan, परमप्रीतः very pleased, एवम् in that way, कृतसंकल्पम् determined, तम् him, अर्थवत् commnading way, वाक्यम् these words, उवाच spoke.

##### आङ्ग्लानुवादः
"Jambavan, the noble vanara, skilled in the execution of tasks thus commanded in a determined mannerः



#### श्लोकः
##### मूलम्
न तावदेषा मतिरक्षमा नो यथा भवान् पश्यति राजपुत्र।  
यथा तु रामस्य मतिर्निविष्टा तथा भवान् पश्यतु कार्यसिद्धिम्॥5.60.6॥

##### शब्दार्थः
राजपुत्र O prince, भवान् you, यथा this way, पश्यति thought of, एषा also, मतिः to my mind, नः none, अक्षमा acceptable, न तावत् we are capable, तु you, रामस्य Rama's, मतिः mind, यथा this way, निविष्टा should act, तथा that way, भवान् you, कार्यसिद्धिम् to accomplish the work, पश्यतु do it.

##### आङ्ग्लानुवादः
"O prince what you think is  acceptable to us also. Even though we are capable of achieving, knowing what is in Rama's mind, we should act only according to his command to accomplish the task.  

#### समाप्तिः
 श्रीमद्रामायणे वाल्मीकीय आदिकाव्ये सुन्दरकाण्डे षष्टितमस्सर्गः॥  
Thus ends the sixtieth sarga of Sundarakanda of the holy Ramyana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/5_sundarakANDam/08-rAma-darshanam/060_jAmbavatA_mArgadarshanam.md">
<details><summary><h3>भूषणम् ...{Loading}...</h3></summary>



तस्य तद्वचनं श्रुत्वा वालिसूनुरभाषत  ॥  ५।६०।१  ॥   

तस्येत्यादि  ॥  ५।६०।१  ॥   

  

अयुक्तं तु विना देवीं दृष्टवद्भिश्च वानराः ।  

समीपं गन्तुमस्माभी राघवस्य महात्मनः  ॥  ५।६०।२  ॥   

दृष्टा देवी न चानीता इति तत्र निवेदनम् ।  

अयुक्तमिव पश्यामि भवद्भिः ख्यातविक्रमैः  ॥  ५।६०।३  ॥   

न हि नः प्लवने कश्चिन्नापि कश्चित्पराक्रमे ।  

तुल्यः सामरदैत्येषु लोकेषु हरिसत्तमाः  ॥  ५।६०।४  ॥   

तेष्वेवं हतवीरेषु राक्षसेषु हनूमता ।  

किमन्यदत्र कर्तव्यं गृहीत्वा याम जानकीम्  ॥  ५।६०।५  ॥   

तमेवं कृतसङ्कल्पं जाम्बवान् हरिसत्तमः ।  

उवाच परमप्रीतो वाक्यमर्थवदर्थवित्  ॥  ५।६०।६  ॥   

अयुक्तं त्विति । वानरा इति सम्बोधनम्  ॥  ५।६०।२६  ॥   

  

न तावदेषा मतिरक्षमा नो यथा भवान् पश्यति राजपुत्र ।  

यथा तु रामस्य मतिर्निविष्टा तथा भवान् पश्यतु कार्यसिद्धम्  ॥  ५।६०।७  ॥   

इत्यार्षे श्रीरामायणे वाल्मीकीये आदिकाव्ये श्रीमत्सुन्दरकाण्डे षष्टितमः
सर्गः  ॥  ५।६०  ॥   

अथ जाम्बवानङ्गदवाक्यं बहुमन्यमानस्सुहृद्भावेन प्रतिषेधति न तावदिति ।
अक्षमा अयुक्ता न किन्तु युक्तैवेत्यर्थः । यद्यपि सम्यगुक्तं समर्थैश्चापि
रामाज्ञानुसारेण कर्तव्यम् न स्वातन्त्र्येणेत्यर्थः । अस्मिन् सर्गे
सार्धषट्श्लोकाः  ॥  ५।६०।७  ॥   

इति श्रीगोविन्दराविरचिते श्रीरामायणभूषणे श्रृङ्गारतिलकाख्याने
सुन्दरकाण्डव्याख्याने षष्टितमः सर्गः  ॥  ५।६०  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/5_sundarakANDam/08-rAma-darshanam/060_jAmbavatA_mArgadarshanam.md">
<details><summary><h3>शिरोमणी ...{Loading}...</h3></summary>



हनुमद्वचनश्रवणानन्तरकालिकामङ्गदोक्तिं वर्णयन्नाह-- तस्येति । तस्य हनूमतो
वचनं श्रुत्वा वालिसूनुरङ्गदो ऽभाषत । अर्धं पृथक् । तद्भाषणाकारमाह--
अश्वीत्यादिभिः । महावेगौ अश्विपुत्रौ प्लवङ्गमौ पितामहवरोत्सेकाद्धेतोः
परमं दर्पमास्थितौ स्त इति शेषः  ॥  ५।६०।१  ॥   

  

सकारणं वरस्वरूपमाह-- अश्विनोरिति । माननार्थं सर्वलोकपितामहः
अनयोरश्विपुत्रयोः सर्वावध्यत्वं सर्वकर्तृकवध्यत्वाभावं दत्तवान्  ॥ 
५।६०।२  ॥   

  

वरोत्सेकेनेति । वरोत्सेकेन मत्तौ तावश्विपुत्रौ सुराणां चमूं प्रमथ्य
अमृतं पीतवन्तौ अतः संक्रुद्धौ एतावश्विपुत्रावेव लङ्कां नाशयितुं शक्तौ
अतः सर्वे वानराः तिष्ठन्तु । श्लोकद्वयमेकान्वयि  ॥  ५।६०।३,४  ॥   

  

अहमिति । अहमप्येकः लङ्कां रावणं च हन्तुं पर्याप्तो यदि तर्हि
विजयैषिभिर्भवद्भिः सहितः पर्याप्तश्चेत्किं वक्तव्यम् ।
अर्धचतुष्टयमेकान्वयि  ॥  ५।६०।५,६  ॥   

  

वायुसूनोरिति । वायुसूनोर्बलेनैव लङ्का दग्धा । अर्धं पृथक्  ॥  ५।६०।७  ॥   

  

दृष्टेति । देवी सीता दृष्टा आनीता तु न इति तत्र रामस्य समीपे
भवद्भिर्निवेदितुं न युक्तमिव पश्यामि  ॥  ५।६०।८  ॥   

  

नेति । हे हरिसत्तमाः वो युष्माकं प्लवनादौ तुल्यः सामरदैत्येषु कश्चिन्न
 ॥  ५।६०।९  ॥   

  

जित्वेति । सरक्षौघां राक्षससमूहवतीं लङ्कां जित्वा सीतामादाय वयं गच्छामः
अत एव निर्देशात्संहितादन्तता वा कल्प्या  ॥  ५।६०।१०  ॥   

  

तेष्विति । हनूमता हतशेषेषु राक्षसेषु सत्सु जानकीं गृहीत्वा याम रामसमीपं
यामः अन्यत् इतो भिन्नम् अत्र अस्मिन् समये किं कर्तव्यम् इदमेव
कर्तव्यमित्यर्थः  ॥  ५।६०।११  ॥   

  

रामेति । जनकात्मजां रामलक्ष्मणयोर्मध्ये न्यस्याम संस्थापयाम वानरर्षभान्
सर्वान् वानरान् प्रति व्यलीकैः अप्रियैः रामादिकर्तृकौदासीन्यवचनैः किं न
किमपीत्यर्थः  ॥  ५।६०।१२  ॥   

  

उपसंहरन्नाह-- वयमिति । वयमेव राक्षसपुङ्गवान् हत्वा राघवं द्रष्टुमर्हामः
 ॥  ५।६०।१३  ॥   

  

तमिति । एवमुक्तप्रकारेण कृतसंकल्पमङ्गदं जाम्बवान् अर्थवद्वाक्यमुवाच  ॥ 
५।६०।१४  ॥   

  

तद्वचनाकारमाह-- नेत्यादिभिः । यतः दक्षिणां दिशं विचेतुमेव वयमाज्ञप्ताः
नानेतुं सीतामिति शेषः, अतः यद्ब्रवीषि तद्विषयिणी एषा बुद्धिर्निश्चयो न
कर्तव्येति शेषः । सार्धश्लोक एकान्वयी  ॥  ५।६०।१५  ॥   

  

ननु सीतानयनाज्ञाया अभावे ऽपि तदनुकूलाचरणात् तत्प्रीतिरेव भविष्यतीत्यत
आह-- कथंचित् अस्माभिर्निर्जितां रावणनिर्जयेनानीतां सीतां स्वकं कुलं
स्ववीर्यगुप्तत्वरूपकुलधर्मं व्यपदिशन् कथयन् सन् राघवः कथंचिन्नाभिरोचयन्
 ॥  ५।६०।१६  ॥   

  

प्रतिज्ञायेति । कपिमुख्यानामग्रतः स्वकं स्वसंपाद्यं सीताविजयं
सीताहेतुकस्वकर्तृकरावणपराभवपूर्वकस्वोत्कर्षप्राप्तिं प्रतिज्ञाय मिथ्या
कथं करिष्यति न करिष्यतीत्यर्थः, अतः तस्य रामस्य तुष्टिर्न भवेत्
अस्मत्कर्तृकसीतानयनेनेति शेषः, अतः कृतमपि कर्म विफलं भवेत् । सार्धश्लोक
एकान्वयी  ॥  ५।६०।१७,१८  ॥   

  

वृथेति । हे वानरपुङ्गवाः दर्शितं रावणविषये प्रकटितमपि वीर्यं वृथा
आज्ञामन्तरा निरर्थकं भवेत् तस्मात् अस्य कृतस्य कार्यस्य सीतादर्शनस्य
निवेदने बोधनार्थं यत्र रामः तत्र वयं सर्वे गच्छामः । सार्धश्लोक एकान्वयी
 ॥  ५।६०।१९  ॥   

  

स्वोक्ते अङ्गदसंमतिसंपादनार्थमाह-- नेति । हे राजपुत्र यतो भवान् यथा
यथावत् पश्यति विचारयति अतः एषा मतिर्भवन्निश्चयो नो ऽस्माकमक्षमा अयुक्ता
न । तथापि यथा येन प्रकारेण रामस्य मतिर्निश्चयः निविष्टा प्राप्ता तथा
तेनैव प्रकारेण कार्यसिद्धिं भवान् पश्यतु विचारयतु  ॥  ५।६०।२०  ॥   

  

इति श्रीमद्वाल्मीकीयरामायणव्याख्याने रामायणशिरोमणौ सुन्दरकाण्डे षष्टितमः
सर्गः  ॥  ५।६०  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/5_sundarakANDam/08-rAma-darshanam/060_jAmbavatA_mArgadarshanam.md">
<details><summary><h3>तिलकम् ...{Loading}...</h3></summary>



तस्येति  ॥  ५।६०।१७  ॥   

  

दृष्ट्वा देवी नानीता इति तत्र रामसमीपे निवेदितुं न युक्तमिव पश्यामि  ॥ 
५।६०।८  ॥   

  

तुल्यः अस्तीति शेषः  ॥  ५।६०।९,१०  ॥   

  

अन्यत्कर्तव्यं किमस्ति काकुरत्र अपि तु जानकीग्रहणपूर्वकगमनादन्यन्न
किमपीत्यर्थः  ॥  ५।६०।११  ॥   

  

न्यस्याम स्थापयाम ।
तान्सर्वान्किष्किन्धायामागतान्वानरान्व्यलीकैरप्रियैर्दुःखै योजयित्वेति
शेषः । तथा कृत्वा फलमिति शेषः । "किं परिक्लेश्य तान्" इति पाठान्तरम्  ॥ 
५।६०।१२१४  ॥   

  

नैषा बुद्धिः युक्तेति शेषः । तत्र हेतुमाह-- विचेतुमिति  ॥  ५।६०।१५  ॥   

  

प्रथमं जय एव दुर्लभः, कथञ्चिज्जये ऽपि यदि न रोचयेत्तदा कार्यनाश इति भावः
 ॥  ५।६०।१६  ॥   

  

अरुचौ हेतुः-- कुलं व्यपदिशन्निति, प्रतिज्ञायेति च । अग्रतः
कपिमुख्यानामित्यन्वयः  ॥  ५।६०।१७  ॥   

  

अरुचौ फलवैपरीत्यं दर्शयति-- विफलमिति  ॥  ५।६०।१८  ॥   

  

अस्य कार्यस्य निवेदने मतिं कृत्वेति शेषः  ॥  ५।६०।१९  ॥   

  

अथ जाम्बवानङ्गदक्रोधपरिहाराय तन्मतं बहुमान्य सुहृद्भावेन निवर्तयति-- न
तावदिति । हे राजपुत्र यथा भवान्पश्यति विचारयति एषा मतिर्नो ऽस्माकमक्षमा
न, किंतु युक्तैव । यथा रामस्य मतिर्निविष्टा ऽवस्थिता तथा कार्यसिद्धिं
भवान्पश्यत्वित्यर्थः  ॥  ५।६०।२०  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
सुन्दरकाण्डे षष्टितमः सर्गः  ॥  ५।६०  ॥   

  

अगृह्णन्त युक्तियुक्तत्वेनामन्यन्त  ॥  ५।६१।१  ॥   

  

पुप्लुवुः प्लवन्तो जग्मुः  ॥  ५।६१।२  ॥   

  

आकाशं छादयन्त इवेत्युत्प्रेक्षा  ॥  ५।६१।३  ॥   

  

सभाज्यमानं पूज्यमानम् । भूतैः सिद्धादिभिः । दृष्टिभिर्वहन्त इव
प्रीतिपूर्वकानिमिषदर्शनाद्दृष्टीनां वाहकत्वोत्प्रेक्षा  ॥  ५।६१।४  ॥   

  

राघवे कार्यनिर्वृत्तिं कार्यसिद्धिं समाधाय निश्चित्य तस्यात्मनश्च परमं
यशः कर्तुं च निश्चित्य पुप्लुवुरिति संबन्धः । कर्मसिद्धिभिः
सीतादर्शनलङ्कादहनकर्मभिरुन्नता उन्नतचित्ताः  ॥  ५।६१।५  ॥   

  

रामप्रतीकारे रामकर्तव्ये रावणप्रतीकारे निश्चितार्थाः अभूवन्निति शेषः  ॥ 
५।६१।६ ॥   

  

वनं सुग्रीवस्य मधुवनम्  ॥  ५।६१।७,८  ॥   

  

दधिमुखस्तन्नामा  ॥  ५।६१।९  ॥   

  

परमोत्कटास्तत्रत्यमधुपानादावत्युत्कटोत्कण्ठावन्तः । महावनाख्यं
वनमित्यर्थः  ॥  ५।६१।१०  ॥   

  

मधुपिङ्गला मधुपिङ्गलवर्णाः  ॥  ५।६१।११  ॥   

  

अनुमान्य कृतानुमतिकान्कृत्वा । निसर्गमाज्ञाम्  ॥  ५।६१।१२  ॥   

  

निसृष्टाः कृतज्ञाः  ॥  ५।६१।१३  ॥   

  

भक्षयन्तः अभक्षयन्नित्यर्थः  ॥  ५।६१।१४  ॥   

  

अनुमता मधुपानादौ, कृतानुमतिकाः । हर्षमुदोर्बाह्याभ्यन्तरत्वकृतो भेदः  ॥ 
५।६१।१५  ॥   

  

तत्र बाह्यमानन्दसूचकमाह-- गायन्तीति  ॥  ५।६१।१६  ॥   

  

अतिब्रुवन्ति विवादं कुर्वन्ति । नगाग्राद्वृक्षाग्रात्  ॥  ५।६१।१७  ॥   

  

गानरोदनहासा मधुपानमत्तधर्माः  ॥  ५।६१।१८  ॥   

  

तुदन्तं व्यथयन्तम् । समाकुलमुत्कटमत्तचेष्टम् । दृप्तो ऽतिमत्तः  ॥ 
५।६१।१९,२० ॥   

  

प्रवृद्धैः प्रवृद्धमदैः  ॥  ५।६१।२१,२२  ॥   

  

मदादप्रतिवार्यो निवारयितुमशक्यो वेगो येषां तैः । तेन दधिमुखेन
बलात्प्रतिवार्यमाणैः । प्रधर्षणे दोषं राजदण्डमनवेक्ष्य, अत एव त्यक्तभयैः
समेत्य प्रकृष्यते स्म  ॥  ५।६१।२३  ॥   

  

समापयन्तो मृतकल्पं कुर्वन्तः । महावनं निर्विषयं निर्गतमधुफलादिभोज्यम्  ॥ 
५।६१।२४  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
सुन्दरकाण्डे एकषष्टितमः सर्गः  ॥  ५।६१  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/5_sundarakANDam/08-rAma-darshanam/060_jAmbavatA_mArgadarshanam.md">
<details><summary><h3>द्राविडपाठः ...{Loading}...</h3></summary>



  
तस्य तद्वचनं श्रुत्वा वालिसूनुरभाषत ॥ 5.60.1 ॥   
अयुक्तं तु विना देवीं दृष्टवद्भिश्च वानराः।  
समीपं गन्तुमस्माभी राघवस्य महात्मनः ॥ 5.60.2 ॥   
दृष्टा देवी न चानीता इति तत्र निवेदनम्।  
अयुक्तमिव पश्यामि भवद्भिः ख्यातविक्रमैः ॥ 5.60.3 ॥   
न हि नः प्लवने कश्चिन्नापि कश्चित्पराक्रमे।  
तुल्यः सामरदैत्येषु लोकेषु हरिसत्तमाः ॥ 5.60.4 ॥   
तेष्वेवं हतवीरेषु राक्षसेषु हनूमता।  
किमन्यदत्र कर्तव्यं गृहीत्वा याम जानकीम् ॥ 5.60.5 ॥   
तमेवं कृतसङ्कल्पं जाम्बवान् हरिसत्तमः।  
उवाच परमप्रीतो वाक्यमर्थवदर्थवित् ॥ 5.60.6 ॥   
न तावदेषा मतिरक्षमा नो यथा भवान् पश्यति राजपुत्र।  
यथा तु रामस्य मतिर्निविष्टा तथा भवान् पश्यतु कार्यसिद्धम् ॥ 5.60.7 ॥   

</details>
</div>
