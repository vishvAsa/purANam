+++
title = "चण्डिकाष्टकम्"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2881"
source_url = "https://www.ebharatisampat.in/readbook3.php?bookid=Mjg3NzE0NDcxNTY1Njcy&pageno=MjI0MjQyNjk5NTk="

+++
[[चण्डिकाष्टकम्	Source: [EB](https://www.ebharatisampat.in/readbook3.php?bookid=Mjg3NzE0NDcxNTY1Njcy&pageno=MjI0MjQyNjk5NTk=)]]

\[




चण्डिकाष्टकम्


..  
चण्डिकाष्टकम् ..  
सहस्रचन्द्रनित्दकातिकान्त- चन्द्रिकाचयै-

दिशोऽभिपूरयद् विदूरयद् दुराग्रहं कलेः ।

कृतामलाऽवलाकलेवरं वरं भजामहे

महेशमानसाश्रयन्वहो महो महोदयम् ॥ १॥

विशाल- शैलकन्दरान्तराल- वासशालिनीं

त्रिलोकपालिनीं कपालिनी मनोरमामिमाम् ।

उमामुपासितां सुरैरूपास्महे महेश्वरीं

परां गणेश्वरप्रसू नगेश्वरस्य नन्दिनीम् ॥ २॥

अये महेशि! ते महेन्द्रमुख्यनिर्जराः  
समे  
समानयन्ति मूर्द्धरागत परागमंघ्रिजम् ।

महाविरागिशंकराऽनुरागिणीं नुरागिणी

स्मरामि चेतसाऽतसीमुमामवाससं नुताम् ॥ ३॥

भजेऽमरांगनाकरोच्छलत्सुचाम  
रोच्चलन्  
निचोल- लोलकुन्तलां स्वलोक- शोक- नाशिनीम् ।

अदभ्र- सम्भृतातिसम्भ्रम- प्रभूत- विभ्रम-

प्रवृत- ताण्डव- प्रकाण्ड- पण्डितीकृतेश्वराम् ॥ ४॥

अपीह पामरं विधाय चामरं  
तथाऽमरं  
नुपामरं परेशिदृग्- विभाविता- वितत्रिके ।

प्रवर्तते प्रतोष- रोष- खेलन तव  
स्वदोष-  
मोषहेतवे समृद्धिमेलनं पदन्नुमः ॥ ५॥

भभूव्- भभव्- भभव्- भभाभितो-  
विभासि भास्वर-  
प्रभाभर-  
प्रभासिताग- गह्वराधिभासिनीम् ।

मिलत्तर- ज्वलत्तरोद्वलत्तर- क्षपाकर  
प्रमूत-  
भाभर- प्रभासि- भालपट्टिकां भजे ॥ ६॥

कपोतकम्बु- काम्यकण्ठ- कण्ठयकंकणांगदा-

दिकान्त- काश्चिकाश्चितां कपालिकामिनीमहम् ।

वरांघ्रिनूपुरध्वनि- प्रवृत्तिसम्भवद् विशेष-

काव्यकल्पकौशलां कपालकुण्डलां भजे ॥ ७॥

भवाभय- प्रभावितद्भवोत्तरप्रभावि भव्य-

भूमिभूतिभावन प्रभूतिभावुकं भवे ।

भवानि नेति ते भवानि! पादपंकजं  
भजे  
भवन्ति तत्र शत्रुवो न यत्र तद्विभावनम् ॥ ८॥

दुर्गाग्रतोऽतिगरिमप्रभवां भवान्या  
भव्यामिमां  
स्तुतिमुमापतिना प्रणीताम् ।

यः श्रावयेत् सपुरूहूतपुराधिपत्य  
भाग्यं  
लभेत रिपवश्च तृणानि तस्य ॥ ९॥

रामाष्टांक शशांकेऽब्देऽष्टम्यां शुक्लाश्विने गुरौ ।

शाक्तश्रीजगदानन्दशर्मण्युपहृता स्तुतिः ॥ १०॥  
॥  
इति कविपत्युपनामक- श्री उमापतिद्विवेदि- विरचितं चण्डिकाष्टकं  
सम्पूर्णम् ॥






\]
