+++
title = "०३९ सहाय्यकरणनिराकरणम्"
title_english = "039 Maareecha further advises Ravana"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-039-Sahayya_Karana_Nirakaranam.mp3"></div>
</details>



<details><summary>ಭಾಗಸೂಚನಾ</summary>

ಮಾರೀಚನು ರಾವಣನಿಗೆ ಪುನಃ ಸಮಜಾಯಿಸಿದುದು
</details>

###### 1


<details><summary>ಮೂಲಮ್</summary>

ಏವಮಸ್ಮಿ ತದಾ ಮುಕ್ತಃ ಕಥಂಚಿತ್ತೇನ ಸಂಯುಗೇ ।  
ಇದಾನೀಮಪಿ ಯದ್ವತ್ತಂ ತಚ್ಛಣುಷ್ವ ಯದುತ್ತರಮ್ ॥
</details>

<details><summary>ಅನುವಾದ</summary>

ಈ ಪ್ರಕಾರ ಆಗ ನಾನು ಹೇಗೋ ಶ್ರೀರಾಮಚಂದ್ರನ ಕೈಯಿಂದ ಬದುಕುಳಿದೆ. ಅನಂತರದ ದಿನಗಳಲ್ಲಿ ನಡೆದ ಘಟನೆಗಳನ್ನು ನೀನು ಕೇಳು.॥1॥
</details>

###### 2


<details><summary>ಮೂಲಮ್</summary>

ರಾಕ್ಷಸಾಭ್ಯಾಮಹಂ ದ್ವಾಭ್ಯಾಮನಿರ್ವಿಣ್ಣಸ್ತಥಾ ಕೃತಃ ।  
ಸಹಿತೋ ಮೃಗರೂಪಾಭ್ಯಾಂ ಪ್ರವಿಷ್ಟೋ ದಂಡಕಾವನೇಮ್ ॥
</details>

<details><summary>ಅನುವಾದ</summary>

ಶ್ರೀರಾಮನು ನನ್ನ ಅಂತಹ ದುರ್ದೆಶೆ ಮಾಡಿದ್ದರೂ ನಾನು ಧೈರ್ಯಗೆಡಲಿಲ್ಲ. ಒಂದುದಿನ ಮೃಗರೂಪಧಾರೀ ರಾಕ್ಷಸರಿಬ್ಬರೊಡನೆ ನಾನೂ ಮೃಗರೂಪಧರಿಸಿ ದಂಡಕಾರಣ್ಯಕ್ಕೆ ಹೋದೆ.॥2॥
</details>

###### 3


<details><summary>ಮೂಲಮ್</summary>

ದೀಪ್ತಜಿಹ್ವೋ ಮಹಾದಂಷ್ಟ್ರಸ್ತೀಕ್ಷ್ಣಶೃಂಗೋ ಮಹಾಬಲಃ ।  
ವ್ಯಚರನ್ ದಂಡಕಾರಣ್ಯಂ ಮಾಂಸಭಕ್ಷೋ ಮಹಾಮೃಗಃ ॥
</details>

<details><summary>ಅನುವಾದ</summary>

ನಾನು ಮಹಾಬಲಶಾಲಿ ಆಗಿಯೇ ಇದ್ದೆ, ನನ್ನ ನಾಲಿಗೆ ಬೆಂಕಿಯಂತೆ ಉರಿಯುತ್ತಿತ್ತು. ಕೊರೆದಾಡಿಗಳು ದೊಡ್ಡದಾಗಿದ್ದು, ಕೊಂಬುಗಳು ತಿಕ್ಷಣವಾಗಿದ್ದವು. ಮಹಾಮೃಗ ರೂಪದಿಂದ ಮಾಂಸವನ್ನು ತಿನ್ನುತ್ತಾ ದಂಡಕಾರಣ್ಯದಲ್ಲಿ ಸಂಚರಿಸುತ್ತಿದ್ದೆ.॥3॥
</details>

###### 4


<details><summary>ಮೂಲಮ್</summary>

ಅಗ್ನಿಹೋತ್ರೇಷು ತೀರ್ಥೇಷು ಚೈತ್ಯವೃಕ್ಷೇಷು ರಾವಣ ।  
ಅತ್ಯಂತಘೋರೋ ವ್ಯಚರಂಸ್ತಾಪಸಾಂಸ್ತಾನ್ ಪ್ರಧರ್ಷಯನ್ ॥
</details>

<details><summary>ಅನುವಾದ</summary>

ರಾವಣ! ನಾನು ಭಯಂಕರ ರೂಪ ಧರಿಸಿಕೊಂಡು ಅಗ್ನಿಶಾಲೆಗಳಲ್ಲಿ ಜಲಾಶಯಗಳ ಸೋಪಾನಗಳಲ್ಲಿ, ದೇವ ವೃಕ್ಷಗಳ ಕೆಳಗೆ ಕುಳಿತಿರುವ ತಪಸ್ವಿಗಳನ್ನು ತಿರಸ್ಕರಿಸುತ್ತಾ ಎಲ್ಲೆಡೆ ಸಂಚರಿಸುತ್ತಿದ್ದೆ.॥4॥
</details>

###### 5


<details><summary>ಮೂಲಮ್</summary>

ನಿಹತ್ಯ ದಂಡಕಾರಣ್ಯೇ ತಾಪಸಾನ್ ಧರ್ಮಚಾರಿಣಃ ।  
ರುಧಿರಾಣಿ ಪಿಬಂಸ್ತೇಷಾಂ ತನ್ಮಾಂಸಾನಿ ಚ ಭಕ್ಷಯನ್ ॥
</details>

<details><summary>ಅನುವಾದ</summary>

ದಂಡಕಾರಣ್ಯದಲ್ಲಿ ಧರ್ಮಾನುಷ್ಠಾನದಲ್ಲಿ ತೊಡಗಿರುವ ತಪಸ್ವಿಗಳನ್ನು ಕೊಂದು ಅವರ ರಕ್ತವನ್ನು ಕುಡಿಯುತ್ತಾ ಮಾಂಸವನ್ನು ತಿನ್ನುವುದೇ ನನ್ನ ಕೆಲಸವಾಗಿತ್ತು.॥5॥
</details>

###### 6


<details><summary>ಮೂಲಮ್</summary>

ಋಷಿಮಾಂಸಾಶನಃ  ಕ್ರೂರಸ್ತ್ರಾಸಯನ್ ವನಗೋಚರಾನ್ ।  
ತಥಾ ರುಧಿರಮತ್ತೋಽಹಂ ವ್ಯಚರಂ ದಂಡಕಾವನಮ್ ॥
</details>

<details><summary>ಅನುವಾದ</summary>

ಕ್ರೂರ ಸ್ವಭಾವದ ನಾನು ಋಷಿಗಳ ಮಾಂಸವನ್ನು ತಿನ್ನುತ್ತಾ, ಕಾಡಿನಲ್ಲಿ ಸಂಚರಿಸುವ ಪ್ರಾಣಿಗಳನ್ನು ಹೆದರಿಸುತ್ತಾ ರಕ್ತಪಾನ ಮಾಡಿ ಉನ್ಮತ್ತವಾಗಿ ದಂಡಕಾರಣ್ಯದಲ್ಲಿ ಸಂಚರಿಸತೊಡಗಿದೆ.॥6॥
</details>

###### 7


<details><summary>ಮೂಲಮ್</summary>

ತದಾಽಹಂ ದಂಡಕಾರಣ್ಯೇ ವಿಚರನ್ ಧರ್ಮದೂಷಕಃ ।  
ಆಸಾದಯಂ ತದಾ ರಾಮಂ ತಾಪಸಂ ಧರ್ಮಮಾಶ್ರಿತಮ್ ॥
</details>

###### 8


<details><summary>ಮೂಲಮ್</summary>

ವೈದೇಹೀಂ ಚ ಮಹಾಭಾಗಾಂ ಲಕ್ಷ್ಮಣಂ ಚ ಮಹಾರಥಮ್ ।  
ತಾಪಸಂ ನಿಯತಾಹಾರಂ ಸರ್ವಭೂತಹಿತೇ ರತಮ್॥
</details>

<details><summary>ಅನುವಾದ</summary>

ಈ ಪ್ರಕಾರ ಆಗ ದಂಡಕಾರಣ್ಯದಲ್ಲಿ ಸಂಚರಿಸುತ್ತಾ ಧರ್ಮವನ್ನು ಕಲಂಕಿತಗೊಳಿಸುವ ಮಾರೀಚನಾದ ನಾನು ತಪಸ್ವೀ ಧರ್ಮವನ್ನು ಆಶ್ರಯಿಸಿದ ಶ್ರೀರಾಮ, ವಿದೇಹನಂದಿನಿ ಸೀತೆ ಹಾಗೂ ಮಿತಾಹಾರೀ ತಪಸ್ವಿಯ ರೂಪದಲ್ಲಿ ಸಮಸ್ತ ಪ್ರಾಣಿಗಳ ಹಿಡಿತದಲ್ಲಿ ತತ್ಪರನಾದ ಮಹಾರಥಿ ಲಕ್ಷ್ಮಣ ಇವರ ಬಳಿಗೆ ಹೋದೆ.॥7-8॥
</details>

###### 9


<details><summary>ಮೂಲಮ್</summary>

ಸೋಽಹಂ ವನಗತಂ ರಾಮಂ ಪರಿಭೂಯ ಮಹಾಬಲಮ್ ।  
ತಾಪಸೋಽಯಮಿತಿ  ಜ್ಞಾತ್ವಾ ಪೂರ್ವವೈರಮನುಸ್ಮರನ್ ॥
</details>

###### 10


<details><summary>ಮೂಲಮ್</summary>

ಅಭ್ಯಧಾವಂ  ಸುಸಂಕ್ರುದ್ಧಸ್ತೀಕ್ಷ್ಣಶೃಂಗೋ  ಮೃಗಾಕೃತಿಃ ।  
ಜಿಘಾಂಸುರಕೃತಪ್ರಜ್ಞಸ್ತಂ  ಪ್ರಹಾರಮನುಸ್ಮರನ್ ॥
</details>

<details><summary>ಅನುವಾದ</summary>

ವನಕ್ಕೆ ಬಂದಿರವ ಮಹಾಬಲಿ ಶ್ರೀರಾಮನನ್ನು ‘ಇವನೊಬ್ಬ ತಪಸ್ವಿಯಾಗಿದ್ದಾನೆ’ ಎಂದು ತಿಳಿದು ಅವನನ್ನು ಅವಹೇಳನ ಮಾಡುತ್ತಾ ನಾನು ಹಿಂದಿನ ವೈರವನ್ನು ಪದೇ-ಪದೇ ಸ್ಮರಿಸುತ್ತಾ ಅತ್ಯಂತ ಕುಪಿತನಾಗಿ ಅವನ ಕಡೆಗೆ ಓಡಿದೆ. ಆಗ ನಾನು ಮೃಗರೂಪದಂತೆ ಇದ್ದು, ಕೊಂಬುಗಳು ಚೂಪಾಗಿದ್ದವು. ಅವನ ಹಿಂದಿನ ಪ್ರಹಾರವನ್ನು ನೆನೆದು ನಾನು ಅವನನ್ನು ಕೊಲ್ಲಬೇಕೆಂದು ಬಯಸುತ್ತಿದ್ದೆ. ನನ್ನ ಬುದ್ಧಿಯು ಶುದ್ಧವಿಲ್ಲದ್ದರಿಂದ ನಾನು ಅವನ ಶಕ್ತಿ ಮತ್ತು ಪ್ರಭಾವವನ್ನು ಮರೆತುಹೋಗಿದ್ದೆ.॥9-10॥
</details>

###### 11


<details><summary>ಮೂಲಮ್</summary>

ತೇನ ತ್ಯಕ್ತಾಸ್ತ್ರಯೋ ಬಾಣಾಃ ಶಿತಾಃ ಶತ್ರುನಿಬರ್ಹಣಾಃ ।  
ವಿಕೃಷ್ಯ ಸುಮಹಚ್ಚಾಪಂ ಸುಪರ್ಣಾನಿಲತುಲ್ಯಗಾಃ ॥
</details>

<details><summary>ಅನುವಾದ</summary>

ನಾವು ಮೂವರು ಬರುತ್ತಿರುವುದನ್ನು ನೋಡಿ ಶ್ರೀರಾಮನು ತನ್ನ ಧನುಸ್ಸನ್ನೆಳೆದು ಗರುಡ ಮತ್ತು ವಾಯುವಿನಂತೆ ಶೀಘ್ರಗಾಮಿ ಹಾಗೂ ಶತ್ರುವಿನ ಪ್ರಾಣಹರಣ ಮಾಡುವಂತಹ, ತೀಕ್ಷ್ಣವಾದ ಮೂರು ಬಾಣಗಳನ್ನು ಬಿಟ್ಟನು.॥11॥
</details>

###### 12


<details><summary>ಮೂಲಮ್</summary>

ತೇ ಬಾಣಾ ವಜ್ರಸಂಕಾಶಾಃ ಸುಘೋರಾ ರಕ್ತಭೋಜನಾಃ ।  
ಆಜಗ್ಮುಃ ಸಹಿತಾಃ ಸರ್ವೇ ತ್ರಯಃ ಸನ್ನ ತಪರ್ವಣಃ ॥
</details>

<details><summary>ಅನುವಾದ</summary>

ಬಾಗಿದ ಗಂಟುಳ್ಳ ಆ ಮೂರು ಬಾಣಗಳು ವಜ್ರದಂತೆ ದುಸ್ಸಹ, ಅತ್ಯಂತ ಭಯಂಕರ ಹಾಗೂ ರಕ್ತವನ್ನು ಕುಡಿಯುವಂತಹವಾಗಿದ್ದವು. ಅವು ಒಟ್ಟಿಗೆ ನಮ್ಮ ಕಡೆಗೆ ಬಂದವು.॥12॥
</details>

###### 13


<details><summary>ಮೂಲಮ್</summary>

ಪರಾಕ್ರಮಜ್ಞೋ ರಾಮಸ್ಯ ಶಠೋ ದೃಷ್ಟಭಯಃ ಪುರಾ ।  
ಸಮುತ್ಕ್ರಾಂತಸ್ತತೋ ಮುಕ್ತಸ್ತಾವುಭೌ ರಾಕ್ಷಸೌ ಹತೌ ॥
</details>

<details><summary>ಅನುವಾದ</summary>

ನಾನಾದರೋ ಶ್ರೀರಾಮನ ಪರಾಕ್ರಮವನ್ನು ತಿಳಿದಿದ್ದೆ ಮತ್ತು ಹಿಂದೊಮ್ಮೆ ಅವನ ಭಯವನ್ನು ಎದುರಿಸಿದ್ದೆ. ಶಠತೆಯಿಂದ ನೆಗೆದು ಓಡಿ ಹೋದೆ. ಓಡಿದ್ದರಿಂದ ನಾನೇನೋ ಬದುಕಿದೆ ಆದರೆ ನನ್ನ ಜೊತೆಗಿನ ಆ ರಾಕ್ಷಸರು ಸತ್ತು ಹೋದರು.॥13॥
</details>

###### 14


<details><summary>ಮೂಲಮ್</summary>

ಶರೇಣ ಮುಕ್ತೋ ರಾಮಸ್ಯ ಕಥಂಚಿತ್ಪಾಪ್ಯ ಜೀವಿತಮ್ ।  
ಇಹ ಪ್ರವ್ರಾಜಿತೋ ಯುಕ್ತಸ್ತಾಪಸೋಽಹಂ ಸಮಾಹಿತಃ ॥
</details>

<details><summary>ಅನುವಾದ</summary>

ಈ ಸಲ ಶ್ರೀರಾಮನ ಬಾಣದಿಂದ ಹೇಗೋ ಬಿಡುಗಡೆ ಹೊಂದಿ ನನಗೆ ಹೊಸ ಜೀವನ ದೊರೆಯಿತು. ಅಂದಿನಿಂದ ಸಂನ್ಯಾಸ ತೆಗೆದುಕೊಂಡು ಎಲ್ಲ ದುಷ್ಕರ್ಮಗಳನ್ನು ತ್ಯಜಿಸಿ, ಸ್ಥಿರಚಿತ್ತದಿಂದ ಯೋಗಾಭ್ಯಾಸದಲ್ಲಿ ತತ್ಪರನಾಗಿ ತಪಸ್ಸಿಗೆ ತೊಡಗಿರುವೆ.॥14॥
</details>

###### 15


<details><summary>ಮೂಲಮ್</summary>

ವೃಕ್ಷೇ ವೃಕ್ಷೇಚ ಪಶ್ಯಾಮಿ ಚೀರಕೃಷ್ಣಾಜಿನಾಂಬರಮ್ ।  
ಗೃಹೀತಧನುಷಂ ರಾಮಂ ಪಾಶಹಸ್ತಮಿವಾಂತಕಮ್ ॥
</details>

<details><summary>ಅನುವಾದ</summary>

ಈಗ ನನಗೆ ಪ್ರತಿಯೊಂದು ವೃಕ್ಷದಲ್ಲಿ ನಾರುಮಡಿ, ಮೃಗಚರ್ಮ, ಮತ್ತು ಧನುಸ್ಸನ್ನು ಧರಿಸಿದ ಶ್ರೀರಾಮನೇ ಕಂಡು ಬರುತ್ತಾನೆ. ಅವನು ನನಗೆ ಪಾಶಧಾರೀ ಯಮನಂತೆ ತೋರುತ್ತಾ ಇರುವನು.॥15॥
</details>

###### 16


<details><summary>ಮೂಲಮ್</summary>

ಅಪಿ ರಾಮಸಹಸ್ರಾಣಿ ಭೀತಃ ಪಶ್ಯಾಮಿ ರಾವಣ ।  
ರಾಮಭೂತಮಿದಂ ಸರ್ವಮರಣ್ಯಂ ಪ್ರತಿಭಾತಿ ಮೇ ॥
</details>

<details><summary>ಅನುವಾದ</summary>

ರಾವಣ! ನಾನು ಭಯಭೀತನಾಗಿ ಸಾವಿರಾರು ರಾಮರನ್ನು ಹಿಂದೆ-ಮುಂದೆ ನಿಂತಿರುವಂತೆ ನೋಡುತ್ತೇನೆ. ಈ ಇಡೀ ವನವು ನನಗೆ ರಾಮಮಯವಾಗಿ ಕಂಡು ಬರುತ್ತಿದೆ.॥16॥
</details>

###### 17


<details><summary>ಮೂಲಮ್</summary>

ರಾಮಮೇವ ಹಿ ಪಶ್ಯಾಮಿ ರಹಿತೇ ರಾಕ್ಷಸೇಶ್ವರ ।  
ದೃಷ್ಟ್ವಾ ಸ್ವಪ್ನಗತಂ ರಾಮಮುದ್ ಭ್ರಮಾಮಿ ವಿಚೇತನಃ ॥
</details>

<details><summary>ಅನುವಾದ</summary>

ರಾಕ್ಷಸರಾಜನೇ! ನಾನು ಏಕಾಂತದಲ್ಲಿ ಕುಳಿತುಕೊಂಡಾಗ ನನಗೆ ಶ್ರೀರಾಮನದೇ ದರ್ಶನವಾಗುತ್ತದೆ. ಕನಸಿನಲ್ಲೂ ಶ್ರೀರಾಮನನ್ನು ನೋಡಿ ಭ್ರಾಂತನಾಗಿ ಚೇತನಾರಹಿತನಂತಾಗುತ್ತೇನೆ.॥17॥
</details>

###### 18


<details><summary>ಮೂಲಮ್</summary>

ರಕಾರಾದೀನಿ ನಾಮಾನಿ ರಾಮತ್ರಸ್ತಸ್ಯ ರಾವಣ ।  
ರತ್ನಾನಿ ಚ ರಥಾಶ್ಚೈವ ವಿತ್ರಾಸಂ ಸಂಜನಯಂಚಿ ಮೇ ॥
</details>

<details><summary>ಅನುವಾದ</summary>

ರಾವಣ! ರತ್ನ, ರಥ ಮೊದಲಾದ ರಕಾರದಿಂದ ಇರುವ ಹೆಸರನ್ನು ಕೇಳುತ್ತಲೇ ನನ್ನ ಮನಸ್ಸಿನಲ್ಲಿ ಭಯ ಉತ್ಪನ್ನವಾಗುವಷ್ಟು ನಾನು ರಾಮನಿಂದ ಭಯಭೀತನಾಗಿರುವೆನು.॥18॥
</details>

###### 19


<details><summary>ಮೂಲಮ್</summary>

ಅಹಂ ತಸ್ಯ ಪ್ರಭಾವಜ್ಞೋ ನ ಯುದ್ಧಂ ತೇನ ತೇ ಕ್ಷಮಮ್ ।  
ಬಲಿಂ ವಾ ನಮುಚಿಂ ವಾಪಿ ಹನ್ಯಾದ್ಧಿ ರಘುನಂದನಃ ॥
</details>

<details><summary>ಅನುವಾದ</summary>

ನಾನು ಅವನ ಪ್ರಭಾವವನ್ನು ಚೆನ್ನಾಗಿ ತಿಳಿದಿದ್ದೇನೆ. ಆದ್ದರಿಂದ ಶ್ರೀರಾಮನೊಂದಿಗೆ ನೀನು ಯುದ್ಧಮಾಡುವುದು ಎಂದಿಗೂ ಉಚಿತವಲ್ಲ ಎಂದೇ ನಾನು ಹೇಳುತ್ತೇನೆ. ರಘುಕುಲನಂದನ ಶ್ರೀರಾಮನು ಬಲಿ ಅಥವಾ ನಮೂಚಿಯವರನ್ನು ವಧಿಸಬಲ್ಲನು.॥19॥
</details>

###### 20


<details><summary>ಮೂಲಮ್</summary>

ರಣೇ ರಾಮೇಣ ಯುದ್ಧಸ್ವ ಕ್ಷಮಾಂ ವಾ ಕುರು ರಾವಣ ।  
ನ ತೇ ರಾಮಕಥಾ ಕಾರ್ಯಾ ಯದಿ ಮಾಂ ದ್ರಷ್ಟುಮಿಚ್ಛಸಿ ॥
</details>

<details><summary>ಅನುವಾದ</summary>

ರಾವಣ! ನಿನಗೆ ಇಚ್ಛೆ ಇದ್ದರೆ ರಣಭೂಮಿಯಲ್ಲಿ ಶ್ರೀರಾಮನೊಂದಿಗೆ ಯುದ್ಧ ಮಾಡು ಅಥವಾ ಅವನನ್ನು ಕ್ಷಮಿಸಿಬಿಡು, ಆದರೆ ನನ್ನನ್ನು ಜೀವಂತವಾಗಿ ನೋಡಲು ಬಯಸುವೆಯಾದರೆ ನನ್ನ ಎದುರಿಗೆ ಶ್ರೀರಾಮನ ಚರ್ಚೆ ಮಾಡಬೇಡ.॥20॥
</details>

###### 21


<details><summary>ಮೂಲಮ್</summary>

ಬಹವಃ ಸಾಧವೋ ಲೋಕೇ ಯುಕ್ತಾ ಧರ್ಮಮನುಷ್ಠಿತಾಃ ।  
ಪರೇಷಾಮಪರಾಧೇನ ವಿನಷ್ಟಾಃ ಸಪರಿಚ್ಛದಾಃ ॥
</details>

<details><summary>ಅನುವಾದ</summary>

ಲೋಕದಲ್ಲಿ ಯೋಗಯುಕ್ತರಾಗಿ ಕೇವಲ ಧರ್ಮಾನುಷ್ಠಾನದಲ್ಲೇ ತೊಡಗಿದ್ದ ಅನೇಕ ಸಾಧು-ಸತ್ಪುರುಷರು ಬೇರೆಯವರ ಅಪರಾಧದಿಂದಲೇ ಪರಿಕರದೊಂದಿಗೆ ನಾಶವಾಗಿ ಹೋಗುವರು.॥21॥
</details>

###### 22


<details><summary>ಮೂಲಮ್</summary>

ಸೋಽಹಂ ಪರಾಪರಾಧೇನ ವಿನಶ್ಯೇಯಂ ನಿಶಾಚರ ।  
ಕುರು ಯತ್ತೇ ಕ್ಷಮಂ ತತ್ತ್ವಮಹಂ ತ್ವಾಂ ನಾನುಯಾಮಿ ವೈ॥
</details>

<details><summary>ಅನುವಾದ</summary>

ನಿಶಾಚರನೇ! ನಾನೂ ಕೂಡ ಹೇಗೋ ಬೇರೆಯವರ ಅಪರಾಧದಿಂದ ನಾಶವಾಗಬಲ್ಲೆ, ಆದ್ದರಿಂದ ನಿನಗೆ ಉಚಿತವಾದುದನ್ನು ಮಾಡು. ನಾನು ಈ ಕಾರ್ಯದಲ್ಲಿ ನಿನಗೆ ಸಹಾಯಕನಾಗಲಾರೆ.॥22॥
</details>

###### 23


<details><summary>ಮೂಲಮ್</summary>

ರಾಮಶ್ಚ ಹಿ ಮಹಾತೇಜಾ ಮಹಾಸತ್ತ್ವೋ ಮಹಾಬಲಃ ।  
ಅಪಿ ರಾಕ್ಷಸಲೋಕಸ್ಯ ನ ಭವೇದಂತಕರೋಽಪಿ ಹಿ ॥
</details>

<details><summary>ಅನುವಾದ</summary>

ಏಕೆಂದರೆ ಶ್ರೀರಾಮಚಂದ್ರನು ದೊಡ್ಡ ತೇಜಸ್ವೀ, ಮಹಾ ಆತ್ಮಬಲದಿಂದ ಸಂಪನ್ನ ಹಾಗೂ ಹೆಚ್ಚು ಬಲಶಾಲಿಯಾಗಿದ್ದಾನೆ. ಅವನು ಸಮಸ್ತ ರಾಕ್ಷಸ ಜಗತ್ತನ್ನು ಸಂಹಾರ ಮಾಡಬಲ್ಲನು.॥23॥
</details>

###### 24


<details><summary>ಮೂಲಮ್</summary>

ಯದಿ ಶೂರ್ಪಣಖಾಹೇತೋರ್ಜನಸ್ಥಾನಗತಃ ಖರಃ ।  
ಅತಿವೃತ್ತೋ ಹತಃ ಪೂರ್ವಂ ರಾಮೇಣಾಕ್ಲಿಷ್ಟ ಕರ್ಮಣಾ ।  
ಅತ್ರ ಬ್ರೂಹಿ ಯಥಾತತ್ತ್ವಂ ಕೋ ರಾಮಸ್ಯ ವ್ಯತಿಕ್ರಮಃ ॥
</details>

<details><summary>ಅನುವಾದ</summary>

ಶೂರ್ಪಣಖಿಯ ಕುರಿತಾದ ಪ್ರತೀಕಾರ ಮಾಡಲು ಜನಸ್ಥಾನ ನಿವಾಸಿ ಖರನು ಮೊದಲಿಗೆ ಶ್ರೀರಾಮನ ಮೇಲೆ ಆಕ್ರಮಣ ಮಾಡಿದನು ಹಾಗೂ ಅನಾಯಾಸ ಮಹತ್ಕರ್ಮ ಮಾಡುವ ಶ್ರೀರಾಮನ ಕೈಯಿಂದ ಸತ್ತುಹೋದನು. ಎಂದಾಗ ನೀನು ಸತ್ಯವಾಗಿ ಹೇಳು ಇದರಲ್ಲಿ ಶ್ರೀರಾಮನ ಅಪರಾಧವೇನಿದೆ.॥24॥
</details>

###### 25


<details><summary>ಮೂಲಮ್</summary>

ಇದಂ ವಚೋ ಬಂಧುಹಿತಾರ್ಥಿನಾ ಮಯಾ  
ಯಥೋಚ್ಯಮಾನಂ ಯದಿ ನಾಭಿಪತ್ಸ್ಯಸೇ ।  
ಸಬಾಂಧವತ್ಸ್ಯಕ್ಷ್ಯಸಿ ಜೀವಿತಂ ರಣೇ  
ಹತೋಽದ್ಯ ರಾಮೇಣ ಶರೈರಜಿಹ್ಮಗೈಃ ॥
</details>

<details><summary>ಅನುವಾದ</summary>

ನೀನು ನನಗೆ ಬಂಧುವಾಗಿರುವೆ. ನಾನು ನಿನ್ನ ಹಿತಕ್ಕಾಗಿಯೇ ಈ ಮಾತನ್ನು ಹೇಳುತ್ತಿದ್ದೇನೆ. ಒಪ್ಪಿಕೊಳ್ಳದಿದ್ದರೆ ಯುದ್ಧದಲ್ಲಿ ನೇರವಾಗಿ ಹೋಗುವ ಶ್ರೀರಾಮನ ಬಾಣಗಳಿಂದ ಘಾಸಿಗೊಂಡು ನೀನು ಬಂಧು ಬಾಂಧವರ ಸಹಿತ ಪ್ರಾಣಗಳನ್ನು ಬಿಡಬೇಕಾದೀತು.॥25॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀ ವಾಲ್ಮೀಕಿವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅರಣ್ಯಕಾಂಡದಲ್ಲಿ ಮೂವತ್ತೊಂಭತ್ತನೆಯ ಸರ್ಗ ಸಂಪೂರ್ಣವಾಯಿತು.॥39॥
</details>
