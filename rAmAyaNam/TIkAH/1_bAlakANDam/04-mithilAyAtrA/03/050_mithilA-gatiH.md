+++
title = "०५० मिथिला-गतिः"
title_english = "050 Redemption of ahalya from her curse cont"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-050-Mithila_Gamanam.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/04-mithilAyAtrA/03/050_mithilA-gatiH.md">
<details><summary><h2>IITK ...{Loading}...</h2></summary>

Arrival of Rama in the court of Janaka--Viswamitra introduces Rama and
Lakshmana.



### श्लोकः
#### मूलम्
ततः प्रागुत्तरां गत्वा रामस्सौमित्रिणा सह।  
विश्वामित्रं पुरस्कृत्य यज्ञवाटमुपागमत्॥1.50.1॥

#### शब्दार्थः
ततः afterwards, रामः Rama, सौमित्रिणा सह accompanied by Lakshmana, विश्वामित्रम् Visvamitra, पुरस्कृत्य keeping him ahead, प्रागुत्तरां northeasterly direction, गत्वा having gone, यज्ञवाटम् sacrificial ground, उपागमत् reached.

#### आङ्ग्लानुवादः
Rama accompanied by Lakshmana with Viswamitra ahead proceeded in northeasterly direction and reached the sacrificial ground.



### श्लोकः
#### मूलम्
रामस्तु मुनिशार्दूलमुवाच सहलक्ष्मणः।  
साध्वी यज्ञसमृद्धिर्हि जनकस्य महात्मनः॥1.50.2॥

#### शब्दार्थः
सहलक्ष्मणः along with Lakshmana, रामस्तु Rama, मुनिशार्दूलं addressing tiger among ascetics, Visvamitra, उवाच said, महात्मनः illustrious, जनकस्य Janaka's, यज्ञसमृद्धिः  extensive preparations for sacrifice, साध्वी are excellent.

#### आङ्ग्लानुवादः
Rama with Lakshmana told the tiger among ascetics Viswamitra that the preparations or the sacrifice by the illustrious king Janaka were excellent.



### श्लोकः
#### मूलम्
बहूनीह सहस्राणि नानादेशनिवासिनाम्।  
ब्राह्मणानां महाभाग वेदाध्ययनशालिनाम्॥1.50.3॥  
ऋषिवाटाश्च दृश्यन्ते शकटीशतसङ्कुलाः।  
देशो विधीयतां ब्रह्मन् यत्र वत्स्यामहे वयम्॥1.50.4॥

#### शब्दार्थः
महाभाग O Illustrious one, इह here, नानादेशनिवासिनाम् living in different countries,  वेदाध्ययन शालिनाम् of those who studied the vedas, ब्राह्मणानां of Brahmins, बहूनि सहस्राणि in many thousands, शकटीशतसङ्कुलाः thronged with hundreds of carts, ऋषिवाटाश्च shelters for ascetics, दृश्यन्ते are seen, ब्रह्मन् O Great ascetic, वयम् we, यत्र where, वत्स्यामहे can rest, देशः place, विधीयताम् be determined.

#### आङ्ग्लानुवादः
O Illustrious sage thousands of brahmins living in different countries and versed in  the study of the vedas have assembled here. The shelters for ascetics are thronged with hundreds of carts. O Great ascetic let us choose a place where we can stay.



### श्लोकः
#### मूलम्
रामस्य वचनं श्रुत्वा विश्वामित्रो महामुनिः।  
निवेशमकरोद्देशे विविक्ते सलिलायुते॥1.50.5॥

#### शब्दार्थः
महामुनिः great ascetic, विश्वामित्रः Visvamitra, रामस्य Rama's, वचनम् words, श्रुत्वा having listened, सलिलायुते provided with water, विविक्ते in a peaceful, देशे place, निवेशम् encampment, अकरोत् chosen.

#### आङ्ग्लानुवादः
Great ascetic Viswamitra, hearing Rama's words, chose a nottoocrowded place near a watersource for encampment.



### श्लोकः
#### मूलम्
विश्वामित्रमनुप्राप्तं श्रुत्वा स नृपतिस्तदा।  
शतानन्दं पुरस्कृत्य पुरोहितमनिन्दितम्॥1.50.6॥  
प्रत्युज्जगाम सहसा विनयेन समन्वितः।

#### शब्दार्थः
सः नृपतिः that king, तदा then, विश्वामित्रम् Viswamitra, अनुप्राप्तम् arrived, श्रुत्वा having heard, अनिन्दितम् free from blemish, पुरोहितम् family priest, शतानन्दम् Satananda, पुरस्कृत्य in front of him, विनयेन with due respect, समन्वितः followed by, सहसा quickly, प्रत्युज्जगाम went forward to welcome him.

#### आङ्ग्लानुवादः
When the king heard of the arrival of Viswamitra he went forward with Satananda, the blemishless family priest walking ahead in order to welcome him with humility.



### श्लोकः
#### मूलम्
ऋत्विजोऽपि महात्मानस्त्वर्घ्यमादाय सत्वरम्॥1.50.7॥  
विश्वामित्राय धर्मेण ददुर्मंन्त्रपुरस्कृतम्।

#### शब्दार्थः
महात्मानः eminent, ऋत्विजोऽपि officiating priests also, सत्वरम् quickly, अर्घ्यम् offerings of worship, आदाय having brought, मन्त्रपुरस्कृतम् with prayers, विश्वामित्राय for Viswamitra, ददुः offered.

#### आङ्ग्लानुवादः
Eminent officiating priests speedily brought the offerings of worship and paid obeisance to Viswamitra with prayers.



### श्लोकः
#### मूलम्
प्रतिगृह्य च तां पूजां जनकस्य महात्मनः॥1.50.8॥  
पप्रच्छ कुशलं राज्ञो यज्ञस्य च निरामयम्।

#### शब्दार्थः
महात्मनः of the Illustrious, जनकस्य Janaka's, तां पूजाम् that homage, प्रतिगृह्य having received, राज्ञः about king,  कुशलम् welfare, यज्ञस्य about sacrifice, निरामयम् च welfare, पप्रच्छ enquired.

#### आङ्ग्लानुवादः
Viswamitra received illustrious king Janaka's worship and enquired about the welfare of the king and the conduct of the sacrifice.



### श्लोकः
#### मूलम्
स तांश्चापि मुनीन् पृष्ट्वा सोपाध्यायपुरोधसः॥1.50.9॥  
यथान्यायं ततस्सर्वैस्समागच्छत्प्रहृष्टवत्।

#### शब्दार्थः
सः Visvamitra, सोपाध्यायपुरोधसः together with spiritual teachers, priests, तान् मुनीन् sages, यथान्यायम् in accordance with tradition, पृष्ट्वा having enquired, ततः afterwards, प्रहृष्टवत् like an immesely delighted person, सर्वैः all, समागच्छत् joined them.

#### आङ्ग्लानुवादः
Viswamitra duly enquired the wellbeing of the sages and the spiritual teachers, priests in right order. And thereafter the rest joined them in great delight.



### श्लोकः
#### मूलम्
अथ राजा मुनिश्रेष्ठं कृताञ्जलिरभाषत॥1.50.10॥  
आसने भगवानास्तां सहैभिर्मुनिपुङ्गवैः।

#### शब्दार्थः
अथ thereafter, राजा the king, कृताञ्जलिः folding the hands in supplication, मुनिश्रेष्ठम् formost of ascetics, अभाषत uttered, भगवान् O Venerable one, एभिः मुनिपुङ्गवैः सह along with these eminent ascetics, आसने seat, आस्ताम् you may be seated.

#### आङ्ग्लानुवादः
The king then folded his hands in supplication to the foremost of ascetics, Viswamitra, saying "O Venerable one please be seated along with the eminent ascetics."



### श्लोकः
#### मूलम्
जनकस्य वचश्श्रुत्वा निषसाद महामुनिः॥1.50.11॥  
पुरोधा ऋत्विजश्चैव राजा च सह मन्त्रिभिः।

#### शब्दार्थः
जनकस्य Janaka's, वचः words, श्रुत्वा having listened, महामुनिः great sage, निषसाद sat down, पुरोधाः family priest, ऋत्विजश्चैव and also officiating priests of the sacrifice, मन्त्रिभिः सह along with counsellors, राजा च and also the king (sat down).

#### आङ्ग्लानुवादः
In response to Janaka's words, great sage Viswamitra occupied his seat. Thereafter the family priests, officiationg priests of the sacrifice, counsellors and also the king occupied their seats according to their rank.



### श्लोकः
#### मूलम्
आसनेषु यथान्यायमुपविष्टान् समन्ततः॥1.50.12॥  
दृष्ट्वा स नृपतिस्तत्र विश्वामित्रमथाब्रवीत्।

#### शब्दार्थः
अथ afterwards, सः नृपतिः that king, तत्र there, समन्ततः on all sides, यथान्यायम् in accordance with their rank, आसनेषु in their seats, उपविष्टान् seated persons, दृष्ट्वा having seen, विश्वामित्रम् addressing, अब्रवीत् spoke.

#### आङ्ग्लानुवादः
Thereafter the king looked on all sides and  saw all of them seated  according to their rank and addressed Viswamitra sayingः



### श्लोकः
#### मूलम्
अद्य यज्ञसमृध्दिर्मे सफला दैवतैः कृता॥1.50.13॥  
अद्य यज्ञफलं प्राप्तं भगवद्दर्शनान्मया।

#### शब्दार्थः
अद्य today, मे my, यज्ञसमृध्दिः prosperity of my sacrifice, सफला is fruitful, दैवतैः by devatas, कृता has been rendered, अद्य today, भगवद्दर्शनात् by your venerable presence, मया by me, यज्ञफलम् fruit of my sacrifice, प्राप्तम् has been obtained.

#### आङ्ग्लानुवादः
"Today my sacrifice has been rendered fruitful by the devatas. I have reaped the fruit of my sacrifice today by your venerable presence.



### श्लोकः
#### मूलम्
धन्योऽस्म्यनुगृहीतोऽस्मि यस्य मे मुनिपुङ्गव॥1.50.14॥  
यज्ञोपसदनं ब्रह्मन् प्राप्तोऽसि मुनिभिः सह।

#### शब्दार्थः
मुनिपुङ्गव O Preeminent among ascetics, ब्रह्मन् O Brahmana, मुनिभिः सह along with these ascetics, यस्य whose so ever, मे my, यज्ञोपसदनम् to sacrificial house, प्रप्तः असि have come, धन्यः अस्मि blessed am I, अनुगृहीतः अस्मि obliged am I.

#### आङ्ग्लानुवादः
O Preeminent among ascetics O brahmana you have come to my sacrificial mandap along with these ascetics Blessed am I Obliged am I.



### श्लोकः
#### मूलम्
द्वादशाहं तु ब्रह्मर्षे शेषमाहुर्मनीषिणः॥1.50.15॥  
ततो भागार्थिनो देवान् द्रष्टुमर्हसि कौशिक।

#### शब्दार्थः
ब्रह्मर्षे O Brahmarshi, मनीषिणः learned men, द्वादशाहन्तु twelve days only, शेषम् remain, आहुः are saying, कौशिक Visvamitra, ततः thereafter, भागार्थिनः claiming their share, देवान् devatas, द्रष्टुम् to see, अर्हसि behoves of you.

#### आङ्ग्लानुवादः
O Brahmarshi learned men say, only twelve days remain for completion of this acrifice. Thereafter O Viswamitra you should see devatas claiming their shares".



### श्लोकः
#### मूलम्
इत्युक्त्वा मुनिशार्दूलं प्रहृष्टवदनस्तदा॥1.50.16॥  
पुनस्तं परिपप्रच्छ प्राञ्जलिः प्रणतो नृपः।

#### शब्दार्थः
नृपः king, मुनिशार्दूलम् addressing tiger among ascetics, इति in this way, उक्त्वा having said, तदा then, प्रहृष्टवदनः with cheerful countenance, प्राञ्जलिः with folded palms, प्रणतः saluting in reverence, पुनः again, तम् him, परिपप्रच्छ asked.

#### आङ्ग्लानुवादः
Having said this, the king (Janaka) with a cheerful countenance and saluting with folded palms again asked that tiger among ascetics (Viswamitra)ः



### श्लोकः
#### मूलम्
इमौ कुमारौ भद्रं ते देवतुल्यपराक्रमौ॥1.50.17॥  
गजसिंहगती वीरौ शार्दूलवृषभोपमौ।  
पद्मपत्रविशालाक्षौ खड्गतूणीधनुर्धरौ॥1.50.18॥  
अश्विनाविव रूपेण समुपस्थितयौवनौ।  
यदृच्छयैव गां प्राप्तौ देवलोकादिवामरौ॥1.50.19॥  
कथं पद्भ्यामिह प्राप्तौ किमर्थं कस्य वा मुने।

#### शब्दार्थः
मुने O Visvamitra, ते भद्रम् prosperity to you, देवतुल्यपराक्रमौ like celestials in prowess, गजसिंहगती having the gait of elephant or lion, वीरौ heros, शार्दूलवृषभोपमौ resembling tiger or bull in strength, पद्मपत्रविशालाक्षौ having expansive eyes like lotuspetals,            खड्गतूणीधनुर्धरौ holding scimitars, quivers and bows, रूपेण in beauty, अश्विनाविव like  Aswins, समुपस्थितयौवनौ approaching the youth, देवलोकात् from celestial world, यदृच्छया on their own free will, गाम् earth, प्राप्तौ reached, अमरौ इव like devatas, इमौ these two, कुमारौ youths, इह here, कथम् how, किमर्थम् for what purpose, पद्भ्याम् by foot, प्राप्तौ have come, कस्य वा to whom do they belong?

#### आङ्ग्लानुवादः
"O Sage (Viswamitra), be blessed. Who are these two young men with the prowess of the celestials the gait of an elephant or a lion? They resemble a tiger or a bull in courage. They have large eyes like lotuspetals. They are armed with scimitars bows and quivers. With their approaching youth, they resemble the Aswinikumaras in beauty. They look like gods who have descended on earth from heaven out of their free will. Whose sons are they? How did they come here on foot? And for what purpose?



### श्लोकः
#### मूलम्
वरायुधधरौ वीरौ कस्य पुत्रौ महामुने॥1.50.20॥  
भूषयन्ताविमं देशं चन्द्रसूर्याविवाम्बरम्।  
परस्परस्य सदृशौ प्रमाणेङ्गितचेष्टितैः॥1.50.21॥  
काकपक्षधरौ वीरौ श्रोतुमिच्छामि तत्त्वतः।

#### शब्दार्थः
महामुने O Great ascetic, वरायुधधरौ holding excellent weapons, वीरौ these heros, कस्य whose, पुत्रौ sons, चन्द्रसूर्यौ Moon and Sun, अम्बरमिव like the sky, इमम् this, देशम् land, भूषयन्तौ adorning, प्रमाणेङ्गितचेष्टितैः in personality, expressions and gestures, परस्परस्य each other, सदृशौ resemble, काकपक्षधरौ mesh of hair falling on their temples, वीरौ about these heroes, तत्त्वतः truely, श्रोतुम् to listen, इच्छामि desiring.

#### आङ्ग्लानुवादः
Great ascetic, these two young men with hair falling on their temples like the wings of a crow, each of them resemble the other in personality, expressions and gestures. Wielding excellent weapons they adorn this land like the Moon and the Sun deck the sky. Whose sons are they? I wish truly to hear about these heroes".



### श्लोकः
#### मूलम्
तस्य तद्वचनं श्रुत्वा जनकस्य महात्मनः॥1.50.22॥  
न्यवेदयन्महात्मानौ पुत्रौ दशरथस्य तौ।

#### शब्दार्थः
महात्मनः of the  magnanimous, जनकस्य Janaka's, तस्य his, तत् वचनम् those words, श्रुत्वा having heard, तौ महात्मानौ those two illustrious ones, दशरथस्य Dasaratha's, पुत्रौ as sons, न्यवेदयत् presented him.

#### आङ्ग्लानुवादः
Hearing the words of the magnanimous Janaka, Viswamitra presented them to him saying that they were the illustrious sons of Dasaratha.



### श्लोकः
#### मूलम्
सिद्धाश्रमनिवासं च राक्षसानां वधं तथा॥1.50.23॥  
तच्चागमनमव्यग्रं विशालायाश्च दर्शनम्।  
अहल्यादर्शनं चैव गौतमेन समागमम्॥1.50.24॥  
महाधनुषि जिज्ञासां कर्तुमागमनं तथा।  
एतत्सर्वं महातेजा जनकाय महात्मने ॥1.50.25॥  
निवेद्य विररामाथ विश्वामित्रो महामुनिः।

#### शब्दार्थः
महातेजाः highly lustrous, महामुनिः great ascetic, विश्वामित्रः Visvamitra, सिद्धाश्रमनिवासं च their stay at siddha ashrama, तथा and, राक्षसानाम् rakshasas', वधम् slaying, अव्यग्रम् undaunted, तत् आगमनम् that journey, विशालायाः Vishala's, दर्शनम् sight of, अहल्या दर्शनं चैव appearance of Ahalya, गौतमेन by Gautama, समागमम् meeting, तथा and, महाधनुषि in Siva's great bow, जिज्ञासाम् inquisitiveness, कर्तुम् to know, आगमनम् purpose of their arrival, एतत्सर्वम् all this, महात्मने to the distinguished, जनकाय for king Janaka, निवेद्य having related, अथ then, विरराम stopped.

#### आङ्ग्लानुवादः
The great ascetic Viswamitra, who was highly powerful related to the distinguished Janaka in full their undaunted journey to Siddhashrama and the slaughter of rakshasas there, the view of the city of Vishala, meeting with Ahalya and Gautama and the inquisitiveness about the great bow which brought them to Mithila and then kept quiet.  

### समाप्तिः
 श्रीमद्रामायणे वाल्मीकीय आदिकाव्ये बालकाणडे पञ्चाशस्सर्गः॥  
Thus ends the fiftieth sarga of Balakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/04-mithilAyAtrA/03/050_mithilA-gatiH.md">
<details><summary><h2>भूषणम् ...{Loading}...</h2></summary>



ततः प्रागुत्तरां गत्वा रामः सौमित्रिणा सह ।  

विश्वामित्रं पुरस्कृत्य यज्ञवाटमुपागमत्  ॥  १।५०।१  ॥   

एवं रामस्य परमपावनत्वमुक्तम् । अथ तस्य सीताविवाहवृत्तान्तं प्रस्तौति
श्रियःपतित्वं प्रतिपादयितुं पञ्चाशे--ततः प्रागित्यादि । प्राच्या
उत्तरस्याश्च दिशो ऽन्तरालं यत्सा प्रागुत्तरा ताम्, ऐशानीं दिशमित्यर्थः ।
ततः तस्मादाश्रमात् । यज्ञवाटं जनकस्येति शेषः  ॥  १।५०।१  ॥   

  

रामस्तु मुनिशार्दूलमुवाच सहलक्ष्मणः ।  

साध्वी यज्ञसमृद्धिर्हि जनकस्य महात्मनः  ॥  १।५०।२  ॥   

रामस्त्विति । यज्ञसमृद्धिः यज्ञसम्भारसामग्री  ॥  १।५०।२  ॥   

  

बहूनीह सहस्राणि नानादेशनिवासिनाम् ।  

ब्राह्मणानां महाभाग वेदाध्ययनशालिनाम्  ॥  १।५०।३  ॥   

तामेवाह--बहूनिति । ब्राह्मणानां सहस्राणीत्यन्वयः । दृश्यन्त इति
वक्ष्यमाणमनुषज्यते  ॥  १।५०।३  ॥   

  

ऋषिवाटाश्च दृश्यन्ते शकटीशतसङ्कुलाः ।  

देशो विधीयतां ब्रह्मन् यत्र वत्स्यामहे वयम्  ॥  १।५०।४  ॥   

ऋषीति । ऋषिवाटाः ऋषिनिवासाः । विधीयतां कल्प्यताम् ।
बहुसङ्कुलत्वेनैवमुक्तम्  ॥  १।५०।४  ॥   

  

रामस्य वचनं श्रुत्वा विश्वामित्रो महामुनिः ।  

निवेशमकरोद्देशे विविक्ते सलिलायुते  ॥  १।५०।५  ॥   

रामस्येति । विविक्ते विजने पूते वा । "विविक्तौ पूतविजनौ" इत्यमरः । आयुते
युक्ते । यौतेर्मिश्रणार्थात् क्तः  ॥  १।५०।५  ॥   

  

विश्वामित्रमनुप्राप्तं श्रुत्वा स नृपतिस्तदा ।  

शतानन्दं पुरस्कृत्य पुरोहितमनिन्दितम् ।  

प्रयुत्ज्जगाम सहसा विनयेन समन्वितः  ॥  १।५०।६  ॥   

विश्वामित्रमिति सार्द्धश्लोकः । प्रत्युज्जगाम
दीक्षितविमितप्रदेशसीमानमनतिलङ्घयन्नित्यर्थः  ॥  १।५०।६  ॥   

  

ऋत्विजो ऽपि महात्मानस्त्वर्घ्यमादाय सत्वरम् ।  

विश्वामित्राय धर्मेण ददुर्मन्त्रपुरस्कृतम्  ॥  १।५०।७  ॥   

ऋत्विज इति । अर्घ्यमित्यातिथ्यस्योपलक्षणम् । मन्त्रपुरस्कृतमित्यनेन
मधुपर्ककरणमुच्यते  ॥  १।५०।७  ॥   

  

प्रतिगृह्य तु तां पूजां जनकस्य महात्मनः ।  

पप्रच्छ कुशलं राज्ञो यज्ञस्य च निरामयम्  ॥  १।५०।८  ॥   

प्रतिगृह्येति । निरामयं निरुपप्लवत्वम्  ॥  १।५०।८  ॥   

  

स तांश्चापि मुनीन् पृष्ट्वा सोपाध्यायपुरोधसः ।  

यथान्यायं ततः सर्वैः समागच्छत् प्रहृष्टवत्  ॥  १।५०।९  ॥   

स इति । तान् अर्घ्यदातृ़न् । सोपाध्यायपुरोधसःउपाध्याया ऋत्विजः, पुरोधाः
शतानन्दः तत्सहितांस्तान्, कुशलं पृष्ट्वेत्यर्थः । सर्वैर्जनैः
शतानन्दऋत्विगादिभिः । प्रहृष्टवत् सहर्षमित्यर्थः । भावे निष्ठा ।
यथान्यायं यथाक्रमं पृष्ट्वेत्यन्वयः  ॥  १।५०।९  ॥   

  

अथ राजा मुनिश्रेष्ठं कृताञ्जलिरभाषत ।  

आसने भगवन्नास्तां सहैभिर्मुनिसत्तमैः  ॥  १।५०।१०  ॥   

अथेति  ॥  १।५०।१०  ॥   

  

जनकस्य वचः श्रुत्वा निषसाद महामुनिः ।  

पुरोधा ऋत्विजश्चैव राजा च सह मन्त्रिभिः  ॥  १।५०।११  ॥   

जनकस्येति । राजा चेति विश्वामित्रवचनादित्यर्थसिद्धम्  ॥  १।५०।११  ॥   

  

आसनेषु यथान्यायमुपविष्टान् समन्ततः ।  

दृष्ट्वा स नृपतिस्तत्र विश्वामित्रमथाब्रवीत्  ॥  १।५०।१२  ॥   

आसनेष्विति । उपविष्टान् तानितिशेष्ाः  ॥  १।५०।१२  ॥   

  

अद्य यज्ञसमृद्धिर्मे सफला दैवतैः कृता ।  

अद्य यज्ञफलं प्राप्तं भगवद्दर्शनान्मया  ॥  १।५०।१३  ॥   

अद्येति । यज्ञसमृद्धिः समग्रता जातेति शेषः । सा दैवतैः सफला कृता च ।
तिष्ठतु यज्ञः, भवद्दर्शनमेव यज्ञफलमित्याह--अद्य यज्ञफलमिति  ॥  १।५०।१३
 ॥   

  

धन्यो ऽस्म्यनुगृहीतो ऽस्मि यस्य मे मुनिपुङ्गव ।  

यज्ञोपसदनं ब्रह्मन् प्राप्तो ऽसि मुनिभिः सह  ॥  १।५०।१४  ॥   

धन्य इति  ॥  १।५०।१४  ॥   

  

द्वादशाहं तु ब्रह्मर्षे शेषमाहुर्मनीषिणः ।  

ततो भागार्थिनो देवान् द्रष्टुमर्हसि कौशिक  ॥  १।५०।१५  ॥   

द्वादशेति । द्वादश अहानि समाहृतानि द्वादशाहं "राजाहःसखिभ्यष्टच्" इति टच्
। "न सङ्ख्यादेः" इत्यह्नादेशाभावः । द्वादशदिनान्यवशिष्टानि यज्ञस्येति
मनीषिणः ऋत्विज आहुः । ततः भागार्थिनो देवानिति द्वादशदिनान्ते सुत्याहोमो
भविष्यतीत्यर्थः  ॥  १।५०।१५  ॥   

  

इत्युक्त्वा मुनिशार्दूलं प्रहृष्टवदनस्तदा ।  

पुनस्तं परिपप्रच्छ प्राञ्जलिः प्रणतो नृपः  ॥  १।५०।१६  ॥   

इतीति । प्रहृष्टेति कुतूहलविशेषः सूच्यते  ॥  १।५०।१६  ॥   

  

इमौ कुमारौ भद्रं ते देवतुल्यपराक्रमौ ।  

गजसिंहगती वीरौ शार्दूलवृषभोपमौ  ॥  १।५०।१७  ॥   

पद्मपत्रविशालाक्षौ खड्गतूणीधनुर्द्धरौ ।  

अश्विनाविव रूपेण समुपस्थितयौवनौ  ॥  १।५०।१८  ॥   

यदृच्छयैव गां प्राप्तौ देवलोकादिवामरौ ।  

कथं पद्भ्यामिह प्राप्तौ किमर्थं कस्य वा मुने  ॥  १।५०।१९  ॥   

वरायुधधरौ वीरौ कस्य पुत्रौ महामुने ।  

भूषयन्ताविमं देशं चन्द्रसूर्याविवाम्बरम्  ॥  १।५०।२०  ॥   

परस्परस्य सदृशौ प्रमाणेङ्गितचेष्टितैः ।  

काकपक्षधरौ वीरौ श्रोतुमिच्छामि तत्त्वतः  ॥  १।५०।२१  ॥   

इमावित्यादिश्लोकपञ्चकं व्याख्यातम्  ॥  १।५०।१७२१  ॥   

  

तस्य तद्वचनं श्रुत्वा जनकस्य महात्मनः ।  

न्यवेदयन्महात्मानौ पुत्रौ दशरथस्य तौ  ॥  १।५०।२२  ॥   

तस्येति । तौ दशरथस्य पुत्राविति न्यवेदयदित्यर्थः  ॥  १।५०।२२  ॥   

  

सिद्धाश्रमनिवासं च राक्षसानां वधं तथा ।  

तच्चागमनमव्यग्रं विशालायाश्च दर्शनम्  ॥  १।५०।२३  ॥   

अहल्यादर्शनं चैव गौतमेन समागमम् ।  

महाधनुषि जिज्ञासां कर्तुमागमनं तथा  ॥  १।५०।२४  ॥   

एतत्सर्वं महातेजा जनकाय महात्मने ।  

निवेद्य विररामाथ विश्वामित्रो महामुनिः  ॥  १।५०।२५  ॥   

इत्यार्षे श्रीरामायणे वाल्मीकीये आदिकाव्ये बालकाण्डे पञ्चाशः सर्गः  ॥  ५०
 ॥   

सिद्धेत्यादित्रयः । अव्यग्रं रक्षःसहस्रावृते मार्गे निर्भयागमनम् ।
जिज्ञासां सारासारपरीक्षाम्  ॥  १।५०।२३२५  ॥   

इति श्रीगोविन्दराजविरचिते श्रीरामायणभूषणे मणिमञ्जीराख्याने
बालकाण्डव्याख्याने पञ्चाशः सर्गः  ॥  ५०  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/04-mithilAyAtrA/03/050_mithilA-gatiH.md">
<details><summary><h2>शिरोमणी ...{Loading}...</h2></summary>



मिथिलोपवनाद्गमनानन्तरकालिकं वृत्तमाह तत इत्यादिभिः । ततः गौतमाश्रमात्
प्रागुत्तरामैशानीं दिशं गत्वा सौमित्रिणा सह रामः विश्वामित्रं पुरस्कृत्य
यज्ञवाटं जनकयज्ञशालामुपागमत्  ॥  १।५०।१  ॥   

  

राम इति । सहलक्ष्मणो रामः मुनिशार्दुलं विश्वामित्रमुवाच तुशब्देनान्ये
ऽपि तत्पार्श्ववर्तिनः मुनयः ऊचुः । तद्वचनमेवाह महात्मनः जनकस्य इयं
यज्ञसमृद्धिः साध्वी । हि शब्दः इयमित्यर्थे  ॥  १।५०।२  ॥   

  

साध्वीत्वमेव बोधयन्नाह बहूनीति । हे महाभाग वेदाध्ययनशालिनां
नानादेशनिवासिनां ब्राह्मणानां बहूनि सहस्राणि शकटीशतसङ्कुलाः
बहुशकटीव्याप्ताः ऋषिवाटाः ऋषिनिवासस्थानानि चेह दृश्यन्ते अतः हे ब्रह्मन्
यत्र वयं वत्स्यामहे स देशः विधीयतां बोध्यताम् । श्लोकद्वयमेकान्वयि  ॥ 
१।५०।३,४  ॥   

  

रामस्येति । महामुनिर्विश्वामित्रः रामस्य वचनं श्रुत्वा विविक्ते जनरहिते
सलिलान्विते जलसमीपे देशे निवासमकरोत्  ॥  १।५०।५  ॥   

  

विश्वामित्रमिति । तदा विविक्तदेशनिवासोत्तरकाले अनुप्राप्तं विश्वामित्रं
श्रुत्वा विनयेन समन्वितः स नृपतिर्जनकः अनिन्दितं पुरोहितं शतानन्दं
पुरस्कृत्य सहसा प्रत्युज्जगाम । सार्धश्लोक एकान्वयी  ॥  १।५०।६  ॥   

  

ऋत्विज इति । सत्वराः त्वरायुक्ता महात्मानः ऋत्विजः धर्मेण
धर्मोत्पादकविधिना मन्त्रपुरस्कृतमर्घ्यमादाय ग्राहयित्वा ददुर्जनकेन
दापयामासुः । किञ्च ऋत्विजः अपिशब्देन जनकः अर्घ्यं गृहीत्वा ददुः  ॥ 
१।५०।७  ॥   

  

प्रतीति । महात्मनः जनकस्य तां पूजां प्रतिगृह्य तुशब्देन ऋत्विजां पूजां
प्रतिगृह्य राज्ञः कुशलं राष्ट्राद्युपद्रवराहित्यं यज्ञस्पय निरामयं
विघ्नराहित्यं च पप्रच्छ  ॥  १।५०।८  ॥   

  

स इति । अथ राजकुशलप्रश्नानन्तरं स विश्वामित्रः सोपाध्यायपुरोधसः
तान्मुनीन् पृष्ट्वा कुशलमिति शेषः । प्रहृष्टवत् यथा स्यात्तथा सर्वैः
ऋषिभिः सार्धं यथार्हं यथायोग्यं समागच्छत् आलिङ्गनमकरोत्  ॥  १।५०।९  ॥   

  

अथेति । अथ कुशलप्रश्नानन्तरं मुनिश्रेष्ठं विश्वामित्रं कृताञ्जलिः
प्रणयसूचकबद्धयुगलकरः राजा जनकः अभाषत । तद्भाषणमेवाह हे भगवन् एभिः
मुनिसत्तमैः सह आसने आस्ताम्  ॥  १।५०।१०  ॥   

  

जनकस्येति । महामुनिः विश्वामित्रः जनकस्य वचः श्रुत्वा निषसाद आसने इति
शेषः । अर्धमेकान्वयि । पुरोधाः शतानन्दः ऋत्विजश्च मन्त्रिभिः सह राजा
जनकश्च यथान्यायं समन्ततः विश्वामित्रस्य चतुर्दिक्षु एव आसनेषु उपविष्टाः
अभवन्निति शेषः । नृपतिः स राजा जनकः तत्र तस्मिन् समाजे विश्वामित्रं
दृष्ट्वा अब्रवीत्  ॥  १।५०।११,१२  ॥   

  

तद्वचनमेवाह अद्येत्यादिश्लोकत्रयेण । मे मम यज्ञसमृद्धिः दैवतैः सफला
फलसहिता अद्य कृता । ननु तत्फलं कदा प्राप्स्यसीत्यत आह मया अद्यैव
भगवद्दर्शनात् यज्ञफलं प्राप्तं सर्वं वाक्यं सावधारणं भवतीतिन्यायेन एव
कारलाभः एतेन स्वेप्सितयज्ञफलप्राप्तेरतिसांनिध्यं बोधितम् तेन
तत्फलप्रापकशकुनविशेषो जात इति ध्वनितम्  ॥  १।५०।१३  ॥   

  

धन्य इति । हे मुनिपुङ्गव हे ब्रह्मन् यस्य मे यज्ञोपसदनं यज्ञशालासमीपं
मुनिभिः सह त्वं प्राप्तो ऽसि सो ऽहं धन्यो ऽस्मि । तत्र हेतुः यतः
अनुगृहीतो ऽस्मि अनुग्रहमन्तरा अत्रागमनं न स्यादिति भावः  ॥  १।५०।१४  ॥   

  

द्वादशाहमिति । हे ब्रह्मर्षे मनीषिणः ऋत्विजः यज्ञस्य द्वादशाहं
द्वादशदिनानि एव शेषमाहुस्ततस्तस्माद्धेतोः हे कौशिक भागार्थिनो देवान्
द्रष्टुं त्वमर्हसि । तुशब्द एवार्थे  ॥  १।५०।१५  ॥   

  

इतीति । प्रहृष्टवदनः प्राञ्जलिः प्रयतः नृपोजनकस्तदा स्थितिकाले
मुनिशार्दूलं तं विश्वामित्रमिति वचनमुक्त्वा पुनः परिपप्रच्छ  ॥  १।५०।१६
 ॥   

  

तत्प्रश्नमेवाह इमावित्यादिश्लोकचतुष्टयेन । एवमानुपूर्वीका इमे चत्वारः
श्लोकाः अष्टचत्वारिंशे सर्गे सुमतिप्रश्ने पूर्वमप्युक्तास्ते तत्रैव
व्याख्याता अतो अत्र न व्याख्यायन्ते इमाविति  ॥  १।५०।१७  ॥   

  

यदृच्छयेति  ॥  १।५०।१८  ॥   

  

वरेति  ॥  १।५०।१९  ॥   

  

परस्परेति  ॥  १।५०।२०  ॥   

  

तस्येति । महात्मनस्तस्य जनकस्य तत् रामलक्ष्मणप्रश्नविषयकं वचनं श्रुत्वा
महात्मानौ ईश्वरैरपि पूजितस्वरूपौ तौ प्रकटितौ दशरथस्य पुत्रौ न्यवेदयत्  ॥ 
१।५०।२१  ॥   

  

सिद्धेति । आगमनमयोध्यातः सिद्धाश्रमप्राप्तिं सिद्धाश्रमनिवासं च तथा तत्र
राक्षसानां वधमव्यग्रं यथा स्यात्तथा विशालायाः दर्शनं च  ॥  १।५०।२२  ॥   

  

अहल्यादर्शनं गौतमेन समागमं च महाधनुषि जिज्ञासां तत्त्वनिश्चयं
कर्तुमागमनं च न्यवेदयत् इत्यनुकर्षः । एवतथाशब्दौ चार्थौ ।
श्लोकद्वयमेकान्वयि  ॥  १।५०।२३  ॥   

  

उपसंहरन्नाह एतदिति । महातेजाः महामुनिः विश्वामित्रः महात्मने जनकाय अथ
मङ्गलं यथा स्यात्तथा एतत्सर्वं निवेद्य विरराम  ॥  १।५०।२४  ॥   

  

इति श्रीमद्वाल्मीकीयरामायणव्याख्याने रामायणशिरोमणौ बालकाण्डे पञ्चाशः
सर्गः  ॥  १।५०  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/04-mithilAyAtrA/03/050_mithilA-gatiH.md">
<details><summary><h2>तिलकम् ...{Loading}...</h2></summary>



प्रागुत्तरामैशानीम् । ततो गौतमाश्रमात्  ॥  १।५०।१,२  ॥   

  

बहूनीति । दृश्यन्त इति शेषः  ॥  १।५०।३  ॥   

  

शकटीतमग्निहोत्रसम्भारवाहकम् । ऋषिवाटा यज्ञार्थमागतानां साग्निहोत्रऋषीणां
निवासाः । एवं नैबिड्यात्स्वावासदेशविचारः । देश इत्यादि । देशो
निवासस्थानम् । विधीयताम् विचार्यताम्  ॥  १।५०।४  ॥   

  

विविक्ते सलिलन्वित इत्यनेनानुष्ठानसौकर्यम्  ॥  १।५०।५,६  ॥   

  

ऋत्विजो ऽपीत्यत्र पुरस्कृत्येत्यनुकर्षः  ॥  १।५०।७  ॥   

  

धर्मेण शास्त्रमार्गेण । ददौ अर्ध्यमिति शेषः ।
धर्मपुरस्कृतमित्यर्घ्यविशेषणम् । "महाजं वा महोक्षं वा
श्रोत्रियायोपकल्पयेत्" इति शास्त्रोक्तेन धर्मसाधनेन पुरस्कृतम् ।
तत्सहितमिति यावत्  ॥  १।५०।८  ॥   

  

राज्ञः कुशलम् निरामयम् । यज्ञस्य निरामयं कुशलं निर्विघ्नत्वमविकलत्वं वा
यज्ञस्य कुशलम् । स विश्वामित्रस्तानर्घ्यदातृ़न्पृष्ट्वा । कुशलमिति शेषः
 ॥  १।५०।९  ॥   

  

यथार्हम् यथान्यायम् । प्रहृष्टवत्प्रहर्षवत् । तोषसहितं यथा भवति
तथेत्यर्थः । समागच्छत्सन्तोषसहितमालिङ्गनं यथा भवति तथा सर्वैः सङ्गतो
बभूवेत्यर्थः  ॥  १।५०।१०१२  ॥   

  

यज्ञसमृद्धिरङ्गवैकल्यराहित्यं साद्गुण्यं च । अत एव सफला कृता । इष्टिरिति
शेषः  ॥  १।५०।१३,१४  ॥   

  

तत्र हेतुमाह यज्ञोपसदनमिति । यज्ञस्थानम् । द्वादशाहम् द्वादशदिनानि ।
दीक्षां कर्तव्यत्वेनाहुः । दीक्षायास्तावन्ति दिनान्यवशिष्टानि । ऋत्विज
आहुः  ॥  १।५०।१५  ॥   

  

विश्वामित्रस्य योगेन सर्वसामर्थ्यादाह देवान्द्रष्टुमर्हसीति  ॥  १।५०।१६
 ॥   

  

इमौ कुमारावित्यादि व्याख्यातप्रायम्  ॥  १।५०।१७,१८  ॥   

  

पद्भ्याम् वाहनरहिताभ्याम् । पद्वपत्रकोमलत्वात्कथमेतद्दूरं प्राप्ताविति
विस्मयः । किमर्थमिति प्रयोजनप्रश्नः । कस्य वेति । पुत्राविति शेषः ।
उत्तरश्लोको यदि प्रमाणं तर्ह्यस्यैव विवरणं बोध्यम् । केचित्तु कस्येतस्य
पुरुषस्य कार्यं साधयितुमिति शेषमाहुः, तत्प्रयोजनप्रश्नेनैव गतार्थम्  ॥ 
१।५०।१९२१  ॥   

  

"निवेदयत्" इति पाठे ऽडभाव आर्षः  ॥  १।५०।२२  ॥   

  

तत्राव्यग्रमागमनं रक्षःसमाक्रान्ते ऽपि मार्गे भयरहितमागमनम्  ॥  १।५०।२३
 ॥   

  

महाधनुषि जिज्ञासां तद्विषयां रामस्य दिदृक्षाम् । ज्ञानमिह दर्शनरूपम् ।
यद्वा धनुर्निष्ठसारजिज्ञासाम् । तथादृष्टस्य तस्य सज्जीकरणादिकं च
कर्तुमागमनमित्येतत्सर्वं निवेद्य । "विरराम तदा" इति पाठे ऽर्थश्चिन्त्यः
 ॥  १।५०।२४,२५  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये बालकाण्डे
पञ्चाशः सर्गः  ॥  ५०  ॥   

  



</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/04-mithilAyAtrA/03/050_mithilA-gatiH.md">
<details><summary><h2>द्राविडपाठः ...{Loading}...</h2></summary>


ततः प्रागुत्तरां गत्वा रामः सौमित्रिणा सह।  
विश्वामित्रं पुरस्कृत्य यज्ञवाटमुपागमत् ॥ 1.50.1 ॥   
रामस्तु मुनिशार्दूलमुवाच सहलक्ष्मणः।  
साध्वी यज्ञसमृद्धिर्हि जनकस्य महात्मनः ॥ 1.50.2 ॥   
बहूनीह सहस्राणि नानादेशनिवासिनाम्।  
ब्राह्मणानां महाभाग वेदाध्ययनशालिनाम् ॥ 1.50.3 ॥   
ऋषिवाटाश्च दृश्यन्ते शकटीशतसङ्कुलाः।  
देशो विधीयतां ब्रह्मन् यत्र वत्स्यामहे वयम् ॥ 1.50.4 ॥   
रामस्य वचनं श्रुत्वा विश्वामित्रो महामुनिः।  
निवेशमकरोद्देशे विविक्ते सलिलायुते ॥ 1.50.5 ॥   
शतानन्दं पुरस्कृत्य पुरोहितमनिन्दितम्।  
प्रयुत्ज्जगाम सहसा विनयेन समन्वितः ॥ 1.50.6 ॥   
ऋत्विजोऽपि महात्मानस्त्वर्घ्यमादाय सत्वरम्।  
विश्वामित्राय धर्मेण ददुर्मन्त्रपुरस्कृतम् ॥ 1.50.7 ॥   
प्रतिगृह्य तु तां पूजां जनकस्य महात्मनः।  
पप्रच्छ कुशलं राज्ञो यज्ञस्य च निरामयम् ॥ 1.50.8 ॥   
स तांश्चापि मुनीन् पृष्ट्वा सोपाध्यायपुरोधसः।  
यथान्यायं ततः सर्वैः समागच्छत् प्रहृष्टवत् ॥ 1.50.9 ॥   
अथ राजा मुनिश्रेष्ठं कृताञ्जलिरभाषत।  
आसने भगवन्नास्तां सहैभिर्मुनिसत्तमैः ॥ 1.50.10 ॥   
जनकस्य वचः श्रुत्वा निषसाद महामुनिः।  
पुरोधा ऋत्विजश्चैव राजा च सह मन्त्रिभिः ॥ 1.50.11 ॥   
आसनेषु यथान्यायमुपविष्टान् समन्ततः।  
दृष्ट्वा स नृपतिस्तत्र विश्वामित्रमथाब्रवीत् ॥ 1.50.12 ॥   
अद्य यज्ञसमृद्धिर्मे सफला दैवतैः कृता।  
अद्य यज्ञफलं प्राप्तं भगवद्दर्शनान्मया ॥ 1.50.13 ॥   
धन्योऽस्म्यनुगृहीतोऽस्मि यस्य मे मुनिपुङ्गव।  
यज्ञोपसदनं ब्रह्मन् प्राप्तोऽसि मुनिभिः सह ॥ 1.50.14 ॥   
द्वादशाहं तु ब्रह्मर्षे शेषमाहुर्मनीषिणः।  
ततो भागार्थिनो देवान् द्रष्टुमर्हसि कौशिक ॥ 1.50.15 ॥   
इत्युक्त्वा मुनिशार्दूलं प्रहृष्टवदनस्तदा।  
पुनस्तं परिपप्रच्छ प्राञ्जलिः प्रणतो नृपः ॥ 1.50.16 ॥   
इमौ कुमारौ भद्रं ते देवतुल्यपराक्रमौ।  
गजसिंहगती वीरौ शार्दूलवृषभोपमौ ॥ 1.50.17 ॥   
पद्मपत्रविशालाक्षौ खड्गतूणीधनुर्द्धरौ।  
अश्विनाविव रूपेण समुपस्थितयौवनौ ॥ 1.50.18 ॥   
यदृच्छयैव गां प्राप्तौ देवलोकादिवामरौ।  
कथं पद्भ्यामिह प्राप्तौ किमर्थं कस्य वा मुने ॥ 1.50.19 ॥   
वरायुधधरौ वीरौ कस्य पुत्रौ महामुने।  
भूषयन्ताविमं देशं चन्द्रसूर्याविवाम्बरम् ॥ 1.50.20 ॥   
परस्परस्य सदृशौ प्रमाणेङ्गितचेष्टितैः।  
काकपक्षधरौ वीरौ श्रोतुमिच्छामि तत्त्वतः ॥ 1.50.21 ॥   
तस्य तद्वचनं श्रुत्वा जनकस्य महात्मनः।  
न्यवेदयन्महात्मानौ पुत्रौ दशरथस्य तौ ॥ 1.50.22 ॥   
सिद्धाश्रमनिवासं च राक्षसानां वधं तथा।  
तच्चागमनमव्यग्रं विशालायाश्च दर्शनम् ॥ 1.50.23 ॥   
अहल्यादर्शनं चैव गौतमेन समागमम्।  
महाधनुषि जिज्ञासां कर्तुमागमनं तथा ॥ 1.50.24 ॥   
एतत्सर्वं महातेजा जनकाय महात्मने।  
निवेद्य विररामाथ विश्वामित्रो महामुनिः ॥ 1.50.25 ॥   

</details>
</div>
