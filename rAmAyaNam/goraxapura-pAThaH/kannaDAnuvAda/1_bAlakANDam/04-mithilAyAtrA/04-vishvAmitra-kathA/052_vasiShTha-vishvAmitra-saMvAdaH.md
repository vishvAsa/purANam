+++
title = "०५२ वसिष्ठ-विश्वामित्र-संवादः"
title_english = "052 he legend of Vishvamitra contd"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-052-_Vasista_Vishvamithrayoh_Samvadhaha_.mp3"></div>
</details>



<details><summary>ಭಾಗಸೂಚನಾ</summary>

ಮಹರ್ಷಿ ವಸಿಷ್ಠರಿಂದ ವಿಶ್ವಾಮಿತ್ರನ ಸತ್ಕಾರ. ಬೇಕಾದ ವಸ್ತುಗಳನ್ನು ಸೃಷ್ಟಿಗೊಳಿಸುವಂತೆ ಕಾಮಧೇನುವಿಗೆ ಆದೇಶ
</details>

###### 1


<details><summary>ಮೂಲಮ್</summary>

ಸ ದೃಷ್ಟ್ವಾ ಪರಮಪ್ರೀತೋ ವಿಶ್ವಾಮಿತ್ರೋ ಮಹಾಬಲಃ ।  
ಪ್ರಣತೋ ವಿನಯಾದ್ ವೀರೋ ವಸಿಷ್ಠಂ ಜಪತಾಂ ವರಮ್ ॥
</details>

<details><summary>ಅನುವಾದ</summary>

ಜಪ ಮಾಡುವವರಲ್ಲಿ ಶ್ರೇಷ್ಠರಾದ ವಸಿಷ್ಠರ ದರ್ಶನ ಪಡೆದು ಮಹಾಬಲಿ ವೀರ ವಿಶ್ವಾಮಿತ್ರನು ಬಹಳ ಸಂತೋಷದಿಂದ ಹಾಗೂ ವಿನಯದಿಂದ ಅವರ ಚರಣಗಳಲ್ಲಿ ನಮಸ್ಕರಿಸಿದನು.॥1॥
</details>

###### 2


<details><summary>ಮೂಲಮ್</summary>

ಸ್ವಾಗತಂ ತವ ಚೇತ್ಯುಕ್ತೋ ವಸಿಷ್ಠೇನ ಮಹಾತ್ಮನಾ ।  
ಆಸನಂ ಚಾಸ್ಯ ಭಗವಾನ್ ವಸಿಷ್ಠೋ ವ್ಯಾದಿದೇಶಹ ॥
</details>

<details><summary>ಅನುವಾದ</summary>

ಆಗ ಮಹಾತ್ಮ ವಸಿಷ್ಠರು ರಾಜನೇ! ನಿನಗೆ ಸ್ವಾಗತವಿರಲಿ. ಹೀಗೆ ಹೇಳಿ ಪೂಜ್ಯರಾದ ವಸಿಷ್ಠರು ರಾಜನಿಗೆ ಕುಳಿತುಕೊಳ್ಳಲು ಆಸನ ನೀಡಿದರು.॥2॥
</details>

###### 3


<details><summary>ಮೂಲಮ್</summary>

ಉಪವಿಷ್ಟಾಯಚ ತದಾ ವಿಶ್ವಾಮಿತ್ರಾಯ ಧೀಮತೇ ।  
ಯಥಾನ್ಯಾಯಂ ಮುನಿವರಃ ಫಲಮೂಲಮುಪಾಹರತ್ ॥
</details>

<details><summary>ಅನುವಾದ</summary>

ಧೀಮಂತ ವಿಶ್ವಾಮಿತ್ರನು ಆಸನದಲ್ಲಿ ವಿರಾಜಿಸಿದಾಗ ಮುನಿವರ ವಸಿಷ್ಠರು ಅವನಿಗೆ ವಿಧಿವತ್ತಾಗಿ ಫಲ-ಮೂಲಗಳ ಉಪಾಹಾರ ಅರ್ಪಿಸಿದರು.॥3॥
</details>

###### 4


<details><summary>ಮೂಲಮ್</summary>

ಪ್ರತಿಗೃಹ್ಯ ತು ತಾಂ ಪೂಜಾಂ ವಸಿಷ್ಠಾದ್ರಾಜಸತ್ತಮಃ ।  
ತಪೋಗ್ನಿಹೋತ್ರಶಿಷ್ಯೇಷು ಕುಶಲಂ ಪರ್ಯಪೃಚ್ಛತ ॥
</details>

###### 5


<details><summary>ಮೂಲಮ್</summary>

ವಿಶ್ವಾಮಿತ್ರೋ ಮಹಾತೇಜಾ ವನಸ್ಪತಿಗಣೇ ತದಾ ।  
ಸರ್ವತ್ರ ಕುಶಲಂ ಪ್ರಾಹ ವಸಿಷ್ಠೋರಾಜಸತ್ತಮಮ್ ॥
</details>

<details><summary>ಅನುವಾದ</summary>

ವಸಿಷ್ಠರಿಂದ ಆತಿಥ್ಯವನ್ನು ಸ್ವೀಕರಿಸಿ ರಾಜಶಿರೋಮಣಿ ಮಹಾತೇಜಸ್ವೀ ವಿಶ್ವಾಮಿತ್ರನು ಅವರ ತಪಸ್ಸು, ಅಗ್ನಿಹೋತ್ರ, ಶಿಷ್ಯವರ್ಗವನ್ನು ಮತ್ತು ಲತಾ-ವೃಕ್ಷಾದಿಗಳ ಕ್ಷೇಮ ಸಮಾಚಾರ ಕೇಳಿದನು ಮತ್ತೆ ವಸಿಷ್ಠರು ರಾಜನಲ್ಲಿ ಎಲ್ಲವೂ ಕುಶಲ ಮಂಗಲವಾಗಿರುವುದನ್ನು ತಿಳಿಸಿದರು.॥4-5॥
</details>

###### 6


<details><summary>ಮೂಲಮ್</summary>

ಸುಖೋಪವಿಷ್ಟಂ ರಾಜಾನಂ ವಿಶ್ವಾಮಿತ್ರಂ ಮಹಾತಪಾಃ ।  
ಪಪ್ರಚ್ಛ ಜಪತಾಂ ಶ್ರೇಷ್ಠೋ ವಸಿಷ್ಠೋ ಬ್ರಹ್ಮಣಃಸುತಃ ॥
</details>

<details><summary>ಅನುವಾದ</summary>

ಜಪ ಮಾಡುವವರಲ್ಲಿ ಶ್ರೇಷ್ಠ ಬ್ರಹ್ಮಕುಮಾರ ಮಹಾತಪಸ್ವೀ ವಸಿಷ್ಠರು ಸುಖವಾಗಿ ಕುಳಿತಿರುವ ರಾಜಾ ವಿಶ್ವಾಮಿತ್ರನಲ್ಲಿ ಈ ಪ್ರಕಾರ ಕೇಳಿದರು.॥6॥
</details>

###### 7


<details><summary>ಮೂಲಮ್</summary>

ಕಚ್ಚಿತ್ತೇ ಕುಶಲಂ ರಾಜನ್ ಕಚ್ಚಿದ್ಧರ್ಮೇಣ ರಂಜಯನ್ ।  
ಪ್ರಜಾಃ ಪಾಲಯಸೇ ರಾಜನ್ ರಾಜವೃತ್ತೇನ ಧಾರ್ಮಿಕ ॥
</details>

<details><summary>ಅನುವಾದ</summary>

ರಾಜನೇ! ನೀನು ಕುಶಲನಾಗಿರುವೆಯಲ್ಲ? ಧರ್ಮಾತ್ಮಾ ನರೇಶನೇ! ನೀನು ಧರ್ಮಪೂರ್ವಕ ಪ್ರಜೆಯನ್ನು ಸಂತೋಷ ಪಡಿಸುತ್ತಾ ರಾಜೋಚಿತ ರೀತಿ-ನೀತಿಯಿಂದ ಪ್ರಜೆಯನ್ನು ಪಾಲಿಸುತ್ತಿರುವೆಯಲ್ಲ.॥7॥
</details>

###### 8


<details><summary>ಮೂಲಮ್</summary>

ಕಚ್ಚಿತ್ತೇ ಸಂಭೃತಾ ಭೃತ್ಯಾಃ ಕಚ್ಚಿತ್ತಿಷ್ಠಂತಿ ಶಾಸನೇ ।  
ಕಚ್ಚಿತ್ತೇ ವಿಜಿತಾಃ ಸರ್ವೇ ರಿಪವೋ ರಿಪುಸೂದನ ॥
</details>

<details><summary>ಅನುವಾದ</summary>

ಶತ್ರುಸೂದನ! ನೀನು ನಿನ್ನ ಭೃತ್ಯರನ್ನು ಚೆನ್ನಾಗಿ ಪೋಷಿಸುತ್ತಿರುವೆಯಲ್ಲ? ಅವರು ನಿನ್ನ ಆಜ್ಞೆಗಧೀನರಾಗಿ ಇರುವರಲ್ಲ? ನೀನು ಸಮಸ್ತ ಶತ್ರುಗಳ ಮೇಲೆ ವಿಜಯಸಾಧಿಸಿರುವೆಯಲ್ಲ.॥8॥
</details>

###### 9


<details><summary>ಮೂಲಮ್</summary>

ಕಚ್ಚಿದ್ಬಲೇಷು ಕೋಶೇಷು ಮಿತ್ರೇಷು ಚ ಪರಂತಪ ।  
ಕುಶಲಂ ತೇ ನರವ್ಯಾಘ್ರ ಪುತ್ರ ಪೌತ್ರೆತಥಾನಘ ॥
</details>

<details><summary>ಅನುವಾದ</summary>

ಪರಂತಪ, ಪುರುಷ ಸಿಂಹ, ಪುಣ್ಯಾತ್ಮನಾದ ರಾಜನೇ! ನಿನ್ನ ಸೈನ್ಯ, ಕೋಶ, ಮಿತ್ರರು, ಪುತ್ರ-ಪೌತ್ರರು ಎಲ್ಲರೂ ಕುಶಲರುತಾನೆ.॥9॥
</details>

###### 10


<details><summary>ಮೂಲಮ್</summary>

ಸರ್ವತ್ರ ಕುಶಲಂ ರಾಜಾ ವಸಿಷ್ಠಂ ಪ್ರತ್ಯುದಾಹರತ್ ।  
ವಿಶ್ವಾಮಿತ್ರೋ ಮಹಾತೇಜಾ ವಸಿಷ್ಠಂ ವಿನಯಾನ್ವಿತಮ್ ॥
</details>

<details><summary>ಅನುವಾದ</summary>

ಆಗ ಮಹಾತೇಜಸ್ವಿ ರಾಜಾವಿಶ್ವಾಮಿತ್ರನು ವಿನಯಶೀಲ ವಸಿಷ್ಠರಲ್ಲಿ ಹೌದು, ಪೂಜ್ಯರೇ! ನಮ್ಮಲ್ಲಿ ಎಲ್ಲೆಡೆ ಕುಶಲವೇ ಇದೆ ಎಂದು ಉತ್ತರಿಸಿದನು.॥10॥
</details>

###### 11


<details><summary>ಮೂಲಮ್</summary>

ಕೃತ್ವಾ ತೌ ಸುಚಿರಂ ಕಾಲಂ ಧರ್ಮಿಷ್ಠೌ ತಾಃ ಕಥಾಸ್ತದಾ ।  
ಮುದಾ ಪರಮಯಾ ಯುಕ್ತೌ ಪ್ರೀಯೇತಾಂ ತೌ ಪರಸ್ಪರಮ್ ॥
</details>

<details><summary>ಅನುವಾದ</summary>

ಅನಂತರ ಆ ಇಬ್ಬರು ಧರ್ಮಾತ್ಮರು ಬಹಳ ಪ್ರಸನ್ನತೆಯಿಂದ ಬಹಳ ಹೊತ್ತು ಪರಸ್ಪರ ಮಾತುಕಥೆಯಾಡುತ್ತಾ ಇದ್ದರು. ಆಗ ಇಬ್ಬರಿಗೂ ಪರಸ್ಪರ, ಬಹಳ ಪ್ರೇಮವುಂಟಾಯಿತು.॥11॥
</details>

###### 12


<details><summary>ಮೂಲಮ್</summary>

ತತೋ ವಸಿಷ್ಠೋಭಗವಾನ್ ಕಥಾಂತೇ ರಘುನಂದನ ।  
ವಿಶ್ವಾಮಿತ್ರಮಿದಂ ವಾಕ್ಯಮುವಾಚ ಪ್ರಹಸನ್ನಿವ ॥
</details>

<details><summary>ಅನುವಾದ</summary>

ರಘುನಂದನ! ಮಾತುಕಥೆಯ ಬಳಿಕ ಭಗವಾನ್ ವಸಿಷ್ಠರು ವಿಶ್ವಾಮಿತ್ರನಲ್ಲಿ ನಗುತ್ತಾ ಇಂತೆಂದರು.॥12॥
</details>

###### 13


<details><summary>ಮೂಲಮ್</summary>

ಆತಿಥ್ಯಂ ಕರ್ತುಮಿಚ್ಛಾಮಿ ಬಲಸ್ಯಾಸ್ಯ ಮಹಾಬಲ ।  
ತವ ಚೈವಾಪ್ರಮೇಯಸ್ಯ ಯಥಾರ್ಹಂ ಸಂಪ್ರತೀಚ್ಛ ಮೇ ॥
</details>

<details><summary>ಅನುವಾದ</summary>

ಮಹಾಬಲಿ ರಾಜನೇ! ನಿನ್ನ ಪ್ರಭಾವ ಅಸೀಮವಾಗಿದೆ. ನಾನು ನಿನ್ನ ಮತ್ತು ಸೈನ್ಯದ ಯಥಾಯೋಗ್ಯ ಆತಿಥ್ಯ ಸತ್ಕಾರ ಮಾಡಲು ಬಯಸುತ್ತೇನೆ. ನೀನು ನನ್ನ ವಿನಂತಿಯನ್ನು ಸ್ವೀಕರಿಸು.॥13॥
</details>

###### 14


<details><summary>ಮೂಲಮ್</summary>

ಸತ್ಕ್ರಿಯಾಂ ಹಿ ಭವಾನೇತಾಂ ಪ್ರತೀಚ್ಛತು ಮಯಾಕೃತಾಮ್ ।  
ರಾಜಂಸ್ತ್ವಮತಿಥಿಶ್ರೇಷ್ಠಃ ಪೂಜನೀಯಃ ಪ್ರಯತ್ನತಃ ॥
</details>

<details><summary>ಅನುವಾದ</summary>

ರಾಜನೇ! ನೀನು ಅತಿಥಿಗಳಲ್ಲಿ ಶ್ರೇಷ್ಠನಾಗಿರುವೆ, ಅದಕ್ಕಾಗಿ ಪ್ರಯತ್ನಪೂರ್ವಕ ನಿನ್ನನ್ನು ಸತ್ಕರಿಸುವುದು ನನ್ನ ಕರ್ತವ್ಯವಾಗಿದೆ. ಆದ್ದರಿಂದ ನಾನು ಮಾಡುವ ಸತ್ಕಾರವನ್ನು ಸ್ವೀಕರಿಸಬೇಕ.॥14॥
</details>

###### 15


<details><summary>ಮೂಲಮ್</summary>

ಏವಮುಕ್ತೋ ವಸಿಷ್ಠೇನ ವಿಶ್ವಾಮಿತ್ರೋ ಮಹಾಮತಿಃ ।  
ಕೃತಮಿತ್ಯಬ್ರವೀದ್ರಾಜಾ ಪ್ರಿಯವಾಕ್ಯೇನ ಮೇ ತ್ವಯಾ ॥
</details>

<details><summary>ಅನುವಾದ</summary>

ವಸಿಷ್ಠರು ಹೀಗೆ ಹೇಳಿದಾಗ ಮಹಾ ಬುದ್ಧಿವಂತ ರಾಜಾ ವಿಶ್ವಾಮಿತ್ರನು ಹೇಳಿದನು - ಮುನಿಗಳೇ! ನಿಮ್ಮ ಸತ್ಕಾರಪೂರ್ಣ ವಚನಗಳಿಂದಲೇ ನನ್ನ ಎಲ್ಲ ಸತ್ಕಾರವಾದಂತಾಯಿತು.॥15॥
</details>

###### 16


<details><summary>ಮೂಲಮ್</summary>

ಫಲಮೂಲೇನ ಭಗವನ್ ವಿದ್ಯತೇ ಯತ್ತವಾಶ್ರಮೇ ।  
ಪಾದ್ಯೇನಾಚಮನೀಯೇನ ಭಗವದ್ದರ್ಶನೇನ ಚ ॥
</details>

<details><summary>ಅನುವಾದ</summary>

ಪೂಜ್ಯರೇ! ನಿಮ್ಮ ಆಶ್ರಮದಲ್ಲಿರುವ ಫಲ-ಮೂಲ, ಅರ್ಘ್ಯ-ಪಾದ್ಯ, ಆಚಮನೀಯ ಮೊದಲಾದ ವಸ್ತು ಗಳಿಂದ ನನ್ನ ಆದರ ಸತ್ಕಾರ ಚೆನ್ನಾಗಿ ನಡೆಯಿತು. ಎಲ್ಲಕ್ಕಿಂತ ಮಿಗಿಲಾಗಿ ನಿಮ್ಮ ದರ್ಶನವಾಯಿತು. ಇದರಿಂದಲೇ ನನ್ನ ಪೂಜೆ ಆಗಿ ಹೋಯಿತು.॥16॥
</details>

###### 17


<details><summary>ಮೂಲಮ್</summary>

ಸರ್ವಥಾ ಚ ಮಹಾಪ್ರಾಜ್ಞ ಪೂಜಾರ್ಹೇಣ ಸುಪೂಜಿತಃ ।  
ನಮಸ್ತೇಽಸ್ತು ಗಮಿಷ್ಯಾಮಿ ಮೈತ್ರೇಣೇಕ್ಷಸ್ವ ಚಕ್ಷುಷಾ ॥
</details>

<details><summary>ಅನುವಾದ</summary>

ಮಹಾಜ್ಞಾನಿಗಳಾದ ಮಹರ್ಷಿಗಳೇ! ನೀವು ಸರ್ವಥಾ ನನಗೆ ಪೂಜನೀಯರಾಗಿದ್ದೀರಿ. ಹೀಗಿದ್ದರೂ ನೀವು ನನ್ನನ್ನು ಪೂಜಿಸಿದ್ದೀರಿ. ನಿಮಗೆ ವಂದನೆಗಳು; ಈಗ ನಾನು ಇಲ್ಲಿಂದ ಹೊರಡುವೆನು. ನೀವು ಮೈತ್ರಿಯುಕ್ತ ದೃಷ್ಟಿಯಿಂದ ನನ್ನ ಕಡೆಗೆ ನೋಡಿರಿ.॥17॥
</details>

###### 18


<details><summary>ಮೂಲಮ್</summary>

ಏವಂ ಬ್ರುವಂತಂ ರಾಜಾನಂ ವಸಿಷ್ಠಃ ಪುನರೇವ ಹಿ ।  
ನ್ಯಮಂತ್ರಯತ ಧರ್ಮಾತ್ಮಾ ಪುನಃ ಪುನರುದಾರಧೀಃ ॥
</details>

<details><summary>ಅನುವಾದ</summary>

ಹೀಗೆ ಹೇಳುತ್ತಿರುವ ವಿಶ್ವಾಮಿತ್ರನಲ್ಲಿ-ಉದಾರ ಬುದ್ಧಿಯುಳ್ಳ ಧರ್ಮಾತ್ಮಾ ವಸಿಷ್ಠರು ತಮ್ಮ ಆಮಂತ್ರಣವನ್ನು ಸ್ವೀಕರಿಸುವಂತೆ ಪದೇ ಪದೇ ಒತ್ತಾಯಪಡಿಸಿದರು.॥18॥
</details>

###### 19


<details><summary>ಮೂಲಮ್</summary>

ಬಾಢಮಿತ್ಯೇವ ಗಾಧೇಯೋ ವಸಿಷ್ಠಂ ಪ್ರತ್ಯುವಾಚ ಹ ।  
ಯಥಾಪ್ರಿಯಂ ಭಗವತಸ್ತಥಾಸ್ತು ಮುನಿಪುಂಗವ ॥
</details>

<details><summary>ಅನುವಾದ</summary>

ಆಗ ಗಾಧಿನಂದನ ವಿಶ್ವಾಮಿತ್ರನು ‘ಬಹಳ ಒಳ್ಳೆಯದು ನಿಮ್ಮ ಆಜ್ಞೆಯು ನನಗೆ ಒಪ್ಪಿಗೆಯಾಯಿತು.’ ಎಂದು ಉತ್ತರಿಸಿದನು. ಮುನಿವರ್ಯರೇ! ನೀವು ನನಗೆ ಪೂಜ್ಯರಾಗಿರುವಿರಿ. ನಿಮಗೆ ಪ್ರಿಯವಾಗುವಂತೆಯೇ ಆಗಲಿ.॥19॥
</details>

###### 20


<details><summary>ಮೂಲಮ್</summary>

ಏವಮುಕ್ತಸ್ತಥಾ ತೇನ ವಸಿಷ್ಠೋ ಜಪತಾಂ ವರಃ ।  
ಆಜುಹಾವ ತತಃ ಪ್ರೀತಃ ಕಲ್ಮಾಷೀಂ ಧೂತಕಲ್ಮಷಾಮ್ ॥
</details>

<details><summary>ಅನುವಾದ</summary>

ರಾಜನು ಹೀಗೆ ಹೇಳಿದಾಗ ಜಪಮಾಡುವವರಲ್ಲಿ ಶ್ರೇಷ್ಠರಾದ ವಸಿಷ್ಠರು ಬಹಳ ಸಂತಸಗೊಂಡರು. ಅವರು ಪಾಪರಹಿತಳಾಗಿದ್ದ, ವಿಚಿತ್ರ ವರ್ಣದಿಂದ ಕೂಡಿದ್ದ ತಮ್ಮ ಹೋಮಧೇನುವಾದ (ಕಾಮಧೇನು) ಶಬಲೆಯನ್ನು ಆದರದಿಂದ ಕರೆದರು.॥20॥
</details>

###### 21


<details><summary>ಮೂಲಮ್</summary>

ಏಹ್ಯೇಹಿ ಶಬಲೇ ಕ್ಷಿಪ್ರಂ ಶೃಣು ಚಾಪಿ ವಚೋ ಮಮ ।  
ಸಬಲಸ್ಯಾಸ್ಯ ರಾಜರ್ಷೇಃ ಕರ್ತುಂ ವ್ಯವಸಿತೋಸ್ಮ್ಯಹಮ್ ।  
ಭೋಜನೇನ ಮಹಾರ್ಹೇಣ ಸತ್ಕಾರಂ ಸಂವಿಧತ್ಸ್ವಮೇ ॥
</details>

<details><summary>ಅನುವಾದ</summary>

ಶಬಲೇ! ಬೇಗ ಬಾ! ಓಡೋಡಿ ಬಾ! ನನ್ನ ಮಾತನ್ನು ಕೇಳು-ನಾನು ಸೈನ್ಯಸಹಿತ ಈ ರಾಜರ್ಷಿ ಮಹಾರಾಜನನ್ನು ಯೋಗ್ಯವಾದ ಉತ್ತಮ ಭೋಜನಾದಿಗಳಿಂದ ಸತ್ಕರಿಸಲು ನಿಶ್ಚಯಿಸಿರುವೆನು. ನೀನು ನನ್ನ ಮನೋರಥವನ್ನು ಸಫಲ ಗೊಳಿಸು.॥21॥
</details>

###### 22


<details><summary>ಮೂಲಮ್</summary>

ಯಸ್ಯ ಯಸ್ಯ ಯಥಾಕಾಮಂ ಷಡ್ರಸೇಷ್ವಭಿ ಪೂಜಿತಮ್ ।  
ತತ್ಸರ್ವಂ ಕಾಮಧುಕ್ ದಿವ್ಯೇ ಅಭಿವರ್ಷ ಕೃತೇ ಮಮ ॥
</details>

<details><summary>ಅನುವಾದ</summary>

ಷಡ್ರಸ ಭೋಜನದಲ್ಲಿ ಯಾರಿಗೆ ಯಾವುದು ಪ್ರಿಯವೋ, ಅವರಿಗೆ ಅದೆಲ್ಲವನ್ನು ಪ್ರಸ್ತುತಪಡಿಸು. ದಿವ್ಯ ಕಾಮಧೇನುವೇ! ಇಂದು ನಾನು ಹೇಳಿದಂತೆ ಈ ಅತಿಥಿಗಳಿಗೆ ಬೇಕಾದ ವಸ್ತುಗಳನ್ನು ಮಳೆಗರೆ.॥22॥
</details>

###### 23


<details><summary>ಮೂಲಮ್</summary>

ರಸೇನಾನ್ನೇನ ಪಾನೇನ ಲೇಹ್ಯಚೋಷ್ಯೇಣ ಸಂಯುತಮ್ ।  
ಅನ್ನಾನಾಂ ನಿಚಯಂ ಸರ್ವಂ ಸೃಜಸ್ವ ಶಬಲೇ ತ್ವರ ॥
</details>

<details><summary>ಅನುವಾದ</summary>

ಶಬಲೆ! ಸರಸ ಪದಾರ್ಥ, ಅನ್ನ, ಪಾನೀಯ, ಲೇಹ್ಯ, ಚೋಷ್ಯ ಇವುಗಳಿಂದ ಕೂಡಿದ ಬಗೆ ಬಗೆಯ ಆಹಾರಗಳ ರಾಶಿಯನ್ನೇ ಸಿದ್ಧಗೊಳಿಸು. ಎಲ್ಲ ಆವಶ್ಯಕ ವಸ್ತುಗಳನ್ನು ಬೇಗನೇ ಸೃಷ್ಟಿಮಾಡು, ವಿಲಂಬಿಸಬೇಡ.॥23॥
</details>

<details><summary>ಅನುವಾದ (ಸಮಾಪ್ತಿಃ)</summary>

ವಾಲ್ಮೀಕಿ ವಿರಚಿತ ಆರ್ಷ ರಾಮಾಯಣ ಆದಿಕಾವ್ಯದ ಬಾಲಕಾಂಡದಲ್ಲಿ ಐವತ್ತೆರಡನೆಯ ಸರ್ಗ ಪೂರ್ಣವಾಯಿತು.॥52॥
</details>
