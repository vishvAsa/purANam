+++
title = "०४९ लोपामुद्रायाः सप्तपर्णवने सीतान्वेषणम्"
title_english = "049 Angada encourages all of the monkeys"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-049-Lodhra_Saptha_Parna_Vanaanveshana.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/4_kiShkindhAkANDam/05-daxiNAnveShaNam/049_lopAmudrAyAH_saptaparNavane_sItAnveShaNam.md">
<details><summary><h3>IITK ...{Loading}...</h3></summary>

Angada encourages the troops to search the silver mountain.



#### श्लोकः
##### मूलम्
अथाङ्गदस्तदा सर्वान्वानरानिदमब्रवीत्।  
परिश्रान्तो महाप्राज्ञस्समाश्वास्य शनैर्वचः॥4.49.1॥

##### शब्दार्थः
अथ then, परिश्रान्तः an exhausted person, महाप्राज्ञः very wise, अङ्गदः Angada, तदा then, सर्वान् all, वानरान् the vanaras, समाश्वास्य consoled, शनैः slowly, इदम् these, वचः words, अब्रवीत् said.

##### आङ्ग्लानुवादः
Wise Angada, exhausted after the search, collected the monkeys, and consoling them, said slowlyः



#### श्लोकः
##### मूलम्
वनानि गिरयो नद्यो दुर्गाणि गहनानि च।  
दर्यो गिरिगुहाश्चैव विचितानि समन्ततः॥4.49.2॥  
तत्र तत्र सहास्माभिर्जानकी न च दृश्यते।  
तद्वा रक्षो हृता येन सीता सुरसुतोपमा॥4.49.3॥

##### शब्दार्थः
अस्माभिः by all of us, सह along with, वनानि forests, गिरयः the mountains, नद्यः the rivers, दुर्गाणि inaccessible forts, गहनानि च dense, दर्यः caves, गिरिगुहाश्चैव and the mountain ranges also, समन्ततः all over, तत्र तत्र everywhere, विचितानि searched, जानकी Janaki, न दृश्यते is not seen, तदा then, सीता Sita, हृता येन by one who has stolen, सुरसुतोपमा one who is like a goddess, रक्षः च raksha, वा or.

##### आङ्ग्लानुवादः
'We have searched here, there, everywhere, in dense forests, hills, forts, impenetrable caverns and mountain ranges. But we could find neither Janaki who is like a goddess nor the demon who abducted her.



#### श्लोकः
##### मूलम्
कालश्च नो महान्यातस्सुग्रीवश्चोग्रशासनः।  
तस्माद्भवन्तस्सहिता विचिन्वन्तु समन्ततः॥4.49.4॥

##### शब्दार्थः
नः for us, महान् long, कालः time, यातः over, सुग्रीवश्च Sugriva also, उग्रशासनः  strict in administration, तस्मात् therefore, भवन्तः all of you, सहिताः together, समन्ततः all over, विचिन्वन्तु you may search for.

##### आङ्ग्लानुवादः




#### श्लोकः
##### मूलम्
विहाय तन्द्रीं शोकं च निद्रां चैव समुत्थिताम्।  
विचिनुध्वं यथा सीतां पश्यामो जनकात्मजाम्॥4.49.5॥

##### शब्दार्थः
समुत्थिताम् overpowering us, तन्द्रीं laziness, शोकं च and sorrow, निद्रां चैव even sleep, विहाय after giving up, जनकात्मजाम् Janaka's daughter, सीताम् Sita, पश्यामः we will see, यथा so also, विचिनुध्वम् you may search.

##### आङ्ग्लानुवादः
'You should keep searching on till we see Sita, Janaka's daughter, giving up laziness and sorrow and sleep that is overpowering us.



#### श्लोकः
##### मूलम्
अनिर्वेदं च दाक्ष्यं च मनसश्चापराजयः।  
कार्यसिद्धिकराण्याहुस्तस्मादेतद्ब्रवीम्यहम्॥4.49.6॥

##### शब्दार्थः
अनिर्वेदम् zeal, दाक्ष्यं च capability and, मनसः mind's, अपराजयं च robust optimism, कार्यसिद्धिकराणि conducive  to success, आहुः is said, तस्मात् therefore, अहम् I am, एतत् all this, ब्रवीमि I am telling you.

##### आङ्ग्लानुवादः
'It is said, zeal, capability, and fortitude can overcome defeat and lead to success. Therefore I am saying this.



#### श्लोकः
##### मूलम्
अद्यापि तद्वनं दुर्गं विचिन्वन्तु वनौकसः।  
खेदं त्यक्त्वा पुनस्सर्वैर्वनमेतद्विचीयताम्॥4.49.7॥

##### शब्दार्थः
अद्यापि even now, वनौकसः you forestdwellers, दुर्गम् difficult to enter, तत् वनम् that forest, विचिन्वन्तु search, सर्वैः by all, खेदम् grief, त्यक्ता giving up, पुनः again, वनमेव forest itself, विचीयताम् search.

##### आङ्ग्लानुवादः
'Search this impenetrable forest even now, O you denizens of this forest Give up grief, let us all once again ransack this forest.



#### श्लोकः
##### मूलम्
अवश्यं क्रियमाणस्य दृश्यते कर्मणः फलम्।  
अलं निर्वेदमागम्य न हि नो मीलनं क्षमम्॥4.49.8॥

##### शब्दार्थः
क्रियमाणस्य being carried on, कर्मणः of the deed, फलम् result, अवश्यम् certainly, दृश्यते will be seen, अलम् enough, निर्वेदम् despair, आगम्य experiencing, नः for us, मीलनम् closing eyes, न क्षमम् हि not proper.

##### आङ्ग्लानुवादः




#### श्लोकः
##### मूलम्
सुग्रीवः कोपनो राजा तीक्ष्णदण्डश्च वानरः।  
भेतव्यं तस्य सततं रामस्य च महात्मनः॥4.49.9॥

##### शब्दार्थः
वानरः monkey, राजा king, सुग्रीवः Sugriva, कोपनः an angry one, तीक्ष्णदण्डश्च severe punishment, तस्य his, महात्मनः of the great self, रामस्य च of Rama also, सततम् ever, भेतव्यम् we have to fear.

##### आङ्ग्लानुवादः
'Sugriva, the monkey king, is wrathful and awards severe punishment. We should ever bear in mind the (purpose of the) great self, Rama.



#### श्लोकः
##### मूलम्
हितार्थमेतदुक्तं वः क्रियतां यदि रोचते।  
उच्यतां वा क्षमं यन्नस्सर्वेषामेव वानराः॥4.49.10॥

##### शब्दार्थः
वानराः O monkeys, वः हितार्थम् for your benefit, एतत् all this, उक्तम् said, रोचते यदि if it  
pleases you, क्रियताम् it may be done, यत् whatever, सर्वेषामेव for all of you, क्षमम् right, नः for us, उच्यताम् you may tell.

##### आङ्ग्लानुवादः
'I have said all this for your good. You may carry it out, if it pleases you. Speak freely if there is any other course left for all of us, O monkeys'



#### श्लोकः
##### मूलम्
अङ्गदस्य वचश्श्रुत्वा वचनं गन्धमादनः।  
उवाचाव्यक्तया वाचा पिपासाश्रमखिन्नया॥4.49.11॥

##### शब्दार्थः
अङ्गदस्य Angada's, वचः words, श्रुत्वा having heard, गन्धमादनः Gandhamadana, पिपासाश्रमखिन्नया worn out by thirst and exhaustion, अव्यक्तया feebly, वाचा with language, वचनम् these words, उवाच expressed.

##### आङ्ग्लानुवादः
Having heard Angada, Gandhamadana worn out by thirst and exhaustion, replied in a feeble toneः



#### श्लोकः
##### मूलम्
सदृशं खलु वो वाक्यमङ्गदो यदुवाच ह।  
हितं चैवानुकूलं च क्रियतामस्य भाषितम्॥4.49.12॥

##### शब्दार्थः
अङ्गदः Angada, यत् वाक्यम् those words, उवाच ह expressed, वः for us, सदृशं खलु appropriate too, हितं चैव good also, अनुकूलं च even favourable, अस्य his, भाषितम्  utterance, क्रियताम् carry out.

##### आङ्ग्लानुवादः
'What Angada says is appropriate, beneficial and also favourable. Carry out his command.



#### श्लोकः
##### मूलम्
पुनर्मार्गामहै शैलान्कन्दरांश्च दरीस्तथा।  
काननानि च शून्यानि गिरिप्रस्रवणानि च॥4.49.13॥

##### शब्दार्थः
पुनः once again, शैलान् mountains, कन्दरांश्च valleys also, तथा similarly, दरीः caverns, शून्यानि desolate places, काननानि च and forests, गिरिप्रस्रवणानि च mountain streams, मार्गामहै we will explore again.

##### आङ्ग्लानुवादः
'Once again let us explore the mountains, caverns, forests, desolate places and mountain streams.



#### श्लोकः
##### मूलम्
यथोद्दिष्टानि सर्वाणि सुग्रीवेण महात्मना।  
विचिन्वन्तु वनं सर्वे गिरिदुर्गाणि सर्वशः॥4.49.14॥

##### शब्दार्थः
सर्वे all of you, सर्वशः everywhere, महात्मना by great self, सुग्रीवेण by Sugriva, यथोद्दिष्टानि as pointed out, सर्वाणि all places, गिरिदुर्गाणि mountains, विचिन्वन्तु search, वनम् forest.

##### आङ्ग्लानुवादः




#### श्लोकः
##### मूलम्
ततस्समुत्थाय पुनर्वानरास्ते महाबलाः।  
विन्ध्यकाननसङ्कीर्णां विचेरुर्दक्षिणां दिशम्॥4.49.15॥

##### शब्दार्थः
ततः then, महाबलाः mighty, ते वानराः those monkeys, पुनः again, समुत्थाय after getting up, विन्ध्यकाननसङ्कीर्णाम् filled with forests surrounding the ranges of Vindhya, दक्षिणां दिशम् in the southern side, विचेरुः started exploring.

##### आङ्ग्लानुवादः
Once again the  monkeys rose up and started exploring the mountain ranges of Vindhya and the forests surrounding the southern side.



#### श्लोकः
##### मूलम्
ते शारदाभ्रप्रतिमं श्रीमद्रजतपर्वतम्।  
शृङ्गवन्तं दरीमन्तमधिरुह्य च वानराः॥4.49.16॥  
तत्र लोध्रवनं रम्यं सप्तपर्णवनानि च।  
व्यचिन्वंस्ते हरिवरास्सीता दर्शनकाङ्क्षिणः॥4.49.17॥

##### शब्दार्थः
सीतादर्शनकाङ्क्षिणः eager to see Sita, हरिवराः best of monkeys, ते वानराः those monkeys, शारदाभ्रप्रतिमम् resembling the autumn clouds, श्रीमत् rich, शृङ्गवन्तम् endowed with peaks,  
दरीमन्तम् with caverns, रजतपर्वतम् silver mountain, अधिरुह्य having ascended, तत्र there, रम्यम् enchanting, लोध्रवनम् Lodhra grove, सप्तपर्णवनानि च and gardens of seven leaves, व्यचिन्वंस्ते they looked out.

##### आङ्ग्लानुवादः
Eager to find Sita, the best of monkeys climbed the silver mountain rich with peaks and caverns resembling the autumnal clouds. And looked out into the Lodhra grove and the garden of seven leaves (banara plantations).



#### श्लोकः
##### मूलम्
तस्याग्रमधिरूढास्ते श्रान्ता विपुलविक्रमाः।  
न पश्यन्ति स्म वैदेहीं रामस्य महिषीं प्रियाम्॥4.49.18॥

##### शब्दार्थः
तस्य its, अग्रम् peak, अधिरूढाः they climbed, विपुलविक्रमाः very brave ones, ते they, श्रान्ताः   exhausted, रामस्य Rama's, प्रियां महिषीम् dear queen, वैदेहीम् Vaidehi, न पश्यन्ति स्म  did not find.

##### आङ्ग्लानुवादः
Even after scaling up the peak, the exhausted, heroic monkeys could not find Vaidehi, the dear queen of Rama.



#### श्लोकः
##### मूलम्
ते तु दृष्टिगतं कृत्वा तं शैलं बहुकन्दरम्।  
अवारोहन्त हरयो वीक्षमाणास्समन्ततः॥4.49.19॥

##### शब्दार्थः
ते हरयः those monkeys, दृष्टिगतम् having seen all over, बहुकन्दरम् having many caves, तं शैलम् that mountain, कृत्वा after doing so, समन्ततः everywhere, वीक्षमाणाः while looking at, अवारोहन्त descended.

##### आङ्ग्लानुवादः
Having looked all over the mountain and many caverns, those monkeys got down from the mountain.



#### श्लोकः
##### मूलम्
अवरुह्य ततो भूमिं श्रान्ता विगतचेतसः।  
स्थित्वा मुहूर्तं तत्राथ वृक्षमूलमुपाश्रिताः॥4.49.20॥

##### शब्दार्थः
ततः then, भूमिम् ground, अवरुह्य descending down, श्रान्ताः tired, विगतचेतसः dejected at  
heart, तत्र there, मुहूर्तम् for a moment, स्थित्वा having stood, अथ and then, वृक्षमूलम् under a tree, उपाश्रिताः lay down.

##### आङ्ग्लानुवादः
Descending to the foothills, the exhausted monkeys became quiet. Fatigued and disheartened, they assembled under a tree, stood for a moment and then lay down.



#### श्लोकः
##### मूलम्
ते मुहूर्तं समाश्वस्ताः किञ्चिद्भग्नपरिश्रमाः।  
पुनरेवोद्यताः कृत्स्नां मार्गितुं दक्षिणां दिशम्॥4.49.21॥

##### शब्दार्थः
ते they, मुहूर्तम् for a while, समाश्वस्ताः took rest, किञ्चित् a little, भग्नपरिश्रमाः frustrated, पुनरेव once again, कृत्स्नाम् entire, दक्षिणां दिशम् southern side, मार्गितुम् to search, उद्यताः decided.

##### आङ्ग्लानुवादः
Resting for a while, the frustrated monkeys resumed their search throughout the southern direction.



#### श्लोकः
##### मूलम्
हनुमत्प्रमुखास्ते तु प्रस्थिताः प्लवगर्षभाः।  
विन्ध्यमेवादितस्तावद्विचेरुस्ते समन्ततः॥4.49.22॥

##### शब्दार्थः
हनुमत्प्रमुखाः Hanuman being the prominent one of the group, प्लवगर्षभाः bulls among the vanaras, प्रस्थिताः started search, आदितः from the beginning, तावत् all over, विन्ध्यमेव  Vindhya range itself, समन्ततः everywhere, विचेरुः roamed.

##### आङ्ग्लानुवादः
The bulls among vanaras and Hanuman, the chief of the group again started exploring  everywhere in the Vindhya range starting from the beginning.  

#### समाप्तिः
 श्रीमद्रामायणे वाल्मीकीय आदिकाव्ये किष्किन्धाकाण्डे एकोनपञ्चाशस्सर्गः॥  
Thus ends the fortyninth sarga in Kishkindakanda of the first epic, the Holy Ramayana composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/4_kiShkindhAkANDam/05-daxiNAnveShaNam/049_lopAmudrAyAH_saptaparNavane_sItAnveShaNam.md">
<details><summary><h3>भूषणम् ...{Loading}...</h3></summary>



अेथाङ्गदस्तदा सर्वान् वानरानिदमब्रवीत् ।  

परिश्रान्तो महाप्राज्ञः समाश्वस्य शनैर्वचः  ॥  ४।४९।१  ॥   

वनानि गिरयो नद्यो दुर्गाणि गहनानि च ।  

दर्यो गिरिगुहाश्चैव विचितानि समन्ततः  ॥  ४।४९।२  ॥   

तत्र तत्र सहास्माभिर्जानकी न च दृश्यते ।  

तद्वा रक्षो हृता येन सीता सुरसुतोपमा  ॥  ४।४९।३  ॥   

कालश्च वो महान् यातः सुग्रीवश्चोग्रशासनः ।  

तस्माद्भवन्तः सहिता विचिन्वन्तु समन्ततः  ॥  ४।४९।४  ॥   

विहाय तन्द्रीं शोकं च निद्रां चैव समुत्थिताम् ।  

विचिनुध्वं यथा सीतां पश्यामो जनकात्मजाम्  ॥  ४।४९।५  ॥   

पुनः प्रदेशान्तरान्वेषणमेकोनपञ्चाशे अथाङ्गद इत्यादि । सह युगपत्  ॥ 
४।४९।१५  ॥   

  

अनिर्वेदं च दाक्ष्यं च मनसश्चापराजयः ।  

कार्यसिद्धिकराण्याहुस्तस्मादेतद् ब्रवीम्यहम्  ॥  ४।४९।६  ॥   

दाक्ष्यम् उत्साहः "दक्ष उत्साह" इत्युक्तेः । मनसश्चापराजयः,
धैर्यमित्यर्थः  ॥  ४।४९।६  ॥   

  

अद्यापि तद्वनं दुर्गं विचिन्वन्तु वनौकसः ।  

खेदं त्यक्त्वा पुनः सर्वैर्वनमेतद्विचीयताम्  ॥  ४।४९।७  ॥   

वनमेतत् विचीयताम् अन्विष्यताम्  ॥  ४।४९।७  ॥   

  

अवश्यं क्रियमाणस्य दृश्यते कर्मणः फलम् ।  

अलं निर्वेदमागम्य नहि नो मीलनं क्षमम्  ॥  ४।४९।८  ॥   

सुग्रीवः कोपनो राजा तीक्ष्णदण्डश्च वानरः ।  

भेतव्यं तस्य सततं रामस्य च महात्मनः  ॥  ४।४९।९  ॥   

हितार्थमेतदुक्तं वः क्रियतां यदि रोचते ।  

उच्यतां वा क्षमं यन्नः सर्वेषामेव वानराः  ॥  ४।४९।१०  ॥   

अङ्गदस्य वचः श्रुत्वा वचनं गन्धमादनः ।  

उवाचाव्यक्तया वाचा पिपासाश्रमखिन्नया  ॥  ४।४९।११  ॥   

सदृशं खलु वो वाक्यमङ्गदो यदुवाच ह ।  

हितं चैवानुकूलं च क्रियतामस्य भाषितम्  ॥  ४।४९।१२  ॥   

मीलनं नेत्रमीलनम्, कर्तव्यमकृत्वा तूष्णीम्भाव इत्यर्थः  ॥  ४।४९।८१२  ॥   

  

पुनर्मार्गामहै शैलान् कन्दरांश्च दरीस्तथा ।  

काननानि च शून्यानि गिरिप्रस्रवणानि च  ॥  ४।४९।१३  ॥   

कन्दरान् भेदान्  ॥  ४।४९।१३  ॥   

  

यथोद्दिष्टानि सर्वाणि सुग्रीवेण महात्मना ।  

विचिन्वन्तु वनं सर्वे गिरिदुर्गाणि सर्वशः  ॥  ४।४९।१४  ॥   

ततः समुत्थाय पुनर्वानरास्ते महाबलाः ।  

विन्ध्यकाननसङ्कीर्णां विचेरुर्दक्षिणां दिशम्  ॥  ४।४९।१५  ॥   

ते शारदाभ्रप्रतिमं श्रीमद्रजतपर्वतम् ।  

शृङ्गवन्तं दरीमन्तमधिरुह्य च वानराः  ॥  ४।४९।१६  ॥   

तत्र कोद्रवनं रम्यं सप्तपर्णवनानि च ।  

व्यचिन्वंस्ते हरिवराः सीतादर्शनकाङ्क्षिणः  ॥  ४।४९।१७  ॥   

तस्याग्रमधिरूढास्ते श्रान्ता विपुलविक्रमाः ।  

न पश्यन्ति स्म वैदेहीं रामस्य महिषीं प्रियाम्  ॥  ४।४९।१८  ॥   

ते तु दृष्टिगतं कृत्वा तं शैलं बहुकन्दरम् ।  

अवारोहन्त हरयो वीक्षमाणाः समन्ततः  ॥  ४।४९।१९  ॥   

अवरुह्य ततो भूमिं श्रान्ता विगतचेतसः ।  

स्थित्वा मुहूर्तं तत्राथ वृक्षमूलमुपाश्रिताः  ॥  ४।४९।२०  ॥   

ते मुहूर्तं समाश्वस्ताः किञ्चिद्भग्नपरिश्रमाः ।  

पुनरेवोद्यताः कृत्स्नां मार्गितुं दक्षिणां दिशम्  ॥  ४।४९।२१  ॥   

हनुमत्प्रमुखास्ते तु प्रस्थिताः प्लवगर्षभाः ।  

विन्ध्यमेवादितस्तावद्विचेरुस्ते ततस्ततः  ॥  ४।४९।२२  ॥   

इत्यार्षे श्रीरामायणे वाल्मीकीये आदिकाव्ये श्रीमत्किष्किन्धाकाण्डे
एकोनपञ्चाशः सर्गः  ॥  ४९  ॥   

विचिन्वन्तु वनं सर्व इति, भवन्तः इति शेषः  ॥  ४।४९।१४२२  ॥   

इति श्रीगोविन्दराजविरचिते श्रीरामायणभूषणे मुक्ताहाराख्याने
किष्किन्धाकाण्डव्याख्याने एकोनपञ्चाशः सर्गः  ॥  ४९  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/4_kiShkindhAkANDam/05-daxiNAnveShaNam/049_lopAmudrAyAH_saptaparNavane_sItAnveShaNam.md">
<details><summary><h3>शिरोमणी ...{Loading}...</h3></summary>



वानरान् प्रति अङ्गदोक्तिमाह अथेति । अथ वृक्षमूलस्थित्यनन्तरं परिश्रान्तो
महाप्राज्ञो ऽङ्गदः शनैः समाश्वास्य वानरान् इदं वचो ऽब्रवीत्  ॥  ४।४९।१
 ॥   

  

तद्वचनाकारमाह वनानीत्यादिभिः । वनादयो ऽन्ततो विचिताः अस्माभिरिति शेषः  ॥ 
४।४९।२  ॥   

  

तत्रेति । तत्र तत्र अन्वेषिते स्थले स्थले सहा दुःखानि सहमाना जानकी
सीताया अप हर्ता रक्षश्च अस्माभिर्न दृश्यते अदन्तो रक्षःशब्दो ऽपि अत एव
सान्ता अदन्ता अपि पक्षः सानुकूलः अत एव भट्टादिवन्नार्षकल्पना  ॥  ४।४९।३
 ॥   

  

काल इति । कालः नियमितान्वेषणसमयः महान् बहुर्यातो व्यतीतः सुग्रीवश्च
उग्रशासनस्तस्मात् सहिताः भवन्तो विचिन्वन्तु  ॥  ४।४९।४  ॥   

  

तदेव भङ्ग्यन्तरेणाह विहायेति । शोकं समुत्थितां निद्रां च विहाय सीतां यथा
पश्यामस्तथा विचिनुध्वम्  ॥  ४।४९।५  ॥   

  

अनिर्वेदमिति । अनिर्वेदं खेदराहित्यं विरक्तिराहित्यं वा दाक्ष्यं
सामर्थ्यं च मनसः अपराजयं न्यूनीकरणाभावं च कार्यसिद्धिकराणि आहुस्तस्मात्
अहमेतद्ब्रवीमि  ॥  ४।४९।६  ॥   

  

अद्येति । विचिन्वताम् अन्वेषणसाधकानां करचरणादीनां खेदं श्रमं त्यक्त्वा
विस्मृत्य अद्यापीदं वनं विचिन्वन्तु  ॥  ४।४९।७  ॥   

  

अवश्यमिति । क्रियमाणस्य कर्मणः फलमवश्यं दृश्यते अतः परं निर्वेदं
कार्याद्विरक्तिमागम्य प्राप्य नोन्मीलनम् अनुन्मीलनमुत्साहाभाव इत्यर्थः
नैव क्षमं युक्तम्  ॥  ४।४९।८  ॥   

  

सुग्रीव इति । वानरो राजा सुग्रीवः क्रोधनः कार्याभावे अतीवक्रोधयुक्तो
भवतीत्यर्थः, अतस्तस्य सुग्रीवस्य महात्मनो रामस्य च भेतव्यम् ।
संबन्धसामान्यविवक्षया षष्ठी  ॥  ४।४९।९  ॥   

  

हितार्थमिति । हितार्थं हितसाधकमेतत् उक्तं मद्वचनं यदि वो रोचते तर्हि
क्रियतां सर्वेषां यत्क्षमं युक्तं तदुच्यतां च  ॥  ४।४९।१०  ॥   

  

अङ्गदस्येति । गन्धमादनो नाम वानरः अङ्गदस्य वचः श्रुत्वा
पिपासाश्रमखिन्नया पिपासापरिश्रमोभयजनितखेदयुक्तया वाचा उवाच  ॥  ४।४९।११
 ॥   

  

तद्वचनाकारमाह-- सदृशमिति । यद्वाक्यमङ्गद उवाच तत् वः सदृशं योग्यमतः
हितमनुकूलमस्याङ्गदस्य भाषितं क्रियतां युष्माभिरिति शेषः  ॥  ४।४९।१२  ॥   

  

पुनरिति । शैलादीन् पुनर्मार्गामहे  ॥  ४।४९।१३  ॥   

  

यथेति । सङ्गताः कृतसंमताः सर्वे भवन्तः सुग्रीवेणोद्दिष्टानि सर्वाणि
गिरिदुर्गाणि यथावद्विचिन्वन्तु  ॥  ४।४९।१४  ॥   

  

तत इति । ततः गन्धमादनवचनश्रवणानन्तरं सीतादर्शनकाङ्क्षिणः महाबलाः वानराः
समुत्थाय विन्ध्यकाननसंकीर्णां विन्ध्यवननिबिडां दक्षिणां दिशं विचेरुः  ॥ 
४।४९।१५  ॥   

  

ते इति । शारदाभ्रप्रतिमं शरत्कालिकमेघसदृशं श्रीमद्रजतपर्वतं हरिवरास्ते
वानराः अधिरुह्य तत्र रजतपर्वते विद्यमानं लोध्रवनं विचिन्वन्तः आसन्निति
शेषः । श्लोकद्वयमेकान्वयि  ॥  ४।४९।१६,१७  ॥   

  

तस्येति । तस्य रजतपर्वतस्य अग्रमधिरूढाश्रान्तास्ते वानराः । वैदेहीं न
पश्यन्ति स्म  ॥  ४।४९।१८  ॥   

  

ते इति । ते हरयो वानराः दृष्टिगतं दृष्टिविषयं शैलं बहुकन्दरं दृष्ट्वा
अध्यारोहन्त अवारोहन्त  ॥  ४।४९।१९  ॥   

  

अवरुह्येति । श्रान्ताः परिश्रमवन्तः अत एव विगतचेतसः संचलितचित्ताः
वानरास्ततः रजतपर्वतात् भूमिमवरुह्य प्राप्य वृक्षमूलमुपाश्रिताः
सन्तस्तत्र मुहूर्तं स्थिताः बभूवुरिति शेषः  ॥  ४।४९।२०  ॥   

  

ते इति । मुहूर्तं समाश्वस्ताः अत एव किंचित् भग्नपरिश्रमाः वानराः
कृत्स्नां दक्षिणां दिशं मार्गितुं पुनरुद्यताः अभवन्निति शेषः  ॥  ४।४९।२१
 ॥   

  

हनुमदिति । प्रस्थिताः उद्यताः कृतोद्योगाः हनुमत्प्रमुखाः प्लवगर्षभाः
तावत् पूर्वं विन्ध्यमेव समन्ततो विचेरुः  ॥  ४।४९।२२  ॥   

  

इति श्रीमद्वाल्मीकीयरामायणव्याख्याने रामायणशिरोमणौ किष्किन्धाकाण्डे
एकोनपञ्चाशः सर्गः  ॥  ४।४९  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/4_kiShkindhAkANDam/05-daxiNAnveShaNam/049_lopAmudrAyAH_saptaparNavane_sItAnveShaNam.md">
<details><summary><h3>तिलकम् ...{Loading}...</h3></summary>



समाश्वास्य वानरानिति शेषः  ॥  ४।४९।१,२  ॥   

  

रक्षस्तद्रूपोपहर्तेत्याद्यर्थः  ॥  ४।४९।३  ॥   

  

नो महान्यातः मासमध्य इति शेषः । तन्मध्ये ऽल्पो ऽवशिष्ट इति भावः ।
परावृत्य गमने महदनिष्टमित्याह-- सुग्रीवश्चेति  ॥  ४।४९।४  ॥   

  

तथा विचिनुध्वम्, यथा सीतां पश्याम इत्यन्वयः  ॥  ४।४९।५  ॥   

  

अनिर्वेदमखेदम् दाक्ष्यं सामर्थ्यम् अपराजयं कार्यापराङ्मुखत्वम् ।
एतद्वक्ष्यमाणम्  ॥  ४।४९।६  ॥   

  

हे वनौकसः इदं दुर्गवनमद्यापि विचिन्वन्तु भवन्तः । आदरात्पुनराह-- खेदं
त्यक्त्वा पुनर्विधिन्वताम्  ॥  ४।४९।७  ॥   

  

निर्वेदं खेदम् । नोन्मीलनमनुन्मीलनमनुद्योग इति यावत् । न क्षमं न युक्तम्
 ॥  ४।४९।८  ॥   

  

तत्र हेतुः-- सुग्रीव इति  ॥  ४।४९।९  ॥   

  

यदि मदुक्तमतेन्न रोचते तर्हि यदन्यत्क्षमं तदुच्यताम्  ॥  ४।४९।१०,११  ॥   

  

वो युष्माकम् । यदङ्गद उवाच तत्सदृशम् तस्यैवेति शेषः  ॥  ४।४९।१२१७  ॥   

  

तस्य रजतपर्वतस्य  ॥  ४।४९।१८  ॥   

  

दृष्टिगतं दृष्टिगोचरम् । अध्यारोहन्त अवारोहन्तेत्यर्थः  ॥  ४।४९।१९२१  ॥   

  

आदितस्तावद्विन्ध्यं विचेरुः अन्वेषणायोति शेषः । तावच्छब्दो वाक्यालङ्कारे
 ॥  ४।४९।२२  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
किष्किन्धाकाण्डे एकोनपञ्चाशः सर्गः  ॥  ४।४९  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/4_kiShkindhAkANDam/05-daxiNAnveShaNam/049_lopAmudrAyAH_saptaparNavane_sItAnveShaNam.md">
<details><summary><h3>द्राविडपाठः ...{Loading}...</h3></summary>



  
अथाङ्गदस्तदा सर्वान् वानरानिदमब्रवीत्।  
परिश्रान्तो महाप्राज्ञः समाश्वस्य शनैर्वचः ॥ 4.49.1 ॥   
वनानि गिरयो नद्यो दुर्गाणि गहनानि च।  
दर्यो गिरिगुहाश्चैव विचितानि समन्ततः ॥ 4.49.2 ॥   
तत्र तत्र सहास्माभिर्जानकी न च दृश्यते।  
तद्वा रक्षो हृता येन सीता सुरसुतोपमा ॥ 4.49.3 ॥   
कालश्च वो महान् यातः सुग्रीवश्चोग्रशासनः।  
तस्माद्भवन्तः सहिता विचिन्वन्तु समन्ततः ॥ 4.49.4 ॥   
विहाय तन्द्रीं शोकं च निद्रां चैव समुत्थिताम्।  
विचिनुध्वं यथा सीतां पश्यामो जनकात्मजाम् ॥ 4.49.5 ॥   
अनिर्वेदं च दाक्ष्यं च मनसश्चापराजयः।  
कार्यसिद्धिकराण्याहुस्तस्मादेतद् ब्रवीम्यहम् ॥ 4.49.6 ॥   
अद्यापि तद्वनं दुर्गं विचिन्वन्तु वनौकसः।  
खेदं त्यक्त्वा पुनः सर्वैर्वनमेतद्विचीयताम् ॥ 4.49.7 ॥   
अवश्यं क्रियमाणस्य दृश्यते कर्मणः फलम्।  
अलं निर्वेदमागम्य नहि नो मीलनं क्षमम् ॥ 4.49.8 ॥   
सुग्रीवः कोपनो राजा तीक्ष्णदण्डश्च वानरः।  
भेतव्यं तस्य सततं रामस्य च महात्मनः ॥ 4.49.9 ॥   
हितार्थमेतदुक्तं वः क्रियतां यदि रोचते।  
उच्यतां वा क्षमं यन्नः सर्वेषामेव वानराः ॥ 4.49.10 ॥   
अङ्गदस्य वचः श्रुत्वा वचनं गन्धमादनः।  
उवाचाव्यक्तया वाचा पिपासाश्रमखिन्नया ॥ 4.49.11 ॥   
सदृशं खलु वो वाक्यमङ्गदो यदुवाच ह।  
हितं चैवानुकूलं च क्रियतामस्य भाषितम् ॥ 4.49.12 ॥   
पुनर्मार्गामहै शैलान् कन्दरांश्च दरीस्तथा।  
काननानि च शून्यानि गिरिप्रस्रवणानि च ॥ 4.49.13 ॥   
यथोद्दिष्टानि सर्वाणि सुग्रीवेण महात्मना।  
विचिन्वन्तु वनं सर्वे गिरिदुर्गाणि सर्वशः ॥ 4.49.14 ॥   
ततः समुत्थाय पुनर्वानरास्ते महाबलाः।  
विन्ध्यकाननसङ्कीर्णां विचेरुर्दक्षिणां दिशम् ॥ 4.49.15 ॥   
ते शारदाभ्रप्रतिमं श्रीमद्रजतपर्वतम्।  
शृङ्गवन्तं दरीमन्तमधिरुह्य च वानराः ॥ 4.49.16 ॥   
तत्र कोद्रवनं रम्यं सप्तपर्णवनानि च।  
व्यचिन्वंस्ते हरिवराः सीतादर्शनकाङ्क्षिणः ॥ 4.49.17 ॥   
तस्याग्रमधिरूढास्ते श्रान्ता विपुलविक्रमाः।  
न पश्यन्ति स्म वैदेहीं रामस्य महिषीं प्रियाम् ॥ 4.49.18 ॥   
ते तु दृष्टिगतं कृत्वा तं शैलं बहुकन्दरम्।  
अवारोहन्त हरयो वीक्षमाणाः समन्ततः ॥ 4.49.19 ॥   
अवरुह्य ततो भूमिं श्रान्ता विगतचेतसः।  
स्थित्वा मुहूर्तं तत्राथ वृक्षमूलमुपाश्रिताः ॥ 4.49.20 ॥   
ते मुहूर्तं समाश्वस्ताः किञ्चिद्भग्नपरिश्रमाः।  
पुनरेवोद्यताः कृत्स्नां मार्गितुं दक्षिणां दिशम् ॥ 4.49.21 ॥   
हनुमत्प्रमुखास्ते तु प्रस्थिताः प्लवगर्षभाः।  
विन्ध्यमेवादितस्तावद्विचेरुस्ते ततस्ततः ॥ 4.49.22 ॥   

</details>
</div>
