+++
title = "२१"

+++

<details><summary>विश्वास-प्रस्तुतिः - १</summary>

अथैकविंशः सर्गः ।  
कुलेशमाराधयतो महेशं कुलेशपाण्ड्यादभवत् कुमारः ।  
अन्वयर्थन् स्वामरिमर्दनाख्यां बभार पित्रा विधृतां भुवं यः ॥ १॥
</details>

<details><summary>मूलम् - १</summary>

अथैकविंशः सर्गः ।  
कुलेशमाराधयतो महेशं कुलेशपाण्ड्यादभवत् कुमारः ।  
अन्वयर्थन् स्वामरिमर्दनाख्यां बभार पित्रा विधृतां भुवं यः ॥ १॥
</details>


<details><summary>विश्वास-प्रस्तुतिः - २</summary>

आस्थानभूषामणिरस्य राज्ञः सर्वागमज्ञः सचिवः सुमेधाः ।  
आसीद् द्विजो वातपुरीशनामा वाचस्पतिर्वासवसंसदीव ॥ २॥
</details>

<details><summary>मूलम् - २</summary>

आस्थानभूषामणिरस्य राज्ञः सर्वागमज्ञः सचिवः सुमेधाः ।  
आसीद् द्विजो वातपुरीशनामा वाचस्पतिर्वासवसंसदीव ॥ २॥
</details>


<details><summary>विश्वास-प्रस्तुतिः - ३</summary>

स सञ्जिघृक्षुस्तुरगानुदारान् सर्वैर्धनौघैरपि पाण्ड्यदेवः ।  
तमादिशद् वातपुरीशमेव चोलेषु गन्तुं तटमम्बुराशेः ॥ ३॥
</details>

<details><summary>मूलम् - ३</summary>

स सञ्जिघृक्षुस्तुरगानुदारान् सर्वैर्धनौघैरपि पाण्ड्यदेवः ।  
तमादिशद् वातपुरीशमेव चोलेषु गन्तुं तटमम्बुराशेः ॥ ३॥
</details>


<details><summary>विश्वास-प्रस्तुतिः - ४</summary>

लब्धाभ्यनुज्ञः सचिवः स गच्छन् द्वित्रैर्दिनैः प्रेक्षत चोलदेशम् ।  
स्तोतुं प्रसक्ते विषयान्तरेऽपि जागर्त्ति यास्मिन्नुपमानभावः ॥ ४॥
</details>

<details><summary>मूलम् - ४</summary>

लब्धाभ्यनुज्ञः सचिवः स गच्छन् द्वित्रैर्दिनैः प्रेक्षत चोलदेशम् ।  
स्तोतुं प्रसक्ते विषयान्तरेऽपि जागर्त्ति यास्मिन्नुपमानभावः ॥ ४॥
</details>


<details><summary>विश्वास-प्रस्तुतिः - ५</summary>

कान्तासहस्रोपगतस्य सिन्धोः का वा रतिः प्रावृषि सेवयेति ।  
सङ्गच्छते तेन निदाघ एव सह्यात्मजा यत्र हि निस्सपत्नम् ॥ ५॥
</details>

<details><summary>मूलम् - ५</summary>

कान्तासहस्रोपगतस्य सिन्धोः का वा रतिः प्रावृषि सेवयेति ।  
सङ्गच्छते तेन निदाघ एव सह्यात्मजा यत्र हि निस्सपत्नम् ॥ ५॥
</details>


<details><summary>विश्वास-प्रस्तुतिः - ६</summary>

वर्षास्ववज्ञैव शरद्युपेक्षा द्वेषो हिमे वाथ हिमात्यये वा ।  
यत्राप्सु रागः सुरभौ शुचौ च तत्रैव यस्मिन् सरितो वहन्ति ॥ ६॥
</details>

<details><summary>मूलम् - ६</summary>

वर्षास्ववज्ञैव शरद्युपेक्षा द्वेषो हिमे वाथ हिमात्यये वा ।  
यत्राप्सु रागः सुरभौ शुचौ च तत्रैव यस्मिन् सरितो वहन्ति ॥ ६॥
</details>


<details><summary>विश्वास-प्रस्तुतिः - ७</summary>

प्रावृड्विमर्दो दिशि पश्चिमायामुत्पीडपीडा पुनरुत्तरस्याम् ।  
स्वैरोपयोगो यदि सह्यजाया यत्रैव सौभाग्यमितः किमस्य ॥ ७॥
</details>

<details><summary>मूलम् - ७</summary>

प्रावृड्विमर्दो दिशि पश्चिमायामुत्पीडपीडा पुनरुत्तरस्याम् ।  
स्वैरोपयोगो यदि सह्यजाया यत्रैव सौभाग्यमितः किमस्य ॥ ७॥
</details>


<details><summary>विश्वास-प्रस्तुतिः - ८</summary>

प्रत्यग्रपूगाभिगतेषु यस्मिन् प्रस्निग्धरम्भावनमेदुरेषु । (प्रत्यग्रपूराभिगतेषु)  
कवेरकन्यातटकाननेषु कामः समुन्मीलति धर्म एव ॥ ८॥
</details>

<details><summary>मूलम् - ८</summary>

प्रत्यग्रपूगाभिगतेषु यस्मिन् प्रस्निग्धरम्भावनमेदुरेषु । (प्रत्यग्रपूराभिगतेषु)  
कवेरकन्यातटकाननेषु कामः समुन्मीलति धर्म एव ॥ ८॥
</details>


<details><summary>विश्वास-प्रस्तुतिः - ९</summary>

हव्याय यत्रापततां सुराणामातिथ्यनिर्वर्त्तनतोऽनुवेलम् ।  
गन्धर्वविद्याधरकिन्नराद्या निर्विद्य निन्दन्ति पथि स्थितिं स्वाम् ॥ ९॥
</details>

<details><summary>मूलम् - ९</summary>

हव्याय यत्रापततां सुराणामातिथ्यनिर्वर्त्तनतोऽनुवेलम् ।  
गन्धर्वविद्याधरकिन्नराद्या निर्विद्य निन्दन्ति पथि स्थितिं स्वाम् ॥ ९॥
</details>


<details><summary>विश्वास-प्रस्तुतिः - १०</summary>

अध्येतुमध्यापयितुं च तन्त्राण्याहर्तुमर्थानथ चोपभोक्तुम् ।  
स्वर्गापवर्गौ च वशे विधातुं जात्यैव यस्मिन् द्रमिडा निरूढाः ॥ १०॥
</details>

<details><summary>मूलम् - १०</summary>

अध्येतुमध्यापयितुं च तन्त्राण्याहर्तुमर्थानथ चोपभोक्तुम् ।  
स्वर्गापवर्गौ च वशे विधातुं जात्यैव यस्मिन् द्रमिडा निरूढाः ॥ १०॥
</details>


<details><summary>विश्वास-प्रस्तुतिः - ११</summary>

स्वादीयसी यत्र कवेरजैव ततस्तरां केरफलोदकानि ।  
ततस्तमां चाथ गिरां विलासाः प्रसन्नगम्भीरपदाः कवीनाम् ॥ ११॥
</details>

<details><summary>मूलम् - ११</summary>

स्वादीयसी यत्र कवेरजैव ततस्तरां केरफलोदकानि ।  
ततस्तमां चाथ गिरां विलासाः प्रसन्नगम्भीरपदाः कवीनाम् ॥ ११॥
</details>


<details><summary>विश्वास-प्रस्तुतिः - १२</summary>

द्रष्टुं न रम्भापनसाम्रकेरच्छायावृते यत्र हि शक्यमर्कम् ।  
शक्यं तु सम्भावयितुं सरोजसौरभ्यसम्भारहरैः समीरैः ॥ १२॥
</details>

<details><summary>मूलम् - १२</summary>

द्रष्टुं न रम्भापनसाम्रकेरच्छायावृते यत्र हि शक्यमर्कम् ।  
शक्यं तु सम्भावयितुं सरोजसौरभ्यसम्भारहरैः समीरैः ॥ १२॥
</details>


<details><summary>विश्वास-प्रस्तुतिः - १३</summary>

ये जातिभेदाः क्रमुकामकेरशालीक्षुरम्भाफणिवल्लरीणाम् ।  
व्युत्पित्सवस्त्रेषु चरन्ति पान्था विश्रम्य विश्रम्य चिराय यस्मिन् ॥ १३॥
</details>

<details><summary>मूलम् - १३</summary>

ये जातिभेदाः क्रमुकामकेरशालीक्षुरम्भाफणिवल्लरीणाम् ।  
व्युत्पित्सवस्त्रेषु चरन्ति पान्था विश्रम्य विश्रम्य चिराय यस्मिन् ॥ १३॥
</details>


<details><summary>विश्वास-प्रस्तुतिः - १४</summary>

आदाय शस्त्राण्यवगाह्य सिन्धुं तपांसि विक्रीय च तन्त्रयन्ते ।  
यत्रान्यतस्तत्र कलौ यदीया यजन्त्यविच्छिन्नमधीयते च ॥ १४॥
</details>

<details><summary>मूलम् - १४</summary>

आदाय शस्त्राण्यवगाह्य सिन्धुं तपांसि विक्रीय च तन्त्रयन्ते ।  
यत्रान्यतस्तत्र कलौ यदीया यजन्त्यविच्छिन्नमधीयते च ॥ १४॥
</details>


<details><summary>विश्वास-प्रस्तुतिः - १५</summary>

सान्यत्र सिन्धुर्ननु यात्र कुल्या तेऽन्यत्र धन्या इह ये कदर्याः ।  
अभ्यस्तविद्या इव येऽत्र किञ्चिदन्यत्र विद्यागुरवस्त एव ॥ १५॥
</details>

<details><summary>मूलम् - १५</summary>

सान्यत्र सिन्धुर्ननु यात्र कुल्या तेऽन्यत्र धन्या इह ये कदर्याः ।  
अभ्यस्तविद्या इव येऽत्र किञ्चिदन्यत्र विद्यागुरवस्त एव ॥ १५॥
</details>


<details><summary>विश्वास-प्रस्तुतिः - १६</summary>

गच्छन्नहोभिः कतिभिश्चिदस्मिन् स पश्चिमे योजनतः पयोधेः ।  
माकन्दरम्भावनसान्द्रमेकं माहेश्वरं धाम समालुलोके ॥ १६॥
</details>

<details><summary>मूलम् - १६</summary>

गच्छन्नहोभिः कतिभिश्चिदस्मिन् स पश्चिमे योजनतः पयोधेः ।  
माकन्दरम्भावनसान्द्रमेकं माहेश्वरं धाम समालुलोके ॥ १६॥
</details>


<details><summary>विश्वास-प्रस्तुतिः - १७</summary>

अध्यासितं पाशुपतैर्महद्भिरालोक्य वल्मीकपतेः पदं तत् ।  
अप्राकृतीं भाग्यवशात् ततोऽयमाध्यात्मिकीं तामपि शुद्धिमूहे ॥ १७॥
</details>

<details><summary>मूलम् - १७</summary>

अध्यासितं पाशुपतैर्महद्भिरालोक्य वल्मीकपतेः पदं तत् ।  
अप्राकृतीं भाग्यवशात् ततोऽयमाध्यात्मिकीं तामपि शुद्धिमूहे ॥ १७॥
</details>


<details><summary>विश्वास-प्रस्तुतिः - १८</summary>

आस्थाय कारुण्यरसैकरूपामाचार्यमूर्त्तिं मधुरैर्वचोभिः ।  
प्रबोधयन्तं शतशो महर्षीन् प्रत्यक्षमैक्षिष्ट स चन्द्रचूडम् ॥ १८॥
</details>

<details><summary>मूलम् - १८</summary>

आस्थाय कारुण्यरसैकरूपामाचार्यमूर्त्तिं मधुरैर्वचोभिः ।  
प्रबोधयन्तं शतशो महर्षीन् प्रत्यक्षमैक्षिष्ट स चन्द्रचूडम् ॥ १८॥
</details>


<details><summary>विश्वास-प्रस्तुतिः - १९</summary>

अङ्गैः क्षितावष्टभिरानमन्तं तं दूरतो बाष्पतरङ्गिताक्षम् ।  
दृष्ट्या दयाशीलतयानुगृह्णन् देवः समीपस्थितिमादिदेश ॥ १९॥
</details>

<details><summary>मूलम् - १९</summary>

अङ्गैः क्षितावष्टभिरानमन्तं तं दूरतो बाष्पतरङ्गिताक्षम् ।  
दृष्ट्या दयाशीलतयानुगृह्णन् देवः समीपस्थितिमादिदेश ॥ १९॥
</details>


<details><summary>विश्वास-प्रस्तुतिः - २०</summary>

उत्प्रेक्षितस्योद्बणशक्तिपातं शुद्धाध्वलिप्सासुभगैर्वचोभिः ।  
सम्भावयन् नैष्ठिकदीक्षया तं चन्द्रार्धचूडः स्वयमन्वगृह्णात् ॥ २०॥
</details>

<details><summary>मूलम् - २०</summary>

उत्प्रेक्षितस्योद्बणशक्तिपातं शुद्धाध्वलिप्सासुभगैर्वचोभिः ।  
सम्भावयन् नैष्ठिकदीक्षया तं चन्द्रार्धचूडः स्वयमन्वगृह्णात् ॥ २०॥
</details>


<details><summary>विश्वास-प्रस्तुतिः - २१</summary>

आरुह्य माहेश्वरमाश्रमं सः सञ्छिन्नपाशः सचिवः क्षणेन ।  
अश्वाय नीतैर्द्रविणैर्महेशमाराधयन् पार्थिवमप्यरक्षत् ॥ २१॥
</details>

<details><summary>मूलम् - २१</summary>

आरुह्य माहेश्वरमाश्रमं सः सञ्छिन्नपाशः सचिवः क्षणेन ।  
अश्वाय नीतैर्द्रविणैर्महेशमाराधयन् पार्थिवमप्यरक्षत् ॥ २१॥
</details>


<details><summary>विश्वास-प्रस्तुतिः - २२</summary>

आकारितो दूतमुखेन राज्ञा कर्णेजपालापकलङ्कितेन ।  
अश्वैः सहैवागमनं स्वकीयं शम्भोर्निदेशेन स सन्दिदेश ॥ २२॥
</details>

<details><summary>मूलम् - २२</summary>

आकारितो दूतमुखेन राज्ञा कर्णेजपालापकलङ्कितेन ।  
अश्वैः सहैवागमनं स्वकीयं शम्भोर्निदेशेन स सन्दिदेश ॥ २२॥
</details>


<details><summary>विश्वास-प्रस्तुतिः - २३</summary>

अश्वानसङ्ख्यानहमानयेयमासीद राजानमपेतशङ्कः ।  
इति स्थिर व्याहृतमिन्दुमौलेर्विश्वस्य भूयः स पुरीमविक्षत् ॥ २३॥
</details>

<details><summary>मूलम् - २३</summary>

अश्वानसङ्ख्यानहमानयेयमासीद राजानमपेतशङ्कः ।  
इति स्थिर व्याहृतमिन्दुमौलेर्विश्वस्य भूयः स पुरीमविक्षत् ॥ २३॥
</details>


<details><summary>विश्वास-प्रस्तुतिः - २४</summary>

अश्वानमूल्यानमितान् समीपमासादितानप्यरिमर्दनाय ।  
निवेदयन् वृत्तमिदं स सर्वं न्यवेदयन्नीपवनेश्वरेऽपि ॥ २४॥
</details>

<details><summary>मूलम् - २४</summary>

अश्वानमूल्यानमितान् समीपमासादितानप्यरिमर्दनाय ।  
निवेदयन् वृत्तमिदं स सर्वं न्यवेदयन्नीपवनेश्वरेऽपि ॥ २४॥
</details>


<details><summary>विश्वास-प्रस्तुतिः - २५</summary>

पन्थानमालक्ष्य तुरङ्गमाणां पाण्ड्ये परेद्युः स्वयमादिनान्तात् ।  
क्रुद्ध्यत्युदाकुर्वत राजभृत्याः क्रूराशया मन्त्रिणि लब्धरन्ध्राः ॥ २५॥
</details>

<details><summary>मूलम् - २५</summary>

पन्थानमालक्ष्य तुरङ्गमाणां पाण्ड्ये परेद्युः स्वयमादिनान्तात् ।  
क्रुद्ध्यत्युदाकुर्वत राजभृत्याः क्रूराशया मन्त्रिणि लब्धरन्ध्राः ॥ २५॥
</details>


<details><summary>विश्वास-प्रस्तुतिः - २९</summary>

कृताभ्यनुज्ञैः कुपितेन राज्ञा क्रूरैश्चिरद्वेषिभिरस्य भृत्यैः ।  
कदर्थ्यमानः करुणं स भूयो विसृज्य धैर्यं विललाप धीरः ॥ २९॥
</details>

<details><summary>मूलम् - २९</summary>

कृताभ्यनुज्ञैः कुपितेन राज्ञा क्रूरैश्चिरद्वेषिभिरस्य भृत्यैः ।  
कदर्थ्यमानः करुणं स भूयो विसृज्य धैर्यं विललाप धीरः ॥ २९॥
</details>


<details><summary>विश्वास-प्रस्तुतिः - २७</summary>

व्यासज्जसे किमधुना विधिकेशवाद्यै-  
र्व्यासज्जसे किमथवा ललितैर्भवान्याः ।  
क्रन्दन्ति कत्यशरणा इह मादृशोऽन्ये  
कर्णातिथिर्भवतु कस्य तवार्त्तनादः ॥ २७॥
</details>

<details><summary>मूलम् - २७</summary>

व्यासज्जसे किमधुना विधिकेशवाद्यै-  
र्व्यासज्जसे किमथवा ललितैर्भवान्याः ।  
क्रन्दन्ति कत्यशरणा इह मादृशोऽन्ये  
कर्णातिथिर्भवतु कस्य तवार्त्तनादः ॥ २७॥
</details>


<details><summary>विश्वास-प्रस्तुतिः - २८</summary>

बद्धस्य दुष्परिहरैर्मलकर्ममाया-  
बन्धैस्त्रिभिर्मम चिरादपि दीनबन्धो! ।  
बन्धं हरिष्यसि किलेति घृतक्षणस्य  
बन्धं तुरीयमपि हा कथमद्य दत्से ॥ २८॥
</details>

<details><summary>मूलम् - २८</summary>

बद्धस्य दुष्परिहरैर्मलकर्ममाया-  
बन्धैस्त्रिभिर्मम चिरादपि दीनबन्धो! ।  
बन्धं हरिष्यसि किलेति घृतक्षणस्य  
बन्धं तुरीयमपि हा कथमद्य दत्से ॥ २८॥
</details>


<details><summary>विश्वास-प्रस्तुतिः - २९</summary>

कर्मेति काल इति वापदिशन्ति येऽन्ये  
किं तैरिति त्रिजगतीं तृणवद् विचिन्त्य ।  
त्वामेव संश्रितवतोऽपि दशा यदीयं  
त्वं बुध्यसे क्वनु भवत्ययशो यशो वा ॥ २९॥
</details>

<details><summary>मूलम् - २९</summary>

कर्मेति काल इति वापदिशन्ति येऽन्ये  
किं तैरिति त्रिजगतीं तृणवद् विचिन्त्य ।  
त्वामेव संश्रितवतोऽपि दशा यदीयं  
त्वं बुध्यसे क्वनु भवत्ययशो यशो वा ॥ २९॥
</details>


<details><summary>विश्वास-प्रस्तुतिः - ३०</summary>

नाहं बिभेमि नृपतेर्नच तद्भटेभ्यः  
कुर्वन्ति नाम किममी परतोऽपि मृत्योः ।  
इत्थं कृतान्तवशगेऽपि हि मय्युपेक्षा  
किं ते भवेदिति विषीदति किन्तु चेतः ॥ ३०॥
</details>

<details><summary>मूलम् - ३०</summary>

नाहं बिभेमि नृपतेर्नच तद्भटेभ्यः  
कुर्वन्ति नाम किममी परतोऽपि मृत्योः ।  
इत्थं कृतान्तवशगेऽपि हि मय्युपेक्षा  
किं ते भवेदिति विषीदति किन्तु चेतः ॥ ३०॥
</details>


<details><summary>विश्वास-प्रस्तुतिः - ३१</summary>

एकं विधेयमवलम्बनमित्युपेक्ष्य  
नीतिं श्रितोऽस्मि चरणौ तव चन्द्रमौले! ।  
आतः किमित्थमियमापदि मे महत्या-  
मन्योन्यदत्तभरयोरनयोरुपेक्षा ॥ ३१॥
</details>

<details><summary>मूलम् - ३१</summary>

एकं विधेयमवलम्बनमित्युपेक्ष्य  
नीतिं श्रितोऽस्मि चरणौ तव चन्द्रमौले! ।  
आतः किमित्थमियमापदि मे महत्या-  
मन्योन्यदत्तभरयोरनयोरुपेक्षा ॥ ३१॥
</details>


<details><summary>विश्वास-प्रस्तुतिः - ३२</summary>

किं ज्ञानयोगविभवैः शिव! किं तपोभिः  
किं कर्मभिश्च हृदयं तव रञ्जयेयम् ।  
क्रन्दल्लुठत्कृपणदर्शनकौतुकं वा  
निर्वर्त्त्य दास्यपदवीं तव निर्वहेयम् ॥ ३२॥
</details>

<details><summary>मूलम् - ३२</summary>

किं ज्ञानयोगविभवैः शिव! किं तपोभिः  
किं कर्मभिश्च हृदयं तव रञ्जयेयम् ।  
क्रन्दल्लुठत्कृपणदर्शनकौतुकं वा  
निर्वर्त्त्य दास्यपदवीं तव निर्वहेयम् ॥ ३२॥
</details>


<details><summary>विश्वास-प्रस्तुतिः - ३३</summary>

प्रारब्धकर्मणि चलत्यविलङ्घनीये  
भाक्तिः करिष्यति किमीशपदार्पितेति ।  
दुर्निश्चयो हतधियामिह दुःश्रवोऽयं  
निन्देव ते मनसि मे परिवर्तमानः ॥ ३३॥
</details>

<details><summary>मूलम् - ३३</summary>

प्रारब्धकर्मणि चलत्यविलङ्घनीये  
भाक्तिः करिष्यति किमीशपदार्पितेति ।  
दुर्निश्चयो हतधियामिह दुःश्रवोऽयं  
निन्देव ते मनसि मे परिवर्तमानः ॥ ३३॥
</details>


<details><summary>विश्वास-प्रस्तुतिः - ३४</summary>

किं मत्कृतेऽवतरितव्यमशिक्षितं ते  
किं वा भुजाभुजि परैः कलहायितव्यम् ।  
सङ्कल्पमात्रमपि चेन्न चिकीर्षसि त्वं  
शम्भो ! ममैव तु जितं दुरितैर्दुरन्तैः ॥ ३४॥
</details>

<details><summary>मूलम् - ३४</summary>

किं मत्कृतेऽवतरितव्यमशिक्षितं ते  
किं वा भुजाभुजि परैः कलहायितव्यम् ।  
सङ्कल्पमात्रमपि चेन्न चिकीर्षसि त्वं  
शम्भो ! ममैव तु जितं दुरितैर्दुरन्तैः ॥ ३४॥
</details>


<details><summary>विश्वास-प्रस्तुतिः - ३५</summary>

भक्तिर्दृढा यदि ममास्ति भवेत् किमेवं  
को वेद तत्त्वमिदमस्ति तु मेऽन्तरङ्गे ।  
लोकास्तु भक्त इति मां जगृहुर्यथा ते  
त्वां भक्तवश्यमवयन्ति तथा दयेथाः ॥ ३५॥
</details>

<details><summary>मूलम् - ३५</summary>

भक्तिर्दृढा यदि ममास्ति भवेत् किमेवं  
को वेद तत्त्वमिदमस्ति तु मेऽन्तरङ्गे ।  
लोकास्तु भक्त इति मां जगृहुर्यथा ते  
त्वां भक्तवश्यमवयन्ति तथा दयेथाः ॥ ३५॥
</details>


<details><summary>विश्वास-प्रस्तुतिः - ३६</summary>

कः स्वापराधिषु पराक्रमते न लोकः  
श‍ृङ्गेण हन्ति ननु गौरपि दण्डहस्तम् ।  
भक्तापदक्षमतयैव तवेश्वरत्वं  
तां नाशय द्रढय वा समयस्तवायम् ॥ ३६॥
</details>

<details><summary>मूलम् - ३६</summary>

कः स्वापराधिषु पराक्रमते न लोकः  
श‍ृङ्गेण हन्ति ननु गौरपि दण्डहस्तम् ।  
भक्तापदक्षमतयैव तवेश्वरत्वं  
तां नाशय द्रढय वा समयस्तवायम् ॥ ३६॥
</details>


<details><summary>विश्वास-प्रस्तुतिः - ३७</summary>

यत् प्रालपं चरणयोस्तव यत्तदित्थं  
मुग्धो विदग्ध इव मुग्धशशाङ्कमौले! ।  
तत् क्षम्यतां मम तु को वचनेऽधिकारः  
स्वामी परामृशतु वा स्वमुपेक्षतां वा ॥ ३७॥
</details>

<details><summary>मूलम् - ३७</summary>

यत् प्रालपं चरणयोस्तव यत्तदित्थं  
मुग्धो विदग्ध इव मुग्धशशाङ्कमौले! ।  
तत् क्षम्यतां मम तु को वचनेऽधिकारः  
स्वामी परामृशतु वा स्वमुपेक्षतां वा ॥ ३७॥
</details>


<details><summary>विश्वास-प्रस्तुतिः - ३८</summary>

इति निशम्य स वातपुरीशितुः करुणमालपितं करुणानिधिः ।  
तुरगलक्षखुरक्षतरेणुभिः परिपतन् ददृशे विधुशेखरः ॥ ३८॥
</details>

<details><summary>मूलम् - ३८</summary>

इति निशम्य स वातपुरीशितुः करुणमालपितं करुणानिधिः ।  
तुरगलक्षखुरक्षतरेणुभिः परिपतन् ददृशे विधुशेखरः ॥ ३८॥
</details>


<details><summary>विश्वास-प्रस्तुतिः - ३९</summary>

शिवे तुरगसादित्वं श्रिते भक्तानुकम्पया ।  
शिवा स्वयं तुरगतां शिश्राय बहुधा तदा ॥ ३९॥
</details>

<details><summary>मूलम् - ३९</summary>

शिवे तुरगसादित्वं श्रिते भक्तानुकम्पया ।  
शिवा स्वयं तुरगतां शिश्राय बहुधा तदा ॥ ३९॥
</details>


<details><summary>विश्वास-प्रस्तुतिः - ४०</summary>

कुमुदकज्जलकुङ्कुमदाडिमीकुसुमहेमकुवेलसमत्विषः ।  
परुषहेषितभीषितशात्रवा ददृशिरे दिशि दिश्यपि सैन्धवाः ॥ ४०॥
</details>

<details><summary>मूलम् - ४०</summary>

कुमुदकज्जलकुङ्कुमदाडिमीकुसुमहेमकुवेलसमत्विषः ।  
परुषहेषितभीषितशात्रवा ददृशिरे दिशि दिश्यपि सैन्धवाः ॥ ४०॥
</details>


<details><summary>विश्वास-प्रस्तुतिः - ४१</summary>

समुत्तुङ्गत्वङ्गत्तरतुरगरिङ्खाशतहत-  
क्षमारेणुश्रेणिक्षणचुलकितैरम्बुनिधिभिः ।  
स्थलीभूतैः सद्यः सति धरणिभागे द्विगुणिते  
भविष्यन् कैमुत्यादजनि विशदस्तस्य विजयः ॥ ४१॥
</details>

<details><summary>मूलम् - ४१</summary>

समुत्तुङ्गत्वङ्गत्तरतुरगरिङ्खाशतहत-  
क्षमारेणुश्रेणिक्षणचुलकितैरम्बुनिधिभिः ।  
स्थलीभूतैः सद्यः सति धरणिभागे द्विगुणिते  
भविष्यन् कैमुत्यादजनि विशदस्तस्य विजयः ॥ ४१॥
</details>


<details><summary>विश्वास-प्रस्तुतिः - ४२</summary>

यदि मरुद् विजितं विजितं मनो यदि मनो विजितं विजितं जगत् ।  
जितवतां मरुतं च तदर्वतां किमभिधेयमतस्त्रिजगज्जये ॥ ४२॥
</details>

<details><summary>मूलम् - ४२</summary>

यदि मरुद् विजितं विजितं मनो यदि मनो विजितं विजितं जगत् ।  
जितवतां मरुतं च तदर्वतां किमभिधेयमतस्त्रिजगज्जये ॥ ४२॥
</details>


<details><summary>विश्वास-प्रस्तुतिः - ४३</summary>

उदात्तेष्वारोहन प्रसभमनुदात्तेष्ववतर-  
ञ्छनैः क्रामन्नेव स्वरितपथमेकश्रुतिमपि  
समुद्यन्मीमांसाद्वयमयखलीनेकविधृतः  
पुरः प्रादुर्भूतः पुरमथितुराम्नायतुरगः ॥ ४३॥
</details>

<details><summary>मूलम् - ४३</summary>

उदात्तेष्वारोहन प्रसभमनुदात्तेष्ववतर-  
ञ्छनैः क्रामन्नेव स्वरितपथमेकश्रुतिमपि  
समुद्यन्मीमांसाद्वयमयखलीनेकविधृतः  
पुरः प्रादुर्भूतः पुरमथितुराम्नायतुरगः ॥ ४३॥
</details>


<details><summary>विश्वास-प्रस्तुतिः - ४४</summary>

तत्र कञ्चिदतिचित्रतेजसं सादिनं प्रपतनप्रसादिनम् ।  
पश्यति स्म बहुमानविस्मयस्मेरदृष्टिररिमर्दनो नृपः ॥ ४४॥
</details>

<details><summary>मूलम् - ४४</summary>

तत्र कञ्चिदतिचित्रतेजसं सादिनं प्रपतनप्रसादिनम् ।  
पश्यति स्म बहुमानविस्मयस्मेरदृष्टिररिमर्दनो नृपः ॥ ४४॥
</details>


<details><summary>विश्वास-प्रस्तुतिः - ४५</summary>

व्रीडानुतापव्यथितोऽथ पाण्ड्यः प्रकाशयन् वातपुरीशमग्रे ।  
समीपमासेदुषि सादिवर्ये प्रत्युद्ययौ तेन समं प्रहृष्टः ॥ ४५॥
</details>

<details><summary>मूलम् - ४५</summary>

व्रीडानुतापव्यथितोऽथ पाण्ड्यः प्रकाशयन् वातपुरीशमग्रे ।  
समीपमासेदुषि सादिवर्ये प्रत्युद्ययौ तेन समं प्रहृष्टः ॥ ४५॥
</details>


<details><summary>विश्वास-प्रस्तुतिः - ४६</summary>

कृतप्रणामेन कृतप्रणामः स्तुवन् नृपेण स्तुवता स भूयः ।  
कृताः कथाः काश्चिदथान्ततोऽश्वान् विक्रीय यच्छन्निदमाचचक्षे ॥ ४६॥
</details>

<details><summary>मूलम् - ४६</summary>

कृतप्रणामेन कृतप्रणामः स्तुवन् नृपेण स्तुवता स भूयः ।  
कृताः कथाः काश्चिदथान्ततोऽश्वान् विक्रीय यच्छन्निदमाचचक्षे ॥ ४६॥
</details>


<details><summary>विश्वास-प्रस्तुतिः - ४७</summary>

आनीतमासीद् धनमश्चहेतोरनेन यत् ते सचिवेन राजन् ! ।  
तत् सर्वमादाय तवैव भूत्यै मयाहृताः पश्य शिवास्तुरङ्गाः ॥ ४७॥
</details>

<details><summary>मूलम् - ४७</summary>

आनीतमासीद् धनमश्चहेतोरनेन यत् ते सचिवेन राजन् ! ।  
तत् सर्वमादाय तवैव भूत्यै मयाहृताः पश्य शिवास्तुरङ्गाः ॥ ४७॥
</details>


<details><summary>विश्वास-प्रस्तुतिः - ४८</summary>

गुल्मेषु कुञ्जेषु वनोदरेषु केदारकेषूपवनेषु चामी ।  
स्वच्छन्दचारा लघुविक्रमाश्च तरन्ति तोयेष्वपि दुस्तरेषु ॥ ४८॥
</details>

<details><summary>मूलम् - ४८</summary>

गुल्मेषु कुञ्जेषु वनोदरेषु केदारकेषूपवनेषु चामी ।  
स्वच्छन्दचारा लघुविक्रमाश्च तरन्ति तोयेष्वपि दुस्तरेषु ॥ ४८॥
</details>


<details><summary>विश्वास-प्रस्तुतिः - ४९</summary>

न श्वोऽयमस्तीति किलाश्वशब्दस्तन्त्रैर्निरुक्तो विदितस्तवापि ।  
सम्यक् परीक्ष्य त्वमिमं गृहाण धनं ममैतत् तुरगास्तवेमे ॥ ४९॥
</details>

<details><summary>मूलम् - ४९</summary>

न श्वोऽयमस्तीति किलाश्वशब्दस्तन्त्रैर्निरुक्तो विदितस्तवापि ।  
सम्यक् परीक्ष्य त्वमिमं गृहाण धनं ममैतत् तुरगास्तवेमे ॥ ४९॥
</details>


<details><summary>विश्वास-प्रस्तुतिः - ५०</summary>

तथेति तस्य प्रतिनन्द्य वाचं तं भूषणैर्हेमभिरम्बरैश्च ।  
सम्भाव्य सद्यो विसृजन नृपालस्तृप्तिं न लेभे तुरगान् स पश्यन् ॥ ५०॥
</details>

<details><summary>मूलम् - ५०</summary>

तथेति तस्य प्रतिनन्द्य वाचं तं भूषणैर्हेमभिरम्बरैश्च ।  
सम्भाव्य सद्यो विसृजन नृपालस्तृप्तिं न लेभे तुरगान् स पश्यन् ॥ ५०॥
</details>


<details><summary>विश्वास-प्रस्तुतिः - ५१</summary>

आज्ञापिता द्रागरिमर्दनेन पाण्ड्येन भृत्याः परितो भ्रमन्तः ।  
बबन्धुरश्वानथ मन्दुरासु सार्धं विनीतैस्तुरगैः पुराणैः ॥ ५१॥
</details>

<details><summary>मूलम् - ५१</summary>

आज्ञापिता द्रागरिमर्दनेन पाण्ड्येन भृत्याः परितो भ्रमन्तः ।  
बबन्धुरश्वानथ मन्दुरासु सार्धं विनीतैस्तुरगैः पुराणैः ॥ ५१॥
</details>


<details><summary>विश्वास-प्रस्तुतिः - ५२</summary>

परेद्युरश्वावसथे नियुक्ताः प्रातः समैक्षन्त नृपालभृत्याः ।  
समन्ततोऽश्वान् दशतः पुराणाञ् शब्दायमानाञ् शतशः सृगालान् ॥ ५२॥
</details>

<details><summary>मूलम् - ५२</summary>

परेद्युरश्वावसथे नियुक्ताः प्रातः समैक्षन्त नृपालभृत्याः ।  
समन्ततोऽश्वान् दशतः पुराणाञ् शब्दायमानाञ् शतशः सृगालान् ॥ ५२॥
</details>


<details><summary>विश्वास-प्रस्तुतिः - ५३</summary>

आकर्ण्य वृत्तं महदद्भुतं तत् पाण्ड्यः प्रजज्वाल रुषा स भूयः ।  
इत्थं किलेदं कृतमिन्द्रजालमनेन नूनं मयि मन्त्रिणेति ॥ ५३॥
</details>

<details><summary>मूलम् - ५३</summary>

आकर्ण्य वृत्तं महदद्भुतं तत् पाण्ड्यः प्रजज्वाल रुषा स भूयः ।  
इत्थं किलेदं कृतमिन्द्रजालमनेन नूनं मयि मन्त्रिणेति ॥ ५३॥
</details>


<details><summary>विश्वास-प्रस्तुतिः - ५४</summary>

दुष्टैः स्वतो राजनिदेशरूक्षैः कदर्थितो राजभटैः स भूयः ।  
आत्मानमात्मन्यनुसन्दधानो न क्लेशलेशं गणयाम्बभूव ॥ ५४॥
</details>

<details><summary>मूलम् - ५४</summary>

दुष्टैः स्वतो राजनिदेशरूक्षैः कदर्थितो राजभटैः स भूयः ।  
आत्मानमात्मन्यनुसन्दधानो न क्लेशलेशं गणयाम्बभूव ॥ ५४॥
</details>


<details><summary>विश्वास-प्रस्तुतिः - ५५</summary>

अत्रान्तरे भक्तमनुग्रहीतुमालोच्य कारुण्यनिधिर्महेशः ।  
भयानका दुर्ललितैस्तरङ्गैः प्रावर्त्तयद् वेगवतीमकाण्डे ॥ ५५॥
</details>

<details><summary>मूलम् - ५५</summary>

अत्रान्तरे भक्तमनुग्रहीतुमालोच्य कारुण्यनिधिर्महेशः ।  
भयानका दुर्ललितैस्तरङ्गैः प्रावर्त्तयद् वेगवतीमकाण्डे ॥ ५५॥
</details>


<details><summary>विश्वास-प्रस्तुतिः - ५६</summary>

सा निष्पतन्त्येव पुरं समस्तं कल्लोलजालैः कबलीचकार ।  
संरुध्य ये मन्त्रिणमभ्यहिंसन् सम्भ्रम्य दूरे परिदुद्रुवुस्ते ॥ ५६॥
</details>

<details><summary>मूलम् - ५६</summary>

सा निष्पतन्त्येव पुरं समस्तं कल्लोलजालैः कबलीचकार ।  
संरुध्य ये मन्त्रिणमभ्यहिंसन् सम्भ्रम्य दूरे परिदुद्रुवुस्ते ॥ ५६॥
</details>


<details><summary>विश्वास-प्रस्तुतिः - ५७</summary>

पूरेण तस्याः पुरशासनस्य कारुण्यपूरेण विनिर्यतेव ।  
निर्मोचितो वातपुरीश्वरोऽपि हालास्यनाथान्तिकमाससाद ॥ ५७॥
</details>

<details><summary>मूलम् - ५७</summary>

पूरेण तस्याः पुरशासनस्य कारुण्यपूरेण विनिर्यतेव ।  
निर्मोचितो वातपुरीश्वरोऽपि हालास्यनाथान्तिकमाससाद ॥ ५७॥
</details>


<details><summary>विश्वास-प्रस्तुतिः - ५८</summary>

तां बध्यमानां शतशोऽपि मर्त्यैः पात्रोदरे वेगवतीममान्तीम् ।  
आलक्ष्य बन्धुं नृपतिः स पौरानाबालवृद्धाङ्गनमादिदेश ॥ ५८॥
</details>

<details><summary>मूलम् - ५८</summary>

तां बध्यमानां शतशोऽपि मर्त्यैः पात्रोदरे वेगवतीममान्तीम् ।  
आलक्ष्य बन्धुं नृपतिः स पौरानाबालवृद्धाङ्गनमादिदेश ॥ ५८॥
</details>


<details><summary>विश्वास-प्रस्तुतिः - ५९</summary>

बध्नत्सु पौरेषु विभज्य सीमामापूपिकी काचिदतीव जीर्णा ।  
निर्बध्यमाना नृपतेर्भुजिष्यैर्विचिन्वती कर्मकरं चचार ॥ ५९॥
</details>

<details><summary>मूलम् - ५९</summary>

बध्नत्सु पौरेषु विभज्य सीमामापूपिकी काचिदतीव जीर्णा ।  
निर्बध्यमाना नृपतेर्भुजिष्यैर्विचिन्वती कर्मकरं चचार ॥ ५९॥
</details>


<details><summary>विश्वास-प्रस्तुतिः - ६०</summary>

सा पिष्टकानेव सदा पचन्ती निवेदयन्ती मनसा महेशे ।  
तद्विक्रयेणापि च वर्तयन्ती दयास्पदं भूतपतेर्बभूव ॥ ६०॥
</details>

<details><summary>मूलम् - ६०</summary>

सा पिष्टकानेव सदा पचन्ती निवेदयन्ती मनसा महेशे ।  
तद्विक्रयेणापि च वर्तयन्ती दयास्पदं भूतपतेर्बभूव ॥ ६०॥
</details>


<details><summary>विश्वास-प्रस्तुतिः - ६१</summary>

गवेषयन्ती जरती समन्ताद् गवेप्यमाणं निगमैः समस्तैः ।  
ऐक्षिष्ट सा कर्मकरं युवानमंसोपरिन्यस्तखनित्रमेकम् ॥ ६१॥
</details>

<details><summary>मूलम् - ६१</summary>

गवेषयन्ती जरती समन्ताद् गवेप्यमाणं निगमैः समस्तैः ।  
ऐक्षिष्ट सा कर्मकरं युवानमंसोपरिन्यस्तखनित्रमेकम् ॥ ६१॥
</details>


<details><summary>विश्वास-प्रस्तुतिः - ६२</summary>

तामाह वृद्धामभिगम्य देवः किं कर्म कुर्यां तव शंस मातः! ।  
अनाश्रयः कर्मकरो जनानामासे चिरादत्र हि नाथकामः ॥ ६२॥
</details>

<details><summary>मूलम् - ६२</summary>

तामाह वृद्धामभिगम्य देवः किं कर्म कुर्यां तव शंस मातः! ।  
अनाश्रयः कर्मकरो जनानामासे चिरादत्र हि नाथकामः ॥ ६२॥
</details>


<details><summary>विश्वास-प्रस्तुतिः - ६३</summary>

आपूपिकी किं धनमर्थयिष्ये भक्ष्येण मे कर्मकृतो हि भाव्यम् ।  
विक्रीय पूर्णान् वितरत्वपूपान् क्षामानथामाञ्च्छिथिलांश्च मह्यम् ॥ ६३॥
</details>

<details><summary>मूलम् - ६३</summary>

आपूपिकी किं धनमर्थयिष्ये भक्ष्येण मे कर्मकृतो हि भाव्यम् ।  
विक्रीय पूर्णान् वितरत्वपूपान् क्षामानथामाञ्च्छिथिलांश्च मह्यम् ॥ ६३॥
</details>


<details><summary>विश्वास-प्रस्तुतिः - ६४</summary>

कियानयं वेगवतीनिरोधः कियानयं राजभटानुरोधः ।  
प्रतीहि मातः! पच पिष्टकं त्वं विन्यस्य भारं मयि वीतशङ्का ॥ ६४॥
</details>

<details><summary>मूलम् - ६४</summary>

कियानयं वेगवतीनिरोधः कियानयं राजभटानुरोधः ।  
प्रतीहि मातः! पच पिष्टकं त्वं विन्यस्य भारं मयि वीतशङ्का ॥ ६४॥
</details>


<details><summary>विश्वास-प्रस्तुतिः - ६५</summary>

आमन्त्रणैरेव विमोहयंस्तामम्बेति देवीति पितामहीति ।  
विसंसयन्नूष्मलमूष्मलं स जग्राह तत् सर्वमपूपजातम् ॥ ६५॥
</details>

<details><summary>मूलम् - ६५</summary>

आमन्त्रणैरेव विमोहयंस्तामम्बेति देवीति पितामहीति ।  
विसंसयन्नूष्मलमूष्मलं स जग्राह तत् सर्वमपूपजातम् ॥ ६५॥
</details>


<details><summary>विश्वास-प्रस्तुतिः - ६६</summary>

जगौ जहास प्रणनर्त्त चित्रं ववल्ग वल्गूनि वचास्यमाणीत् ।  
व्यासञ्जयन् कर्मकृतः समस्तान् विस्रब्धमेको विजहार देवः ॥ ६६॥
</details>

<details><summary>मूलम् - ६६</summary>

जगौ जहास प्रणनर्त्त चित्रं ववल्ग वल्गूनि वचास्यमाणीत् ।  
व्यासञ्जयन् कर्मकृतः समस्तान् विस्रब्धमेको विजहार देवः ॥ ६६॥
</details>


<details><summary>विश्वास-प्रस्तुतिः - ६७</summary>

इदं खनित्रं पिटकोऽयमेष राशिर्मृदामद्य मयोपनीतः ।  
पश्यति राज्ञो गणकान् समेतान् प्रसारयंस्तानहसीन्निवृत्तान् ॥ ६७॥
</details>

<details><summary>मूलम् - ६७</summary>

इदं खनित्रं पिटकोऽयमेष राशिर्मृदामद्य मयोपनीतः ।  
पश्यति राज्ञो गणकान् समेतान् प्रसारयंस्तानहसीन्निवृत्तान् ॥ ६७॥
</details>


<details><summary>विश्वास-प्रस्तुतिः - ६८</summary>

उच्छृङ्खलैरूर्मिभिरुत्पतन्तीं भूयोऽप्यमान्तीं तटयोः स्रवन्तीम् ।  
भीता भटा भूमिभुजे शशंसुः पाण्ड्योऽपि तां प्रेक्षितुमाजगाम ॥ ६८॥
</details>

<details><summary>मूलम् - ६८</summary>

उच्छृङ्खलैरूर्मिभिरुत्पतन्तीं भूयोऽप्यमान्तीं तटयोः स्रवन्तीम् ।  
भीता भटा भूमिभुजे शशंसुः पाण्ड्योऽपि तां प्रेक्षितुमाजगाम ॥ ६८॥
</details>


<details><summary>विश्वास-प्रस्तुतिः - ६९</summary>

आलक्ष्य राजागममप्रमत्तान् कर्मान्तिकान् कर्मकृतः स पश्यन् ।  
खनन्निव क्ष्मां मृदमापगायां क्षिपन्निवान्तः स्वयमप्यचारीत् ॥ ६९॥
</details>

<details><summary>मूलम् - ६९</summary>

आलक्ष्य राजागममप्रमत्तान् कर्मान्तिकान् कर्मकृतः स पश्यन् ।  
खनन्निव क्ष्मां मृदमापगायां क्षिपन्निवान्तः स्वयमप्यचारीत् ॥ ६९॥
</details>


<details><summary>विश्वास-प्रस्तुतिः - ७०</summary>

ततस्ततस्तत्र तटीर्निबद्धाः परामृशन् पाण्ड्यनृपोऽतिरुष्टः ।  
अपूरितं क्वापि स वीक्ष्य निम्नं केनेदमित्थं कृतमित्यपृच्छत् ॥ ७०॥
</details>

<details><summary>मूलम् - ७०</summary>

ततस्ततस्तत्र तटीर्निबद्धाः परामृशन् पाण्ड्यनृपोऽतिरुष्टः ।  
अपूरितं क्वापि स वीक्ष्य निम्नं केनेदमित्थं कृतमित्यपृच्छत् ॥ ७०॥
</details>


<details><summary>विश्वास-प्रस्तुतिः - ७१</summary>

आपूपिकीकर्मकरं युवानमालक्षयन्तो गणकास्ततस्तम् ।  
हस्ते गृहीत्वा पुरतः क्षिपन्तो विवव्रिरे तस्य विचेष्टितानि ॥ ७१॥
</details>

<details><summary>मूलम् - ७१</summary>

आपूपिकीकर्मकरं युवानमालक्षयन्तो गणकास्ततस्तम् ।  
हस्ते गृहीत्वा पुरतः क्षिपन्तो विवव्रिरे तस्य विचेष्टितानि ॥ ७१॥
</details>


<details><summary>विश्वास-प्रस्तुतिः - ७२</summary>

आपूपिकी काचिदतीव जीर्णा सेयं दृढं कर्मकरं न्ययुक्त ।  
अयं नियुक्तोऽपि भृतोऽपि सम्यङ् न स्पन्दते किञ्चन दुर्विनीतः ॥ ७२॥
</details>

<details><summary>मूलम् - ७२</summary>

आपूपिकी काचिदतीव जीर्णा सेयं दृढं कर्मकरं न्ययुक्त ।  
अयं नियुक्तोऽपि भृतोऽपि सम्यङ् न स्पन्दते किञ्चन दुर्विनीतः ॥ ७२॥
</details>


<details><summary>विश्वास-प्रस्तुतिः - ७३</summary>

ब्रूते पुरस्ताद् विनयोक्तिमेव किञ्चिन्निवृत्ते गणके तु भूयः ।  
विडम्बयन् भाषितचेष्टितैस्तं पार्श्वस्थितान् हासयते विशङ्कः ॥ ७३॥
</details>

<details><summary>मूलम् - ७३</summary>

ब्रूते पुरस्ताद् विनयोक्तिमेव किञ्चिन्निवृत्ते गणके तु भूयः ।  
विडम्बयन् भाषितचेष्टितैस्तं पार्श्वस्थितान् हासयते विशङ्कः ॥ ७३॥
</details>


<details><summary>विश्वास-प्रस्तुतिः - ७४</summary>

दत्तं कियद् दारुणया जरत्या दत्ते तु किञ्चिच्छिथिलानपूपान् ।  
अहो ममाभाग्यमियं किलासीन्नाथेति शेते मुहुरातशोकः ॥ ७४॥
</details>

<details><summary>मूलम् - ७४</summary>

दत्तं कियद् दारुणया जरत्या दत्ते तु किञ्चिच्छिथिलानपूपान् ।  
अहो ममाभाग्यमियं किलासीन्नाथेति शेते मुहुरातशोकः ॥ ७४॥
</details>


<details><summary>विश्वास-प्रस्तुतिः - ७५</summary>

किं मेऽस्ति तातो जननी किमास्ते किमास्पदं किं धनमस्ति किञ्चित् ।  
किं राजभृत्याः कृपणेषु कुर्युर्यातेति नोऽधःकुरुते कदापि ॥ ७५॥
</details>

<details><summary>मूलम् - ७५</summary>

किं मेऽस्ति तातो जननी किमास्ते किमास्पदं किं धनमस्ति किञ्चित् ।  
किं राजभृत्याः कृपणेषु कुर्युर्यातेति नोऽधःकुरुते कदापि ॥ ७५॥
</details>


<details><summary>विश्वास-प्रस्तुतिः - ७६</summary>

अन्यायवृत्ते नृपतावमुष्मिन्नाप्लाव्यते किन्नगरं न तोयैः ।  
किं ताडितैः कर्मकरैरिहेति तत्त्वं ब्रवीतीव कदापि मन्दम् ॥ ७६॥
</details>

<details><summary>मूलम् - ७६</summary>

अन्यायवृत्ते नृपतावमुष्मिन्नाप्लाव्यते किन्नगरं न तोयैः ।  
किं ताडितैः कर्मकरैरिहेति तत्त्वं ब्रवीतीव कदापि मन्दम् ॥ ७६॥
</details>


<details><summary>विश्वास-प्रस्तुतिः - ७७</summary>

आकर्णयन् वृत्तमिदं स सर्वमन्तर्हसन्तं च तमीक्षमाणः ।  
आवर्त्य वेत्रेण तमाजघान पाण्ड्यः क्रुधा प्रस्फुरिताधरोष्ठः ॥ ७७॥
</details>

<details><summary>मूलम् - ७७</summary>

आकर्णयन् वृत्तमिदं स सर्वमन्तर्हसन्तं च तमीक्षमाणः ।  
आवर्त्य वेत्रेण तमाजघान पाण्ड्यः क्रुधा प्रस्फुरिताधरोष्ठः ॥ ७७॥
</details>


<details><summary>विश्वास-प्रस्तुतिः - ७८</summary>

अङ्गं त्रिलोकीमयमिन्दुमौलेरभ्याहतं तेन यदा तदैव ।  
वक्ता च हन्ता च निरीक्षिता च वेत्राहतं विश्वमभूत् समस्तम् ॥ ७८॥
</details>

<details><summary>मूलम् - ७८</summary>

अङ्गं त्रिलोकीमयमिन्दुमौलेरभ्याहतं तेन यदा तदैव ।  
वक्ता च हन्ता च निरीक्षिता च वेत्राहतं विश्वमभूत् समस्तम् ॥ ७८॥
</details>


<details><summary>विश्वास-प्रस्तुतिः - ७९</summary>

आलम्ब्य संज्ञां कथमप्यथैनमालोकते यावदयं नरेन्द्रः ।  
तावत् तिरोऽभूत् तरुणेन्दुमौलिः सा च स्रवन्ती विरराम सद्यः ॥ ७९॥
</details>

<details><summary>मूलम् - ७९</summary>

आलम्ब्य संज्ञां कथमप्यथैनमालोकते यावदयं नरेन्द्रः ।  
तावत् तिरोऽभूत् तरुणेन्दुमौलिः सा च स्रवन्ती विरराम सद्यः ॥ ७९॥
</details>


<details><summary>विश्वास-प्रस्तुतिः - ८०</summary>

आलोक्य लीलायितमद्भुतं तदानन्दबाष्पस्थगितैर्वचोभिः ।  
अस्ताविषुः स्वस्वधियोऽनुरूपैः पौराः सपाण्ड्याः पतिमम्बिकायाः ॥ ८०॥
</details>

<details><summary>मूलम् - ८०</summary>

आलोक्य लीलायितमद्भुतं तदानन्दबाष्पस्थगितैर्वचोभिः ।  
अस्ताविषुः स्वस्वधियोऽनुरूपैः पौराः सपाण्ड्याः पतिमम्बिकायाः ॥ ८०॥
</details>


<details><summary>विश्वास-प्रस्तुतिः - ८१</summary>

चूडाबद्धभुजङ्गपुङ्गवशिरोविन्यस्तपृथ्वीभर-  
प्रान्तप्रस्खलितैः कणैः कतिपयैरीषत्करे पूरणे ।  
मिथ्यारोपितयत्नगौरवकथाविज्ञापनाचातुरी-  
सम्मुह्यज्जरतीगृहीतशिथिलापूपाय तुभ्यं नमः ॥ ८१॥
</details>

<details><summary>मूलम् - ८१</summary>

चूडाबद्धभुजङ्गपुङ्गवशिरोविन्यस्तपृथ्वीभर-  
प्रान्तप्रस्खलितैः कणैः कतिपयैरीषत्करे पूरणे ।  
मिथ्यारोपितयत्नगौरवकथाविज्ञापनाचातुरी-  
सम्मुह्यज्जरतीगृहीतशिथिलापूपाय तुभ्यं नमः ॥ ८१॥
</details>


<details><summary>विश्वास-प्रस्तुतिः - ८२</summary>

योगक्षेमभरः समस्तजगतां न्यस्तस्तवाङ्घ्रिद्वये  
कुक्षौ त्रीणि जगन्ति मूर्ध्नि शशभृद्गङ्गाकपालस्रजः ।  
वोढव्यस्तदुपर्ययं यदि मृदां भारोऽपि गौरीपते!  
कस्ते मद्भरणे श्रमः क इव मे त्रासस्तदभ्यर्थने ॥ ८२॥
</details>

<details><summary>मूलम् - ८२</summary>

योगक्षेमभरः समस्तजगतां न्यस्तस्तवाङ्घ्रिद्वये  
कुक्षौ त्रीणि जगन्ति मूर्ध्नि शशभृद्गङ्गाकपालस्रजः ।  
वोढव्यस्तदुपर्ययं यदि मृदां भारोऽपि गौरीपते!  
कस्ते मद्भरणे श्रमः क इव मे त्रासस्तदभ्यर्थने ॥ ८२॥
</details>


<details><summary>विश्वास-प्रस्तुतिः - ८३</summary>

हे सन्तः श‍ृणुताधुनैव मिलितैरस्माभिरेतच्छिने  
वाच्यं वेत्रहतिं विभज्य न वयं भोक्तुं समर्था इति ।  
नो चेत् पादहतिः शिलाप्रहरणं कोदण्डदण्डाहति-  
र्गण्डूषोदकसेक इत्यपि भवेत् सर्वं विभाज्यं हि नः ॥ ८३॥
</details>

<details><summary>मूलम् - ८३</summary>

हे सन्तः श‍ृणुताधुनैव मिलितैरस्माभिरेतच्छिने  
वाच्यं वेत्रहतिं विभज्य न वयं भोक्तुं समर्था इति ।  
नो चेत् पादहतिः शिलाप्रहरणं कोदण्डदण्डाहति-  
र्गण्डूषोदकसेक इत्यपि भवेत् सर्वं विभाज्यं हि नः ॥ ८३॥
</details>


<details><summary>विश्वास-प्रस्तुतिः - ८४</summary>

ध्यायन्ध्यायमुपायकोटिभिरहं त्वत्प्राप्त्युपायं चिरं  
निर्विण्णो निरचैषमेकमधुना हालास्यचूडामणे! ।  
दिष्ट्या वेगवतीतटे यदि पतेदेतद्वपुर्मामकं  
संरोहेदपि जातु तत्तटमृदा साकं त्वदीयं शिरः ॥ ८४॥
</details>

<details><summary>मूलम् - ८४</summary>

ध्यायन्ध्यायमुपायकोटिभिरहं त्वत्प्राप्त्युपायं चिरं  
निर्विण्णो निरचैषमेकमधुना हालास्यचूडामणे! ।  
दिष्ट्या वेगवतीतटे यदि पतेदेतद्वपुर्मामकं  
संरोहेदपि जातु तत्तटमृदा साकं त्वदीयं शिरः ॥ ८४॥
</details>


<details><summary>विश्वास-प्रस्तुतिः - ८५</summary>

धूलीधूसरितं शशाङ्कशकलं जम्बालिता जाह्नवी  
भग्नं ब्रह्मकपालदाम फणिनो भूषोचिताः क्लेशिताः ।  
मृद्भारोद्वहनं कुतोऽभ्युपगतं को वा गुणः पिष्टके  
सा दुष्टा जरती किमौषधमदात् तत्रेति न ज्ञायते ॥ ८५॥
</details>

<details><summary>मूलम् - ८५</summary>

धूलीधूसरितं शशाङ्कशकलं जम्बालिता जाह्नवी  
भग्नं ब्रह्मकपालदाम फणिनो भूषोचिताः क्लेशिताः ।  
मृद्भारोद्वहनं कुतोऽभ्युपगतं को वा गुणः पिष्टके  
सा दुष्टा जरती किमौषधमदात् तत्रेति न ज्ञायते ॥ ८५॥
</details>


<details><summary>विश्वास-प्रस्तुतिः - ८६</summary>

पभ्द्यां किन्निहतः सुतो दिनमणेर्भग्नाश्चपेटाहतै ।  
र्दन्ताः किं तरणेः किमित्यपहृतं धातुः शिरः पञ्चमम् ।  
कामं त्वं जगदीश्वरो भव ततः कर्मापि किं जीर्यति  
प्रत्यक्षं निनु पाण्ड्यवेत्रलतिकाघातोऽयमासादितः ॥ ८६॥
</details>

<details><summary>मूलम् - ८६</summary>

पभ्द्यां किन्निहतः सुतो दिनमणेर्भग्नाश्चपेटाहतै ।  
र्दन्ताः किं तरणेः किमित्यपहृतं धातुः शिरः पञ्चमम् ।  
कामं त्वं जगदीश्वरो भव ततः कर्मापि किं जीर्यति  
प्रत्यक्षं निनु पाण्ड्यवेत्रलतिकाघातोऽयमासादितः ॥ ८६॥
</details>


<details><summary>विश्वास-प्रस्तुतिः - ८७</summary>

देवा दूरतरं प्रयात मुनयो गृह्णीत मौनं क्षणं  
मातुः शंसत मा चिरं गणवरा देवस्य दृष्टां दशाम् ।  
पुष्पैश्चन्दनसम्भृतैरपि सुरैर्यन्मन्दमभ्यर्च्यते  
तद् दिव्यं वपुरैश्वरं विलुलितं पाण्ड्यस्य वेत्राहतैः ॥ ८७॥
</details>

<details><summary>मूलम् - ८७</summary>

देवा दूरतरं प्रयात मुनयो गृह्णीत मौनं क्षणं  
मातुः शंसत मा चिरं गणवरा देवस्य दृष्टां दशाम् ।  
पुष्पैश्चन्दनसम्भृतैरपि सुरैर्यन्मन्दमभ्यर्च्यते  
तद् दिव्यं वपुरैश्वरं विलुलितं पाण्ड्यस्य वेत्राहतैः ॥ ८७॥
</details>


<details><summary>विश्वास-प्रस्तुतिः - ८८</summary>

अम्ब! स्विद्यति वक्रमम्ब! किमपि श्रान्त्या गतिर्मन्थरा  
मातः! सीदति शङ्करे प्रहृतवान् वेत्रेण पाण्ड्यो विभुः ।  
इत्यावेदयतां मुखादनुपदं श्रुत्वा गणानां शिवा  
प्रेमोदीर्णपतिव्रतप्रशमितक्रोधा कथं वर्त्तते ॥ ८८॥
</details>

<details><summary>मूलम् - ८८</summary>

अम्ब! स्विद्यति वक्रमम्ब! किमपि श्रान्त्या गतिर्मन्थरा  
मातः! सीदति शङ्करे प्रहृतवान् वेत्रेण पाण्ड्यो विभुः ।  
इत्यावेदयतां मुखादनुपदं श्रुत्वा गणानां शिवा  
प्रेमोदीर्णपतिव्रतप्रशमितक्रोधा कथं वर्त्तते ॥ ८८॥
</details>


<details><summary>विश्वास-प्रस्तुतिः - ८९</summary>

त्राणे योऽधिकृतः समस्तजगतां तस्याम्बुराशौ सुखं  
निद्राणस्य तथाविधेऽपि समये प्रष्टैव नालक्ष्यते ।  
विष्टिं कृर्वति ताम्यति श्रमभराद्वेत्राहतिस्त्वय्यभूत्  
कस्याग्रे कथयिष्यसीममनयं स्वामिन्ननाथो ह्यसि ॥ ८९॥
</details>

<details><summary>मूलम् - ८९</summary>

त्राणे योऽधिकृतः समस्तजगतां तस्याम्बुराशौ सुखं  
निद्राणस्य तथाविधेऽपि समये प्रष्टैव नालक्ष्यते ।  
विष्टिं कृर्वति ताम्यति श्रमभराद्वेत्राहतिस्त्वय्यभूत्  
कस्याग्रे कथयिष्यसीममनयं स्वामिन्ननाथो ह्यसि ॥ ८९॥
</details>


<details><summary>विश्वास-प्रस्तुतिः - ९०</summary>

लीलाधारितसिन्धुतीरसिकताभारान्तरालस्थितो  
भूयासं मशकोऽप्यहं पशुपते! तावच्च नार्हामि किम् ।  
यत् कीदृग्विधमैश्वरं शिर इति प्रष्टुं प्रवृत्ते विधा-  
वीद्दक् तादृगिदं तदित्युपदिशंस्तस्यापि च स्यां गुरुः ॥ ९०॥
</details>

<details><summary>मूलम् - ९०</summary>

लीलाधारितसिन्धुतीरसिकताभारान्तरालस्थितो  
भूयासं मशकोऽप्यहं पशुपते! तावच्च नार्हामि किम् ।  
यत् कीदृग्विधमैश्वरं शिर इति प्रष्टुं प्रवृत्ते विधा-  
वीद्दक् तादृगिदं तदित्युपदिशंस्तस्यापि च स्यां गुरुः ॥ ९०॥
</details>


<details><summary>विश्वास-प्रस्तुतिः - ९१</summary>

पाण्ड्यो दण्डयितास्तु पाण्ड्यतनया द्रष्ट्री कथं वर्त्तते  
कामं सा जननी ममैव किमतो युक्तं तु वाच्यं मया ।  
सव्ये स्थापय मूर्ध्नि मृद्भरममुं सव्यं वपुर्दर्शय  
प्राप्ते वेत्रलताहते च तदनु द्रक्ष्यामि देव्याः स्थितिम् ॥ ९१॥
</details>

<details><summary>मूलम् - ९१</summary>

पाण्ड्यो दण्डयितास्तु पाण्ड्यतनया द्रष्ट्री कथं वर्त्तते  
कामं सा जननी ममैव किमतो युक्तं तु वाच्यं मया ।  
सव्ये स्थापय मूर्ध्नि मृद्भरममुं सव्यं वपुर्दर्शय  
प्राप्ते वेत्रलताहते च तदनु द्रक्ष्यामि देव्याः स्थितिम् ॥ ९१॥
</details>


<details><summary>विश्वास-प्रस्तुतिः - ९२</summary>

वोढुं प्रवृत्ते त्वयि वेगवत्याः शीर्षेण शम्भो! सिकतावितानम् ।  
भारं द्वयोः पर्यवसन्नमूहे चित्ते यतीनां शिरसि श्रुतीनाम् ॥ ९२॥
</details>

<details><summary>मूलम् - ९२</summary>

वोढुं प्रवृत्ते त्वयि वेगवत्याः शीर्षेण शम्भो! सिकतावितानम् ।  
भारं द्वयोः पर्यवसन्नमूहे चित्ते यतीनां शिरसि श्रुतीनाम् ॥ ९२॥
</details>


<details><summary>विश्वास-प्रस्तुतिः - ९३</summary>

अर्धं पौरुषमर्धमेव भवति स्त्रैणं च यत् तावकं  
साम्राज्यं गृहकर्म वा किमपि तन्नायाति निर्व्यूढताम् ।  
त्वं राज्ञी मधुरापुरस्य दयितस्तत्रैव ते ताड्यते  
त्वं मातः! स्वयमन्नदासि जगतां कान्तस्तु ते भिक्षते ॥ ९३॥
</details>

<details><summary>मूलम् - ९३</summary>

अर्धं पौरुषमर्धमेव भवति स्त्रैणं च यत् तावकं  
साम्राज्यं गृहकर्म वा किमपि तन्नायाति निर्व्यूढताम् ।  
त्वं राज्ञी मधुरापुरस्य दयितस्तत्रैव ते ताड्यते  
त्वं मातः! स्वयमन्नदासि जगतां कान्तस्तु ते भिक्षते ॥ ९३॥
</details>


<details><summary>विश्वास-प्रस्तुतिः - ९४</summary>

आखेटधर्ममनुपालयतानुभूतः  
पार्थप्रहार इति यत् तदवैमि युक्तम् ।  
आयासवृत्त्यनुगुणां भृतिमप्यविन्द-  
न्नङ्गीकरोषि किमपार्थममुं प्रहारम् ॥ ९४॥
</details>

<details><summary>मूलम् - ९४</summary>

आखेटधर्ममनुपालयतानुभूतः  
पार्थप्रहार इति यत् तदवैमि युक्तम् ।  
आयासवृत्त्यनुगुणां भृतिमप्यविन्द-  
न्नङ्गीकरोषि किमपार्थममुं प्रहारम् ॥ ९४॥
</details>


<details><summary>विश्वास-प्रस्तुतिः - ९५</summary>

वेत्राहति विभक्तुं विश्वात्मकता प्रदर्शिता भवता ।  
करगतकबलग्रासे पुनरभिनीतं शिवाद्वैतम् ॥ ९५॥
</details>

<details><summary>मूलम् - ९५</summary>

वेत्राहति विभक्तुं विश्वात्मकता प्रदर्शिता भवता ।  
करगतकबलग्रासे पुनरभिनीतं शिवाद्वैतम् ॥ ९५॥
</details>


<details><summary>विश्वास-प्रस्तुतिः - ९६</summary>

वेत्राहतिमतिघोरां विभज्य ये भुञ्जते जना नियतम् ।  
भवतापतापितेष्वपि तेषूपेक्षैव ते कथं लीला ॥ ९६॥
</details>

<details><summary>मूलम् - ९६</summary>

वेत्राहतिमतिघोरां विभज्य ये भुञ्जते जना नियतम् ।  
भवतापतापितेष्वपि तेषूपेक्षैव ते कथं लीला ॥ ९६॥
</details>


<details><summary>विश्वास-प्रस्तुतिः - ९७</summary>

आनम्यानम्य मौलिं त्वयि किरति मृदं संसते मूर्ध्नि गङ्गा  
बद्ध्वाबद्ध्वा कपर्दं स्पृशति फणधरा दारुणं निश्श्वसन्ति ।  
औत्सुक्यात् ताड्यमाने त्वयि जगदखिलं ताड्यते वेत्रयष्ट्या  
भक्तस्यैकस्य रक्षा भवति पशुपते! सर्वलोकस्य शिक्षा ॥ ९७॥
</details>

<details><summary>मूलम् - ९७</summary>

आनम्यानम्य मौलिं त्वयि किरति मृदं संसते मूर्ध्नि गङ्गा  
बद्ध्वाबद्ध्वा कपर्दं स्पृशति फणधरा दारुणं निश्श्वसन्ति ।  
औत्सुक्यात् ताड्यमाने त्वयि जगदखिलं ताड्यते वेत्रयष्ट्या  
भक्तस्यैकस्य रक्षा भवति पशुपते! सर्वलोकस्य शिक्षा ॥ ९७॥
</details>


<details><summary>विश्वास-प्रस्तुतिः - ९८</summary>

अस्मत्तो बहुधो गृहीतमधुनाप्यस्मद्भवस्रोतसां  
संरोधे न किमप्ययं प्रयतते देवः प्रमाणं ततः ।  
इत्यग्रे विनिपत्य पाण्ड्यनृपतेर्ब्रूमो वयं चेत् ततः  
कोपात् कोपमुपेयुषः क्षितिपतेः किं भावि सम्भाव्यताम् ॥ ९८॥
</details>

<details><summary>मूलम् - ९८</summary>

अस्मत्तो बहुधो गृहीतमधुनाप्यस्मद्भवस्रोतसां  
संरोधे न किमप्ययं प्रयतते देवः प्रमाणं ततः ।  
इत्यग्रे विनिपत्य पाण्ड्यनृपतेर्ब्रूमो वयं चेत् ततः  
कोपात् कोपमुपेयुषः क्षितिपतेः किं भावि सम्भाव्यताम् ॥ ९८॥
</details>


<details><summary>विश्वास-प्रस्तुतिः - ९९</summary>

वोढव्यानि वहानि ते सुरनदीवेधःकपालादिका-  
न्यात्मानं च निवेदयाम्यथ भवद्भक्त्यामृतेनाप्लुतम् ।  
इत्यभ्यर्थयमानमीषदपि मामप्रेक्षमाणो भवान्  
पिष्टापूपकृते मृदं वहसि चेद् देवः प्रमाणं ततः ॥ ९९॥
</details>

<details><summary>मूलम् - ९९</summary>

वोढव्यानि वहानि ते सुरनदीवेधःकपालादिका-  
न्यात्मानं च निवेदयाम्यथ भवद्भक्त्यामृतेनाप्लुतम् ।  
इत्यभ्यर्थयमानमीषदपि मामप्रेक्षमाणो भवान्  
पिष्टापूपकृते मृदं वहसि चेद् देवः प्रमाणं ततः ॥ ९९॥
</details>


<details><summary>विश्वास-प्रस्तुतिः - १००</summary>

प्रहृतं प्रहृतमिति त्वं पाण्ड्य! विषीदसि किमम्बिकारमणे ।  
प्रहृतं यदि साधु कृतं पाशुपतं गणय सिद्धमस्त्रं तत् ॥ १००॥
</details>

<details><summary>मूलम् - १००</summary>

प्रहृतं प्रहृतमिति त्वं पाण्ड्य! विषीदसि किमम्बिकारमणे ।  
प्रहृतं यदि साधु कृतं पाशुपतं गणय सिद्धमस्त्रं तत् ॥ १००॥
</details>


<details><summary>विश्वास-प्रस्तुतिः - १०१</summary>

पाण्ड्येन प्रहृतोऽसि वेत्रलतया पार्थेन गाण्डीवतः  
पादेनापि किरातकेन वटुना केनापि च प्रस्तरैः ।  
तत्तत् प्रत्युत तेषु तेषु तप इत्यग्राहि मत्पूजने  
त्वागांस्येव पदे पदे गणयसे दैवं ममैवंविधम् ॥ १०१॥
</details>

<details><summary>मूलम् - १०१</summary>

पाण्ड्येन प्रहृतोऽसि वेत्रलतया पार्थेन गाण्डीवतः  
पादेनापि किरातकेन वटुना केनापि च प्रस्तरैः ।  
तत्तत् प्रत्युत तेषु तेषु तप इत्यग्राहि मत्पूजने  
त्वागांस्येव पदे पदे गणयसे दैवं ममैवंविधम् ॥ १०१॥
</details>


<details><summary>विश्वास-प्रस्तुतिः - १०२</summary>

इत्थं स्तवोक्त्या मुखरेषु पोरेष्वाश्चर्यमग्नेषु गणाः पुरारेः ।  
आपूपिकीमद्भुतवेषरूपां निन्युर्दिवं दिव्यविमानरूढाम् ॥ १०२॥
</details>

<details><summary>मूलम् - १०२</summary>

इत्थं स्तवोक्त्या मुखरेषु पोरेष्वाश्चर्यमग्नेषु गणाः पुरारेः ।  
आपूपिकीमद्भुतवेषरूपां निन्युर्दिवं दिव्यविमानरूढाम् ॥ १०२॥
</details>


<details><summary>विश्वास-प्रस्तुतिः - १०३</summary>

अथावसीदन्नरिमर्दनोऽपि पाण्ड्यः स्वयं पाशुपतापचारात् ।  
पादप्रणामैः प्रियभाषितश्च प्रसादयामास स मन्त्रिवर्यम् ॥ १०३॥
</details>

<details><summary>मूलम् - १०३</summary>

अथावसीदन्नरिमर्दनोऽपि पाण्ड्यः स्वयं पाशुपतापचारात् ।  
पादप्रणामैः प्रियभाषितश्च प्रसादयामास स मन्त्रिवर्यम् ॥ १०३॥
</details>


<details><summary>विश्वास-प्रस्तुतिः - १०४</summary>

वैहायसीं गिरमथाकलयन् पुरारेर्भीतस्तदैव सचिवं प्रजिघाय पाण्ड्यः ।  
वैराग्यमेव हृदि वातपुरीश्वरोऽपि कृत्वा चिदम्बरमगाहत सर्ववेदी ॥ १०४॥
</details>

<details><summary>मूलम् - १०४</summary>

वैहायसीं गिरमथाकलयन् पुरारेर्भीतस्तदैव सचिवं प्रजिघाय पाण्ड्यः ।  
वैराग्यमेव हृदि वातपुरीश्वरोऽपि कृत्वा चिदम्बरमगाहत सर्ववेदी ॥ १०४॥
</details>

इति महाकविश्रीनीलकण्ठदीक्षितप्रणीते शिवलीलार्णव एकविंशः सर्गः ।  