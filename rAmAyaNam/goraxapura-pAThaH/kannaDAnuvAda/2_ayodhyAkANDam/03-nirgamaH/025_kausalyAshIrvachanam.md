+++
title = "०२५ कौसल्याशीर्वचनम्"
title_english = "025 Kausalya bids farewell to Rama"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-025-Kousalya_Ashirvachanam.mp3"></div>
</details>



<details><summary>ಭಾಗಸೂಚನಾ</summary>

ಕೌಸಲ್ಯಾದೇವಿಯು ಮಂಗಳಕರವಾದ ಶುಭಾಶಂಸನೆಗಳನ್ನು ಮಾಡಿದುದು, ಶ್ರೀರಾಮನು ತಾಯಿಗೆ ನಮಸ್ಕರಿಸಿ ಸೀತೆಯ ಅಂತಃಪುರಕ್ಕೆ ಹೋದುದು
</details>

###### 1


<details><summary>ಮೂಲಮ್</summary>

ಸಾ ವಿನೀಯ ತಮಾಯಾಸಮುಪಸ್ಪೃಶ್ಯ ಜಲಂ ಶುಚಿ ।  
ಚಕಾರ ಮಾತಾ ರಾಮಸ್ಯ ಮಂಗಲಾನಿ ಮನಸ್ವಿನೀ ॥
</details>

<details><summary>ಅನುವಾದ</summary>

ಶ್ರೀರಾಮನ ತಾಯಿಯಾದ ಕೌಸಲ್ಯೆಯು ಪುತ್ರ ವಿಯೋಗ ಶೋಕದಿಂದ ಉಂಟಾಗಿದ್ದ ಆಯಾಸವನ್ನು ದೂರ ಮಾಡಿ, ಶುದ್ಧಾಚಮನಮಾಡಿ, ಸುಮನಸ್ಕಳಾಗಿ ಮಂಗಳಾಶಂಸನೆಗಳನ್ನು ಮಾಡಲು ಉಪಕ್ರಮಿಸಿದಳು.॥1॥
</details>

###### 2


<details><summary>ಮೂಲಮ್</summary>

ನ ಶಕ್ಯಸೇವಾರಯಿತುಂ ಗಚ್ಛೇದಾನೀಂ ರಘೂತ್ತಮ ।  
ಶೀಘ್ರಂ ಚ ವಿನಿವರ್ತಸ್ವ ವರ್ತಸ್ವ ಚ ಸತಾಂ ಕ್ರಮೇ ॥
</details>

<details><summary>ಅನುವಾದ</summary>

ರಘುಕುಲ ಭೂಷಣ! ಈಗ ನಾನು ನಿನ್ನನ್ನು ತಡೆಯಲಾರೆ. ನೀನು ಕಾಡಿಗೆ ಹೊರಡು. ಸತ್ಪುರುಷರ ಮಾರ್ಗದಲ್ಲಿ ಸ್ಥಿರನಾಗಿದ್ದು, ಶೀಘ್ರವಾಗಿ ಕಾಡಿನಿಂದ ಮರಳಿ ಬಂದು ಬಿಡು.॥2॥
</details>

###### 3


<details><summary>ಮೂಲಮ್</summary>

ಯಂ ಪಾಲಯಸಿ ಧರ್ಮಂ ತ್ವಂ ಪ್ರೀತ್ಯಾ ಚ ನಿಯಮೇನ ಚ ।  
ಸ ವೈ ರಾಘವಶಾರ್ದೂಲ ಧರ್ಮಸ್ತ್ವಾಮಭಿರಕ್ಷತು ॥
</details>

<details><summary>ಅನುವಾದ</summary>

ರಘುಕುಲ ಸಿಂಹನೇ! ನೀನು ನಿಯಮ ಪೂರ್ವಕ ಪ್ರಸನ್ನತೆಯೊಂದಿಗೆ ಯಾವ ಧರ್ಮವನ್ನು ಪಾಲಿಸುವೆಯೋ, ಆ ಧರ್ಮವೇ ನಿನ್ನನ್ನು ಎಲ್ಲ ರೀತಿಯಿಂದ ರಕ್ಷಿಸಲಿ.॥3॥
</details>

###### 4


<details><summary>ಮೂಲಮ್</summary>

ಯೇಭ್ಯಃ ಪ್ರಣಮಸೇ ಪುತ್ರ ದೇವೇಷ್ವಾಯತನೇಷು ಚ ।  
ತೇ ಚ ತ್ವಾಮಭಿರಕ್ಷಂತು ವನೇ ಸಹ ಮಹರ್ಷಿಭಿಃ ॥
</details>

<details><summary>ಅನುವಾದ</summary>

ಮಗು! ದೇವಮಂದಿರಗಳಲ್ಲಿ ಮತ್ತು ಪವಿತ್ರಸ್ಥಳಗಳಲ್ಲಿ ನೀನು ಯಾವ ದೇವತೆಗಳನ್ನು ಭಕ್ತಿಯಿಂದ ವಂದಿಸುತ್ತಿರುವೆಯೋ ಆ ಎಲ್ಲ ದೇವತೆಗಳು ಕಾಡಿನಲ್ಲಿ ಋಷಿಗಳೊಡನೆ ಇರುವ ನಿನ್ನನ್ನು ರಕ್ಷಿಸಲಿ.॥4॥
</details>

###### 5


<details><summary>ಮೂಲಮ್</summary>

ಯಾನಿ ದತ್ತಾನಿ ತೇಽಸ್ತ್ರಾಣಿ ವಿಶ್ವಾಮಿತ್ರೇಣ ಧೀಮತಾ ।  
ತಾನಿ ತ್ವಾಮಭಿರಕ್ಷಂತು ಗುಣೈಃ ಸಮುದಿತಂ ಸದಾ ॥
</details>

<details><summary>ಅನುವಾದ</summary>

ನೀನು ಸದ್ಗುಣಗಳಿಂದ ಪ್ರಕಾಶಿತನಾಗು. ಧೀಮಂತರಾದ ವಿಶ್ವಾಮಿತ್ರರು ನಿನಗೆ ಕರುಣಿಸಿದ ಎಲ್ಲ ದಿವ್ಯಾಸ್ತ್ರಗಳು ಸದಾಕಾಲ ಎಲ್ಲ ಕಡೆಗಳಿಂದ ನಿನ್ನನ್ನು ಕಾಪಾಡಲಿ.॥5॥
</details>

###### 6


<details><summary>ಮೂಲಮ್</summary>

ಪಿತೃಶುಶ್ರೂಷಯಾ ಪುತ್ರ ಮಾತೃಶುಶ್ರೂಷಯಾ ತಥಾ ।  
ಸತ್ಯೇನ ಚ ಮಹಾಬಾಹೋ ಚಿರಂ ಜೀವಾಭಿರಕ್ಷಿತಃ ॥
</details>

<details><summary>ಅನುವಾದ</summary>

ಮಹಾಬಾಹುವೇ! ನೀನು ತಂದೆಯ ಶುಶ್ರೂಷೆ, ಮಾತೆಯ ಸೇವೆ ಹಾಗೂ ಸತ್ಯದ ಪಾಲನೆಯಿಂದ ಸುರಕ್ಷಿತನಾಗಿ ಚಿರಂಜೀವಿಯಾಗಿರು.॥6॥
</details>

###### 7


<details><summary>ಮೂಲಮ್</summary>

ಸಮಿತ್ಕುಶಪವಿತ್ರಾಣಿ ವೇದ್ಯಶ್ಚಾಯತನಾನಿ ಚ ।  
ಸ್ಥಂಡಿಲಾನಿ ಚ ವಿಪ್ರಾಣಾಂ ಶೈಲಾ ವೃಕ್ಷಾಃ ಕ್ಷುಪಾ ಹ್ರದಾಃ ।  
ಪತಂಗಾಃ ಪನ್ನಗಾಃ ಸಿಂಹಾಸ್ತ್ವಾಂ ರಕ್ಷಂತು ನರೋತ್ತಮ ॥
</details>

<details><summary>ಅನುವಾದ</summary>

ನರಶ್ರೇಷ್ಠನೇ! ಸಮಿತ್ತು, ದರ್ಭೆ, ಪವಿತ್ರಕ, ವೇದಿಗಳು, ಮಂದಿರ, ಬ್ರಾಹ್ಮಣರ ದೇವಪೂಜಾಸ್ಥಾನ, ಪರ್ವತ, ವೃಕ್ಷ, ಗಿಡಗಳು, ಜಲಾಶಯ, ಪಕ್ಷಿ, ಸರ್ಪ ಮತ್ತು ಸಿಂಹ - ಇವೆಲ್ಲವೂ ವನದಲ್ಲಿ ನಿನ್ನನ್ನು ರಕ್ಷಿಸಲಿ.॥7॥
</details>

###### 8


<details><summary>ಮೂಲಮ್</summary>

ಸ್ವಸ್ತಿ ಸಾಧ್ಯಾಶ್ಚ ವಿಶ್ವೇ ಚ ಮರುತಶ್ಚ ಮಹರ್ಷಭಿಃ ।  
ಸ್ವಸ್ತಿ ಧಾತಾ ವಿಧಾತಾ ಚ ಸ್ವಸ್ತಿ ಪೂಷಾ ಭಗೋಽರ್ಯಮಾ ॥
</details>

<details><summary>ಅನುವಾದ</summary>

ಸಾಧ್ಯ, ವಿಶ್ವೇದೇವ, ಮಹರ್ಷಿಗಳ ಸಹಿತ ಮರುದ್ಗಣರು ನಿನಗೆ ಕಲ್ಯಾಣ ಮಾಡಲಿ. ಧಾತಾ-ವಿಧಾತಾ, ಪೂಷಾ, ಭಗ ಮತ್ತು ಅರ್ಯಮಾ ಇವರು ನಿನಗೆ ಮಂಗಲಕಾರಿಗಳಾಗಲಿ.॥8॥
</details>

###### 9


<details><summary>ಮೂಲಮ್</summary>

ಲೋಕಪಾಲಾಶ್ಚ ತೇ ಸರ್ವೇ ವಾಸವಪ್ರಮುಖಾಸ್ತಥಾ ।  
ಋತವಃ ಷಟ್ ಚ ತೇ ಸರ್ವೇ ಮಾಸಾಃ ಸಂವತ್ಸರಾಃ ಕ್ಷಪಾಃ ॥
</details>

###### 10


<details><summary>ಮೂಲಮ್</summary>

ದಿನಾನಿ ಚ ಮುಹೂರ್ತಾಶ್ಚ ಸ್ವಸ್ತಿ ಕುರ್ವಂತು ತೇ ಸದಾ ।  
ಶ್ರುತಿಃ ಸ್ಮೃತಿಶ್ಚ ಧರ್ಮಶ್ಚ ಪಾತು ತ್ವಾಂ ಪುತ್ರ ಸರ್ವತಃ ॥
</details>

<details><summary>ಅನುವಾದ</summary>

ಇಂದ್ರಾದಿ ಸಮಸ್ತ ಲೋಕಪಾಲಕರು, ಆರು ಋತುಗಳು, ಎಲ್ಲ ಮಾಸಗಳು, ಸಂವತ್ಸರ, ಹಗಲು, ರಾತ್ರಿ, ಮುಹೂರ್ತ ಇವೆಲ್ಲವೂ ನಿನಗೆ ಮಂಗಳಕರವಾಗಲಿ. ಶ್ರುತಿ, ಸ್ಮೃತಿ ಮತ್ತು ಧರ್ಮವೂ ಎಲ್ಲ ಕಡೆಯಿಂದ ನಿನ್ನನ್ನು ರಕ್ಷಿಸಲಿ.॥9-10॥
</details>

###### 11


<details><summary>ಮೂಲಮ್</summary>

ಸ್ಕಂದಶ್ಚ ಭಗವಾನ್ ದೇವಃ ಸೋಮಶ್ಚ ಸಬೃಹಸ್ಪತಿಃ ।  
ಸಪ್ತರ್ಷಯೋ ನಾರದಶ್ಚ ತೇ ತ್ವಾಂರಕ್ಷಂತು ಸರ್ವತಃ ॥
</details>

<details><summary>ಅನುವಾದ</summary>

ಭಗವಾನ್ ಸ್ಕಂದದೇವರು, ಸೋಮ, ಬೃಹಸ್ಪತಿ, ಸಪ್ತಋಷಿಗಳು, ನಾರದ - ಇವರೆಲ್ಲರೂ ನಿನ್ನನ್ನು ರಕ್ಷಿಸಲಿ.॥11॥
</details>

###### 12


<details><summary>ಮೂಲಮ್</summary>

ಯೇ ಚಾಪಿ ಸರ್ವತಃ ಸಿದ್ಧಾ ದಿಶಶ್ಚ ಸದಿಗೀಶ್ವರಾಃ ।  
ಸ್ತುತಾ ಮಯಾ ವನೇ ತಸ್ಮಿನ್ ಪಾಂತು ತ್ವಾಂ ಪುತ್ರ ನಿತ್ಯಶಃ ॥
</details>

<details><summary>ಅನುವಾದ</summary>

ಮಗು! ಪ್ರಸಿದ್ಧ ಸಿದ್ಧಗಣರು, ದಿಕ್ಕುಗಳು, ದಿಕ್ಪಾಲಕರು ನಾನು ಮಾಡಿದ ಸ್ತುತಿಯಿಂದ ಸಂತುಷ್ಟರಾಗಿ ಕಾಡಿನಲ್ಲಿ ಎಲ್ಲ ಕಡೆಗಳಿಂದ ನಿನ್ನನ್ನು ಕಾಪಾಡಲಿ.॥12॥
</details>

###### 13


<details><summary>ಮೂಲಮ್</summary>

ಶೈಲಾಃ ಸರ್ವೇ ಸಮುದ್ರಾಶ್ಚ ರಾಜಾ ವರುಣ ಏವ ಚ ।  
ದ್ಯೌರಂತರಿಕ್ಷಂ ಪೃಥಿವೀ ವಾಯುಶ್ಚ ಸಚರಾಚರಃ ॥
</details>

## (ಶ್ಲೋಕ -14)


<details><summary>ಮೂಲಮ್</summary>

ನಕ್ಷತ್ರಾಣಿ ಚ ಸರ್ವಾಣಿ ಗ್ರಹಾಶ್ಚ ಸಹದೈವತೈಃ ।  
ಅಹೋರಾತ್ರೇ ತಥಾ ಸಂಧ್ಯೇ ಪಾಂತು ತ್ವಾಂ ವನಮಾಶ್ರಿತಮ್ ॥
</details>

<details><summary>ಅನುವಾದ</summary>

ಸಮಸ್ತ ಪರ್ವತಗಳು, ಸಮುದ್ರಗಳು, ವರುಣರಾಜ, ದ್ಯುಲೋಕ, ಅಂತರಿಕ್ಷ, ಪೃಥಿವೀ, ವಾಯು, ಚರಾಚರ ಪ್ರಾಣಿಗಳು, ಸಮಸ್ತ ನಕ್ಷತ್ರಗಳು, ಅಧಿ-ಪ್ರತ್ಯಧಿ ದೇವತೆಗಳ ಸಹಿತ ಗ್ರಹರು, ಹಗಲು, ರಾತ್ರಿ, ಎರಡೂ ಸಂಧ್ಯೆಗಳೂ ಇವರೆಲ್ಲರೂ ವನವಾಸದಲ್ಲಿ ನಿನ್ನನ್ನು ರಕ್ಷಿಸಲಿ.॥13-14॥
</details>

###### 15


<details><summary>ಮೂಲಮ್</summary>

ಋತವಶ್ಚಾಪಿ ಷಟ್ ಚಾನ್ಯೇ ಮಾಸಾಃ ಸಂವತ್ಸರಾಸ್ತಥಾ ।  
ಕಲಾಶ್ಚ ಕಾಷ್ಠಾಶ್ಚ ತಥಾ ತವ ಶರ್ಮ ದಿಶಂತು ತೇ ॥
</details>

<details><summary>ಅನುವಾದ</summary>

ಆರು ಋತುಗಳು, ಇತರ ಮಾಸಗಳು, ಸಂವತ್ಸರ, ಕಲಾ ಮತ್ತು ಕಾಷ್ಠ ಇವೆಲ್ಲವೂ ನಿನ್ನನ್ನು ರಕ್ಷಿಸಲಿ.॥15॥
</details>

###### 16


<details><summary>ಮೂಲಮ್</summary>

ಮಹಾವನೇಽಪಿ ಚರತೋ ಮುನಿವೇಷಸ್ಯ ಧೀಮತಃ ।  
ತಥಾ ದೇವಾಶ್ಚ ದೈತ್ಯಾಶ್ಚ ಭವಂತು ಸುಖದಾಃ ಸದಾ ॥
</details>

<details><summary>ಅನುವಾದ</summary>

ಮುನಿವೇಷ ಧರಿಸಿ ಆ ವಿಶಾಲ ವನದಲ್ಲಿ ಸಂಚರಿಸುವ ಬುದ್ಧಿವಂತ ಪುತ್ರನಾದ ನಿನಗೆ ಸಮಸ್ತ ದೇವತೆಗಳು, ದೈತ್ಯರು ಸುಖದಾಯಕವಾಗಿರಲಿ.॥16॥
</details>

###### 17


<details><summary>ಮೂಲಮ್</summary>

ರಾಕ್ಷಸಾನಾಂ ಪಿಶಾಚಾನಾಂ ರೌದ್ರಾಣಾಂ ಕ್ರೂರಕರ್ಮಣಾಮ್ ।  
ಕ್ರವ್ಯಾದಾನಾಂ ಚ ಸರ್ವೇಷಾಂ ಮಾ ಭೂತ್ಪುತ್ರಕ ತೇ ಭಯಮ್ ॥
</details>

<details><summary>ಅನುವಾದ</summary>

ಮಗು! ಭಯಂಕರ ರಾಕ್ಷಸರು, ಕ್ರೂರಕರ್ಮಿ ಪಿಶಾಚಿಗಳು, ಸಮಸ್ತ ಮಾಂಸಭಕ್ಷಿ ಜಂತುಗಳು ಇವುಗಳಿಂದ ನಿನಗೆ ಎಂದೂ ಭಯವಾಗದಿರಲಿ.॥17॥
</details>

###### 18


<details><summary>ಮೂಲಮ್</summary>

ಪ್ಲವಗಾ ವೃಶ್ಚಿಕಾ ದಂಶಾ ಮಶಕಾಶ್ಚೈವ ಕಾನನೇ ।  
ಸರೀಸೃಪಾಶ್ಚ ಕೀಟಾಶ್ಚ ಮಾ ಭೂವನ್ ಗಹನೇ ತವ ॥
</details>

<details><summary>ಅನುವಾದ</summary>

ಗಹನವಾದ ಕಾಡಿನಲ್ಲಿರುವ ಕಪಿಗಳೂ, ಚೇಳುಗಳೂ, ಕಾಡುನೊಣಗಳು, ಸೊಳ್ಳೆಗಳು, ಸರ್ಪಗಳೂ ಕೀಟಗಳೂ ನಿನಗೆ ಬಾಧೆಯನ್ನುಂಟು ಮಾಡದಿರಲಿ.॥18॥
</details>

###### 19


<details><summary>ಮೂಲಮ್</summary>

ಮಹಾದ್ವಿಪಾಶ್ಚ ಸಿಂಹಾಶ್ಚ ವ್ಯಾಘ್ರಾ ಋಕ್ಷಾಶ್ಚ ದಂಷ್ಟ್ರಿಣಃ ।  
ಮಹೀಷಾಃ ಶೃಂಗಿಣೋ ರೌದ್ರಾ ನ ತೇ ದ್ರುಹ್ಯಂತು ಪುತ್ರಕ ॥
</details>

<details><summary>ಅನುವಾದ</summary>

ಮದಿಸಿದ ಕಾಡಾನೆಗಳೂ, ಸಿಂಹಗಳೂ, ಹುಲಿಗಳೂ, ಕರಡಿಗಳೂ, ಕಾಡುಹಂದಿಗಳೂ, ದೊಡ್ಡ-ದೊಡ್ಡ ಕೋಡುಗಳುಳ್ಳ ಕಾಡುಕೋಣಗಳೂ, ಕಾಡೆಮ್ಮೆಗಳೂ ಮತ್ತು ಭಯಂಕರ ದುಷ್ಟ ಪ್ರಾಣಿಗಳೂ ಅರಣ್ಯದಲ್ಲಿ ನಿನ್ನನ್ನು ಘಾಸಿಪಡಿಸದಿರಲಿ.॥19॥
</details>

###### 20


<details><summary>ಮೂಲಮ್</summary>

ನೃಮಾಂಸಭೋಜನಾ ರೌದ್ರಾ ಯೇ ಚಾನ್ಯೇ ಸರ್ವ ಜಾತಯಃ ।  
ಮಾ ಚ ತ್ವಾಂ ಹಿಂಸಿಷುಃ ಪುತ್ರ ಮಯಾ ಸಂಪೂಜಿತಾಸ್ತ್ವಿಹ ॥
</details>

<details><summary>ಅನುವಾದ</summary>

ವತ್ಸ! ಇತರ ಎಲ್ಲ ಜಾತಿಯ ನರಮಾಂಸಭಕ್ಷಿ ಭಯಂಕರ ಪ್ರಾಣಿಗಳು-ನನ್ನಿಂದ ಪೂಜಿತರಾಗಿ ಸಂತುಷ್ಟರಾಗಿ ಕಾಡಿನಲ್ಲಿ ನಿನ್ನನ್ನು ಹಿಂಸಿಸದಿರಲಿ.॥20॥
</details>

###### 21


<details><summary>ಮೂಲಮ್</summary>

ಆಗಮಾಸ್ತೇ ಶಿವಾಃ ಸಂತು ಸಿಧ್ಯಂತು ಚ ಪರಾಕ್ರಮಾಃ ।  
ಸರ್ವಸಂಪತ್ತಯೋ ರಾಮ ಸ್ವಸ್ತಿಮಾನ್ ಗಚ್ಚ ಪುತ್ರಕ ॥
</details>

<details><summary>ಅನುವಾದ</summary>

ಮಗು ರಾಮ! ಎಲ್ಲ ಮಾರ್ಗಗಳು ನಿನಗೆ ಮಂಗಲಕಾರಿಯಾಗಿರಲಿ. ನಿನ್ನ ಪರಾಕ್ರಮ ಸಫಲವಾಗಲಿ ಹಾಗೂ ನಿನಗೆ ಎಲ್ಲ ಸಂಪತ್ತುಗಳು ಪ್ರಾಪ್ತವಾಗಲಿ. ನೀನು ಕ್ಷೇಮದಿಂದ ಅರಣ್ಯಕ್ಕೆ ಪ್ರಯಾಣಮಾಡು.॥21॥
</details>

###### 22


<details><summary>ಮೂಲಮ್</summary>

ಸ್ವಸ್ತಿ ತೇಽಸ್ತ್ವಾಂತರಿಕ್ಷೇಭ್ಯಃ ಪಾರ್ಥಿವೇಭ್ಯಃ ಪುನಃ ಪುನಃ ।  
ಸರ್ವೇಭ್ಯಶ್ಚೈವ ದೇವೇಭ್ಯೋ ಯೇ ಚ ತೇ ಪರಿಪಂಥಿನಃ ॥
</details>

<details><summary>ಅನುವಾದ</summary>

ಅಂತರಿಕ್ಷದಲ್ಲಿ ಸಂಚರಿಸುವವರಿಂದಲೂ, ಭೂಮಿಯಲ್ಲಿ ಸಂಚರಿಸುವವರಿಂದಲೂ, ಸಕಲ ದೇವತೆಗಳಿಂದಲೂ ಮತ್ತು ಶತ್ರುಗಳಿಂದಲೂ ನಿನಗೆ ಮಂಗಳವಾಗುತ್ತಿರಲಿ.॥22॥
</details>

###### 23


<details><summary>ಮೂಲಮ್</summary>

ಶುಕ್ರಃ ಸೋಮಶ್ಚ ಸೂರ್ಯಶ್ಚ ಧನದೋಽಥ ಯಮಸ್ತಥಾ ।  
ಪಾಂತು ತ್ವಾಮರ್ಚಿತಾ ರಾಮದಂಡಕಾರಣ್ಯವಾಸಿನಮ್ ॥
</details>

<details><summary>ಅನುವಾದ</summary>

ಶ್ರೀರಾಮಾ! ಶುಕ್ರ, ಸೋಮ, ಸೂರ್ಯ, ಕುಬೇರ, ಯಮ-ಇವರು ನನ್ನಿಂದ ಪೂಜೆ ಕೈಗೊಂಡು ದಂಡಕಾರಣ್ಯದಲ್ಲಿ ವಾಸಿಸುತ್ತಿರುವಾಗ ನಿನ್ನನ್ನು ಸದಾ ರಕ್ಷಿಸುತ್ತಿರಲಿ.॥23॥
</details>

###### 24


<details><summary>ಮೂಲಮ್</summary>

ಅಗ್ನಿರ್ವಾಯುಸ್ತಥಾ ಧೂಮೋ ಮಂತ್ರಾಶ್ಚಿರ್ಷಿಮುಖಚ್ಚ್ಯುತಾಃ ।  
ಉಪಸ್ಪರ್ಶನಕಾಲೇ ತು ಪಾಂತು ತ್ವಾಂ ರಘುನಂದನ ॥
</details>

<details><summary>ಅನುವಾದ</summary>

ರಘುನಂದನ! ಸ್ನಾನ ಮತ್ತು ಆಚಮನ ಸಮಯದಲ್ಲಿ, ಅಗ್ನಿ, ವಾಯು, ಧೂಮ ಹಾಗೂ ಋಷಿಗಳ ಮುಖದಿಂದ ಹೊರಡುವ ವೇದಮಂತ್ರಗಳು ನಿನ್ನನ್ನು ರಕ್ಷಿಸಲಿ.॥24॥
</details>

###### 25


<details><summary>ಮೂಲಮ್</summary>

ಸರ್ವಲೋಕಪ್ರಭುರ್ಬ್ರಹ್ಮಾ ಭೂತಕರ್ತೃ ತಥರ್ಷಯಃ ।  
ಯೇ ಚ ಶೇಷಾಃ ಸುರಾಸ್ತೇ ತು ರಕ್ಷಂತು ವನವಾಸಿನಮ್ ॥
</details>

<details><summary>ಅನುವಾದ</summary>

ಸಮಸ್ತಲೋಕಗಳ ಸ್ವಾಮೀ ಬ್ರಹ್ಮದೇವರು, ಜಗತ್ಕಾರಣನಾದ ಪರಬ್ರಹ್ಮ, ಋಷಿಗಳು, ಇವರಲ್ಲದೆ ಇತರ ದೇವತೆಗಳು ಹೀಗೆ ಎಲ್ಲರೂ ವನವಾಸ ಕಾಲದಲ್ಲಿ ನಿನ್ನನ್ನು ರಕ್ಷಿಸಲಿ.॥25॥
</details>

###### 26


<details><summary>ಮೂಲಮ್</summary>

ಇತಿ ಮಾಲ್ಯೈಃ ಸುರಗಣಾನ್ ಗಂಧೈಶ್ಚಾಪಿ ಯಶಸ್ವಿನೀ ।  
ಸ್ತುತಿಭಿಶ್ಚಾನುರೂಪಾಭಿರಾನರ್ಚಾಯತಲೋಚನಾ ॥
</details>

<details><summary>ಅನುವಾದ</summary>

ಹೀಗೆ ಹೇಳಿ ವಿಶಾಲಲೋಚನೆ ಯಶಸ್ವಿನೀ ರಾಣಿ ಕೌಸಲ್ಯೆಯು ಪುಷ್ಪಮಾಲೆ, ಗಂಧಾದಿ ಉಪಚಾರಗಳಿಂದ ಸ್ತುತಿ-ಸ್ತೋತ್ರಗಳಿಂದ ದೇವತೆಗಳನ್ನು ಪೂಜಿಸಿದಳು.॥26॥
</details>

###### 27


<details><summary>ಮೂಲಮ್</summary>

ಜ್ವಲನಂ ಸಮುಪಾದಾಯ ಬ್ರಾಹ್ಮಣೇನ ಮಹಾತ್ಮನಾ ।  
ಹಾವಯಾಮಾಸ ವಿಧಿನಾ ರಾಮಮಂಗಲಕಾರಣಾತ್ ॥
</details>

<details><summary>ಅನುವಾದ</summary>

ಆಕೆಯು ಶ್ರೀರಾಮನ ಕಲ್ಯಾಣಕ್ಕಾಗಿ ಮಹಾತ್ಮನಾದ ಬ್ರಾಹ್ಮಣರ ಮೂಲಕ ಯಜ್ಞೇಶ್ವರನನ್ನು ಪ್ರತಿಷ್ಠಾಪಿಸಿ ವಿಧಿವತ್ತಾಗಿ ಹೋಮ ಮಾಡಿಸಿದಳು.॥27॥
</details>

###### 28


<details><summary>ಮೂಲಮ್</summary>

ಘೃತಂ ಶ್ವೇತಾನಿ ಮಾಲ್ಯಾನಿ ಸಮಿಧಶ್ಚೈವ ಸರ್ಷಪಾನ್ ।  
ಉಪಸಂಪಾದಯಾಮಾಸ ಕೌಸಲ್ಯಾ ಪರಮಾಂಗನಾ ॥
</details>

<details><summary>ಅನುವಾದ</summary>

ತುಪ್ಪ, ಬಿಳಿಯ ಹೂವಿನ ಮಾಲೆಗಳು, ಸಮಿತ್ತುಗಳು, ಬಿಳಿಯ ಸಾಸಿವೆ ಮೊದಲಾದ ಹೋಮದ್ರವ್ಯಗಳನ್ನು ಮಹಾರಾಣಿ ಕೌಸಲ್ಯೆಯು ಸಿದ್ಧಪಡಿಸಿದಳು.॥28॥
</details>

###### 29


<details><summary>ಮೂಲಮ್</summary>

ಉಪಾಧ್ಯಾಯಃ ಸ ವಿಧಿನಾ ಹುತ್ವಾ ಶಾಂತಿಮನಾಮಯಮ್ ।  
ಹುತಹವ್ಯಾವಶೇಷೇಣ ಬಾಹ್ಯಂ ಬಲಿಮಕಲ್ಪಯತ್ ॥
</details>

<details><summary>ಅನುವಾದ</summary>

ಪುರೋಹಿತನು ಸಮಸ್ತ ಉಪದ್ರವಗಳ ಶಾಂತಿಗಾಗಿ ಹಾಗೂ ಆರೋಗ್ಯದ ಉದ್ದೇಶದಿಂದ ವಿಧಿವತ್ತಾಗಿ ಅಗ್ನಿಯಲ್ಲಿ ಹವನಮಾಡಿ, ಉಳಿದ ಹವಿಸ್ಸಿನಿಂದ ವೇದಿಯ ಸುತ್ತಲೂ ಇಂದ್ರಾದಿ ಲೋಕಪಾಲಕರಿಗೆ ಬಲಿಪ್ರದಾನವನ್ನು ಮಾಡಿದನು.॥29॥
</details>

###### 30


<details><summary>ಮೂಲಮ್</summary>

ಮಧುದಧ್ಯಕ್ಷತಘೃತೈಃ ಸ್ವಸ್ತಿವಾಚ್ಯಂ ದ್ವಿಜಾಂಸ್ತತಃ ।  
ವಾಚಯಾಮಾಸ ರಾಮಸ್ಯ ವನೇ ಸ್ವಸ್ತ್ಯಯನಕ್ರಿಯಾಮ್ ॥
</details>

<details><summary>ಅನುವಾದ</summary>

ಅನಂತರ ಸ್ವಸ್ತಿವಾಚನಕ್ಕೆ ಬಂದ ದ್ವಿಜರನ್ನು ಜೇನು, ಮೊಸರು, ಅಕ್ಷತೆ, ತುಪ್ಪ ಮುಂತಾದುವನ್ನು ಅರ್ಪಿಸಿ ‘ವನದಲ್ಲಿ ಶ್ರೀರಾಮನಿಗೆ ಮಂಗಲವಾಗಲಿ’ ಎಂದು ಕೌಸಲ್ಯೆಯು ಅವರೆಲ್ಲರಿಂದ ಸ್ವಸ್ತಿವಾಚನ ಮಂತ್ರಗಳ ಪಠಣ ಮಾಡಿಸಿದಳು.॥30॥
</details>

###### 31


<details><summary>ಮೂಲಮ್</summary>

ತತಸ್ತಸ್ಮೈ ದ್ವಿಜೇಂದ್ರಾಯ ರಾಮಮಾತಾ ಯಶಸ್ವಿನೀ ।  
ದಕ್ಷಿಣಾಂ ಪ್ರದದೌ ಕಾಮ್ಯಾಂ ರಾಘವಂ ಚೇದಮಬ್ರವೀತ್ ॥
</details>

<details><summary>ಅನುವಾದ</summary>

ಬಳಿಕ ಯಶಸ್ವಿನೀ ಶ್ರೀರಾಮಮಾತೆಯು ಆ ವಿಪ್ರವರ ಪುರೋಹಿತರಿಗೆ ಯಥೇಚ್ಛವಾಗಿ ದಕ್ಷಿಣೆಯನ್ನು ಕೊಟ್ಟು ಶ್ರೀರಾಮನಲ್ಲಿ ಹೇಳಿದಳು.॥31॥
</details>

###### 32


<details><summary>ಮೂಲಮ್</summary>

ಯನ್ಮಙ್ಗಲಂ ಸಹಸ್ರಾಕ್ಷೇ ಸರ್ವದೇವನಮಸ್ಕೃತೇ ।  
ವೃತ್ರನಾಶೇ ಸಮಭವತ್ತತ್ತೇ ಭವತು ಮಂಗಲಮ್ ॥
</details>

<details><summary>ಅನುವಾದ</summary>

ವೃತ್ರಾಸುರನನ್ನು ನಾಶಮಾಡುವ ನಿಮಿತ್ತದಿಂದ ಸರ್ವದೇವವಂದಿತ ಸಹಸ್ರಾಕ್ಷ ಇಂದ್ರನಿಗೆ ಪ್ರಾಪ್ತವಾದ ಮಂಗಲಮಯ ಆಶೀರ್ವಾದಗಳು ನಿನಗೂ ದೊರೆಯಲಿ.॥32॥
</details>

###### 33


<details><summary>ಮೂಲಮ್</summary>

ಯನ್ಮಙ್ಗಲಂ ಸುಪರ್ಣಸ್ಯ ವಿನತಾಕಲ್ಪಯತ್ ಪುರಾ ।  
ಅಮೃತಂ ಪಾರ್ಥಯಾನಸ್ಯ ತತ್ತೇ ಭವತು ಮಂಗಲಮ್ ॥
</details>

<details><summary>ಅನುವಾದ</summary>

ಹಿಂದೆ ವಿನತಾದೇವಿಯು ಅಮೃತವನ್ನು ತರಲು ಇಚ್ಛಿಸಿದ ತನ್ನ ಪುತ್ರ ಗರುಡನಿಗೆ ಯಾವ ಮಂಗಲಕೃತ್ಯ ಮಾಡಿದ್ದಳೋ, ಅದೇ ಮಂಗಲವು ನಿನಗೂ ಸಿಗಲಿ.॥33॥
</details>

###### 34


<details><summary>ಮೂಲಮ್</summary>

ಅಮೃತೋತ್ಪಾದನೇ ದೈತ್ಯಾನ್ ಘ್ನತೋ ವಜ್ರಧರಸ್ಯ ಯತ್ ।  
ಅದಿತಿರ್ಮಂಗಲಂ ಪ್ರಾದಾತ್ ತತ್ ತೇ ಭವತು ಮಂಗಲಮ್ ॥
</details>

<details><summary>ಅನುವಾದ</summary>

ಅಮೃತದ ಉತ್ಪತ್ತಿಯ ಸಮಯ ದೈತ್ಯರನ್ನು ಸಂಹರಿಸುವ ವಜ್ರಧಾರೀ ಇಂದ್ರನಿಗೆ ಅದಿತಿಮಾತೆಯು ಮಾಡಿದ ಮಂಗಲ ಆಶೀರ್ವಾದಗಳು ನಿನಗೆ ದೊರೆಯಲಿ.॥34॥
</details>

###### 35


<details><summary>ಮೂಲಮ್</summary>

ತ್ರೀವಿಕ್ರಮಾನ್ ಪ್ರಕ್ರಮತೋ ವಿಷ್ಣೋರತುಲತೇಜಸಃ ।  
ಯದಾಸೀನ್ಮಗಲಂ ರಾಮ ತತ್ತೇ ಭವತು ಮಂಗಲಮ್ ॥
</details>

<details><summary>ಅನುವಾದ</summary>

ಶ್ರೀರಾಮಾ! ಒಂದೆ ಹೆಜ್ಜೆಯಿಂದ ಜಗತ್ತನ್ನು ಅಳೆದ ತೇಜಸ್ವೀ ಭಗವಾನ್ ತ್ರಿವಿಕ್ರಮನಿಗೆ ಯಾವ ಮಗಲಾಶಂಸನೆ ಮಾಡಿದ್ದರೋ ಅದೇ ಮಂಗಲಾಶಂಸನೆ ನಿನಗೂ ಪ್ರಾಪ್ತವಾಗಲಿ.॥35॥
</details>

###### 36


<details><summary>ಮೂಲಮ್</summary>

ಋಷಯಃ ಸಾಗರಾ ದ್ವೀಪಾ ವೇದಾ ಲೋಕಾ ದಿಶಶ್ಚ ತೇ ।  
ಮಂಗಲಾನಿ ಮಹಾಬಾಹೋ ದಿಶಂತು ಶುಭಮಂಗಲಮ್ ॥
</details>

<details><summary>ಅನುವಾದ</summary>

ಮಹಾಬಾಹೋ! ಋಷಿ, ಮುನಿ, ಸಮುದ್ರ, ದ್ವೀಪ, ವೇದ, ಸಮಸ್ತ ಲೋಕಗಳು, ದಿಕ್ಕುಗಳು ನಿನಗೆ ಮಂಗಲವನ್ನು ಕೊಡಲಿ. ನಿನಗೆ ಸದಾ ಶುಭಮಂಗಲವಾಗಲಿ.॥36॥
</details>

###### 37


<details><summary>ಮೂಲಮ್</summary>

ಇತಿ ಪುತ್ರಸ್ಯ ಶೇಷಾಶ್ಚ ಕೃತ್ವಾ ಶಿರಸಿ ಭಾಮಿನೀ ।  
ಗಂಧೈಶ್ಚಾಪಿ ಸಮಾಲಭ್ಯ ರಾಮಮಾಯತಲೋಚನಾ ॥
</details>

###### 38


<details><summary>ಮೂಲಮ್</summary>

ಔಷಧೀಂ ಚ ಸುಸಿದ್ಧಾರ್ಥಾಂ ವಿಶಲ್ಯಕರಣೀಂ ಶುಭಾಮ್ ।  
ಚಕಾರ ರಕ್ಷಾಂ ಕೌಸಲ್ಯಾ ಮಂತ್ರೈರಭಿಜಜಾಪ ಚ ॥
</details>

<details><summary>ಅನುವಾದ</summary>

ಈ ಪ್ರಕಾರ ಆಶೀರ್ವಾದವನ್ನು ಕೊಟ್ಟು ವಿಶಾಲಲೋಚನೆ ಭಾಮಿನಿ ಕೌಸಲ್ಯೆಯು ಮಗನ ಮಸ್ತಕದ ಮೇಲೆ ಪ್ರಸಾದ ರೂಪೀ ಅಕ್ಷತೆಯನ್ನು ಹಾಕಿ ತಿಲಕವನ್ನಿಟ್ಟಳು. ಎಲ್ಲ ಮನೋರಥಗಳನ್ನು ಸಿದ್ಧಪಡಿಸುವ ವಿಶಲ್ಯಕರಣೀ ಎಂಬ ಮೂಲಿಕೆಯನ್ನು ರಕ್ಷೆಯಾಗಿ ಶ್ರೀರಾಮನ ಕೈಗೆ ಕಟ್ಟಿ ಮೂಲಿಕಾಧಿದೇವತಾ ಮಂತ್ರವನ್ನು ರಕ್ಷಾಬಂಧನ ಮಂತ್ರವನ್ನು ಜಪಿಸಿದಳು.॥37-38॥
</details>

###### 39


<details><summary>ಮೂಲಮ್</summary>

ಉವಾಚಾಃ ಪ್ರಹೃಷ್ಟೇವ ಸಾ ದುಃಖವಶವರ್ತಿನೀ ।  
ವಾಙ್ಮಾತ್ರೇಣ ನ ಭಾವೇನ ವಾಚಾ ಸಂಸಜ್ಜಮಾನಯಾ ॥
</details>

<details><summary>ಅನುವಾದ</summary>

ತದನಂತರ ಕೌಸಲ್ಯೆಯು ಸಂತೋಷಗೊಂಡವಳಂತೆ ಮಾತನ್ನೇನೋ ಆಡಿದಳು, ಮಂಗಳಾಶಾಸನವನ್ನೂ ಮಾಡಿಸಿದಳು. ಆದರೆ ಆಕೆಯ ಹೃದಯದಲ್ಲಿ ದುಃಖವು ತುಂಬಿಕೊಂಡಿತ್ತು. ಮಾತಿನಲ್ಲಿ ರಾಮನನ್ನು ಹೋಗಿಬಾ ಎಂದು ಹೇಳಿದರೂ ಅವಳ ಭಾವನೆ ಶ್ರೀರಾಮನನ್ನು ತ್ಯಜಿಸುವುದಾಗಿರಲಿಲ್ಲ. ಆಕೆಯು ಖೇದಗೊಂಡು ಗದ್ಗದಿತಳಾಗಿ ಅಸ್ಪಷ್ಟವಾದ ಮಾತುಗಳಿಂದ ಮಂತ್ರವನ್ನು ಪಠಿಸುತ್ತಿದ್ದಳು.॥39॥
</details>

###### 40


<details><summary>ಮೂಲಮ್</summary>

ಆನಮ್ಯ ಮೂರ್ಧ್ನಿ ಚಾಘ್ರಾಯಪರಿಷ್ವಜ್ಯ ಯಶಸ್ವಿನೀ ।  
ಅವದತ್ ಪತ್ರಮಿಷ್ಟಾರ್ಥೋ ಗಚ್ಛ ರಾಮ ಯಥಾಸುಖಮ್ ॥
</details>

###### 41


<details><summary>ಮೂಲಮ್</summary>

ಅರೋಗಂ ಸರ್ವಸಿದ್ಧಾರ್ಥಮಯೋಧ್ಯಾಂ ಪುನರಾಗತಮ್ ।  
ಪಶ್ಯಾಮಿ ತ್ವಾಂ ಸುಖಂ ವತ್ಸ ಸಂಧಿತಂ ರಾಜವರ್ತ್ಮಸು ॥
</details>

<details><summary>ಅನುವಾದ</summary>

ಆನಂತರ ರಾಮನ ತಲೆಯನ್ನು ಬಗ್ಗಿಸಿಕೊಂಡು ಆಘ್ರಾಣಿಸಿ ಯಶಸ್ವಿನೀ ಕೌಸಲ್ಯೆಯು ಅವನನ್ನು ತಬ್ಬಿಕೊಂಡು ಹೇಳಿದಳು- ವತ್ಸ ರಾಮಾ! ನೀನು ಸಫಲ ಮನೋರಥನಾಗಿ ಸುಖವಾಗಿ ವನಕ್ಕೆ ಹೋಗಿ ಬಾ. ಪೂರ್ಣ ಕಾಮನಾಗಿ, ರೋಗರಹಿತನಾಗಿ ಕ್ಷೇಮವಾಗಿ ಅಯೋಧ್ಯೆಗೆ ಮರಳಿದಾಗ ನಿನ್ನನ್ನು ಹಿಂದಿನ ರಾಜರ್ಷಿಗಳ ಮಾರ್ಗದಲ್ಲಿ ಸುಸ್ಥಿರನಾಗಿರುವುದನ್ನು ನೋಡಿ ಸುಖಿಯಾಗುವೆನು.॥40-41॥
</details>

###### 42


<details><summary>ಮೂಲಮ್</summary>

ಪ್ರಣಷ್ಟದುಃಖಸಂಕಲ್ಪಾ ಹರ್ಷವಿದ್ಯೋತಿತಾನನಾ ।  
ದ್ರಕ್ಷ್ಯಾಮಿ ತ್ವಾಂ ವನಾತ್ಪ್ರಾಪ್ತಂ ಪೂರ್ಣಚಂದ್ರಮಿವೋದಿತಮ್ ॥
</details>

<details><summary>ಅನುವಾದ</summary>

ಆಗ ನನ್ನ ದುಃಖಪೂರ್ಣ ಸಂಕಟವು ಇಲ್ಲವಾಗುವುದು, ಮುಖದಲ್ಲಿ ಹರ್ಷಯುಕ್ತ ಉಲ್ಲಾಸವು ಆವರಿಸೀತು. ವನವಾಸದಿಂದ ಬಂದಿರುವ ನಿನ್ನನ್ನು ನಾನು ಪೂರ್ಣಿಮೆಯ ದಿನ ಉದಿಸಿದ ಪೂರ್ಣಚಂದ್ರನಂತೆ ನೋಡುವೆನು.॥42॥
</details>

###### 43


<details><summary>ಮೂಲಮ್</summary>

ಭದ್ರಾಸನಗತಂ ರಾಮ ವನವಾಸಾದಿಹಾಗತಮ್ ।  
ದ್ರಕ್ಷ್ಯಾಮಿ ಚ ಪುನಸ್ತ್ವಾಂ ತು ತೀರ್ಣವಂತಂ ಪಿತುರ್ವಚಃ ॥
</details>

<details><summary>ಅನುವಾದ</summary>

ಶ್ರೀರಾಮಾ! ತಂದೆಯ ಪ್ರತಿಜ್ಞೆಯನ್ನು ಪೂರ್ಣಗೊಳಿಸಿ ವನವಾಸದಿಂದ ಇಲ್ಲಿಗೆ ಬಂದು ನೀನು ರಾಜಸಿಂಹಾಸನದಲ್ಲಿ ಕುಳಿತಿರುವಾಗ ನಾನು ಪುನಃ ನಿನ್ನನ್ನು ದರ್ಶಿಸುವೆನು.॥43॥
</details>

###### 44


<details><summary>ಮೂಲಮ್</summary>

ಮಂಗಲೈರುಪಸಂಪನ್ನೋ ವನವಾಸಾದಿಹಾಗತಃ ।  
ವಧ್ವಾ ಚ ಮಮ ನಿತ್ಯಂ ತ್ವಂ ಕಾಮಾನ್ ಸಂವರ್ಧಯಾಹಿ ಭೋಃ ॥
</details>

<details><summary>ಅನುವಾದ</summary>

ಈಗ ವನಕ್ಕೆ ಹೋಗಿ ವನವಾಸದಿಂದ ಇಲ್ಲಿಗೆ ಮರಳಿ ಬಂದು ರಾಜೋಚಿತ ಮಂಗಲಮಯ ವಸ್ತ್ರಾಭೂಷಣಗಳಿಂದ ಅಲಂಕೃತನಾಗಿ ನೀನು ಸದಾ ನನ್ನ ಸೊಸೆ ಸೀತೆಯ ಸಮಸ್ತ ಕಾಮನೆಗಳನ್ನು ಪೂರ್ಣಮಾಡುತ್ತಾ ಇರು.॥44॥
</details>

###### 45


<details><summary>ಮೂಲಮ್</summary>

ಮಯಾರ್ಚಿತಾ ದೇವಗಣಾಃ ಶಿವಾದಯೋ  
ಮಹರ್ಷಯೋ ಭೂತಗಣಾಃ ಸುರೋರಗಾಃ ।  
ಅಭಿಪ್ರಯಾತಸ್ಯ ವನಂ ಚಿರಾಯ ತೇ  
ಹಿತಾನಿ ಕಾಂಕ್ಷಂತು ದಿಶಶ್ಚ ರಾಘವ ॥
</details>

<details><summary>ಅನುವಾದ</summary>

ರಘುನಂದನ! ನಾನು ಸದಾ ಪೂಜೆ, ಸಮ್ಮಾನ ಮಾಡುವ ಶಿವನೇ ಮೊದಲಾದ ದೇವತೆಗಳು, ಮಹರ್ಷಿಗಳು, ಭೂತ ಗಣಗಳು, ದೇವೋಪಮ ನಾಗಗಳು, ಸಮಸ್ತ ದಿಕ್ಕುಗಳು-ಇವರೆಲ್ಲರೂ ವನಕ್ಕೆ ಹೋದ ಮೇಲೆ ಚಿರಕಾಲದವರೆಗೆ ನಿನ್ನ ಹಿತಸಾಧನೆಯ ಕಾಮನೆ ಮಾಡುತ್ತಿರಲಿ.॥45॥
</details>

###### 46


<details><summary>ಮೂಲಮ್</summary>

ಅತೀವ ಚಾಶ್ರುಪ್ರತಿಪೂರ್ಣಲೋಚನಾ  
ಸಮಾಪ್ಯ ಚ ಸ್ವಸ್ತ್ಯಯನಂ ಯಥಾವಿಧಿ ।  
ಪ್ರದಕ್ಷಿಣಂ ಚಾಪಿ ಚಕಾರ ರಾಘವಂ  
ಪುನಃ ಪುನಶ್ಚಾಪಿ ನಿರೀಕ್ಷ್ಯ ಸಸ್ವಜೇ ॥
</details>

<details><summary>ಅನುವಾದ</summary>

ಹೀಗೆ ತಾಯಿಯು ಕಣ್ಣುಗಳಲ್ಲಿ ನೀರು ತುಂಬಿಕೊಂಡು ವಿಧಿವತ್ತಾಗಿ ಸ್ವಸ್ತಿವಾಚನ ಕರ್ಮವನ್ನು ಪೂರ್ಣಗೊಳಿಸಿದಳು. ಮತ್ತೆ ಶ್ರೀರಾಮನಿಗೆ ಪ್ರದಕ್ಷಿಣೆ ಬಂದು ಅವನನ್ನೇ ದಿಟ್ಟಿಸಿ ನೋಡುತ್ತಾ ಎದೆಗೊತ್ತಿಕೊಂಡಳು.॥46॥
</details>

###### 47


<details><summary>ಮೂಲಮ್</summary>

ತಥಾ ಹಿ ದೇವ್ಯಾ ಚ ಕೃತಪ್ರದಕ್ಷಿಣೋ  
ನಿಪೀಡ್ಯ ಮಾತುಶ್ಚರಣೌ ಪುನಃ ಪುನಃ ।  
ಜಗಾಮ ಸೀತಾನಿಲಯಂ ಮಹಾಯಶಾಃ  
ಸ ರಾಘವಃ ಪ್ರಜ್ವಲಿತಸ್ತಯಾ ಶ್ರಿಯಾ ॥
</details>

<details><summary>ಅನುವಾದ</summary>

ದೇವೀ ಕೌಸಲ್ಯೆಯು ಶ್ರೀರಾಮನು ಪ್ರದಕ್ಷಿಣೆ ಮಾಡಿದಾಗ ಮಹಾಯಶಸ್ವೀ ರಘುನಾಥನು ಪದೇ-ಪದೇ ಮಾತೆಯ ಚರಣಗಳಿಗೆ ಸಾಷ್ಟಾಂಗ ನಮಸ್ಕಾರ ಮಾಡಿ ಮಂಗಲಕಾಮನಾ ಜನಿತ ಉತ್ಕೃಷ್ಟ ಶೋಭೆಯಿಂದ ಸಂಪನ್ನನಾಗಿ ಸೀತೆಯ ಭವನದ ಕಡೆಗೆ ನಡೆದನು.॥47॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಇಪ್ಪತ್ತೈದನೆಯ ಸರ್ಗ ಪೂರ್ಣವಾಯಿತು.॥25॥
</details>
