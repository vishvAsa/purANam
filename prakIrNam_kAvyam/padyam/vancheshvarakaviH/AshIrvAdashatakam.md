+++
title = "आशीर्वादशतकम्"
author = "वन्चेश्वरकविः"
domain = "काव्यानि"
sub-domain = "पद्यम्"
pages = "26"
language = "संस्कृतम्"
printer = "श्रीविद्याविलास-मुद्रणालयः"
"serial no." = "Ebharati-5772"
source_url = "https://www.ebharatisampat.in/readbook3.php?bookid=NDg3OTUyMTEzMDkwNDU1&pageno=MjI0MjQyNjk5NTk="

+++
[[आशीर्वादशतकम्	Source: [EB](https://www.ebharatisampat.in/readbook3.php?bookid=NDg3OTUyMTEzMDkwNDU1&pageno=MjI0MjQyNjk5NTk=)]]

\[

[TABLE]

**॥श्रीः॥**

**आशीर्वादशतकम्**

**<MISSING_FIG href="../books_images/U-IMG-172268013873.png"/>**

**कल्याणं वः करोतु प्रलयघनपयोव्याप्तलुप्तप्रपञ्च–  
प्राग्विन्यासप्रकारक्रमसदृशपुनः कल्पनानल्पशिल्पी।  
ज्येष्ठः सर्वामराणां मुखकमलवनीसंसरद्वेदहंसः  
कंसारेर्नाभिजन्मा विधिरखिलजगद्भूरिसंसारभारः॥१॥**

**हस्ताब्जन्यस्तवीणाप्रगुणगुणभवत्काकलीपाकलीला–  
सोदर्यश्रीककण्ठोदितकलमधुरोदारसंगीतनादा।  
बेधोवक्त्राब्जसौधोपरिविहृतिपरा शारदा शारदाभ्र–  
च्छायादायादकाया प्रभवतु रसनावर्तिनी नर्तिनी वः॥२॥**

**यादद्यामितं वो विभवमिभवरोद्धारबद्धारभव्या  
चाव्या द्रागन्वटाट्यासरुडुरुगरुडाटोपबैयर्थ्यकारी।  
चक्रेण क्रूरकर्मक्रमकरमकरध्वंसनः कंसवैरी  
तत्तादृग्भक्तियुक्ताखिलजनविपदुत्तारदत्तास्थचित्तः॥३॥**

**तत्तत्प्राग्भागधेयोदयसद्दशनिजापाङ्गवीक्षाविशेष–  
व्यापारव्यत्त्कतत्तज्जनविपुलधनेश्वर्यनैकप्रभेदा।  
माता पैतामही सा सकलमुनिजनोत्फुल्लहृत्पद्मसद्मा  
पद्मा पद्माक्षकान्ता निवसतु भवतामिन्दिरा मन्दिरान्तः॥४॥**

**अङ्के विन्यस्तपङ्केरुहनयनपदाम्भोजसंवाहलीला–  
किंचित्किंचित्कराब्जद्वयचलितकणत्कङ्कणक्काणरम्या।  
भूतानामादिभूता नदनगनगरग्रामसीमाभिरामा  
सर्वे संर्वसहा वः प्रथयतु विभवं कोमलश्यामलङ्गी॥५॥**

**अच्छस्वीयाप्रपुत्रप्रतिहतसलिलोद्गच्छदुद्वेलखेल–  
त्कल्लोलाकान्तघोरप्रलयजलनिधिप्राप्तसंचारलीलः।  
हत्वा दैत्याधिपं द्रागपहृतनिगमं प्रोध्द्टताशेषवेदो  
मीनाधीशः स मीनात्वगणितमहिमा हन्त दीनां दशां वः॥**

**योक्त्रव्याकृष्टपृष्ठभ्रमणविघटितस्कन्धमन्थानशैल–  
ग्रावाप्रोत्सृष्टकण्डूशमनभवसुखप्राप्तनिस्तन्द्रनिद्रः।  
उद्यन्निःश्वासवातोच्चलितघनपयोबुद्वुदोद्धूतसिन्धुः  
स श्रीमानादिकूर्मो निरुपममिह नः शर्म निर्मातुमीष्टाम्॥**

**यत्कायस्तब्धरोमाञ्चलगतमखिलं वारिधीनां कदम्बं  
प्रातर्घासाग्रलग्नप्रतनुहिमजलस्तोकशङ्कां चकार।**

**शुभ्रादभ्राभ्रपृष्ठस्फुरितशशिकलाविभ्रमस्पष्टदंष्ट्रा–  
मुस्ताखण्डायमानक्षितिरवतु स वः श्रीवराहः पुराणः॥८॥**

**याच्ञादैन्योक्तिलज्जावशत इव तनौ हस्वतामश्नुवानो  
नम्रीभूतश्च शत्रोर्जगति बलितया वैतसीं वृत्तिमेत्य।  
एकोऽपि द्वादशात्मा निजतनुमहसा पातु वर्णी भवन्धो  
हर्तुं त्रैलोक्यलर्क्ष्मीस्वयमसुरपतेश्छद्मना पद्मनाभः॥९॥**

**बज्रकूराप्रशङ्काकरकरजशिखाभिन्नहैरण्यवक्षः–  
पीठप्रस्त्यायमानध्वनिभरभरितध्वस्तविध्यण्डभाण्डः।  
प्रह्लादाह्लादहेतोः सह विबुधमुदाविर्भवन्स्तम्भगर्भा–  
दंहः संहारकारी स मवतु भवतां रंहसा श्रीनृसिंहः॥१०॥**

**जाव्यादव्याजलेशप्रसृमरकरुणासारपीयूषधारा–धारापाङ्गावलोकप्रशमितविनतापारसंसारतापः।  
रक्षोलक्षोदरक्षोभकरमिषुवरं दक्षिणे वामहस्ते  
चापं चापन्निवृत्त्यै दधदखिलजगद्भद्रकृद्रामभद्रः॥११॥**

**निर्हेतुप्राप्तताद्दङ्निजपितृनिधनामर्षदुर्वारवेग–  
प्रारब्धक्षत्रगोत्रक्षतरुधिरसरः स्नानतीर्णप्रतिज्ञः।  
वीर्याद्यत्कार्तवीर्यार्जुनभुजविपिनाकुण्ठकौठारधारो  
रामः पायाद्भृगूणां पतिरिह वितरन्काश्यर्पी कश्यपाय॥१२॥**

**सीराप्रोत्क्षेपणावाङ्मुखितसुरनदीवारिपूरान्तरस्व  
च्छायासंदर्शनोत्कीकृतकुरुनगरीदृष्टदोर्वीर्यसारः।  
रेवत्यापीतशेषासवरसभजनारक्तनेत्रान्तशाली  
ज्येष्ठः श्रीकृष्णमूर्तेः स भवतु भवतां कामदः कामपालः॥**

**दत्तां तत्ताद्दशीं वः श्रियममृतरसोद्गारिवेणुप्रणाद–  
प्रस्विन्नक्किन्नगोपीजनविवशपरीरम्भसंरम्भधन्यः।  
चञ्चत्पिञ्छावतंसस्तबकितचिकुरो रासकेलीसतृष्णः  
कृष्णो मुष्णन्नतार्तीरविरतयमुनातीरवानीरवासी॥१४॥**

**कल्यादौ प्रागकल्यक्रमरुचिरचनां नीचमार्गोचितां यः  
कुर्वन्यज्ञेषु निन्दामपि च करुणया प्राणिहिंसात्मकेषु।  
स्वच्छामच्छिन्त नित्यश्रुतिगणविहितां पद्धतिं बुद्धरूपः  
सोऽयं देवो मुदे वो भवतु भवतुषप्लोषनिःशेषकारी॥१५॥**

**मूर्च्छन्म्लेच्छप्रपञ्चव्यतिकरबलवज्जृम्भमाणातिवेल–क्रुध्यत्तिष्यप्रतापप्रसरकबलिताशेषवेदोक्तधर्माम्।  
धातुं गां विष्णुशर्मक्षितिसुरसदने शम्बले संभविष्य–  
न्कल्की सर्वान्समोदं स घटयतु शुभांस्तेजसार्कीभवन्नः॥१६॥**

**आत्मीयाज्ञाविधेयीकृतगिरिशहरिब्रह्मदेहार्धवक्षो–  
वक्राब्जारोपितस्त्रीप्रथितनिजभुजाविक्रमोपक्रमश्रीः।**

**त्रैलोक्यस्यापि जेता मृदुकुसुमशरैरद्भुतः कोऽपि धन्वी  
केलीकालेऽनुकूलो भवतु विरहिणीघस्मरो वः स्मरोऽयम्॥**

**पक्षाग्रक्षेपलीलाविसरदुरुमरुद्वेगनिश्चूषिताम्भः–  
शून्याम्भोराशिगर्भस्फुटतरलजलावासवित्रासकारी।  
दास्यन्मातुर्व्युदस्यन्नमृतकलशहृत्त्रस्यदिन्द्रस्य हस्ता–  
द्रक्षेच्चक्षुःश्रवोभ्यः सकलविषभयं विक्षिपन्पक्षिराजः॥१८॥**

**निद्रामुद्राविराजन्मुरमथनतनूलिप्तकर्पूरपूर–  
श्रीखण्डक्षोदसङ्गद्विगुणधवलिमोत्कर्षसाभोगभोगः।  
आधारस्तम्भशोभां दधदिव जगतां केशवाम्भोधिकन्या–  
लीलाविस्रम्भसाक्षी घटयतु पटुतां वो गिरो भोगिराजः॥**

**लक्ष्मीकण्ठाभिरामो मुरमथनमुखाम्भोजसंभूतवात–  
व्राताध्मातप्रभूतस्तनितबधिरितस्फीतरोदोन्तरालः।  
अन्तः संतापशान्त्यै भवतु भवतुदः संततं कान्तिपूर–  
स्मेरज्योत्स्नावितानैः शशिकरनिकरं संचयन्पाञ्चजन्यः॥२०॥**

**पायाद्वैकुण्ठधाम्नः करिकृतकरुणाक्रन्दमाकर्ण्य तूर्णं  
शय्योत्थायं सवेगांध्दुरपदगमनस्त्रस्तपीताम्बरस्य।  
कोपात्साटोपमग्रप्रहितमहितहृत्पद्मसद्मास्त्रविस्त्रं  
चक्रं च क्रन्ददुग्राग्रहभरभरितग्राहनिग्राहि तन्नः॥२१॥**

**मूर्तेवाज्ञा मुरारेः परमपदमहोदारवैकुण्ठपुर्यां  
वैकुण्ठस्योपकण्ठार्थिभिरमस्वरैर्बाच्यमानः सकाकु।  
लिङ्गैरङ्गेषु विष्णोः सततमभिगतो नायकः सैनिकानां  
विष्वक्सेनः स विष्वक्समुपनयतु वो द्राक्कृपां चक्रपाणेः॥२२॥**

**ब्रह्माण्डाकाण्डदाहप्रसजनजनितोत्तालकोलाहलेन  
त्रस्ते लोके समस्ते सपदि सविपदि क्रूरहालाहलेन।  
वृन्दैर्बृन्दारकाणां विधिविधुहरिदीशादिभिर्यः स्तुतस्तं  
जम्बूलीलामनम्बूकृतमनयदसौ साम्बमूर्तिः स वोऽव्यात्**

**संरम्भोज्जृम्भिजम्भद्विषदतुलभुजस्तम्भगम्भीरदम्भ–  
स्तम्भोद्यद्गर्वशुम्भप्रमुखपशुगणालम्भदीक्षैकदक्षा।  
क्ल्गत्खड्गाग्रकृत्ताद्भुतमहिषशिरोनर्तनोदात्तचित्ता  
दत्तां वित्तानि तत्तादृशमहिमवती हैमवत्यम्बिका वः॥२४॥**

**हस्ताग्रोदस्तसप्तार्णवसकलपयःशीकरासारवर्ष–  
प्रारब्धाकाण्डमूर्च्छन्निबिडितमहिमोन्नीतमातामहश्रीः।  
बाल्यक्रीडातिलौल्याद्रदशिखरसमुत्क्षिप्तसर्वक्षमाभृ–  
देवः पायादपायान्नतजनसुलभः कोऽपि वेतण्डतुण्डः॥२५॥**

**विध्यण्डाखण्डभाग्योध्दुरविकटबलत्तारकप्रष्ठदैत्य–  
श्रेष्ठानुग्रासकुक्षिभरिरविपटलीदुर्निरीक्षोग्रशक्तिः।**

**पल्लीवल्लीमहादुः सुरपतिविजयानन्दसंदोहकंदः  
स्कन्दो दद्यादमन्दां श्रियमनवरतं पार्वतीनन्दनो वः॥२६॥**

**संमर्दोत्सारणोद्यत्कनकमयकनद्वेत्रदण्डप्रहार–  
प्रत्युट्यद्दीप्रहाराङ्गदमकुटदिगीशादिकाकूक्तिहृष्टः।  
तादृग्भूयः शिलादप्रबलतमतपोभाग्यभूम्नां विवर्तः  
सेनानीश्चन्द्रमौलेः स भवतु भवदानन्दनो नन्दिकेशः॥२७॥**

**हावं हावं शिरांसि ज्वलति हुतभुजि स्वासिना साहसेन  
च्छिन्नान्याशु प्रसीदत्पशुपतिवचसा प्राप्तसंपूर्णकामः।  
रामोत्कृत्तैः शिरोभिः समिति पुररिपोर्भाविताभ्योपहारो  
गाणापत्यं प्रपन्नः स भवदभिमतं रावणः संविधत्ताम्॥२८॥**

**संसारेणैव साकं निवसति भवनद्वारि यस्येन्दुमौलि–  
स्नातुं यं त्वक्तलज्जा परपुरुषसभाकोटवी चाम्बिकाभूत्।  
कृष्णेन च्छिन्नदोषं तनयभिव परीरम्य यं वत्सलत्वा–  
चक्रे निष्केशमीशः स भवतु भवतां भूतये हन्त बाणः॥**

**सर्वद्वारावरोधस्थिरहृदयसामरूढचन्द्रावतंसः  
श्रीमत्पादारविन्दद्वयभजनपराभूतबाह्यप्रपञ्चः।  
शंभोः सेवाफलार्थे प्रणतजनकरास्फालमाबोध्यमानो  
भक्त्या पुत्राधिकत्वं दधदिह शिवयोः पातु चण्टः प्रचण्डः॥**

**देवं शंभुं विनैकं तदितरपदयोरानतिं नाचरेयं  
प्रादक्षिण्यक्रमं वेत्यवितथशपथो वीक्षितुं तत्परीक्षाम्।  
एकीभूतेऽम्बयास्मिन्सपदि सुषिरयन्भृङ्गभूतोऽङ्गसंधिं  
योऽभूत्सत्यप्रतिज्ञः स शिवपदरतो मङ्गलायास्तु भृङ्गी॥३१॥**

**मस्मस्वच्छत्रिपुण्ड्रा ज्वलदनलदृशो मेचकानीचकाया  
विद्युद्विद्योतमानप्रचलघनबलाकावलीकाम्बुदाभाः।  
रूक्षा रुद्राक्षभूषाः प्रहरणनिवहोद्दण्डदोर्दण्डभाज–  
श्चण्डाश्वण्डेश्वराद्याः प्रमथगणगणाः पान्तु वः सान्त्ववादैः॥**

**अत्यन्तप्रेमनृत्यत्प्रमथगणगणप्रस्तुतस्तोत्रभङ्गी–  
घोषोद्भूतप्रतिश्रुद्धरभरितदरीपावनोपत्यको वः।  
माद्यद्गन्धर्वविद्याधरसुरयुबतीगीतशैवापदान–  
श्रुत्युद्यत्प्रीतिबाष्पाकुलमुनिनिबिडः पातु कैलासशैलः॥३३॥**

**मार्कण्डेयावनार्थं दलितकरवलत्पाशकीनाशदेव–  
व्यूढोरःपीठगाढद्रुतरुधिरवसापङ्कसंक्रान्तवर्चाः।  
अर्चिःखद्योतितद्योमणिरहितशिरः शूलसंधानशीलः  
शूलः शैलेन्द्रकन्यापतिकरचलितः शिक्षयेद्वो विपक्षान्॥३४॥**

**सप्ताकूपारपारीवलयितसुमहाचक्रवालाद्रिचक्रा–  
क्रान्तिप्रेङ्गन्मयूखप्रकरकबलिताशेषलोकान्धकारः।**

**राजा सर्वग्रहाणां रजनिजनिभयोद्वेजिराजीवराजी–  
जीबातुः पातु पूषा वपुषि परिगताशेषदोषप्रमोषी॥३५॥**

**मान्याश्विन्यादितारानवनवयुवतीनैकसंभोगभङ्गी  
वैचित्र्यानन्दभेदानुभवरसिकताधन्यमूर्धन्यमान्यः।  
साचिव्यं मन्मथस्य त्रिभुवनजयिनः स्वैः करैरेव कुर्व–  
शर्वस्याष्टांशमूर्तिः शिशिरयतु स वः शर्वरीसार्वभौमः॥३६॥**

**वर्षाकालीनवर्षोन्मुखनिखिलांदगृद्भूतजीमूतजाल–  
प्रोत्साहोत्साहवल्गद्धनमुसलगदाभीमहस्तैः समस्तैः।  
भेश्वात्यन्तसख्यैः सततमभिगतः किंकराणां सहस्रैः  
शत्रूणां सप्तमस्थः स भवतु भवतां मङ्गलोमङ्गलाय॥३७॥**

**साम्यं रेतोधसा यो भजति तनुरूचा क्षेत्रिणा तुल्यबुद्धिः  
कम्यायुग्माभिलाषी तदपि बुध इति प्राप य पुण्यकीर्तिम्।  
साऽयं निर्मातु सायंसमयपरिदलन्मालतीजालतीव्रा–  
मोदं वादं मतिं वोऽपि च सकलकलारोहिर्णी रौहिणेयः॥**

**वासस्थानावलीढत्रिदशपरिबृढस्वर्गसाम्राज्यलक्ष्मी–  
निष्प्रत्यूहानुभूतिप्रतिदिनविधृतप्रातिभाव्यप्रयासः।  
गो बाईस्पत्यनीतिप्रणयनचतुरो योऽङ्गिरोभाग्यराशि–  
र्धीवैशद्य स दद्याद्वचसि च पटुतां लौकिके वैदिके च॥३९॥**

**नित्यं दैत्येन्द्रसेनाजयकरमृतसंजीवनीदिव्यमन्त्र–  
च्छात्रीभावाभिलाषित्रिदशगुरुसुतप्रापितानुग्रहो यः।  
नीतौ यश्वौशनस्यां प्रकटितकपटोपायतन्त्रप्रकारः  
काव्यो वो भव्यकाव्यप्रणयनचतुरांसोऽद्य बुद्धिं विदध्यात्॥**

**पीडां राशित्रयस्थो दशरथनृपतेः सार्धसप्ताब्दकालं  
कुर्वन्यः सर्वसाधारणमथ रथिना तेन शौर्योद्वरेण।  
संग्रामे बद्धसख्यो मदमिह पठतां तत्कृतस्तोत्रमासी–  
द्भूयाद्वः शात्रवाणां शनिरयमशनिः क्लेशनिर्हारकारी॥४१॥**

**यत्पैशुन्येन पङ्काबमृतलबभुजौ चक्रिचक्राप्रकृत्तौ  
तद्दोषादेव रोषादहिमहिमकरग्राहलक्षेण लोकान्।  
अम्भोधौ मज्जयन्तौ दुरितजलनिधेः क्षिप्रमुन्मज्जयन्तौ  
त्रायेतां तुल्यकालौ गतिषु घनतमोदेहकौ राहुकेतू॥४९॥**

**गाणिक्याधिक्यसंपत्प्रमवमदभरारम्भरम्भादिसुभ्रु–  
संभोगोज्जृम्भिकुम्भस्तनसुदृढपरीरम्भसंभावितश्रीः।  
सम्राडेकस्त्रिलोक्याः सुचिरचितशचीसौख्यसर्वस्वहारी  
नैत्रैः सर्वैर्विदध्यात्स्थिरविभवभिहाखण्डमाखण्डलो वः॥४३॥**

**क्षुत्क्षामक्षामसर्वत्रिदशपरिषदादीनवाद्दीनवाद–  
प्राप्तः स्वर्वासिदूत्योपनतमखहविर्भागवाहप्रयासः।**

**स्त्रीभ्यां स्वाहास्वधाभ्यां निबिडदृढकुचाभोगगाढोपगूढः  
पापारण्यान्यारण्याश्रितनिजजननः पावकोऽयं प्रदह्यात्॥४४॥**

**भीमभ्रूभङ्गभङ्गीविकटपरिनटत्तारकादुर्निरीक्ष्य–  
व्यात्तभ्राष्ट्रोपमानाननतटघटितारालदंष्ट्राकरालः।  
आरूढप्रौढवाहद्विषदवनिपतिः पापिनामुप्ररूपः  
काले वः सौम्यमूर्तिः स तु भवतु तदा वान्तकोपोऽन्तको वः॥**

**दंष्ट्रावज्राङ्कुराग्रग्रथितदृढतरोत्तप्तानष्कासनोद्य–  
ह्यत्यस्तोल्लेलिहानचलितरसनापन्नगो भीमवक्त्रः।  
आबिभ्राणः करालं कमपि च करवालं महाभीमकायः  
क्रव्यादव्यादशेषद्विषदुपधिविधाविष्कृतादुष्कृताद्वः॥४६॥**

**फुत्कुर्वत्फण्यधीशप्रतिभयदिविषद्वृन्ददुर्मोचतादृ–  
क्पाशव्याबद्धनानावृजिनमयजनस्तोमदण्डप्रचण्डः।  
पश्चार्धे यश्च रक्षन्यनुपधि जगतां सर्वबीजप्ररोह–  
प्रारम्भश्रीनिदानं स हरतु दुरितान्यप्पतिर्दिक्पतिर्वः॥४७॥**

**सत्त्वप्रायः परीक्षाकलितफणफणिग्रामणीसत्फणालि–  
प्रच्छन्नस्वर्णभूभृच्छ्रिखरसरभसोत्क्षेपदक्षप्रयत्नः।  
सप्तस्कन्धात्मकः सन्सकलदिविषदां नित्यमाधारभूतो  
दत्तां वः सत्त्वयोगं वपुषि बहुरुजादुन्यवायुश्च वायुः॥४८॥**

**विष्णुब्रह्मादिदेवासुलभपुरहरप्रेममित्रत्वसंप–  
त्संप्राप्तिप्राप्ततादृङ्नवनिधिविभवाधीशताराजराजः (१)।  
यः कैलासे गिरीन्द्रे भजति पशुपतेर्नित्यसामन्तभावं  
स श्रीमान्संततं वो वितरतु विभवानक्षरान्यक्षराजः॥४९॥**

**ग्रैवेयक्षुद्रघण्टानिवहघणघणात्कारिकण्ठोपकण्ठ–  
प्रक्रीडच्छाक्करेन्द्रत्रिकघटितकुथाग्रेषु पृष्ठाधिरूढ (१)।  
सार्धं देव्याम्बयार्धे वपुषि च गतया ससरन्हंसवर्णः  
संभेदी त्वंहसां वो वसतु मनसि सोत्प्रासमीशानदेवः॥५०॥**

**सोढुं धामाक्षमत्वात्परिधृतबडबारूपसज्ञानुधाव–  
त्कर्कीभूतार्कतेजःप्रचयभरिततन्नासिकागर्भजातौ।  
सर्वस्वर्वासिवैद्यौ सकलपुमुपमात्मीयरूपावजस्रं  
दस्रौ वः श्रीनिदानं वपुषि वितरतां स्फारमारोग्यभारम्॥**

**आशापूर्तिं दशाशा विदधतु भवतां यत्र वृत्रारिमुख्याः  
सत्राशेशा वसन्तो हरिदधिपतयः पान्ति लोकानशेषान्।  
अभ्रम्वाद्याः करिण्यो निजंपतिभिरिमैर्यान्ति यत्र व्यवायं  
शुद्धोदन्वज्जले वाप्यवधिधरणिभृद्गण्डशैलान्तरे वा॥५२॥**

**पायाद्विष्णोर्द्वितीयं पदमतिविमला यत्र निर्णेजनाम्बु–  
भ्रान्तिं धत्ते द्युगङ्गादिनकरशशिनौ यस्य गुल्फायमानौ।**

**संतानीभूय भूयः प्रसृत इह गुणो यस्य वीचीतरङ्ग–  
न्यायेनानीयमानः प्रविशति मरुता प्राणिनां कर्णवीथीम्॥**

**भावज्ञत्वङ्गदश्वव्यपगमकृतरुदसागरोद्दण्डबाहा–  
दण्डोत्खाताखिलक्ष्मातलविवरसमाक्रान्तिसंवर्धितात्मा।  
श्रीदेव्या जन्मभूमिर्वसनमथ भुवः क्ष्माधराणां शरण्यः  
पुण्यागण्यप्रभावो जलधिरखिलदिग्व्यापनो नः पुनातु॥५४॥**

**दागङ्गासङ्गभाग्यात्त्रिजगदधिपतेः पुण्यतोया वहन्ती  
गङ्गागं गाहमाना जनदुरितवनीविष्वगङ्गारतुल्या।  
वेगं गाधेतराम्भः स्वनितरतटिनीपूरगं गाढमाप्ता  
स्वर्गे गाथाशतेड्या वितरतु समये सौभगं गायतां वः॥५५॥**

**आमन्दस्पन्दमानालसपवनलसत्तीरवानीरकुञ्ज–  
कोडक्रीडद्यशोदासुतपदकमलन्यासधन्योपकण्ठा।  
क्षोणीवेणीयमाना जलचरविलसन्नीलवेणीमनोज्ञा  
कालिन्दी सा मिलिन्दीमिलितकुवलयैरक्षता रक्षताद्वः॥५६॥**

**योगिश्रेष्ठं वसिष्ठं द्रुतमुपतटमाक्रष्टुकामस्य पूरै–  
विश्वामित्रस्य नेत्रद्युतिभिरिव रुषा रक्तिमासक्तिमाप्ता।  
तच्छापस्येव भीतेरसितसितसरिद्वारिमध्ये निलीना  
सिन्धुश्रेष्ठा सरस्वत्यघततिंदलिनी सा पुनर्वः पुनातु॥५७॥**

**भक्त्युद्रेकप्रहृष्यत्तटनिकटनटद्वाणपूजावसान–  
व्याकीर्णस्थापुलिङ्गकरनिपतनस्फायदोंकारकुण्डा।  
बद्धा सा पश्चिमाब्धौ तटभुवि जपतां तत्क्षणात्सिद्धिदात्री  
धन्या शीतांशुकन्या प्रभवतु समये निर्मदा नर्मदा वः॥५८॥**

**चञ्चद्वाचालवीचीनिचयपरिचयोदश्चदानन्दसान्द्र–  
स्वच्छन्दक्रीडदच्छच्छदगणमधुरालापमेदस्विपूर।  
अम्भोधेः संगमाशां भृशमित्र दधती सप्तधा क्लृप्तधावा  
गोदा गोदावरी सा भवतु भवभयच्छेदिनीच्छावशाद्वः॥५९॥**

**नित्यं हारिद्रभूरिद्रवकृतनिबिडोद्वर्तनानर्तनोच्चै–  
र्निश्चोलीभूतचोलीकठिनकुचतटाघट्टनोत्कर्णिता या।  
शृङ्गारोत्तुरङ्गप्रभुवरमभितो वैजयन्तीव भान्ती  
धन्या सह्याद्रिकन्या विरचयतु शुभं सर्वदा सर्वदा वः॥६०॥**

**फुल्लत्कहारनीलोत्पलकमलवनीकालनिर्भिन्नगर्भ–  
प्रोदञ्चच्चञ्चरीकीनिचयरूचिभरस्थापितान्वर्थनामा।  
पात्रे नित्यार्पितश्रीर्बहुतरसुकृतैः शान्तसिष्णासुतृष्णा  
कृष्णा पुष्णातु कामानविरतमपि वो राजहंसावतंसा॥६१॥**

**स्वीयं हैयङ्गवीनद्रवमिव सलिलोत्पीडमाशूद्वहन्ती  
रोधोरोहोद्यदुच्चक्षितिरुहपटलीनिष्पतत्पुंष्पताम्रा।**

**राज्ञी राज्ञो मनोज्ञा सकलजलपतेः संततग्रामसीमा–  
सन्ना षण्णामपि द्राग्दलयतु पटुतां तामरीणामरीणाम्॥६२॥**

**ऐश्वर्योद्दण्डपाण्ड्यस्मयहरणकृते भक्षितान्नक्षमाभृ–  
त्क्षुत्क्षामक्षामकुक्षिप्रबलजनिततृट्क्षोभकुम्भोदरस्य।  
स्फारोदन्यानिवृत्त्यै दरविवृतजटाजूटतः शंभुमुक्ता  
भूयाद्भूत्यै प्रवृत्ता परिमधुरमियं वेगवत्यापगा वः॥६३॥**

**पायाद्वस्ताम्रपर्णी कलिभयरहिता दक्षिणा सा नदीनां  
लोपामुद्राधिनाथत्रिषवणविहितप्रत्यहस्नानपूता।  
जायन्ते हन्त यस्याः किल जलनिधिना संगमे पुण्यबेले  
सद्वृत्ता एव मुक्ताः श्रुतिपरिचायिनो निर्मला भर्मलाभात्॥**

**मेरुर्भास्वन्नमेरुः स भवतु भवतां कल्यकल्याणदायी  
तुङ्गैः सद्रत्रशृङ्गैनुपहति जगद्रतदीपायमानः।  
विभ्राम्यन्यन्नितम्बेऽम्बरमणिरभितोऽप्यन्धकारेण साकं  
दीव्यन्माणिक्यनीलोपलघटितवलच्चक्रशङ्कां करोति॥६५॥**

**पायाद्वो मन्दरागस्तटनिकटगलद्वैरिकामन्दरागः  
प्रस्थैर्यो रत्नपूर्णैरुपरचितमहार्घोपहारः शिवाय।  
दृप्यद्दैत्यामरेन्द्रप्रबलभुजवलारुकृष्टनिर्घृष्टपिष्ट–  
भ्राम्यद्गण्डोपलैर्योऽकृत कमठपतेश्चण्डकण्डूतिशान्तिम्॥६६॥**

**श्रेयो भूयो विदध्यात्प्रथितमहिमवानोषधिप्रस्थनाथः  
शैलानां सार्वभौमः स जगति हिमवाञ्चन्मभूर्हैमवत्याः।  
पर्यन्ते यस्य दर्यन्तरगृहगतरागान्धगन्धर्वनारी–  
संगीतैस्तु त्यदीयं सततमपि यशः प्रायशः स्त्यायते च॥**

**प्रत्यासन्नप्रभिन्नत्रिदशपतिकरिग्रामणीवप्रलीला–  
दन्ताग्रोत्क्षिप्तसानुक्षितिविषमतटप्रस्खलद्भानुचक्रः।  
नाथः पाथोजिनीनां क्षणमिव च शिरोरत्नमुच्चैर्दधानः  
श्रीमान्पूर्वाचलेन्द्रो मनसि चिरधृतानन्धकारान्धुनोतु॥६८॥**

**अन्तर्मग्नार्धबिम्बाम्बरमणिकदनामन्दमन्देहबृन्द–  
ध्वंसे वज्रायमाणाञ्जलिपुटसलिलैरुन्मुखैर्वीक्ष्यमाणः।  
आबिभ्राणः प्रतीचीनिटिलघटितगोरोचनाबिन्दुमर्कं  
सोऽयं वोऽस्तं समस्तं गमयतु दुरितस्तोममस्ताचलेन्द्रः॥**

**वैदेहीलोभनेच्छारचितगिरिसरित्कंदरा वृक्षराजी–  
संपद्व्यावर्णनश्रीरघुपतिचरणन्यासधन्यप्रदेशः  
पायाद्वश्चित्रकूटः कुतुकिजनकजादत्तबैसाङ्कराग्र–  
ग्रासोपासन्नहंसीसमुदयकलितानन्दमन्दाकिनीकः॥७०॥**

**दुर्गाजीवोपहारप्रकृतनरपशुप्रभुतास्रप्रवाहः  
प्लीहक्कोमान्त्रमालापरिणतघनजम्बालसंबाधभूमिः।**

**तुङ्गानेकस्वशृङ्गप्रतिहतमतिकव्योमसंचारिलोको  
विन्ध्यः पायादवन्ध्यप्रतिघकलशजादेशमूर्धावतंसः॥१७॥**

**लोकेशीमेकवीरां धृतविनयभयं सेवितुं प्राप्तवद्भि–  
र्निस्तन्दैर्निजरेन्द्रैरनुदिनमपि यः सान्द्रितस्वीयपादः।  
दत्तात्रेयस्य विष्णोरपि च भगवतो नित्यमावासभूतः  
सह्यःस ह्यद्भुतश्रीः क्षितिभृदवतु वश्चोलरक्षासदृक्षः॥७२॥**

**होमार्थ कुम्भयोनेःप्रतिदिनमुपयातेध्मवाहादिशिष्य–  
च्छिन्नश्रीखण्डखण्डप्रसृतपरिमलाक्रान्तदिक्चक्रवालः।  
तातो वातार्भकाणामवतु स मलयो वामनावामनोद्य–  
च्छुण्डादण्डावनम्रत्रुटितबहुजरच्चन्दनो नन्दनो वः॥७३॥**

**सप्ताकूपारखेयावलयितधरणीमण्डलीधूर्वहाणां  
सर्वक्षोणीभृतां यः कलयति परितश्चिश्रत्रप्रप्रकारम्।  
यस्मिन्नारक्षरीत्या भ्रमति दिनकरः सिद्धगन्धर्ववबाद्यैः  
शैलेन्द्रश्चक्रवालः स किल वितनुतां चक्रवर्ती श्रियं वः॥७४॥**

**ये चान्ये स्वर्णकूटत्रिककुदवनिभृन्माल्यवत्पारियात्र–  
प्रष्ठाः श्रेष्ठा गिरीणां सततवसतयः सिद्धविद्याधराणाम्।  
तेऽमी चामीकराद्रेः सदृशगुणगणाः पावनाः पापजालं  
दुरीकुर्वन्तु सर्वे तुहिनमिव हि वः पत्युरहां मयूखाः॥७५॥**

**दिक्पालाद्यस्त्रजालं निखिलमपि बलाद्भक्षयित्वा क्षणेन  
प्रोद्दण्डो यस्य दण्डो बलिनमपि तदादण्डयद्गाधिसूनुम्।  
पीता पैतामहास्त्रोन्नतिरपि तपसा येन ताताधिकेन  
श्रेष्ठोऽयं तापसानामवतु स भवतो योगनिष्ठो वसिष्ठः॥७६॥**

**यो दृश्यन्तीसुगर्भे कृतनिवसतिरभ्यस्तनिःशेषविद्यो  
यः सत्यां सत्यवत्यां तनयमजनयल्लोकनिर्व्याजबन्धुम्।  
चक्रे यश्व स्मृतीर्दुष्कलिमलहतये वैष्णवं सत्पुराणं  
रक्षोयज्ञस्य यष्टा स च मुनितिलको व्यासतातोऽवताद्वः॥७७॥**

**एकीभूताविशेषग्रहविविधवचोवेदराशेर्विवेक्ता  
व्यत्यस्तप्राक्पुराणप्रवचनचतुरः केशवांशावतारः।  
आनेता स्वर्गतानामपि पुनरवनीं स्त्रीकृते कौरवाणां  
पाराशर्योऽवताद्वः प्रणयनकुशलः पञ्चमस्यागमस्य॥७८॥**

**सार्कं सेन्द्रं सचन्द्रं त्रिभुवनमपरं निर्मिमाणेन येन  
त्रस्ता देवाः समस्ताः समजनिषत यच्चाटुकाकूक्तिवादाः।  
निर्वोढुं यः प्रतिज्ञां समजनि च हरिश्चन्द्रचन्द्रस्य राहु–  
र्विश्वामित्रोऽपि मित्रीभवतु च भवतां विश्वमित्रायमाणः॥७९॥**

**सौर्वाग्नीन्सान्तरीपान्सशिखरिनिकरान्साच्युतांश्चान्ततो यः  
सीधून्स्वल्पाम्बुबिन्दूनिव करकमलेऽधत्त तेजोमहिम्ना।**

**जेता वातापिनाम्नः स्वयमसुरपतेर्विन्ध्यसंस्तम्भकारी  
क्लेशाम्भोधिं समस्तं स बत पिबतु वस्तापसः कुम्भजन्मा॥**

**कुष्यत्कालावलोकप्रभवभयभरालिङ्गितस्थाणुलिङ्ग–  
प्रादुर्भूतेशदत्ताभयसमुपनमन्नित्यतारुण्ययोगः।  
मार्कण्डेयश्चिरायुर्वितरतु भवतां ब्रह्मघस्रावसान–  
प्रारब्धैकार्णवाम्भः कबलितभुवनानल्पकल्पान्तसाक्षी॥८१॥**

**मारीचः काश्यपोऽव्याद्दितिदनुविनताकद्रुदित्याद्यपत्य–  
प्रायैर्यो भूर्भुवः स्वस्त्रिभुवनभवनैर्भूरिससारभारः।  
अन्योन्यस्पर्धमानत्रिदशपरिवृढप्रौढदैत्याधिराज –  
प्रक्रान्ताक्रन्ददूरीकरणसमसमाधानदत्तावधानः॥८२॥**

**हस्त्यश्वं वः पुलस्त्यः प्रथयतु विततं यस्त्यजन्नित्यकर्म  
क्रूरक्रव्यादधीशव्यसनपरिह्नतिप्राप्तसर्वानुनीतिः।  
भक्त्युद्रेकोपपन्नप्रगुणगुणगणप्रह्लयक्षेन्द्रलक्ष्मी–  
वीच्क्षासंवर्धमानप्रतिदिनहृदयानन्दसंदोहसान्द्रः॥८३॥**

**मिष्टान्नं प्रत्यहं वो वितरतु स भरद्वाजयोगी महेच्छो  
वल्लीर्वृक्षांश्च नारीनरयितुमहह ख्याततेजः प्रभावः।  
कैकेयीसूनुसेनाप्रतिपुरुषचतुः सप्तपञ्चाष्टदिव्य–  
श्यामानेकोपचारप्रथितनिरुपमातिथ्यसत्कारकारी॥८४॥**

**आयान्ती सत्यलोकादवनितलमिदं पूर्वपादप्रचारा  
वाग्देवी पुण्यतीर्थेऽङ्कुरितकुशलवे यत्र विश्रान्तिमाप्ता।  
सोऽयं रामावताराद्भुतचरितकथानाटिकासूत्रधारः  
श्रीमान्वल्मीकजन्मा दिशतु कृतजगत्सौहितीं साहितीं वः॥**

**पायाद्वः शौनकार्यः प्रथितपृथुयशा नैमिशारण्यवासी  
यच्छात्नेबहुचानां गुरुरतितपसा तोषितश्रीनटेशः।  
प्रख्यातो हौत्रभागप्रकरणगहनप्रक्रियानैकभङ्गी–  
साङ्गोपाङ्गप्रपञ्चावगमसुलभसत्सूक्तिसूत्रप्रणेता॥८६॥**

**मेधां बोधायनो वो वितरतु सहितः षष्टिसाहस्रशिष्यै–  
र्यस्यापस्तम्ब एकाधिकशतयजुषां पारगो मुख्यशिष्यः।  
सूत्रं प्रायुङ्क्तनैकक्रमविधिनिपुणाध्वर्युनानाप्रयोग–  
व्यक्तिज्ञानोपयुक्तस्फुटमृदुगहनप्रौढसंदर्भगर्भम्॥८७॥**

**देवर्षिर्नारदोऽव्यात्करधृतमहतीपर्वनिस्तन्द्रतन्त्री–  
निर्व्याजोदित्वरश्रीहरहरिगुणसत्कर्मनामप्रकर्षः।  
ये चान्ये मान्यरूपा दिवि भुवि सनकप्रष्ठदेवर्षिसंघाः  
सर्वे ते कुर्वतां वः परमगतिकृते ज्ञानमज्ञानशून्यम्॥८८॥**

**शास्त्राणां ये च सूत्रप्रणयनपटवो ये च सप्तर्षिभेदा  
ये चान्ये वालखिल्याः शमदमनिधयो ये प्रसिद्धाः पुराणे।**

**लोकानां पावनास्ते प्रथितसुचरिता भूर्भुवः स्वर्निवासा  
देवब्रह्मर्षिसंघाः शिवमनवरतं कुर्वतां सर्वदा वः॥८९॥**

**शाखामेदैरनेकैर्द्विजकुलकलितोद्धोषवद्भिः समेताः  
कृच्छ्रारोहावरोहा विततबहुजटाः काण्डवगैरपेताः।  
विस्तीर्णाः किं च नानासवफलसहिताः सेविताः सत्पथस्थै–  
श्चत्वारो वः क्रियासुर्निंगमत्रिटपिनो हन्त संतापशान्तिम्॥**

**नित्यं संवर्धितात्मावितथबहुकथापुण्यशैवलिनीभिः  
स्थानं गीतासुधायाः क्षितिसुरनिवहैः सादरैर्मध्यमानः।  
मध्ये विष्णुं दधानस्त्रिभुवननिलयं पर्वसु प्राप्तसंप–  
त्सर्वं वो भारताम्भोनिधिरयमपरः पापजालं पुनीयात्॥९१॥**

**नन्वाद्यैर्मानवानां निरुपधि हितमावेदयद्भिर्मुनीर्न्द्रे      
र्मन्वाद्यैः संप्रणीता स्मृतिरिह निखिलाप्यागमार्थैकवाक्या।  
अव्यग्राकृष्यमाणप्रचलरथपुरश्चकमार्गानुधाव–  
त्पश्चाच्छत्राप्ररीतिः परिणमयतु बो धर्मबुद्धिं विशुद्धाम्॥९२॥**

**प्रायः पापिष्ठबुद्धया निजनिजमतसंस्थापनायेशविष्णवो–  
र्हन्तोत्कर्षापकर्षग्रहभृतमनसां दूरतो निष्फलानि।  
सर्वत्रैवाविरोधान्यधिमहि नहिनिन्दाद्भुतन्यायभाजा–  
मव्यासुः सेतिहासागममनुदिवसं वः पुराणानि कामम्॥९३॥**

**वाल्मीकेर्वक्त्रपद्मादुपगतजननः सर्वविख्यातकीर्त्ति–  
ईसैः सत्पकत्दपातैश्चरमतनुधृतः काण्डसंपत्समेतः।  
पुण्यश्लोकप्रतीतो विदलितशतपत्राधिरूढाक्षरश्रीः  
कुर्याद्रामायणाख्यो विधिरयमपरः संततं संततिं वः॥९४॥**

**यद्वीजं जन्मबीजप्रचयदहनकृद्यस्य सारो निपीतो  
द्राष्यातृस्तन्यपानं परिहरति नृणां यच्च नैवागमान्तात्।  
प्रभ्रश्यत्यन्वहं यत्प्रथितशुकमुखास्वादनात्सारभूतं  
स्यादामोदाय तद्भागवतफलमिदं नित्यमत्यद्भुतं वः॥९५॥**

**मीमांसे द्वे सतर्कं फणिपतिफणितं योगसांख्यौ च शास्त्रा–  
व्याम्नायाङ्गानि शेषाण्यपि च जगति येऽन्ये च वाणीविलासाः।  
सर्वे ते कुर्वतां वः सकलविषयधीघर्षशाणायमाना  
नित्यं बुद्धेर्विकासं भुवि निखिलजगत्तत्त्वविज्ञानहेतोः॥९६॥**

**सृष्टिस्थित्यन्तकर्मस्वजहरिगिरिशा येन नित्यं नियुक्ता  
ज्योतिश्चक्राण्यशेषाण्यविरतमपि यो भ्रामयत्यात्तवेगम् ।  
दुर्वारः स्वप्रवाहः प्रबलनिजबलः पूर्वपूर्वापहन्ता  
कालो निष्पक्षपातो भवतु बहुजगद्भक्षको रक्षको वः॥९७॥**

**साकेतः केतनाग्रग्रथितविततसत्केतुचीनांशुकोद्य–  
द्वातव्रातापनीतश्रमहरविहरन्मुग्धसिद्धाङ्गनौघः।**

**स्त्रोतस्विन्या सरय्वा प्रियसुवनितयेवादरेणानुकूलं  
नित्यं गाढोपगूढः कलयतु स हितं श्रेयसा भूयसा वः॥९८॥**

**मोक्षद्वाराररं वो विघटयतु पुरी द्वारवत्यद्भुतश्री–  
यत्रत्यस्त्रीजनानां जलवि+तिथिधौ दीर्घिका पश्चिमाब्धिः।  
यां नित्यब्रह्मचारी यदुकुलतिलकः षोडशस्त्रीसहस्र–  
क्रीडासंतुष्टचेता नवनयविभवैः पावयामास देवः॥९९॥**

**क्षेत्राणामुत्तमानामपि यदुपमया कापि लोके प्रशस्ति–  
देहत्यागेन मुक्तयमभिलषतां याद्भुता पण्यवीथी।  
साक्षाद्विश्वेश्वरस्य त्रिभुवनमहिता या पुरी राजधानी  
सेयं काशी सकाशीभवतु शुभकरी मुक्तये मुक्तये वः॥१००॥**

**प्रायश्चित्तेष्वघानामधिकलि कठिनेष्वल्पसामर्थ्यभाजां  
निर्यत्नं मानवानामघततिदलने यो लघीयानुपायः।  
दूरादालोकमावादपहृतसकलब्रह्महत्यो जगत्यां  
कृच्छ्रात्संतारयेद्वः सपदि दुरितनिस्तारहेतुः स सेतुः॥१०१॥**

**कारुण्येन स्वयं यो वृषशिखरिपतेस्तुङ्गमारुह्य शृङ्ग  
केशाम्भोराशिमज्जन्निखिलतनुभृतामुद्धृतौ बज्रबुद्धिः।  
प्रत्यक्षीभूय साक्षात्प्रथयति भुवि यो देवलीलाविलासा–  
सोऽयं संत्रायतां वः परिहृतविनमत्संकटो वेङ्कटेशः॥१०२॥**

\]