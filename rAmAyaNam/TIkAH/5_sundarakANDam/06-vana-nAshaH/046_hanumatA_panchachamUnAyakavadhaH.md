+++
title = "०४६ हनुमता पञ्चचमूनायकवधः"
title_english = "046 Ravana sends five army generals"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-046-Ravana_sends_five_army-generals.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/5_sundarakANDam/06-vana-nAshaH/046_hanumatA_panchachamUnAyakavadhaH.md">
<details><summary><h3>IITK ...{Loading}...</h3></summary>

Five Generals of Ravana done to death by Hanuman in war



#### श्लोकः
##### मूलम्
हतान्मन्त्रिसुतान् बुद्ध्वा वानरेण महात्मना।  
रावणस्संवृताकारश्चकार मतिमुत्तमाम्॥5.46.1॥

##### शब्दार्थः
रावणः Ravana, महात्मना the great, वानरेण by the vanara, मन्त्रिसुतान् sons of the ministers, हतान् killed, बुद्द्वा knowing, संवृताकारः who had concealed his agony, उत्तमाम् good, मतिम् thought, चकार formulated.

##### आङ्ग्लानुवादः
Coming to know that the seven sons of the ministers were slain by the great vanara,  Ravana, who had concealed his feelings of agony thought of a good plan.



#### श्लोकः
##### मूलम्
स विरूपाक्षयूपाक्षौ दुर्धरं चैव राक्षसम्।  
प्रघसं भासकर्णं च पञ्चसेनाग्रनायकान्॥5.46.2॥  
सन्दिदेश दशग्रीवो वीरान्नयविशारदान्।  
हनुमद्ग्रहणव्यग्रान्वायुवेगसमान्युधि॥5.46.3॥

##### शब्दार्थः
सः दशग्रीवः the tenheaded Ravana, वीरान् warriors, नयविशारदान् skilled in statecraft, हनुमद्ग्रहणव्यग्रान् eager to capture Hanuman, युथि in battle, वायुवेगसमान् equal to wind in speed, विरूपाक्षयूपाक्षौ Virupaksha and Yupaksha, दुर्धरम् Durdhara, राक्षसं चैव also a giant, प्रघसम् Praghasa, भासकर्णं च Bhaskarna and, सेनाग्रनायकान् army Generals पञ्च five,सन्दिदेश commanded.

##### आङ्ग्लानुवादः
The tenheaded Ravana, eager to capture Hanuman, commanded his five army Generals called Virupaksha, Yupaksha, Durdhara, Praghasa and Bhaskarna, who were great warriorstatesmen valiant and, equal to wind in speed.



#### श्लोकः
##### मूलम्
यात सेनाग्रगास्सर्वे महाबलपरिग्रहाः।  
सवाजिरथमातङ्गास्स कपिश्शास्यतामिति॥5.46.4॥

##### शब्दार्थः
सेनाग्रगाः O Army generals, सर्वे all, महाबलपरिग्रहाः accompanied by large, strong army, सवाजिरथमातङ्गाः along with horses, chariots and elphants, यात march, सः कपिः that vanara, शास्यताम्  punish, इति thus.

##### आङ्ग्लानुवादः
"O Army generals march with a large, strong army with horses, chariots and elephants and punish the vanara.



#### श्लोकः
##### मूलम्
यत्नैश्च खलु भाव्यं स्यात्तमासाद्य वनालयम्।  
कर्म चापि समाधेयं देशकालाविरोधिनम्॥5.46.5॥

##### शब्दार्थः
तम् him, वनालयम् a forestdweller, आसाद्य after reaching, यत्नैः च with all efforts, भाव्यम् should be engaged, देशकालाविरोधिनम् that which is not against time and space, कर्म चापि even action, समाधेयम् should be done.

##### आङ्ग्लानुवादः
"Go to that forestdweller and make all efforts to impose on him punishment appropriate to time and place (keeping in view the harm he has done).



#### श्लोकः
##### मूलम्
न ह्यहं तं कपिं मन्ये कर्मणा प्रतितर्कयन्।  
सर्वथा तन्महद्भूतं महाबलपरिग्रहम्॥5.46.6॥

##### शब्दार्थः
अहम् I, कर्मणा by his actions, प्रतितर्कयन् judging again and again,तम् him, कपिम् monkey, न मन्ये I do not think, सर्वथा by all its actions, तत् that, महाबलपरिग्रहम् endowed with great strength, महत् great, भूतम् a being.

##### आङ्ग्लानुवादः
"Judging again and again from all actions, I do not think he is an ordinary monkey. He is a being endowed with great strength.



#### श्लोकः
##### मूलम्
भवेदिन्द्रेण वा सृष्टमस्मदर्थं तपोबलात्।  
सनागयक्षगन्धर्वा देवासुरमहर्षयः॥5.46.7॥  
युष्माभिस्सहितैस्सर्वैर्मया सह विनिर्जिताः।  
तैरवश्यं विधातव्यं व्यलीकं किञ्चिदेव नः॥5.46.8॥  
तदेव नात्र सन्देहः प्रसह्य परिगृह्यताम्।  
नावमान्यो भवद्भिश्च हरिर्धीरपराक्रमः॥5.46.9॥

##### शब्दार्थः
अस्मदर्धम् it seems to me, तपोबलात् by ascetic power, इन्द्रेण by Indra, सृष्टं वा may be created, भवेत् may be, सहितैः along with, सर्वैः by all, युष्माभिः of you, मया by me, सनागयक्षगन्धर्वाः nagas, yakshas, gandharvas,देवासुरमहर्षयः gods, demons and ascetics, विनिर्जिताः subdued, तैः by them, नः us, किञ्चिदेव even a little, व्यलीकम् harm, अवश्यम् certainly, विधातव्यम् should be done, तदेव this is same reaction, अत्र in this case, सन्देहः doubt, न no, प्रसह्य with force, परिगृह्यताम् he may be captured, धीरपराक्रमः a warrior of heroic strength, हरिः monkey, भवद्भि by you also, नावमान्यः should not be insulted.

##### आङ्ग्लानुवादः
"To me it appears he is created by Indra with his ascetic power (for punishing us). I have subdued nagas, yakshas, gandharvas and even gods, asuras and ascetics with your help. So you should certainly bring him here without doing any harm. Capture the monkey forcibly. Do not insult that mighty monkey.



#### श्लोकः
##### मूलम्
दृष्टा हि हरयः पूर्वं मया विपुलविक्रमाः।  
वाली च सहसुग्रीवो जाम्बवांश्च महाबलः॥5.46.10॥  
नीलस्सेनापतिश्चैव ये चान्ये द्विविदादयः।  
नैवं तेषां गतिर्भीमा न तेजो न पराक्रमः॥5.46.11॥  
न मतिर्न बलोत्साहौ न रूपपरिकल्पनम्।

##### शब्दार्थः
पूर्वम् earlier, मया by me, विपुलविक्रमाः of immense prowess, हरयः monkeys, सहसुग्रीवः with Sugriva, वाली च and Vali, महाबलः mighty, जाम्बवांश्च and Jambavan, सेनापतिः army chief, नीलः Nila, द्विविदादयः Dvivida and others, अन्ये च and others, ये those, दृष्टाः हि have seen, तेषाम् for them, गतिः movement, एवम् that way, भीमा tremendous, न not, तेजः splendour,  
पराक्रमः valour, न not, मतिः intellect, न not, बलोत्साहौ strength and energy, रूपपरिकल्पनम् ability to change form at will.

##### आङ्ग्लानुवादः
"Earlier I have seen monkeys of immense prowess, like Vali and Sugriva as well as Jambavan, the bear. Also I have seen the army general, Nila, Dvivida and others. They do not have such tremendous splendour or movement valour, intellect and strength and energy. They did not have such ability to change form at their will.



#### श्लोकः
##### मूलम्
महत्सत्त्वमिदं ज्ञेयं कपिरूपं व्यवस्थितम्॥5.46.12॥  
प्रयत्नं महदास्थाय क्रियतामस्य निग्रहः।

##### शब्दार्थः
इदम् this, कपिरूपम् a monkey form, व्यवस्थितम् concluded, महत् great, सत्त्वम्  being, ज्ञेयम् It should be understood, महत् extraordinary, प्रयत्नम् effort, आस्थाय by putting up, अस्य his, निग्रहः capture, क्रियताम् do.

##### आङ्ग्लानुवादः
"It should be understood that he has taken the form of a monkey. You have to put in extraordinary effort to capture him by acting in a suitable manner.



#### श्लोकः
##### मूलम्
कामं लोकास्त्रयस्सेन्द्रास्ससुरासुरमानवाः॥5.46.13॥  
भवतामग्रतः स्थातुं न पर्याप्ता रणाजिरे।

##### शब्दार्थः
सेन्द्राः including Indra, ससुरासुरमानवाः suras, asuras and humans together, त्रयः all the three, लोकाः worlds, रणाजिरे in the battlefield, भवताम् your, अग्रतः in front, स्थातुम् to stand, न पर्याप्ताः not competent, कामम् indeed.

##### आङ्ग्लानुवादः
"Even Indra, suras, asuras and humans and the three worlds together are incompetent to stand before you in a battlefield.



#### श्लोकः
##### मूलम्
तथापि तु नयज्ञेन जयमाकाङ्क्षता रणे॥5.46.14॥  
आत्मा रक्ष्यः प्रयत्नेन युद्धसिद्धिर्हि चञ्चला।

##### शब्दार्थः
तथापि तु even then, रणे in a war, जयम् victory, आकाङ्क्षता while desiring, नयज्ञेन by  
carefully adopting war strategies in an intelligent manner, प्रयत्नेन making effort, आत्मा your own self, रक्ष्यः should be protected, युद्धसिद्धिः victory in war, चञ्चला हि is uncertain.

##### आङ्ग्लानुवादः
"Even then, you should safeguard yourself with great effort adopting warstrategies in an intelligent  manner to be victorious, for success in war is uncertain.



#### श्लोकः
##### मूलम्
ते स्वामिवचनं सर्वे प्रतिगृह्य महौजसः॥5.46.15॥  
समुत्पेतुर्महावेगा हुताशसमतेजसः।  
रथैर्मत्तैश्च मातङ्गैर्वाजिभिश्च महाजवैः॥5.46.16॥  
शस्त्रैश्च विविधैस्तीक्ष्णैस्सर्वैश्चोपचिता बलैः।

##### शब्दार्थः
महौजसः very strong, हुताशसमतेजसः resplendant as sacrificial fire, ते सर्वे all of them, स्वामिवचनम् king's words, प्रतिगृह्य accepting, महावेगाः who were swift, रथैः with chariots, मत्तै intoxicated, मातङ्गैः with elephants, महाजवैः of great speed, वाजिभिश्च with horses, तीक्ष्णैः sharp, विविधैः many kinds, शस्त्रैः with weapons, सर्वे all, बलैः strong army, उपचिताः collecting,समुत्पेतुः sallied forth together

##### आङ्ग्लानुवादः
Taking King's order, the strong and swift warriors, resplendent as the flame of sacrificial fire sallied forth with their army on chariots, on the back of rutting elephants,  some on swift horses equipped with sharp weapons of many kinds.



#### श्लोकः
##### मूलम्
ततस्तं ददृशुर्वीरा दीप्यमानं महाकपिम्॥5.46.17॥  
रश्मिमन्तमिवोद्यन्तं स्वतेजोरश्मिमालिनम्।  
तोरणस्थं महोत्साहं महासत्त्वं महाबलम्॥5.46.18॥

##### शब्दार्थः
ततः then, वीराः heroes, स्वतेजोरश्मिमालिनम् shining like the Sungod with his own effulgence, उद्यन्तम् a rising one, रश्मिमन्तमिव like the Sun, दीप्यमानम् shining, तोरणस्थम् standing at the archway, महोत्साहम् extraordinary agility, महासत्त्वम् intelligent,महाबलम् endowed with tremendous strength, तं महाकपिम् him the vanara, ददृशुः saw.

##### आङ्ग्लानुवादः
The heroic giants caught sight of the vanara, who was blazing  encircled as though he  
was by the rays of his own glory, looking like the rising Sun. He was endowed with extraordinary agility, intelligence, and tremendous strength standing, waiting at the archway.



#### श्लोकः
##### मूलम्
महामतिं महावेगं महाकायं महाबलम्।  
तं समीक्ष्यैव ते सर्वे दिक्षु सर्वास्ववस्थिताः॥5.46.19॥  
तै स्तैः प्रहरणैर्भीमैरभिपेतुस्ततस्ततः।

##### शब्दार्थः
सर्वे all, महामतिम् highly intelligent, महावेगम् very swift, महाकायम् having a huge body, महाबलम् tremendous strength, तम् him, समीक्ष्यैव having observed, सर्वासु in all, दिक्षु directions, अवस्थिताः positioned, ततस्ततः here and there, भीमैः with dreadful, स्तैस्तैः with different, प्रहरणैः with weapons, अभिपेतुः attacked.

##### आङ्ग्लानुवादः
Having observed the tremendous strength, intelligence and swiftness in action of Hanuman, the generals of the army positioned at all directions and assailed him with dreadful weapons.



#### श्लोकः
##### मूलम्
तस्य पञ्चायसास्तीक्ष्णाश्शिताः पीतमुखाश्शराः॥5.46.20॥  
शिरस्युत्पलपत्राभा दुर्धरेण निपातिताः।

##### शब्दार्थः
तीक्ष्णाः sharp, शिताः sharp, पीतमुखाः steel shafts with polished yellow tips (of gold), उत्पलपत्राभाः shining like petals of lilies, आयसाः steel shafts made of iron, पञ्च five, शराः arrows, दुर्धरेण by Durdhara, तस्य his, शिरसि  on his head, निपातिताः pierced.

##### आङ्ग्लानुवादः
Durdhara pierced into the head of Hanuman with five sharp arrows and polished steel shafts with yellow tips (gold) shining like red lotus petals. They were like petals of lilies thrown on the head of Hanuman (causing no pain).



#### श्लोकः
##### मूलम्
स तैः पञ्चभिराविद्धश्शरैश्शिरसि वानरः॥5.46.21॥  
उत्पपात नदन् व्योम्नि दिशो दश विनादयन्।

##### शब्दार्थः
वानरः vanara, तैः them, पञ्चभिः by those five, शरैः with arrows, शिरसि on the head, अविद्धः pierced in, नदन् roared, दशदिशः the ten directions, विनादयन् making a loud noise, व्योम्नि in the sky, उत्पपात leaped.

##### आङ्ग्लानुवादः
With five arrows pierced in the head of the vanara, Hanuman leaped into the sky with terrible roar, which resounded in all the ten directions.



#### श्लोकः
##### मूलम्
ततस्तु दुर्धरो वीरस्सरथस्सज्यकार्मुकः॥5.46.22॥  
किरन् शरशतैस्तीक्ष्णैरभिपेदे महाबलः।

##### शब्दार्थः
ततः thereafter, महाबलः powerful, वीरः hero, दुर्धरः Durdhara, सरथः with his the chariot, सज्यकार्मुकः with his string fastened, तीक्ष्णैः sharp, शरशतैः hundreds of arrows, किरन् while hitting, अभिपेदे attacked.

##### आङ्ग्लानुवादः
Then the powerful, hero, Durdhara, mounted on his chariot, fastened his bowstring and hit Hanuman with hundreds of sharp arrows.



#### श्लोकः
##### मूलम्
स कपिर्वारयामास तं व्योम्नि शरवर्षिणम्॥5.46.23॥  
वृष्टिमन्तं पयोदान्ते पयोदमिव मारुतः।

##### शब्दार्थः
सः कपिः that vanara, व्योम्नि in the sky, शरवर्षिणम् showering of arrows, तम् on him, पयोदान्ते at the end of the rainy season, वृष्टिमन्तम् showering rain drops, पयोदम् a cloud, मारुतः इव like the wind, वारयामास prevented.

##### आङ्ग्लानुवादः
The great monkey kept away the showering arrows like the wind prevents raincloud from showering rain drops at the end of monsoon.



#### श्लोकः
##### मूलम्
अर्ध्यमानस्ततस्तेन दुर्धरेणानिलात्मजः॥5.46.24॥  
चकार कदनं भूयो व्यवर्धत च वेगवान्।

##### शब्दार्थः
तेन by him, दुर्धरेण by Durdhara, अर्ध्यमानः attacked, अनिलात्मजः son of the Windgod, ततः then, कदनम् battle, चकार fought, वेगवान् swift hero, भूयः again, व्यवर्धत  grew in size.

##### आङ्ग्लानुवादः
When the son of the Windgod was attacked by Durdhara, he again grew in size



#### श्लोकः
##### मूलम्
स दूरं सहसोत्पत्य दुर्धरस्य रथे हरिः॥5.46.25॥  
निपपात महावेगो विद्युद्राशिर्गिराविव।

##### शब्दार्थः
सः हरिः that vanara, दूरं far off, सहसा at once, उत्पत्य leaped, महावेगः in high speed, गिरौ on the mountain, विद्युद्राशिरिव like flashes of lightning, दुर्धरस्य Durdhara's, रथे on the chariot, निपपात fell on.

##### आङ्ग्लानुवादः
Hanuman suddenly leaped far off into the air at high speed and fell on Durdhara's chariot just like a thunderous lightning falls on a mountain.



#### श्लोकः
##### मूलम्
ततस्स मथिताष्टाश्वं रथं भग्नाक्षकूबरम्॥5.46.26॥  
विहाय न्यपतद्भूमौ दुर्धरस्त्यक्तजीवितः।

##### शब्दार्थः
ततः then, सः he, मथिताष्टाश्वम् eight horses killed, भग्नाक्षकूबरम् with its axle and wooden frame (to which the yoke is fixed) broken, रथम् chariot, विहाय left, त्यक्तजीवितः devoid of life, भूमौ on the ground, न्यपतत् fell.

##### आङ्ग्लानुवादः
Having lost his chariot, the horses yoked to it killed, its axle and pole broken to pieces, Durdhara fell down dead from the chariot.



#### श्लोकः
##### मूलम्
तं विरूपाक्षयूपाक्षौ दृष्ट्वा निपतितं भुवि॥5.46.27॥  
सञ्जातरोषौ दुर्धर्षावुत्पेतुररिन्दमौ।

##### शब्दार्थः
दुर्धर्षौ  unassailable warriors, अरिन्दमौ  crushers of enemies, विरूपाक्षयूपाक्षौ Virupaksha and Yupaksha, भुवि on the ground, निपतितम् fallen, तम् him, दृष्ट्वा seeing, सञ्जातरोषौ enraged, उत्पेतुः leaped at him.

##### आङ्ग्लानुवादः
Seeing the body of Durdhara fallen on the ground, enraged Virupaksha and Yupaksha, the unassailable crushers of enemies leaped towards him.



#### श्लोकः
##### मूलम्
स ताभ्यां सहसोत्पत्य विष्ठितो विमलेऽम्बरे॥5.46.28॥  
मुद्गराभ्यां महाबाहुर्वक्षस्यभिहतः कपिः।

##### शब्दार्थः
विमले in a clear white, अम्बरे in the sky, विष्ठितः stood, महाबाहुः greatarmed one, सः कपिः that vanara, ताभ्याम् by both of them, सहसा all of a sudden, उत्पत्य having leapt, मुद्गराभ्याम् with two iron hammers, वक्षसि on the chest, अभिहतः  hit.

##### आङ्ग्लानुवादः
As the strongarmed vanara stood stationed in the clear white sky both the generals leaped into the sky and hit him all of a sudden with two iron hammers.



#### श्लोकः
##### मूलम्
तयोर्वेगवतोर्वेगं विनिहत्य महाबलः॥5.46.29॥  
निपपात पुनर्भूमौ सुपर्णसमविक्रमः।

##### शब्दार्थः
महाबलः powerful, सुपर्णसमविक्रमः equal to Suparna (Garuda) in valour, वेगवतोः of those two who were swift in action, तयोः of both of them, वेगम् speed, विनिहत्य resisting, पुनः again, भूमौ on the ground, निपपात fell.

##### आङ्ग्लानुवादः
Powerful Hanuman, an equal to Garuda in valour fell down while resisting the swift generals.



#### श्लोकः
##### मूलम्
स सालवृक्षमासाद्य तमुत्पाट्य च वानरः॥5.46.30॥  
तावुभौ राक्षसौ वीरौ जघान पवनात्मजः।

##### शब्दार्थः
वानरः vanara, सः पवनात्मजः that son of the Windgod, सालवृक्षम् sala tree, आसाद्य seized, तम् that, उत्पाट्य च and uprooted, तौ उभौ both of them, वीरौ generals, राक्षसौ two giants,जघान slew.

##### आङ्ग्लानुवादः
Then the son of the Windgod seized a sala tree uprooted it, lifted it and smashed the two giant generals with it.



#### श्लोकः
##### मूलम्
ततस्तांस्त्रीन्हतान्ज्ञात्वा वानरेण तरस्विना॥5.46.31॥  
अभिपेदे महावेगः प्रसह्य प्रघसो हरिम्।  
भासकर्णश्च सङ्कृद्धश्शूलमादाय वीर्यवान्॥5.46.32॥

##### शब्दार्थः
ततः then, तरस्विना by the swift, वानरेण by the vanara, तान् त्रीन् those three, हतान् killed, ज्ञात्वा after knowing, प्रघसः Praghasa, महावेगः endowed with swift action, प्रसह्य violently, अभिपेदे attacked, वीर्यवान् courageous, भासकर्णश्च with Bhasakarna, सङ्कृद्धः angry one, शूलम् trident, आदाय by lifting.

##### आङ्ग्लानुवादः
Finding all the three generals dead, swift Praghasa advanced towards the Vanara and attacked him. Valiant Bhasakarna also lifted a trident and attacked him. Both were famous for swift and violent action in war



#### श्लोकः
##### मूलम्
एकतः कपिशार्दूलं यशस्विनमवस्थितम्।  
पट्टिसेन शिताग्रेण प्रघसः प्रत्ययोधयत्॥5.46.33॥  
भासकर्णश्च शूलेन राक्षसः कपिसत्तमम्।

##### शब्दार्थः
यशस्विनम् renowned, कपिशार्दूलम् tiger among monkeys, एकतः on one side, अवस्थितम् तम् stationed, प्रघसः Praghasa, शिताग्रेण with sharp weapon, पट्टिसेन iron crowbar, कपिसत्तमम् foremost of the monkeys, प्रत्ययोधयत् fought back, भासकर्णः Bhaskarna, राक्षसः giant, शूलेन with spear.

##### आङ्ग्लानुवादः
Praghasa fought back the glorious tiger among vanaras with a sharp crowbar on one side and Bhaskarana attacked with a spear from the other.



#### श्लोकः
##### मूलम्
स ताभ्यां विक्षतैर्गात्रैरसृग्दिग्धतनूरुहः॥5.46.34॥  
अभवद्वानरः क्रुद्धो बालसूर्यसमप्रभः।

##### शब्दार्थः
ताभ्याम् by both of them, विक्षतैः with wounded ones, गात्रैः with his limbs, असृग्दिग्धतनूरुहः his fur smeared with blood, सः वानरः that vanara, बालसूर्यसमप्रभः was shining like the rising Sun, क्रुद्धः angry, अभवत् became.

##### आङ्ग्लानुवादः
Attacked by both the generals, the fur on the vanara's body was smeared with blood from his wounded limbs, shining like the rising Sun smeared with blood became furious.



#### श्लोकः
##### मूलम्
समुत्पाट्य गिरेश्शृङ्गं समृगव्यालपादपम्॥5.46.35॥  
जघान हनुमान् वीरो राक्षसौ कपिकुञ्जरः।

##### शब्दार्थः
कपिकुञ्जरः a mighty elephant among the monkeys, वीरः courageous, हनुमान् Hanuman, समृगव्यालपादपम् along with animals serpents and trees, गिरेः शृङ्गम् mountain peak, समुत्पाट्य having uprooted, राक्षसौ both the giants,जघान  killed.

##### आङ्ग्लानुवादः
Hanuman, a courageous and mighty elephant among the monkeys uprooted a mountain peak along with its animals, serpents and trees and killed both the demon generals.



#### श्लोकः
##### मूलम्
ततस्तेष्ववसन्नेषु सेनापतिषु पञ्चसु॥5.46.36॥  
बलं तदवशेषं च नाशयामास वानरः।

##### शब्दार्थः
ततः then, तेषु those, पञ्चसु all the five, सेनापतिषु army chiefs, अवसन्नेषु when they died, वानरः vanara, तत् that, अवशेषम् remaining, बलम् army, नाशयामास destroyed.

##### आङ्ग्लानुवादः
When the five army chiefs were killed, Hanuman began to destoy the remaining army force.



#### श्लोकः
##### मूलम्
अश्वैरश्वान् गजैर्नागान् योधैर्योधान् रथैरथान्॥5.46.37॥  
स कपिर्नाशयामास सहस्राक्ष इवासुरान्।

##### शब्दार्थः
सः कपिः that vanara,सहस्राक्षः thousandeyed Indra, असुरानिव as he did (destroyed) demons, अश्वैः with horses, अश्वान् horses, गजैः with elephants, नागान् elephants, योधैः with warriors, योधान् warriors, रथैः with chariots, रथान् chariots, नाशयामास destroyed.

##### आङ्ग्लानुवादः
The vanara pitted horses against horses, elephants against elephants, warriors against warriors and chariots against chariots as Indra destroyed demons.



#### श्लोकः
##### मूलम्
हतैर्नागैश्च तुरगैर्भग्नाक्षैश्च महारथैः॥5.46.38॥  
हतैश्च राक्षसैर्भूमी रुद्धमार्गा समन्ततः।

##### शब्दार्थः
हतैः with killed ones, नागैः with elephants, तुरगैः with horses, भग्नाक्षैः with broken axles, महारथैश्च by great chariots, हतैः with smashed ones, राक्षसैः with giants, भूमिः the ground, समन्ततः all over, रुद्धमार्गा the path was obstructed

##### आङ्ग्लानुवादः
There was no path (one could not move forward) with elephants, and horses killed and with broken axles of great chariots and smashed chariots spread all over the way.



#### श्लोकः
##### मूलम्
ततः कपिस्तान्ध्वजिनीपतीन् रणे निहत्य वीरान्सबलान्सवाहनान्।  
समीक्ष्य वीरः परिगृह्य तोरणं कृतक्षणः काल इव प्रजाक्षये॥5.46.39॥

##### शब्दार्थः
ततः then, वीरः the hero, कपिः monkey, वीरान् the generals, सबलान्  along with that army, सवाहनान् their vehicles, तान् those, ध्वजिनीपतीन् army chiefs, रणे in war, निहत्य having killed, समीक्ष्य after reviewing, तोरणम् archway, परिगृह्य after holding, प्रजाक्षये  bent upon destruction of humanity, कालः इव like timespirit, कृतक्षणः celebrated.

##### आङ्ग्लानुवादः
Then the heroic monkey having killed the army generals and their army and destroyed their vehicles in war came back to the archway after reviewing and stood like the timespirit bent upon the destruction of humanity.  

#### समाप्तिः
 श्रीमद्रामायणे वाल्मीकीय आदिकाव्ये सुन्दरकाण्डे षट्चत्वारिंशस्सर्गः॥  
Thus ends the fortysixth sarga of Sundarakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/5_sundarakANDam/06-vana-nAshaH/046_hanumatA_panchachamUnAyakavadhaH.md">
<details><summary><h3>भूषणम् ...{Loading}...</h3></summary>



हतान् मन्त्रिसुतान् बुद्ध्वा वानरेण महात्मना ।  

रावणः संवृताकारश्चकार मतिमुत्तमाम्  ॥  ५।४६।१ ॥   

हतानित्यादि । संवृताकारः अन्तर्मनाः । मतिं चिन्ताम्  ॥  ५।४६।१ ॥   

  

स विरूपाक्षयूपाक्षौ दुर्धरं चैव राक्षसम् ।  

प्रघसं भारकर्णं च पञ्च सेनाग्रनायकान्  ॥  ५।४६।२ ॥   

सन्दिदेश दशग्रीवो वीरान्नयविशारदान् ।  

हनुमद्ग्रहणव्यग्रान् वायुवेगसमान् युधि  ॥  ५।४६।३ ॥   

स इति  ॥  ५।६।२३ ॥   

  

यात सेनाग्रगाः सर्वे महाबलपरिग्रहाः ।  

सवाजिरथमातङ्गाः स कपिः शास्यतामिति  ॥  ५।४६।४ ॥   

इति वक्ष्यमाणप्रकारेण  ॥  ५।४६।४ ॥   

  

यत्तैश्च खलु भाव्यं स्यात्तमासाद्य वनालयम् ।  

कर्म चापि समाधेयं देशकालविरोधिनम्  ॥  ५।४६।५ ॥   

तमेवाह यत्तैरित्यादिना । यत्तैः यतमानैः । अप्रमत्तैरिति यावत् । यतेः
कर्तरि क्तः । समाधेयं परिहर्तव्यम् । देशकालविरोधिनं देशकालविरोधीत्यर्थः
 ॥  ५।४६।५ ॥   

  

न ह्यहं तं कपिं मन्ये कर्मणा प्रतितर्कयन् ।  

सर्वथा तन्महद्भूतं महाबलपरिग्रहम् ।  

भवेदिन्द्रेण वा सृष्टमस्मदर्थं तपोबलात्  ॥  ५।४६।६ ॥   

सनागयक्षगन्धर्वा देवासुरमहर्षयः ।  

युष्माभिः सहितैः सर्वैर्मया सह विनिर्जिताः  ॥  ५।४६।७ ॥   

महद्भूतम्, मन्य इत्यनुषज्यते ।इन्द्रेण वा, अन्यैर्वेति शेषः । वा शब्दस्य
विकल्पार्थस्य प्रयोगात्  ॥  ५।४६।६७ ॥   

  

तैरवश्यं विधातव्यं व्यलीकं किंचिदेव नः ।  

तदेव नात्र सन्देहः प्रसह्य परिगृह्यताम्  ॥  ५।४६।८ ॥   

व्यलीकम् अप्रियम्  ॥  ५।४६।८ ॥   

  

नावमान्यो भवद्भिश्च हरिर्धीरपराक्रमः ।  

दृष्टा हि हरयः पूर्वं मया विपुलविक्रमाः  ॥  ५।४६।९।  

वाली च सहसुग्रीवो जाम्बवांश्च महाबलः ।  

नीलः सेनापतिश्चैव ये चान्ये द्विविदादयः  ॥  ५।४६।१० ॥   

नावमान्य इति । अत्र त्रयोदशसहस्रश्लोकाः गताः । अयं चतुर्दशसहस्रस्यादिः ।
धीति गायत्र्याश्चतुर्दशाक्षरम्  ॥  ५।४६।९१० ॥   

  

नैवं तेषां गतिर्भीमा न तेजो न पराक्रमः ।  

न मतिर्न बलोत्साहौ न रूपपरिकल्पनम्  ॥  ५।४६।११ ॥   

गतिः वेगः । रूपपरिकल्पनं यथेष्टरूपग्रहणम्  ॥  ५।४६।११ ॥   

  

महत्सत्त्वमिदं ज्ञेयं कपिरूपं व्यवस्थितम् ।  

प्रयत्नं महदास्थाय क्रियतामस्य निग्रहः  ॥  ५।४६।१२ ॥   

कामं लोकास्त्रयः सेन्द्राः ससुरासुरमानवाः ।  

भवतामग्रतः स्थातुं न पर्याप्ता रणाजिरे  ॥  ५।४६।१३ ॥   

तथापि तु नयज्ञेन जयमाकाङ्क्षता रणे ।  

आत्मा रक्ष्यः प्रयत्नेन युद्धसिद्धिर्हि चञ्चला  ॥  ५।४६।१४ ॥   

ते स्वामिवचनं सर्वे प्रतिगृह्य महौजसः ।  

समुत्पेतुर्महावेगा हुताशसमतेजसः  ॥  ५।४६।१५ ॥   

रथैर्मत्तैश्च मातङ्गैर्वाजिभिश्च महाजवैः ।  

श्स्त्रैश्च विविधैस्तीक्ष्णैः सर्वैश्चोपचिता बलैः  ॥  ५।४६।१६ ॥   

महदिति । इत्थं महत्सत्त्वं किमपि कपिरूपं सत् व्यवस्थितमिति
ज्ञेयमित्यर्थः  ॥  ५।४६।१२१६ ॥   

  

ततस्तं ददृशुर्वीरा दीप्यमानं महाकपिम् ।  

रश्मिमन्तमिवोद्यन्तं स्वतेजोरश्मिमालिनम्  ॥  ५।४६।१७ ॥   

स्वतेजोरश्मिमालिनं स्वतेजसा सूर्यम् । रश्मिमन्तमिवेत्यत्र उपमा, अत्र
रूपकमिति भिदा  ॥  ५।४६।१७ ॥   

  

तोरणस्थं महोत्साहं महासत्त्वं महाबलम् ।  

महामतिं महावेगं महाकायं महाबलम्  ॥  ५।४६।१८ ॥   

तं समीक्ष्यैव ते सर्वे दिक्षु सर्वास्ववस्थिताः ।  

तैस्तैः प्रहरणैर्भीमैरभिपेतुस्ततस्ततः  ॥  ५।४६।१९ ॥   

तोरणस्थमिति । उत्साहः लोकोत्तरकार्येषु स्थेयान् प्रयत्नः । महासत्त्वं
महाध्यवसायम् । "द्रव्यासुव्यवसायेषु सत्त्वमस्त्री तु जन्तुषु" इत्यमरः ।
द्वितीयबलशब्दश्शक्तिवचनः । "बलं रूपे ऽस्थनि स्थौल्ये शक्तिरेतश्चमूषु च"
इति वैजयन्ती  ॥  ५।४६।१८१९ ॥   

  

तस्य पञ्चायसास्तीक्ष्णाः शिताः पीतमुखाः शराः ।  

शिरस्युत्पलपत्राभा दुर्धरेण निपातिताः  ॥  ५।४६।२० ॥   

स तैः पञ्चभिराविद्धः शरैः शिरसि वानरः ।  

उत्पपात नदन् व्योम्नि दिशो दश विनादयन्  ॥  ५।४६।२१ ॥   

ततस्तु दुर्धरो वीरः सरथः सज्यकार्मुकः ।  

किरन् शरशतैस्तीक्ष्णैरभिपेदे महाबलः  ॥  ५।४६।२२ ॥   

तीक्ष्णाः क्रूराः । शिताः निशिताः । पीतमुखाः समीचीनायसनिर्मितत्वेन
पीतरेखाग्राः । उत्पलपत्राभाः, उत्पलपत्राणि यथा निपात्यन्ते तथा निपातिता
इत्यर्थः  ॥  ५।४६।२०२२ ॥   

  

स कपिर्वारयामास तं व्योम्नि शरवर्षिणम् ।  

वृष्टिमन्तं पयोदान्ते पयोदमिव मारुतः  ॥  ५।४६।२३ ॥   

वारयामास स्ववेगेन प्रापयमासेत्यर्थः  ॥  ५।४६।२३ ॥   

  

अर्द्यमानस्ततस्तेन दुर्धरेणानिलात्मजः ।  

चकार कदनं भूयो व्यवर्धत च वेगवान्  ॥  ५।४६।२४ ॥   

कदनं युद्धम्  ॥  ५।४६।२४ ॥   

  

स दूरं सहसोत्पत्य दुर्धरस्य रथे हरिः ।  

निपपात महवेगो विद्युद्राशिर्गिराविव  ॥  ५।४६।२५ ॥   

विद्युद्राशिः अशनिः  ॥  ५।४६।२५ ॥   

  

ततः स मथिताष्टाश्वं रथं भग्नाक्षकूबरम् ।  

विहाय न्यपतद्भूमौ दुर्धरस्त्यक्तजीवितः  ॥  ५।४६।२६ ॥   

तं विरूपाक्षयूपाक्षौ दृष्ट्वा निपतितं भुवि ।  

सञ्जातरोषौ दुर्धर्षावुत्पेततुररिन्दमौ  ॥  ५।४६।२७ ॥   

स ताभ्यां सहसोत्पत्य विष्ठितो विमले ऽम्बरे ।  

मुद्गराभ्यां महाबाहुर्वक्षस्यभिहतः कपिः  ॥  ५।४६।२८ ॥   

कूबरः युगन्धरः  ॥  ५।४६।२६२८ ॥   

  

तयोर्वेगवतोर्वेगं विनिहत्य महाबलः ।  

निपपात पुनर्भूमौ सुपर्णसमविक्रमः  ॥  ५।४६।२९ ॥   

स सालवृक्षमासाद्य तमुत्पाट्य च वानरः ।  

तावुभौ राक्षसौ वीरौ जघान पवनात्मजः  ॥  ५।४६।३० ॥   

ततस्तांस्त्रीन् हतान् ज्ञात्वा वानरेण तरस्विना ।  

अभिपेदे महावेगः प्रसह्य प्रघसो हरिम्  ॥  ५।४६।३१ ॥   

भासकर्णश्च संक्रुद्धः शूलमादाय वीर्यवान् ।  

एकतः कपिशार्दूलं यशस्विनमवस्थितम्  ॥  ५।४६।३२ ॥   

पट्टिशेन शिताग्रेण प्रघसः प्रत्ययोधयत् ।  

भासकर्णश्च शूलेन राक्षसः कपिसत्तमम्  ॥  ५।४६।३३ ॥   

स ताभ्यां विक्षतैर्गात्रैरसृग्दिग्धतनूरुहः ।  

अभवद्वानरः क्रुद्धो बालसूर्यसमप्रभः  ॥  ५।४६।३४ ॥   

समुत्पाट्य गिरेः शृङ्गं समृगव्यालपादपम् ।  

जघान हनुमान् वीरो राक्षसौ कपिकुञ्जरः  ॥  ५।४६।३५ ॥   

ततस्तेष्ववसन्नेषु सेनापतिषु पञ्चसु ।  

बलं तदवशेषं च नाशयास वानरः  ॥  ५।४६।३६ ॥   

अश्वैरश्वान् गजैर्नागान् योधैर्योधान् रथै रथान् ।  

स कपिर्नाशयामास सहस्राक्ष इवासुरान्  ॥  ५।४६।३७ ॥   

हतैर्नागैश्च तुरगैर्भग्नाक्षैश्च महारथैः ।  

हतैश्च राक्षसैर्भूमी रुद्धमार्गा समन्ततः  ॥  ५।४६।३८ ॥   

वेगं विनिहत्य परिहृत्य  ॥  ५।४६।२९३८ ॥   

  

ततः कपिस्तान् ध्वजिनीपतीन् रणे निहत्य वीरान् सबलान् सवाहनान् ।  

समीक्ष्य वीरः परिगृह्य तोरणं कृतक्षणः काल इव प्रजाक्षये  ॥  ५।४६।३९ ॥   

इत्यार्षे श्रीरामायणे वाल्मीकीये आदिकाव्ये श्रीमत्सुन्दरकाण्डे
षट्चत्वारिंशः सर्गः  ॥  ५।४६ ॥   

ध्वजिनीपतीन् सेनापतीन् । कृतक्षणः दत्तावसरः, अभूदिति शेषः  ॥  ५।४६।३९ ॥   

इति श्रीगोविन्दराजविरचिते श्रीरामायणभूषणे श्रृङ्गारतिलकाख्याने
सुन्दरकाण्डव्याख्याने षट्चत्वारिंशः सर्गः  ॥  ५।४६ ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/5_sundarakANDam/06-vana-nAshaH/046_hanumatA_panchachamUnAyakavadhaH.md">
<details><summary><h3>शिरोमणी ...{Loading}...</h3></summary>



मन्त्रिसुतवधानन्तरकालिकं रावणवृत्तान्तमाह हतानित्यादिभिः ।
मन्त्रिसुतान्वानरेण हतान् बुद्धा संवृतः आच्छादितः आकारः पूर्वाकृतिर्येन
सः भीतियुक्ताकृतिविशिष्ट इत्यर्थः । किंच संवृतः स्वीकृतः आकारः
प्राप्तकिंचिद्भीतिहेतुकाकृतिर्येन स रावणः उत्तमां मतिं
पुनर्युद्धनिश्चयमित्यर्थः । चकार  ॥  ५।४६।१  ॥   

  

स इति । सः कृतपुनर्युद्धनिश्चयो रावणः अव्यग्रान् धीरान् विरूपाक्षादीन्
पञ्च सेनाग्रनायकान् हनुमद्ब्रहणे हनुमतो ग्रहणार्थं संदिदेश
श्लोकद्वयमेकान्वयि  ॥  ५।४६।२,३  ॥   

  

आज्ञापनप्रकारमाह-- यातेत्यादिभिः इति । हे सेनाग्रगाः महाबलपरिग्रहाः
बृहत्सैन्यग्रहीतारः वाज्यादिसहिताः सन्तो यूयं यात । तत्प्रयोदनमाह कपिः
शास्यतां निगृह्यतामित्यर्थः  ॥  ५।४६।४  ॥   

  

यत्नैरिति । वनालयं वानरमासाद्य यत्नैरतिप्रयत्नविशिष्टैर्भवद्भिर्भाव्यं
स्यात् । देशकालाविरोधितं देशाद्यनुरोधीत्यर्थः । कर्म समाधेयं च  ॥  ५।४६।५
 ॥   

  

अतिप्रयत्नेन स्थितौ हेतुमाह नहीति । महाबलपरिग्रहं वृतं हतसेनायाः
परिग्राहकं विध्वंसकमित्यर्थः । तं कर्मणा तत्क्रियया प्रतितर्कयन्नहं कपिं
न मन्ये किंतु भूतमत्र प्राप्तं तत् सर्वथा महदतिश्रेष्ठं मन्ये  ॥  ५।४६।६
 ॥   

  

ननु तर्हि को ऽयमित्यत आह भवेदिति । अस्मदर्थम् अस्मद्विनाशार्थं
तपोबलादिन्द्रेण सृष्टं भवेत् । अर्धं पृथक् । तत्र हेतुं वदन्नाह सेति ।
ये नागादिसहिता महर्षयः मया प्रहितैः प्रेषितैर्युष्माभिः सह
एककालावच्छेदेन विनिर्जिताः तैर्नो ऽस्माकं किंचित् व्यलीकमप्रियमवश्यं
विधातव्यम् । सार्धश्लोक एकान्वयी  ॥  ५।४६।७,८  ॥   

  

तदिति । तदिन्द्रसृष्टमेव अत्र संदेहो न अतो महाबलपरिग्रहाः अत एव
सवाजिरथमातङ्गाः यूयं यात प्रसह्य हठात् परिगृह्यताम् ।
नन्वेकाकिनस्तस्यार्थे किमर्थमेवं प्रेषणमित्यत आह धीरपराक्रमः
कपिर्भवद्भिर्न्नावमान्यः तुच्छबुद्ध्या नानादर्तव्यः । एतेन तस्य
महाबलत्वं सूचितम् । श्लोकद्वयं संमिलितान्वयि  ॥  ५।४६।९,१०  ॥   

  

ननु वानररूपे कथमेवं पराक्रम इत्यत आह दृष्टा इति । विपुलविक्रमाः
वाल्यादयो हरयः मया पूर्वं दृष्टाः । सार्धश्लोक एकान्वयी  ॥  ५।४६।११  ॥   

  

ननु तेषामेवायमन्यतमो ऽस्तु नाहं कपिं मन्ये इति कथमुच्यते इत्यत आह नेति ।
एवं एतादृग् गतिप्रभृतिरेतेषां न अत इदं महत् सत्त्वं विज्ञेयम् । अतो
महत्प्रयत्नमास्थाय अस्य निग्रहः क्रियताम् । श्लोकद्वयमेकान्वयि  ॥ 
५।४६।१२,१३  ॥   

  

काममिति । यद्यपि भवतामग्रतो ऽग्रे रणाजिरे स्थातुमिन्द्रादयो न
पर्याप्तस्तथापि न यज्ञेन जनेन आत्मा प्रयत्नेन रक्ष्यः हि यतो
युद्धसिद्धिः चञ्चला अव्यवस्थिता । श्लोकद्वयमेकान्वयि  ॥  ५।४६।१४,१५  ॥   

  

ते इति । स्वामिवचनं परिगृह्य रथादिभिरुपहिता युक्तास्ते सेनाग्रगाः
समुत्पेतुः । श्लोकद्वयमेकान्वयि  ॥  ५।४६।१६,१७  ॥   

  

तत इति । उद्यन्तं रश्मिमन्तं सूर्यमिव स्वतेजोरश्मिमालिनम् अत एव
दीप्यमानं महाकपिं वीरा ददृशुः  ॥  ५।४६।१८  ॥   

  

तोरणस्थमिति । तोरणस्यं तं हनूमन्तं समीक्ष्यैव सर्वासु दिक्षु अवस्थिताः
ते राक्षसास्तैस्तैः प्रहरणैरायुधैः ततस्ततः स्वस्वाधिष्ठितदिशातः अभिपेतुः
। श्लोकद्वयमेकान्वयि  ॥  ५।४६।१९,२०  ॥   

  

तस्येति । तस्य हनुमतः शिरसि पीतमुखाः स्वर्णपुङ्खा इत्यर्थः । आयसाः
पञ्चशराः दुर्धरेण राक्षसेन निपातिताः  ॥  ५।४६।२१  ॥   

  

स इति । पञ्चभिः शरैः शिरसि आविद्धः स हनूमान् नदन् अत एव दशदिशो विनादयन्
सन् व्योम्नि आकाशे उत्पपात  ॥  ५।४६।२२  ॥   

  

तत इति । ततः हनुमदुत्प्लवनानन्तरं दुर्धरः तदभिधो राक्षसः शरशतैः किरन्
सन् अभिपेदे तत्समीपं प्राप  ॥  ५।४६।२३,२४  ॥   

  

स इति । स हनूमान् व्योम्नि शरवर्षिणं तं दुर्धरं पयोदान्ते वर्षान्तकाले
मारुतो वृष्टिमन्तं पयोदमिव वारयामास  ॥  ५।४६।२५  ॥   

  

अर्द्यमान इति । दुर्धरेण अर्द्यमानः अनिलात्मजः निनदं चकार व्यवर्धत च  ॥ 
५।४६।२६  ॥   

  

स इति । स हनूमान् दूरं विद्यमाने दुर्धरस्य रथे गिरौ विद्युद्राशिरिव
निपपात  ॥  ५।४६।२७  ॥   

  

तत इति । ततो हनुमन्निपातानन्तरं मथिताः हिंसिताः अष्टौ अश्वाः यस्य तं
भग्नाक्षकूबरं रथं विहाय दुर्धरः त्यक्तजीवितो ऽभवदिति शेषः  ॥  ५।४६।२८
 ॥   

  

तमिति । तौ सहैवागतौ विरूपाक्षयूपाक्षौ तं दुर्धरं भुवि निपतितं दृष्ट्वा
जातरोषौ सन्तौ उत्पेततुः  ॥  ५।४६।२९  ॥   

  

स इति । अम्बरे आकाशे विष्ठितः स हनूमान् ताभ्यां विरूपाक्षयूपाक्षाभ्यां
मुद्गराभ्यां करणाभ्यां वक्षसि अभिहतो ऽभवदिति शेषः  ॥  ५।४६।३०  ॥   

  

तयोरिति । वेगवतोः तयोः राक्षसयोर्वेगं निहत्य निष्फलीकृत्येत्यर्थः ।
महाबलो हनूमान् वेगितः सुपर्णो गरुड इव भूमौ पुनर्निपपात  ॥  ५।४६।३१  ॥   

  

स इति । स भूमिं प्राप्तो हनूमान् शालवृक्षमासाद्य समुत्पाट्य च जघान  ॥ 
५।४६।३२  ॥   

  

तत इति । वानरेण हतान् त्रीन् दुर्धरादीन् ज्ञात्वा एकतः एकदिशातः महावेगः
प्रघसः एकतः भासकर्णश्च कपिशार्दूलं हनुमन्तमभिगम्य प्राप्य अवस्थितौ ।
श्लोकद्वयमेकान्वयि  ॥  ५।४६।३३,३४  ॥   

  

पट्टिशेनेति । शिताग्रेण पट्टिशेन प्रघसः शूलेन भासकर्णश्च कपिकुञ्जरं
प्रत्ययोधयत्  ॥  ५।४६।३५  ॥   

  

स इति । ताभ्यां प्रघसभासकर्णाभ्यां विक्षतैः गात्रैरुपलक्षितः अत एव असृजा
रुधिरेण दिग्धाः व्याप्ताः तनूरुहा यस्य अत एव बालसूर्यसमप्रभः वानरः
क्रुद्धो ऽभवत्  ॥  ५।४६।३६  ॥   

  

समिति । कपिकुञ्जरो हनूमान् समृगव्यालपादपं मृगव्यालपादपसहितं गिरेः शृङ्गं
समुत्पाट्य राक्षसौ जघान  ॥  ५।४६।३७  ॥   

  

गिरीति । तौ राक्षसौ तिलशः गिरिशृङ्गसुनिष्पिष्टौ बभूवतुः । अर्धं पृथक् ।
तत इति । तेषु पञ्चसु सेनापतिषु अवसन्नेषु विनष्टेषु सत्सु अवशेषमपि बलं
वानरो नाशयामास  ॥  ५।४६।३८  ॥   

  

विनाशनप्रकारमाह-- अश्वैरिति । असुरान् सहस्राक्ष इव अश्वादिभिरश्वादीन्
कपिर्नाशयामास  ॥  ५।४६।३९  ॥   

  

हतैरिति । हतैर्नागादिभिर्भग्नाक्षैर्महारथैश्च रुद्धमार्गा भूमिरभवदिति
शेषः  ॥  ५।४६।४०  ॥   

  

तत इति । कपिर्हनूमान् रणे ध्वजिनीपतीन् निहत्य कृतक्षणः लब्धावसरः सन्
तोरणं परिगृह्य प्रजाक्षये काल इव अतिष्ठदिति शेषः  ॥  ५।४६।४१  ॥   

  

इति श्रीमद्वाल्मीकीयरामायणव्याख्याने रामायणशिरोमणौ सुन्दरकाण्डे
षट्चत्वारिंशः सर्गः  ॥  ५।४६  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/5_sundarakANDam/06-vana-nAshaH/046_hanumatA_panchachamUnAyakavadhaH.md">
<details><summary><h3>तिलकम् ...{Loading}...</h3></summary>



संवृताकारो निगृहीतान्तर्गतभयः । उत्तमां मतिं धैर्यविषयाम्  ॥  ५।४६।१,२
 ॥   

  

हनूमद्ग्रहणे सन्दिदेश । व्यग्रान्सर्वत्र कार्ये त्वरावतः  ॥  ५।४६।३  ॥   

  

यात गच्छत  ॥  ५।४६।४  ॥   

  

यत्तैः सावसानैः । किं चात्र देशकालविरोधि कर्म न कार्यमित्याह--
देशकालाविरोधितं तदविरुद्धम् । तदुचितमिति यावत् । समाधेयं कार्यम्  ॥ 
५।४६।५ ॥   

  

यत्तैर्भाव्यमित्यत्र हेतुमाह-- नहीति । तस्य कर्मणां तं प्रति तर्कयंस्तं
कपिं न मन्ये । किं तर्हि मन्यसे तत्राह-- सर्वथेति  ॥  ५।४६।६,७  ॥   

  

महतो भूतस्येह कः प्रसङ्गस्तत्राह-- भवेदिति । सनागेति नागादिसहिता देवादय
इत्यर्थः  ॥  ५।४६।८  ॥   

  

प्रहितैः सर्वैर्युष्माभिः सह मया विनिर्जिताः, अतस्तैरवश्यं नो ऽस्माकं
किञ्चिद्व्यलीकमप्रियं विधातव्यं विधातुं प्राप्तकालम्  ॥  ५।४६।९  ॥   

  

तस्मात्तदेव तत्सृष्टभूतमेव परिगृह्यतां बद्ध्वानीयताम्  ॥  ५।४६।१०  ॥   

  

सवाजिरथेत्यादिपुनर्वचनं स्थैर्यार्थम्  ॥  ५।४६।११  ॥   

  

सर्वथा महद्भूतमित्यत्र हेतुं निश्चायकमाह-- दृष्टा इति  ॥  ५।४६।१२  ॥   

  

ननु त्वद्दृष्टान्यतम एवायम्, नेत्याह-- नैवेति । यथास्य भीमा गतिः
समुद्रप्लवनरूपा तथा तेषां नैव । यथा चास्य तेजआदि तथा तेषां न  ॥  ५।४६।१३
 ॥   

  

रूपपरिकल्पनं यथेप्सितरूपपरिग्रहः  ॥  ५।४६।१४  ॥   

  

प्रयत्नमित्यार्षं क्लीबत्वम् । कामम् । यद्यपीत्यर्थः  ॥  ५।४६।१५  ॥   

  

नयज्ञेन नीतिज्ञेन । आत्मा स्वदेहः । युद्धसिद्धिर्युद्धे जयः  ॥  ५।४६।१६१९
 ॥   

  

सत्त्वं चित्तम्  ॥  ५।४६।२०  ॥   

  

दिक्षु सर्वास्ववस्थिताः । द्राक्तत्समीपमागन्तुं चकिता इति भावः  ॥ 
५।४६।२१  ॥   

  

तीक्ष्णा मर्मच्छिदः, पीतमुखाः फलभागे स्वर्णरूषिताः । उत्पलपत्राभा एव, न
तु तत्पीडार्हा इत्यर्थः  ॥  ५।४६।२२  ॥   

  

स्वयं नदन् । तेन नादेन दिशो नादयन्नित्यर्थः । उत्पपात तोरणादिति शेषः  ॥ 
५।४६।२३  ॥   

  

अभिपेदे प्राप्तः  ॥  ५।४६।२४  ॥   

  

कपिर्व्योम्नि स्थित्वा तं स्वनादेन हुङ्कारादिरूपेण वारयामासापयोदान्ते
जलदातृवर्षाकालान्ते  ॥  ५।४६।२५,२६  ॥   

  

रथे निपपातेत्यन्वयः  ॥  ५।४६।२७२९  ॥   

  

ताभ्यां कर्तृभ्यां मुद्गराभ्यां करणाभ्यामभिहतः  ॥  ५।४६।३०  ॥   

  

निहत्य वज्रवक्षस्त्वाद्व्यर्थीकृत्य  ॥  ५।४६।३१३३  ॥   

  

एकतो ऽवस्थितावित्यन्वयः । परस्परसाहाय्यबुद्ध्यैकदेशे स्थितावित्यर्थः  ॥ 
५।४६।३४,३५  ॥   

  

विक्षतैर्गात्रैरुपलक्षितः  ॥  ५।४६।३६४०  ॥   

  

ध्वजिनीपतीन्सेनापतीन् । पिरगृह्याश्रित्य स्थित इति शेषः । कृतक्षणो
लब्धावसरः  ॥  ५।४६।४१  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
सुन्दरकाण्डे षट्चत्वारिंशः सर्गः  ॥  ५।४६  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/5_sundarakANDam/06-vana-nAshaH/046_hanumatA_panchachamUnAyakavadhaH.md">
<details><summary><h3>द्राविडपाठः ...{Loading}...</h3></summary>



  
हतान् मन्त्रिसुतान् बुद्ध्वा वानरेण महात्मना।  
रावणः संवृताकारश्चकार मतिमुत्तमाम् ॥ 5.46.1 ॥   
स विरूपाक्षयूपाक्षौ दुर्धरं चैव राक्षसम्।  
प्रघसं भारकर्णं च पञ्च सेनाग्रनायकान् ॥ 5.46.2 ॥   
सन्दिदेश दशग्रीवो वीरान्नयविशारदान्।  
हनुमद्ग्रहणव्यग्रान् वायुवेगसमान् युधि ॥ 5.46.3 ॥   
यात सेनाग्रगाः सर्वे महाबलपरिग्रहाः।  
सवाजिरथमातङ्गाः स कपिः शास्यतामिति ॥ 5.46.4 ॥   
यत्तैश्च खलु भाव्यं स्यात्तमासाद्य वनालयम्।  
कर्म चापि समाधेयं देशकालविरोधिनम् ॥ 5.46.5 ॥   
सर्वथा तन्महद्भूतं महाबलपरिग्रहम्।  
भवेदिन्द्रेण वा सृष्टमस्मदर्थं तपोबलात् ॥ 5.46.6 ॥   
सनागयक्षगन्धर्वा देवासुरमहर्षयः।  
युष्माभिः सहितैः सर्वैर्मया सह विनिर्जिताः ॥ 5.46.7 ॥   
तैरवश्यं विधातव्यं व्यलीकं किञ्चिदेव नः।  
तदेव नात्र सन्देहः प्रसह्य परिगृह्यताम् ॥ 5.46.8 ॥   
नावमान्यो भवद्भिश्च हरिर्धीरपराक्रमः।  
दृष्टा हि हरयः पूर्वं मया विपुलविक्रमाः ॥ 5.46.9 ॥   
वाली च सहसुग्रीवो जाम्बवांश्च महाबलः।  
नीलः सेनापतिश्चैव ये चान्ये द्विविदादयः ॥ 5.46.10 ॥   
नैवं तेषां गतिर्भीमा न तेजो न पराक्रमः।  
न मतिर्न बलोत्साहौ न रूपपरिकल्पनम् ॥ 5.46.11 ॥   
महत्सत्त्वमिदं ज्ञेयं कपिरूपं व्यवस्थितम्।  
प्रयत्नं महदास्थाय क्रियतामस्य निग्रहः ॥ 5.46.12 ॥   
कामं लोकास्त्रयः सेन्द्राः ससुरासुरमानवाः।  
भवतामग्रतः स्थातुं न पर्याप्ता रणाजिरे ॥ 5.46.13 ॥   
तथापि तु नयज्ञेन जयमाकाङ्क्षता रणे।  
आत्मा रक्ष्यः प्रयत्नेन युद्धसिद्धिर्हि चञ्चला ॥ 5.46.14 ॥   
ते स्वामिवचनं सर्वे प्रतिगृह्य महौजसः।  
समुत्पेतुर्महावेगा हुताशसमतेजसः ॥ 5.46.15 ॥   
रथैर्मत्तैश्च मातङ्गैर्वाजिभिश्च महाजवैः।  
श्स्त्रैश्च विविधैस्तीक्ष्णैः सर्वैश्चोपचिता बलैः ॥ 5.46.16 ॥   
ततस्तं ददृशुर्वीरा दीप्यमानं महाकपिम्।  
रश्मिमन्तमिवोद्यन्तं स्वतेजोरश्मिमालिनम् ॥ 5.46.17 ॥   
तोरणस्थं महोत्साहं महासत्त्वं महाबलम्।  
महामतिं महावेगं महाकायं महाबलम् ॥ 5.46.18 ॥   
तं समीक्ष्यैव ते सर्वे दिक्षु सर्वास्ववस्थिताः।  
तैस्तैः प्रहरणैर्भीमैरभिपेतुस्ततस्ततः ॥ 5.46.19 ॥   
तस्य पञ्चायसास्तीक्ष्णाः शिताः पीतमुखाः शराः।  
शिरस्युत्पलपत्राभा दुर्धरेण निपातिताः ॥ 5.46.20 ॥   
स तैः पञ्चभिराविद्धः शरैः शिरसि वानरः।  
उत्पपात नदन् व्योम्नि दिशो दश विनादयन् ॥ 5.46.21 ॥   
ततस्तु दुर्धरो वीरः सरथः सज्यकार्मुकः।  
किरन् शरशतैस्तीक्ष्णैरभिपेदे महाबलः ॥ 5.46.22 ॥   
स कपिर्वारयामास तं व्योम्नि शरवर्षिणम्।  
वृष्टिमन्तं पयोदान्ते पयोदमिव मारुतः ॥ 5.46.23 ॥   
अर्द्यमानस्ततस्तेन दुर्धरेणानिलात्मजः।  
चकार कदनं भूयो व्यवर्धत च वेगवान् ॥ 5.46.24 ॥   
स दूरं सहसोत्पत्य दुर्धरस्य रथे हरिः।  
निपपात महवेगो विद्युद्राशिर्गिराविव ॥ 5.46.25 ॥   
ततः स मथिताष्टाश्वं रथं भग्नाक्षकूबरम्।  
विहाय न्यपतद्भूमौ दुर्धरस्त्यक्तजीवितः ॥ 5.46.26 ॥   
तं विरूपाक्षयूपाक्षौ दृष्ट्वा निपतितं भुवि।  
सञ्जातरोषौ दुर्धर्षावुत्पेततुररिन्दमौ ॥ 5.46.27 ॥   
स ताभ्यां सहसोत्पत्य विष्ठितो विमलेऽम्बरे।  
मुद्गराभ्यां महाबाहुर्वक्षस्यभिहतः कपिः ॥ 5.46.28 ॥   
तयोर्वेगवतोर्वेगं विनिहत्य महाबलः।  
निपपात पुनर्भूमौ सुपर्णसमविक्रमः ॥ 5.46.29 ॥   
स सालवृक्षमासाद्य तमुत्पाट्य च वानरः।  
तावुभौ राक्षसौ वीरौ जघान पवनात्मजः ॥ 5.46.30 ॥   
ततस्तांस्त्रीन् हतान् ज्ञात्वा वानरेण तरस्विना।  
अभिपेदे महावेगः प्रसह्य प्रघसो हरिम् ॥ 5.46.31 ॥   
भासकर्णश्च सङ्क्रुद्धः शूलमादाय वीर्यवान्।  
एकतः कपिशार्दूलं यशस्विनमवस्थितम् ॥ 5.46.32 ॥   
पट्टिशेन शिताग्रेण प्रघसः प्रत्ययोधयत्।  
भासकर्णश्च शूलेन राक्षसः कपिसत्तमम् ॥ 5.46.33 ॥   
स ताभ्यां विक्षतैर्गात्रैरसृग्दिग्धतनूरुहः।  
अभवद्वानरः क्रुद्धो बालसूर्यसमप्रभः ॥ 5.46.34 ॥   
समुत्पाट्य गिरेः शृङ्गं समृगव्यालपादपम्।  
जघान हनुमान् वीरो राक्षसौ कपिकुञ्जरः ॥ 5.46.35 ॥   
ततस्तेष्ववसन्नेषु सेनापतिषु पञ्चसु।  
बलं तदवशेषं च नाशयास वानरः ॥ 5.46.36 ॥   
अश्वैरश्वान् गजैर्नागान् योधैर्योधान् रथै रथान्।  
स कपिर्नाशयामास सहस्राक्ष इवासुरान् ॥ 5.46.37 ॥   
हतैर्नागैश्च तुरगैर्भग्नाक्षैश्च महारथैः।  
हतैश्च राक्षसैर्भूमी रुद्धमार्गा समन्ततः ॥ 5.46.38 ॥   
ततः कपिस्तान् ध्वजिनीपतीन् रणे निहत्य वीरान् सबलान् सवाहनान्।  
समीक्ष्य वीरः परिगृह्य तोरणं कृतक्षणः काल इव प्रजाक्षये ॥ 5.46.39 ॥   

</details>
</div>
