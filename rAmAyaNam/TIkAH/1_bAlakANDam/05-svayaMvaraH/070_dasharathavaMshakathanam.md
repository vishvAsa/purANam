+++
title = "०७० दशरथवंशकथनम्"
title_english = "070 ikshvaaku s lineage detailed"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-070-Dasharatha_Vamsha_Varnavam.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/05-svayaMvaraH/070_dasharathavaMshakathanam.md">
<details><summary><h2>IITK ...{Loading}...</h2></summary>

Janaka sends messengers to fetch his brother Kusadhwaja -- at the
request of Dasaratha Vasishta narrates the greatness of Ikshvaku
dynasty.



### श्लोकः
#### मूलम्
ततः प्रभाते जनकः कृतकर्मा महर्षिभिः।  
उवाच वाक्यं वाक्यज्ञ श्शतानन्दं पुरोहितम्॥1.70.1॥

#### शब्दार्थः
ततः thereafter, प्रभाते at dawn, महर्षिभिः by maharshis, कृतकर्मा having performed daily (sacrificial) acts, वाक्यज्ञः conversant in speech, जनकः Janaka, पुरोहितम् chief priest, शतानन्दम् Satananda, वाक्यम् words, उवाच said.

#### आङ्ग्लानुवादः
Thereafter at dawn after the maharshis had performed their daily (sacrificial) rites the eloquent Janaka said to the chief priest Satanandaः



### श्लोकः
#### मूलम्
भ्राता मम महातेजा यवीयानतिधार्मिकः।  
कुशध्वज इति ख्यातः पुरीमध्यवसच्छुभाम्॥1.70.2॥  
वार्याफलकपर्यन्तां पिबन्निक्षुमतीं नदीम्।  
साङ्काश्यां पुण्यसङ्काशां विमानमिव पुष्पकम्॥1.70.3॥

#### शब्दार्थः
अतिधार्मिकः extremely righteous, कुशध्वजः इति  named Kusadhwaja, ख्यातः renowned, महातेजाः most brilliant, मम my, यवीयान् younger, भ्राता brother, इक्षुमतीम् named Ikshumati, नदीम् river, पिबन् drinking, वार्याफलकपर्यन्ताम् darts planted in water as boundary, शुभाम् auspicious, पुण्यसङ्काशाम् sacred, साङ्काश्यां पुरीम् named Sankasya, पुष्पकम् Pushpaka, विमानमिव like chariot, अध्यवसत् is residing.

#### आङ्ग्लानुवादः
"The extremely righteous, renowned and most brilliant Kusadhwaja, my younger brother is (at present) ruling the sacred kingdom of Sankasya, which is like the aerial chariot Pushpaka, with darts planted in water as boundary on the bank of the auspicious, sacred river Ikshumati.



### श्लोकः
#### मूलम्
तमहं द्रष्टुमिच्छामि यज्ञगोप्ता स मे मतः।  
प्रीतिं सोऽपि महातेजा इमां भोक्ता मया सह॥1.70.4॥

#### शब्दार्थः
अहम् I, तम् him, द्रष्टुम् to behold, इच्छामि I am desiring, सः he, मे my, यज्ञगोप्ता protector of  the sacrifice, मतः has been accepted, महातेजाः most glorious, सोऽपि he also, मया सह with me, इमाम् this, प्रीतिम् pleasure, भोक्ता will enjoy.

#### आङ्ग्लानुवादः
I desire to see Kusadhwaja who I have accepted as the protector of the sacrifice. I want that my glorious brother should share this pleasure, with me".



### श्लोकः
#### मूलम्
एवमुक्ते तु वचने शतानन्दस्य सन्निधौ।  
आगताः केचिदव्यग्रा जनकस्तान् समादिशत्॥1.70.5॥

#### शब्दार्थः
शतानन्दस्य Satananda's, सन्निधौ in the presence, एवम् thus, वचने words, उक्ते (सति) when he uttered, अव्यग्राः undistracted, केचित् some (attendants), आगताः had come, जनकः Janaka, तान् them, समादिशत् commanded.

#### आङ्ग्लानुवादः
Janaka having said so in the presence of Satananda gave instructions to a few faithful  attendants who were present.



### श्लोकः
#### मूलम्
शासनात्तु नरेन्द्रस्य प्रययुश्शीघ्रवाजिभिः।  
समानेतुं नरव्याघ्रं विष्णुमिन्द्राज्ञया यथा॥1.70.6॥

#### शब्दार्थः
नरेन्द्रस्य king Janaka's, शासनात् by the command, इन्द्राज्ञया by the order of Indra, विष्णुं यथा like Visnu, नरव्याघ्रम् tiger among men, समानेतुम् to bring him, शीघ्रवाजिभिः on swift moving steeds, प्रययुः rode away.

#### आङ्ग्लानुवादः
In obedience to the command of Indra among men (king Janaka), the messengers rode away on swift horses to bring king Kusadhwaja, a tiger among men just like fetching Visnu by the orders of Indra.



### श्लोकः
#### मूलम्
साङ्काश्यां ते समागत्य ददृशुश्च कुशध्वजम्।  
न्यवेदयन्यथावृत्तं जनकस्य च चिन्तितम्॥1.70.7॥

#### शब्दार्थः
ते those messengers, साङ्काश्याम् city of Sankasya, समागम्य having reached, कुशध्वजम् Kusadhwaja, ददृशुश्च beheld him, यथावृत्तम् as happened, जनकस्य Janaka's, चिन्तितम् intention, न्यवेदयन् च informed.

#### आङ्ग्लानुवादः
The messengers reached Sankasya, met Kusadhwaja and related to him what had happened. They informed him the intention of (king) Janaka.



### श्लोकः
#### मूलम्
तद्वृत्तं नृपति श्शृत्वा दूतश्रेष्ठैर्महाबलैः।  
अज्ञायाऽथ नरेन्द्रस्य आजगाम कुशध्वजः॥1.70.8॥

#### शब्दार्थः
नृपति king, कुशध्वजः Kusadhwaja, महाबलैः by men endowed with strength, दूतश्रेष्ठैः by the loyal messengers, तत् that, वृत्तम् events, श्रुत्वा having learned, अथ thereafter, नरेन्द्रस्य king's, आज्ञया by order, आजगाम set out.

#### आङ्ग्लानुवादः
Kusadhwaja having heard the events from the loyal, mighty messengers set out for Mithila in compliance with the request of the king (Janaka).



### श्लोकः
#### मूलम्
स ददर्श महात्मानं जनकं धर्मवत्सलम्।  
सोऽभिवाद्य शतानन्दं राजानं चापि धार्मिकम्॥1.70.9॥  
राजार्हं परमं दिव्यमासनं चाऽध्यरोहत।

#### शब्दार्थः
सः he, धर्मवत्सलम् devoted to righteousness, महात्मानम् magnanimous, जनकम् Janaka, ददर्श beheld, सः he, शतानन्दम् Satananda, धार्मिकम् virtuous, राजानं च king also, अभिवाद्य having saluted with reverence, राजार्हम् befitting a king, परमम् great, दिव्यम् excellent, आसनम् seat, अध्यरोहत occupied.

#### आङ्ग्लानुवादः
There he saw the highsouled Janaka devoted to righteousness. Having paid his regards to Satananda and the virtuous king he occupied an exalted seat befitting a  
king.



### श्लोकः
#### मूलम्
उपविष्टावुभौ तौ तु भ्रातरावतितेजसौ॥1.70.10॥  
प्रेषयामासतुर्वीरौ मन्त्रिश्रेष्ठं सुदामनम्।

#### शब्दार्थः
अतितेजसौ possessing great splendour, तौ वीरौ those two heores, उभौ both, भ्रातरौ brothers, उपविष्टौ seated, मन्त्रिश्रेष्ठम् wisest of ministers, सुदामनम् Sudaman, प्रेषयामासतुः despatched.

#### आङ्ग्लानुवादः
The two heroic brothers endowed with great splendour seated beside each other, despatched Sudamana the wisest of ministers (to Dasaratha).



### श्लोकः
#### मूलम्
गच्छ मन्त्रिपते शीघ्रमैक्ष्वाकुममितप्रभम्॥1.70.11॥  
आत्मजैस्सह दुर्धर्षमानयस्व समन्त्रिणम्।

#### शब्दार्थः
मन्त्रिपते O Foremost of counsellors, शीघ्रम् speedily, गच्छ go, अमितप्रभम् immeasurable splendour, ऐक्ष्वाकुम् Ikshvaku king Dasaratha, दुर्धर्षम् invincible, समन्त्रिणम् together with ministers, आत्मजैः along with sons, समानयस्व bring him.

#### आङ्ग्लानुवादः
"O Foremost among counsellors, go speedily and bring along with his ministers and sons the invincible Dasaratha of the Ikshvakus dynasty whose splendour is immeasurable".



### श्लोकः
#### मूलम्
औपकार्यां स गत्वा तु रघूणां कुलवर्धनम्॥1.70.12॥  
ददर्श शिरसा चैनमभिवाद्येदमब्रवीत्।

#### शब्दार्थः
सः he, औपकार्याम् tent, गत्वा having gone, रघूणाम् of the race of Raghus, कुलवर्धनम् perpetuating, ददर्श saw, एनम् him, शिरसा bowing down his head, अभिवाद्य having saluted him, इदम् these words, अब्रवीत् spoke.

#### आङ्ग्लानुवादः
Having reached the tent, he (Sudamana) saw Dasaratha, perpetuator of the race of the  
Raghus and bowing down his head, saidः



### श्लोकः
#### मूलम्
अयोध्याधिपते वीर वैदेहो मिथिलाधिपः॥1.70.13॥  
स त्वां द्रष्टुं व्यवसितस्सोपाध्यायपुरोहितम्।

#### शब्दार्थः
वीर O Heroic one, अयोध्याधिपते O Lord of Ayodhya, मिथिलाधिपः lord of Mithila, वैदेहः Janaka, सोपाध्यायपुरोहितम् along with spiritual preceptors and chief priest, त्वाम् you, द्रष्टुम् to see, सः he, व्यवसितः has decided.

#### आङ्ग्लानुवादः
"O Heroic lord of Ayodhya, Janaka, the lord of Mithila desires to see you along with preceptors and priest".



### श्लोकः
#### मूलम्
मंत्रिश्रेष्ठवच श्शृत्वा राजा सर्षिगणस्तदा॥1.70.14॥  
सबंधुरगमत्तत्र जनको यत्र वर्तते।

#### शब्दार्थः
तदा then, राजा king, मंत्रिश्रेष्ठवचः the words of the best of counsellors, श्रुत्वा having listened, सर्षिगणः with hosts of rishis, सबंधुः with relations, जनकः Janaka, यत्र where, वर्तते was waiting, तत्र there, अगमत् went.

#### आङ्ग्लानुवादः
King Dasaratha on hearing the words of the best of the counsellors reached the place  
where Janaka was waiting with hosts of rishis and relations.



### श्लोकः
#### मूलम्
स राजा मन्त्रिसहितस् सोपाध्यायः सबान्धवः॥1.70.15॥  
वाक्यं वाक्यविदां श्रेष्ठो वैदेहमिदमब्रवीत्।

#### शब्दार्थः
मन्त्रिसहितः along with counsellors, सबान्धवः with relations, सः king Dasaratha, वाक्यविदाम् among those skilled speech, श्रेष्ठः excellent, राजा king, वैदेहम् addressing, इदम् these, वाक्यम् words, अब्रवीत् spoke.

#### आङ्ग्लानुवादः
The king (Dasaratha), skilled in speech, accompanied by counsellors and kins said to Janaka,the lord of the Videhasः



### श्लोकः
#### मूलम्
विदितं ते महाराज इक्ष्वाकुकुलदैवतम्॥1.70.16॥  
वक्ता सर्वेषु कृत्येषु वसिष्ठो भगवानृषिः।

#### शब्दार्थः
महाराज O Great king, भगवान् venerable, वसिष्ठः Vasishta,  इक्ष्वाकुकुलदैवतम् spiritual protector of Ikshvaku race, सर्वेषु in all, कृत्येषु ceremonies, वक्ता spokesman, ते to you, विदितम् is known.

#### आङ्ग्लानुवादः
"O Great king venerable Vasishta is the spiritual protector of the Ikshvakus race and it is known that for all ceremonies he is our spokesman".



### श्लोकः
#### मूलम्
विश्वामित्राभ्यनुज्ञातस्सह सर्वैर्महर्षिभिः॥1.70.17॥  
एष वक्ष्यति धर्मात्मा वसिष्ठो मे यथाक्रमम्।

#### शब्दार्थः
सर्वैः by all, महर्षिभिः सह along with maharshis, विश्वामित्राभ्यनुज्ञातः having been permitted by Visvamitra, धर्मात्मा virtuous, एषः वसिष्ठः this Vasishta, यथाक्रमम् in detailed order, मे my (race), वक्ष्यति will tell you.

#### आङ्ग्लानुवादः
"Having been permitted by Viswamitra, along with all maharshis virtuous Vasishta will tell you in detail about my race".



### श्लोकः
#### मूलम्
एवमुक्त्वा नरश्रेष्ठे राज्ञां मध्ये महात्मनाम्॥1.70.18॥  
तूष्णींभूते दशरथे वसिष्ठो भगवानृषिः।  
उवाच वाक्यं वाक्यज्ञो वैदेहं सपुरोधसम्॥1.70.19॥

#### शब्दार्थः
नरश्रेष्ठे when the best among men, दशरथे Dasaratha, महात्मनाम् of the distinguished, राज्ञाम् kings, मध्ये amidst, एवम् in this way, उक्त्वा having spoken, तूष्णींभूते remained silent, वाक्यज्ञः wellversed in speech, भगवान् adorable, वसिष्ठः ऋषिः Vasishta, सपुरोधसम् in the company of priests, वैदेहम् Janaka, वाक्यम् these words, उवाच spoke.

#### आङ्ग्लानुवादः
Having said this amidst the best of men and the most distinguished among kings, Dasaratha remained silent. Then Vasishta, the venerable sage, wellversed in speech  
spoke to the Lord of Videhas (Janaka) in the midst of priests.



### श्लोकः
#### मूलम्
अव्यक्तप्रभवो ब्रह्मा शाश्वतो नित्य अव्ययः।  
तस्मान्मरीचिस् संजज्ञे मरीचेः काश्यपः सुतः॥1.70.20॥

#### शब्दार्थः
अव्यक्तप्रभवः the unmanifest, शाश्वतः eternal, नित्यः constant, अव्ययः Imperishable, ब्रह्मा Brahma, तस्मात् from him, मरीचिः Marichi, संजज्ञे was born, मरीचेः from Marichi, काश्यपः Kasyapa, सुतः son (sprang).

#### आङ्ग्लानुवादः
"From the unmanifest was born the eternal, the constant, the imperishable Brahma. To him was born Marichi and to Marichi, Kasyapa.



### श्लोकः
#### मूलम्
विवस्वान् काश्यपाज्जज्ञे मनुर्वैवस्वतस् स्मृतः।  
मनुः प्रजापतिः पूर्वमिक्ष्वाकुस्तु मनोस्सुतः॥1.70.21॥

#### शब्दार्थः
काश्यपात् from Kasyapa, विवस्वान् Vivasvan, जज्ञे was begotten, वैवस्वतः as Vivasvata, मनुः Manu, स्मृतः said, मनुः Manu, पूर्वम् formerly, प्रजापतिः prajapati, इक्ष्वाकुः Ikshavaku, मनोः Manu's, सुतः son.

#### आङ्ग्लानुवादः
Kasyapa begot Vivasvan and Vivasvan, Manu. Ikshavaku was the son of Manu  
otherwise called Prajapati or Vaivasvata.



### श्लोकः
#### मूलम्
तमिक्ष्वाकुमयोध्यायां राजानं विद्धि पूर्वकम्।  
इक्ष्वाकोस्तु सुतश्श्रीमान् कुक्षिरित्येव विश्रुतः॥1.70.22॥

#### शब्दार्थः
तम् इक्ष्वाकुम् him as Ikshvaku, अयोध्यायाम् in the city of Ayodhya, पूर्वकम् राजानम् ancestral  king, विद्धि be informed, श्रीमान् the glorious, कुक्षिरित्येव known as Kukshi, विश्रुतः wellknown, इक्ष्वाकोः Ikshvaku's, सुतः son(was born).

#### आङ्ग्लानुवादः
It may be noted that Ikshvaku was the first ancestral king of Ayodhya whose son was the wellknown, glorious Kukshi.



### श्लोकः
#### मूलम्
कुक्षेरथात्मजः श्रीमान् विकुक्षिरुदपद्यत।  
विकुक्षेस्तु महातेजा बाणः पुत्रः प्रतापवान्॥1.70.23॥

#### शब्दार्थः
अथ thereafter, कुक्षेः Kushi's, श्रीमान् prosperous, विकुक्षिः Vikushi, आत्मजः as son, उदपद्यत was born, महातेजाः highly lustrous, प्रतापवान् valourous, बाणः Bana, विकुक्षेः Vikushi's, पुत्रः son.

#### आङ्ग्लानुवादः
Prosperous Vikukshi was Kukshi's son, who brought forth brilliant and powerful Bana.



### श्लोकः
#### मूलम्
बाणस्य तु महातेजा अनरण्यः प्रतापवान्।  
अनरण्यात्पृथुर्जज्ञे त्रिशङ्कुस्तु पृथोस्सुतः॥1.70.24॥

#### शब्दार्थः
महातेजाः highly splendrous, प्रतापवान् valourous, अनरण्यः Anaranya, बाणस्य Bana's, अनरण्यात् from Anaranya, पृथुः Pruthu, जज्ञे born, त्रिशङ्कुः तु Trishanku, पृथो Pruthu's, सुतः son.

#### आङ्ग्लानुवादः
Bana's son was the most brilliant and valiant Anaranya whose son Pruthu was succeeded by Trisanku.



### श्लोकः
#### मूलम्
त्रिशङ्कोरभवत्पुत्रो दुन्दुमारो महायशाः।  
युवनाश्वसुतस्त्वासीन्मान्धाता पृथिवीपतिः॥1.70.25॥

#### शब्दार्थः
त्रिशङ्कोः of Trishanku, महायशाः highly famous, दुन्दुमारः Dundumara, पुत्रः अभवत् born as a son, मान्धाता known as Mandhata, पृथिवीपतिः king, युवनाश्वसुतः son of Yuvanashva, आसीत् was born.

#### आङ्ग्लानुवादः
Trisanku's famous son was Dundumara also known as Yuvanashva whose son was king Mandhata.



### श्लोकः
#### मूलम्
मान्धातुस्तु सुत श्श्रीमान् सुसन्धिरुदपद्यत।  
सुसन्धेरपि पुत्रौ द्वौ ध्रुवसन्धिः प्रसेनजित्॥1.70.26॥

#### शब्दार्थः
मान्धातुः for Mandhata, सुसन्धिः Susandhi, श्रीमान् venerable, उदपद्यत was born, सुसन्धेरपि for Susandhi, ध्रुवसन्धिः Dhruvasandhi, प्रसेनजित् Prasenajit, द्वौ two, पुत्रौ sons.

#### आङ्ग्लानुवादः
Mandhata's son was prosperous Susandhi who brought forth two sons Dhruvasandhi and Prasenajit.



### श्लोकः
#### मूलम्
यशस्वी ध्रुवसन्धेस्तु भरतो नाम नामतः।  
भरतात्तु महातेजा असितो नाम जातवान्॥1.70.27॥

#### शब्दार्थः
ध्रुवसन्धेः तु for Dhruvasandhi, नामतः by name, भरतः नाम known Bharata, यशस्वी illustrious, भरतात् from Bharata, महातेजाः highly vigoruos, असितो नाम named Asita, जातवान् begot.

#### आङ्ग्लानुवादः
To Dhruvasandhi was born the wellknown Bharata who begot the vigorous Asita.



### श्लोकः
#### मूलम्
यस्यैते प्रतिराजान उदपद्यन्त शत्रवः।  
हैहयास्तालजंघाश्च शूराश्च शशिबिन्दवः॥1.70.28॥

#### शब्दार्थः
यस्य for Asita, हैहयाः Haihayas, तालजंघाश्च Talajanghas, शूराः valiant men, शशिबिन्दवश्च Sasibindus, एते प्रतिराजानः kings fighting against him, शत्रवः enemies, उदपद्यन्त arose.

#### आङ्ग्लानुवादः
Valiant kings belonging to the races of the Haihayas, Talaiangha, and Sasibindus   became  the enemies to Asita.



### श्लोकः
#### मूलम्
तांस्तु स प्रतियुध्यन् वै युद्धे राजा प्रवासितः।  
हिमवन्तमुपागम्य भृगुप्रस्रवणेऽवसत्॥1.70.29॥  
असितोऽल्पबलो राजा मन्त्रिभिस्सहितस्तदा।

#### शब्दार्थः
सः राजा that king, तान् them, युद्धे in the conflict, प्रतियुध्यन् fighting against them, प्रवासितः was exiled from his kingdom, राजा असितः king Asita, अल्पबलः with relatively lesser strength, मन्त्रिभिः with counsellors, सहितः accompanied, तदा then, हिमवन्तम् towards Himavat mountain, उपागम्य having reached, भृगुप्रस्रवणे in a place known as Bhriguprasravana, अवसत् lived.

#### आङ्ग्लानुवादः
The king Asita who was a weakling was defeated in the conflict against the kings and was exiled. Along with his counsellors he lived at on the Bhriguprasravana Himavat mountain.



### श्लोकः
#### मूलम्
द्वे चास्य भार्ये गर्भिण्यौ बभूवतुरिति श्रुतम्॥1.70.30॥  
एका गर्भविनाशाय सपत्न्यै सगरं ददौ।

#### शब्दार्थः
अस्य his, द्वे two, भार्ये wives, गर्भिण्यौ pregnant, बभूवतुः became, इति thus, श्रुतम् is known, एका one, गर्भविनाशाय to destroy the embryo, सपत्नयै the other wife, सगरम् poison mixed in food, ददौ gave.

#### आङ्ग्लानुवादः
It is said that his (Asita's) two wives were pregnant. One gave food mixed with poison to the other with the intention of destroying her embryo.



### श्लोकः
#### मूलम्
तत श्शैलवरं रम्यं बभूवाभिरतो मुनिः॥1.70.31॥  
भार्गवश्च्यवनो नाम हिमवन्तमुपाश्रितः।

#### शब्दार्थः
ततः afterwards, रम्यम् delightful, शैलवरम् best of mountains, अभिरतः relished, भार्गवः of the family of Bhrigu, च्यवनो नाम named Chyavana, हिमवन्तम् Himavt, उपाश्रितः has taken refuge.

#### आङ्ग्लानुवादः
At that time Chyavana of the family of Bhrigu liked to stay at Himavat, the great, pleasant mountain.



### श्लोकः
#### मूलम्
तत्रैका तु महाभागा भार्गवं देववर्चसम्॥1.70.32॥  
ववन्दे पद्मपत्राक्षी काङ्क्षन्ती सुतमात्मनः।

#### शब्दार्थः
महाभागा highly accomplished, तत्र (तयोः) एका one of those two, पद्मपत्राक्षी lotuseyed, आत्मनः for her, सुतम् son, काङ्क्षन्ती desiring, देववर्चसम् resembling the lustre of devatas, भार्गवम् Chyavana, ववन्दे offered salutations.

#### आङ्ग्लानुवादः
That the lotuseyed and highly accomplished Kalindi, offered herself for a son to  
Chyavana who was glowing like a god.



### श्लोकः
#### मूलम्
तमृषिं साऽभ्युपागम्य कालिंदी चाभ्यवादयत्॥1.70.33॥  
स तामभ्यवदद्विप्रः पुत्रेप्सुं पुत्रजन्मनि।

#### शब्दार्थः
सा that, कालिंदी च Kalindi also, तम् that, ऋषिम् ascetic, अभ्युपागम्य after approaching, अभ्यवादयत् paid obeisance, सः that, विप्रः brahmin, ताम् her, पुत्रेप्सुम् desiring son, पुत्रजन्मनि concerning the birth of a son to her, अभ्यवदत् spoke.

#### आङ्ग्लानुवादः
Having approached the ascetic. Kalindi paid obeisance to him who saidः



### श्लोकः
#### मूलम्
तव कुक्षौ महाभागे सुपुत्रस्सुमहाबलः॥1.70.34॥  
महावीर्यो महातेजा अचिरात्सञ्जनिष्यति।  
गरेण सहित श्श्रीमान् मा शुचः कमलेक्षणे॥1.70.35॥

#### शब्दार्थः
महाभागे O Prosperous one, तव your, कुक्षौ in womb, सुमहाबलः having great prowess, महातेजाः highly lustrous, सुपुत्रः virtuous child, श्रीमान् glorious, गरेण with poison, सहितः furnished, अचिरात् in a short time, सञ्जनिष्यति will be born, कमलेक्षणे O Lotus eyedone,  मा शुचः do not grieve.

#### आङ्ग्लानुवादः
'O Great lady a child of high prowess, lustre and virtues is growing in your womb. In a short time this glorious son carrying with him the poison (administered to you) will be born. O Lotuseyed lady, do not grieve'.



### श्लोकः
#### मूलम्
च्यवनं तु नमस्कृत्य राजपुत्री पतिव्रता।  
पतिशोकातुरा तस्मात्पुत्रं देवी व्यजायत॥1.70.36॥

#### शब्दार्थः
राजपुत्री princess, पतिव्रता chaste and virtuous one, पतिशोकातुरा afflicted with the sorrow due to loss of her husband, देवी that eldest queen, च्यवनम् Chyavana, नमस्कृत्य having saluted him, तस्मात् for that husband, पुत्रम् son, व्यजायत gave birth.

#### आङ्ग्लानुवादः
This eldest queen who was a devoted wife, afflicted with sorrow due to loss of her  
husband  gave birth to a son by the grace of  Chyavana.



### श्लोकः
#### मूलम्
सपत्न्या तु गरस्तस्यै दत्तो गर्भजिघांसया।  
सह तेन गरेणैव जातः स सगरोऽभवत्॥1.70.37॥

#### शब्दार्थः
सपत्न्या by her rival queen, तस्यै for her, गर्भजिघांसया with the intention of destroying embryo, गरः poison, दत्तः was given, तेन by that, गरेण सह एव with poison itself, जातः was born, सः that, सगरः sagara, अभवत् became.

#### आङ्ग्लानुवादः
Since poison was given to her by  her rival queen with the intention of destroying the   embryo, the son was born with poison and so came to be known as Sagara.



### श्लोकः
#### मूलम्
सगरस्यासमञ्जस्तु असमञ्जात्तथांऽशुमान्।  
दिलीपोंऽशुमतः पुत्रो दिलीपस्य भगीरथः॥1.70.38॥

#### शब्दार्थः
असमञ्जः Asamanjasa, सगरस्य Sagara's, तथा also, असमञ्जात् from Asamanja, अंशुमान् Anshuman, दिलीपः Dilipa, अंशुमतः Anshuman's, पुत्रः son, भगीरथः Bhagiratha, दिलीपस्य Dilipa's (son).

#### आङ्ग्लानुवादः
Asamanja was the son of Sagara and to him was born Anshuman. Dilipa was the son of Anshuman and father of Bhagiratha.



### श्लोकः
#### मूलम्
भगीरथात्ककुत्स्थश्च ककुत्स्थस्य रघुस्सुतः।  
रघोस्तु पुत्रस्तेजस्वी प्रवृद्धः पुरुषादकः॥1.70.39॥  
कल्माषपादो ह्यभवत्तस्माज्जातस्तु शंखणः।

#### शब्दार्थः
भगीरथात् from Bhagiratha, ककुत्स्थः Kakutsthsa, रघुः Raghu, ककुत्स्थस्य Kakutsthsa's, सुतः son, तेजस्वी powerful, प्रवृद्धः Pravriddha, रघोः Raghu's, पुत्रः son, पुरुषादकः Purushadaka, कल्माषपादः Kalmashapada, अभवत् became, तस्मात् for him, शंखणः Samkhana, जातः was born.

#### आङ्ग्लानुवादः
Bhagiratha begot Kakustha whose son was Raghu. Powerful Pravriddha was Raghu's son. He became Purushadaka (cannibal), on the curse of Vasistha. He grasped water in order to retaliate Vasishta but was prevented by  his wife. The water fell on his feet and he came to be known as Kalmashapada (feet polluted with water). Samkhana was born to him.



### श्लोकः
#### मूलम्
सुदर्शनः शङ्घणस्य अग्निवर्णस् सुदर्शनात्॥1.70.40॥  
शीघ्रगस्त्वग्निवर्णस्य शीघ्रगस्य मरुस् सुतः।  
मरोः प्रशुश्रुकस्त्वासीदम्बरीषः प्रशुश्रृकात्॥1.70.41॥

#### शब्दार्थः
शङ्घणस्य for Samkhana, सुदर्शनः Sudarsana, सुदर्शनात् from Sudarsana, अग्निवर्णः Agnivarna, अग्निवर्णस्य for AgniVarna, शीघ्रगः Sighraga, शीघ्रगस्य for sighraga, मरुः Maru, सुतः son, मरोः for Maru, प्रशुश्रुकः Prasusruka, प्रशुश्रुकात् from Prasusukra, अम्बरीषः Ambarisha, आसीत् were born.

#### आङ्ग्लानुवादः
Sudarsana was the son of Samkhana. His son was Agnivarna. To Agnivarna was  born Sighraga and to Sighraga, Maru. To Maru, was born Prasusruka and to Prasrusuka, Ambarisha.



### श्लोकः
#### मूलम्
अम्बरीषस्य पुत्रोऽभून्नहुषः पृथिवीपतिः।  
नहुषस्य ययातिस्तु नाभागस्तु ययातिजः॥1.70.42॥

#### शब्दार्थः
पृथिवीपतिः king, नहुषः Nahusha, अम्बरीषस्य Ambarisha's, पुत्रः son, अभूत् became, नहुषस्य Nahusha's, ययातिः Yayati was born, नाभागः Nabhaga , ययातिजः was born to Yayati.

#### आङ्ग्लानुवादः
King Nahusha was the son of  Ambarisha. To Nahusha was born Yayati whose son was Nabhaga.



### श्लोकः
#### मूलम्
नाभागस्य बभूवाजः अजाद्दशरथोऽभवत्।  
अस्माद्दशरथाज्जातौ भ्रातरौ रामलक्ष्मणौ॥1.70.43॥

#### शब्दार्थः
नाभागस्य Nabhaga's, अजः Aja, बभूव was born, अजात् from Aja, दशरथः Dasaratha, अभवत् was born, अस्मात् from this, दशरथात् from Dasaratha, भ्रातरौ brothers, रामलक्ष्मणौ Rama and Lakshmana, जातौ were born.

#### आङ्ग्लानुवादः
Nabhaga's son was Aja. Aja was the father of Dasaratha and Dasaratha, the father of  Rama and Lakshmana.



### श्लोकः
#### मूलम्
आदिवंशविशुद्धानां राज्ञां परमधर्मिणाम्।  
इक्ष्वाकुकुलजातानां वीराणां सत्यवादिनाम्॥1.70.44॥  
रामलक्ष्मणयोरर्थे त्वत्सुते वरये नृप।  
सदृशाभ्यां नृपश्रेष्ठ सदृशे दातुमर्हसि॥1.70.45॥

#### शब्दार्थः
नृपश्रेष्ठ O Great among men, नृप O King, आदिवंशविशुद्धानाम् possessing purity of race    right from the beginning, परमधर्मिणाम् supremely virtuous, वीराणाम् heroic, सत्यवादिनाम् truth speaking, इक्ष्वाकुकुलजातानाम् sprung from the family of Ikshwaku, राज्ञाम् pertaining to the kings, रामलक्ष्मणयोरर्थे for Rama and Lakshmana, त्वत्सुते your daughters, वरये I choose as brides for them, सदृशाभ्याम् for both of the worthy ones, सदृशे equally accomplished two worthy daughters, दातुम् to bestow, अर्हसि behoves of you.

#### आङ्ग्लानुवादः
Great among men, O King be gracious enough to give your equally accomplished two daughters in mariage to Rama and Lakshmana who are born in the family of Ikshvakus  kings possessing the purity of race right from the beginning. They are highly virtuous, heroic, and truthful. They have chosen your daughters as their brides".  

### समाप्तिः
 श्रीमद्रामायणे वाल्मीकीय आदिकाव्ये बालकाण्डे सप्ततितमस्सर्गः॥  
Thus ends the seventieth sarga of Balakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/05-svayaMvaraH/070_dasharathavaMshakathanam.md">
<details><summary><h2>भूषणम् ...{Loading}...</h2></summary>



ततः प्रभाते जनकः कृतकर्मा महर्षिभिः ।  

उवाच वाक्यं वाक्यज्ञः शतानन्दं पुरोहितम्  ॥  १।७०।१  ॥   

अथ जनकेन सम्बन्धार्हत्वायेक्ष्वाकुसन्तानकीर्तनं सप्ततितमे--ततः प्रभात
इत्यादि । कृतकर्मा समाप्तयज्ञादिक्रियः  ॥  १।७०।१  ॥   

  

भ्राता मम महातेजा यवीयानतिधार्मिकः ।  

कुशध्वज इति ख्यातः पुरीमध्यवसच्छुभाम्  ॥  १।७०।२  ॥   

वार्याफलकपर्यन्तां पिबन्निक्षुमतीं नदीम् ।  

साङ्काश्यां पुण्यसङ्काशां विमानमिव पुष्पकम्  ॥  १।७०।३  ॥   

भ्रातेत्यादि । अत्रत्यविशेषणानां शतानन्दपरिज्ञातानामप्युपदेशः परम्परया
दशरथादिश्रोत्रं प्रापयितुम् । वार्याफलकपर्यन्तां दुर्गसंरक्षणार्थं
परिखारूपेणावस्थितायाम् इक्षुमत्यां वारिणि आकीर्णाः निखाताः फलकाश्शूलानि
येषु ते वार्याफलकाः तादृशाः पर्यन्तप्रदेशा यस्यास्ताम् ।
वार्यामलकपर्यन्तामितिपाठे--वार्यामलकाः आमलकविशेषास्तत्पर्यन्ताम् ।
पुण्यसङ्काशां पुण्यतुल्याम्, पुण्यवत्स्ववासिनां स्वत
एवाभीष्टप्रदामित्यर्थः । पुष्पकं विमानमिव स्थितां साङ्काश्यां पुरीम् ।
इक्षुमतीं नदीं पिबन्, तज्जलं पिबन्नित्यर्थः । अध्यवसत् अधिवसति ।
"उपान्वध्याङ्वसः" इत्याधारस्य कर्मत्वम्  ॥  १।७०।२,३  ॥   

  

तमहं द्रष्टुमिच्छामि यज्ञगोप्ता स मे मतः ।  

प्रीतिं सो ऽपि महातेजा इमां भोक्ता मया सह  ॥  १।७०।४  ॥   

यज्ञगोप्ता साङ्काश्ये स्थित्वा यज्ञसामग्रीप्रेषणादिनेति भावः । इमां
विवाहकल्याणजाम् । भोक्तेति लुट्  ॥  १।७०।४  ॥   

  

शासनात्तु नरेन्द्रस्य प्रययुः शीघ्रवाजिभिः ।  

समानेतुं नरव्याघ्रं विष्णुमिन्द्राज्ञया यथा  ॥  १।७०।५  ॥   

आज्ञयाथ नरेन्द्रस्य आजगाम कुशध्वजः ।  

स ददर्श महात्मानं जनकं धर्मवत्सलम्  ॥  १।७०।६  ॥   

नरेन्द्रस्य शासनात् शतानन्दवचनद्वारकादित्यर्थः । विष्णुम् उपेन्द्रम्  ॥ 
१।७०।५,६  ॥   

  

सो ऽभिवाद्य शतानन्दं राजानं चापि धार्मिकम् ।  

राजार्हं परमं दिव्यमासनं चाध्यरोहत  ॥  १।७०।७  ॥   

उपविष्टाबुभौ तौ तु भ्रातरावतितेजसौ ।  

प्रेषयामासतुर्वीरौ मन्त्रिश्रेष्ठं सुदामनम्  ॥  १।७०।८  ॥   

गच्छ मन्त्रिपते शीघ्रमैक्ष्वाकममितप्रभम् ।  

आत्मजैः सह दुर्द्धर्षमानयस्व समन्त्रिणम्  ॥  १।७०।९  ॥   

अध्यरोहत पुरोहितराजानुज्ञयेत्यर्थः  ॥  १।७०।७९  ॥   

  

औपकार्य्यं स गत्वा तु रघूणां कुलवर्द्धनम् ।  

ददर्श शिरसा चैनमभिवाद्येदमब्रवीत्  ॥  १।७०।१०  ॥   

अयोध्याधिपते वीर वैदेहो मिथिलाधिपः ।  

स त्वां द्रष्टुं व्यवसितः सोपाध्यायपुरोहितम्  ॥  १।७०।११  ॥   

मन्त्रिश्रेष्ठवचः श्रुत्वा राजा सर्षिगणस्तदा ।  

सबन्धुरगमत्तत्र जनको यत्र वर्तते  ॥  १।७०।१२  ॥   

स राजा मन्त्रिसहितः सोपाध्यायः सबान्धवः ।  

वाक्यं वाक्यविदां श्रेष्ठो वैदेहमिदमब्रवीत्  ॥  १।७०।१३  ॥   

औपकार्यं दशरथशिबिरनिवेशम् । उपकार्याशब्दात्स्वार्थे ष्यञ्  ॥  १।७०।१०१३
 ॥   

  

विदितं ते महाराज इक्ष्वाकुकुलदैवतम् ।  

वक्ता सर्वेषु कृत्येषु वसिष्ठो भगवानृषिः  ॥  १।७०।१४  ॥   

विदितमिति । "मतिबुद्धि--" इत्यादिना वर्तमाने क्तः । "क्तस्य च वर्तमाने"
इति षष्ठी । त्वया विदितमित्यर्थः । दैवतं परमगुरुरित्यर्थः  ॥  १।७०।१४
 ॥   

  

विश्वामित्राभ्यनुज्ञातः सह सर्वैर्महर्षिभिः ।  

एष वक्ष्यति धर्मात्मा वसिष्ठो मे यथाक्रमम्  ॥  १।७०।१५  ॥   

तूष्णीम्भूते दशरथे वसिष्ठो भगवानृषिः ।  

उवाच वाक्यं वाक्यज्ञो वैदेहं सपुरोधसम्  ॥  १।७०।१६  ॥   

मे वक्ष्यति, कुलमिति शेषः । विश्वामित्रस्य कोपपरिहाराय
विश्वामित्राभ्यनुज्ञात इत्युक्तम् । "दशपुरुषविख्यातात्" इति शास्त्रेण
यौनसम्बन्धापेक्षितां वंशशुद्धिं वक्ष्यतीत्यर्थः  ॥  १।७०।१५,१६  ॥   

  

अव्यक्तप्रभवो ब्रह्मा शाश्वतो नित्य अव्ययः ।  

तस्मान्मरीचिः सञ्जज्ञे मरीचेः काश्यपः सुतः  ॥  १।७०।१७  ॥   

अव्यक्तं प्रत्यक्षाद्यगोचरं वस्तु प्रभवः कारणं यस्य सो ऽव्यक्तप्रभवः ।
अव्यक्तं किं नाम, वक्ष्यत्ययोध्याकाण्डे-- "आकाशप्रभवो ब्रह्मा" इति । अथ
को ऽयमाकाशो ऽपि, तमपि वक्ष्यत्युत्तरकाण्डे-- "सङ्क्षिप्य हि पुरा लोकान्
मायया स्वयमेव हि । महार्णवे शयानो ऽप्सु मां त्वं पूर्वमजीजनः । पद्मे
दिव्ये ऽर्कसङ्काशे नाभ्यामुत्पाद्य मामपि । प्राजापत्यं त्वया कर्म मयि
सर्वं निवेशितम्  ॥ " इत्यादिना। शाश्वतः बहुकालस्थायी। नित्यः
द्विपरार्द्धकालं विनाशरहितः। अव्ययः प्रवाहरूपेण प्रतिकल्पमवस्थायी।
अस्तीति शेषः  ॥  १।७०।१७  ॥   

  

विवस्वान् काश्यपाज्जज्ञे मनुर्वैवस्वतः स्मृतः ।  

मनुः प्रजापतिः पूर्वमिक्ष्वाकुस्तु मनोः सुतः  ॥  १।७०।१८  ॥   

तमिक्ष्वाकुमयोध्यायां राजानं विद्धि पूर्वकम् ।  

इक्ष्वाकोस्तु सुतः श्रीमान् कुक्षिरित्येव विश्रुतः  ॥  १।७०।१९  ॥   

कुक्षेरथात्मजः श्रीमान् विकुक्षिरुदपद्यत ।  

विकुक्षेस्तु महातेजा बाणः पुत्रः प्रतापवान्  ॥  १।७०।२०  ॥   

बाणस्य तु महातेजा अनरण्यः प्रतापवान् ।  

अनरण्यात्पृथुर्जज्ञे त्रिशङ्कुस्तु पृथोः सुतः  ॥  १।७०।२१  ॥   

वैवस्वतः विवस्वत्पुत्रः प्रजापतिः राजा, आसीदिति शेषः  ॥  १।७०।१८२१  ॥   

  

त्रिशङ्कोरभवत् पुत्रो धुन्धुमारो महायशाः ।  

यौवनाश्वसुतस्त्वासीन्मान्धाता पृथिवीपतिः  ॥  १।७०।२२  ॥   

मान्धातुस्तु सुतः श्रीमान् सुसन्धिरुदपद्यत ।  

सुसन्धेरपि पुत्रौ द्वौ ध्रुवसन्धिः प्रसेनजित्  ॥  १।७०।२३  ॥   

धुन्धुमारः युवनाश्वापरनामधेयः  ॥  १।७०।२२,२३  ॥   

  

यशस्वी ध्रुवसन्धेस्तु भरतो नाम नामतः ।  

भरतात्तु महातेजा असितो नाम जातवान्  ॥  १।७०।२४  ॥   

मध्ये असितवृत्तान्तकथनं सगरवैभवातिशयप्रकटनाय  ॥  १।७०।२४  ॥   

  

यस्यैते प्रतिराजान उदपद्यन्त शत्रवः ।  

हैहयास्तालजङ्घाश्च शूराश्च शशिबिन्दवः  ॥  १।७०।२५  ॥   

प्रतिराजानः प्रतिपक्षाः । शत्रवः शातयितारः । प्रतिराजानेव तान् विशेषयति
हैहया इत्यादि  ॥  १।७०।२५  ॥   

  

तांस्तु स प्रतियुद्ध्यन् वै युद्धे राजा प्रवासितः  ॥  १।७०।२६  ॥   

प्रतियुद्ध्यन् अभिमुखतया युद्धं कुर्वन् । प्रवासितः राज्याद्भ्रंशितः  ॥ 
१।७०।२६  ॥   

  

हिमवन्तमुपागम्य भृगुप्रस्रवणे ऽवसत् ।  

असितो ऽल्पबलो राजा मन्त्रिभिः सहितस्तदा  ॥  १।७०।२७  ॥   

भृगुप्रस्रवणे भृगुमहामुनिसान्निध्यवन्निर्झरोपान्तप्रदेशे । इदमेव पूर्वं
भृगुतुन्द इत्युक्तम्  ॥  १।७०।२७  ॥   

  

द्वे चास्य भार्ये गर्भिण्यौ बभूवतुरिति श्रुतम् ।  

एका गर्भविनाशाय सपत्न्यै सगरं ददौ  ॥  १।७०।२८  ॥   

सगरं गरं विषं तत्सहितं भक्ष्यमित्यर्थः  ॥  १।७०।२८  ॥   

  

ततः शैलवरं रम्यं बभूवाभिरतो मुनिः ।  

भार्गवश्च्यवनो नाम हिमवन्तमुपाश्रितः  ॥  १।७०।२९  ॥   

तत्रैका तु महाभागा भार्गवं देववर्चसम् ।  

ववन्दे पद्मपत्राक्षी काङ्क्षन्तीं सुतमात्मनः  ॥  १।७०।३०  ॥   

तत इति । अभिरतः प्रीतः सन् हिमवन्तमुपाश्रितो ऽभूत् स्वदेशवासाभिमानेन
प्रीतः सन्  

तद्वरप्रदानाय सन्निहितो ऽभूदित्यर्थः  ॥  १।७०।२९,३०  ॥   

  

तमृषिं साभ्युपागम्य कालिन्दी चाभ्यवादयत्  ॥  १।७०।३१  ॥   

कालिन्दीति सगरमुपयुक्तवत्या नाम । उपागम्य शरणं गत्वा । अभ्यवादयत्
शुश्रूषते स्म  ॥  १।७०।३१  ॥   

  

स तामभ्यवदद्विप्रः पुत्रेप्सुं पुत्रजन्मनि  ॥  १।७०।३२  ॥   

सः पुत्रेप्सुम् अप्रतिबन्धपुत्रेप्सुम् । पुत्रजन्मनि पुत्रोत्पत्तिविषये
 ॥  १।७०।३२  ॥   

  

तव कुक्षौ महाभागे सुपुत्रः सुमहाबलः ।  

महावीर्यो महातेजा अचिरात् सञ्जनिष्यति ।  

गरेण सहितः श्रीमान् मा शुचः कमलेक्षणे  ॥  १।७०।३३  ॥   

गरेण सपत्नीप्रयुक्तेन । मा शुचः गरप्रयोगनिमित्तं शोकं मा कुर्वित्यर्थः
 ॥  १।७०।३३  ॥   

  

च्यवनं तु नमस्कृत्य राजपुत्री पतिव्रता ।  

पतिशोकातुरा तस्मात् पुत्रं देवी व्यजायत  ॥  १।७०।३४  ॥   

पतिशोकेति । अनेन तदनन्तरमेव दैवात् पतिर्मृत इति गम्यते । तस्मात्
च्यवनानुग्रहात्  ॥  १।७०।३४  ॥   

  

सपत्न्या तु गरस्तस्यै दत्तो गर्भजिघांसया ।  

सह तेन गरेणैव जातः स सगरो ऽभवत्  ॥  १।७०।३५  ॥   

सगरस्यासमञ्जस्तु असमञ्जात्तथांशुमान् ।  

दिलीपों ऽशुमतः पुत्रो दिलीपस्य भगीरथः  ॥  १।७०।३६  ॥   

सपन्त्येति । अत्र य इत्यनुसन्धेयम् । जात इत्यनन्तरं तेनेत्यनुसन्धेयम्  ॥ 
१।७०।३५,३६  ॥   

  

भगीरथात्ककुत्स्थश्च ककुत्स्थस्य रघुस्सुतः  ॥  १।७०।३७  ॥   

रघोस्तु पुत्रस्तेजस्वी प्रवृद्धः पुरुषादकः ।  

कल्माषपादो ह्यभवत्तस्माज्जातश्च श्ाङ्खणः  ॥  १।७०।३८  ॥   

सुदर्शनः शङ्खणस्य अग्निवर्णः सुदर्शनात् ।  

शीघ्रगस्त्वग्निवर्णस्य शीघ्रगस्य मरुः सुतः ।  

मरोः प्रशुश्रुकस्त्वासीदम्बरीषः पशुश्रुकात्  ॥  १।७०।३९  ॥   

प्रवृद्ध इति । पूर्वं प्रवृद्धाख्यः ततो वसिष्ठशापात् पुरुषादकः
राक्षसभूतः, ततः वसिष्ठं प्रतिशापायोद्धृतजलस्य स्वभार्यानुनयात्
स्वपदप्रक्षेपेण कल्माषपादाख्यः  ॥  १।७०।३७३९  ॥   

  

अम्बरीषस्य पुत्रो ऽभून्नहुषः पृथिवीपतिः ।  

नहुषस्य ययातिश्च नाभागस्तु ययातिजः  ॥  १।७०।४०  ॥   

नाभागस्य बभूवाज अजाद्दशरथो ऽभवत् ।  

अस्माद्दशरथाज्जातौ भ्रातरौ रामलक्ष्मणौ  ॥  १।७०।४१  ॥   

नहुषययाती चन्द्रवंश्याभ्यामन्यौ । अत्र पुराणे क्रमवैषम्यं कल्पभेदादिति
ज्ञेयम्  ॥  १।७०।४०,४१  ॥   

  

आदिवंशविशुद्धानां राज्ञां परमधर्मिणाम् ।  

इक्ष्वाकुकुलजातानां वीराणां सत्यवादिनाम्  ॥  १।७०।४२  ॥   

आदिवंशविशुद्धानाम्, आदित आरम्य वंशेन विशुद्धानाम् । राज्ञामिति सम्बन्धे
षष्ठी  ॥  १।७०।४२  ॥   

  

रामलक्ष्मणयोरर्थे त्वत्सुते वरये नृप ।  

सदृशाभ्यां नरश्रेष्ठ सदृशे दातुमर्हसि  ॥  १।७०।४३  ॥   

इत्यार्षे श्रीरामायणे वाल्मीकीये आदिकाव्ये बालकाण्डे सप्ततितमः सर्गः  ॥ 
७०  ॥   

वरय इति । वरणस्य पुरोहितकृत्यत्वादिति भावः । सदृशे इति ङीबभाव आर्षः  ॥ 
१।७०।४३  ॥   

इति श्रीगोविन्दराजविरचिते श्रीरामायणभूषणे मणिमञ्जीराख्याने
बालकाण्डव्याख्याने सप्ततितमः सर्गः  ॥  ७०  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/05-svayaMvaraH/070_dasharathavaMshakathanam.md">
<details><summary><h2>शिरोमणी ...{Loading}...</h2></summary>



रात्रिव्यतीतानन्तरकालिकं वृत्तमाह तत इति । ततः तद्रात्रिव्यतीतानन्तरं
प्रभाते प्रातःकाले महर्षिभिः कृतकर्मा वाक्यज्ञो जनकः पुरोहितं शतानन्दं
वाक्यमुवाच  ॥  १।७०।१  ॥   

  

तद्वचनमेवाह भ्रातेति । महातेजाः अतितेजस्वी वीर्यवान् अतिपराक्रमः
अतिधार्मिकः कुशध्वज इति ख्यातः मम भ्राता इक्षुमतीं नदीं तज्जलं पिबन् सन्
शुभां मङ्गलस्वरूपां वार्याफलकपर्यन्तां वार्यः शत्र्वागमवारणयोग्यः
दृढप्राकारः तत्र युक्ताः ये आफलकाः पयन्त्रविशेषाः तैर्युक्तः पर्यन्तः
तटो यस्यास्तां पुण्यसङ्काशां पुण्यानां पुण्यजनककर्मणां सङ्काशः प्रकाशो
यस्यां पुष्पकं विमानमिव विपुलस्थलीकामित्यर्थः । साङ्काश्यां
साङ्काश्याभिधां पुरीमध्यवसत् । द्वयोरेकत्रान्वयः  ॥  १।७०।२,३  ॥   

  

तमिति । तं कुशध्वजमहं द्रष्टुमिच्छामि यतो मे यज्ञगोप्ता
एतद्यागसामग्रीसम्पादकत्वादिनैतद्यागस्य रक्षकः महातेजाः कुशध्वजो मतो
ऽभिमतः अतः सो ऽपि मया सह इमां प्रत्यक्षीभूतां प्रीतिं
सीतारामविवाहजनितानन्दं भोक्ता अनुभविता  ॥  १।७०।४  ॥   

  

एवमिति । शतानन्दस्य सन्निधौ एवमनेन प्रकारेण वचने वाक्ये उक्ते जनकेन
कथिते सत्येव अव्यग्राः कार्यसाधने व्यग्रतारहिताः केचित्
प्रेषणोचितपुरुषाः आगताः तान् जनकः समादिशत् कुशध्वजानयनार्थमाज्ञापयत् ।
तुशब्द एवार्थे  ॥  १।७०।५  ॥   

  

शासनादिति । नरेन्द्रस्य जनकस्य शासनात् एव नरव्याघ्रं कुशध्वजमानेतुं
शीघ्रवाजिभिः झटितिगमनशीलाश्वैः प्रययुः तत्र दृष्टान्तः
विष्णुमुपेन्द्रमानेन्तुमिन्द्राज्ञया यथा तत्पुरुषा इति शेषः । तुशब्द
एवार्थे  ॥  १।७०।६  ॥   

  

साङ्काश्यामिति । ते जनकप्रेषिताः पुरुषाः साङ्काश्यां
सङ्काश्यनिर्मितनगरीं समागम्य सम्प्राप्य कुशध्वजं ददृशुः वृत्तं
जनकोक्तवृतान्तं जनकस्य चिन्तितं च यथावन्न्यवेदयंश्च  ॥  १।७०।७  ॥   

  

तदिति । महाबलैर्दूतश्रैष्ठैर्वर्णितं तद्वृत्तं श्रुत्वैव नृपतिः कुशध्वजः
नरेन्द्रस्य जनकस्याज्ञया दूतोक्ताज्ञापनेन जगाम मिथिलामिति शेषः । तुशब्द
एवार्थे  ॥  १।७०।८  ॥   

  

स इति । महात्मानं शतानन्दं धर्मवत्सलं जनकं च स कुशध्वजो ददर्श स कुशध्वजः
शतानन्दं धार्मिकं राजानं जनकं चाभिवाद्य प्रणम्य राजार्हं राजोचितं
परममुत्कृष्टं दिव्यमासनमध्यरोहत तयोराज्ञया तत्रोपाविशदित्यर्थः ।
अपिश्चार्थे  ॥  १।७०।९  ॥   

  

उपेति । अमितौजसौ वीरौ उपविष्टौ तावुभौ भ्रातरौ सुदामनं सुदामनाख्यं
मन्त्रिश्रेष्ठं प्रेषयामासतुः । प्रेषणप्रकारमाह गच्छेति । हे मन्त्रिपते
अमितप्रभमिक्ष्वाकुं त्वं शीघ्रमेव गच्छ समन्त्रिणं मन्त्रिसहितं दुर्धर्षं
दशरथमात्मजैः सहानयस्व । श्लोकद्वयमेकान्वयि । तुशब्द एवार्थे  ॥ 
१।७०।१०,११  ॥   

  

औपकार्यामिति । अथ तदाज्ञापनवचनश्रवणानन्तरं स सुदामनः औपकार्यां
महाराजाधिराजदशरथशिबिरसन्निवेशं गत्वा रघूणां कुलवर्धनं दशरथं ददर्श एनं
दशरथं शिरसा अभिवाद्य इदं वचनमब्रवीच्च । औपकार्याशब्दः स्वार्थष्यञन्तः  ॥ 
१।७०।१२  ॥   

  

तद्वचनमेवाह अयोध्येति । हे अयोध्याधिपते हे वीर सः भवत्सबन्धी मिथिलाधिपो
वैदेहः सोपाध्यायपुरोहितं त्वां द्रष्टुं व्यवसितः कृतनिश्चयो ऽस्तीति शेषः
 ॥  १।७०।१३  ॥   

  

मन्त्रीति । सर्षिगणः सबन्धुः राजा मन्त्रिश्रेष्ठवचः श्रुत्वैव यत्र जनको
वर्तते तत्रागमत् । तथाशब्द एवार्थे  ॥  १।७०।१४  ॥   

  

स इति । मन्त्रिसहितः सोपाध्यायः सबान्धवो वाक्यविदां श्रेष्ठो राजा दशरथः
वैदेहं जनकमिदं वाक्यमब्रवीत्  ॥  १।७०।१५  ॥   

  

तद्वाक्यमेवाह विदितमिति । हे महाराज जनक
इक्ष्वाकुकुलदैवतमिक्ष्वाकुकुलदेवः समर्थः ऋषिः सर्वज्ञो वशिष्ठः सर्वेषु
कृत्येषु वक्तास्तीति ते विदितम्  ॥  १।७०।१६  ॥   

  

ततः किमित्यत आह विश्वामित्रेति । विश्वामित्राभ्यनुज्ञातः
सर्वैर्महर्षिभिः सह विद्यमान इति शेषः । धर्मात्मा एष वशिष्ठः मे वंशं
यथाक्रमं क्रममनतिक्रम्य वक्ष्यति वंशमिति शेषः । विश्वामित्राभ्यनुज्ञात
इत्यनेन तयोरतिमैत्रीति सूचितम्  ॥  १।७०।१७  ॥   

  

तूष्णीमिति । दशरथे तूष्णीम्भूते सति वाक्यज्ञो भगवानृषिर्वशिष्ठः
सपुरोहितं वैदेहं वाक्यमुवाच  ॥  १।७०।१८  ॥   

  

तद्वाक्यमेवाह अव्यक्तेत्यादि यावत्सर्गसमाप्ति । अव्यक्तप्रभवः न व्यक्तः
कैश्चिद् ज्ञातः प्रभवो जन्मकारणीभूतमात्रादिर्यस्य स स्वयम्भूरित्यर्थः ।
किञ्च आद्वासुदेवाद्व्यक्तं प्राकट्यं यस्य तदव्यक्तं कमलं तस्मात्प्रभवः
प्राकट्यं यस्य अयोनिज इत्यर्थः । किञ्च अव्यक्तं प्रधानं प्रभवति
प्रकटितगुणवत्त्वेन प्रकटयति स प्रधानगुणक्षोभहेतुरित्यर्थः । किञ्च
अव्यक्तं परमात्मतनुप्रकाशभूतं परं ब्रह्म तस्मात् प्रभवो यस्य सः
प्रजासर्जनार्थं गृहीतरजोगुणकं परमात्मप्रकाशभूतं परब्रह्मैवेत्यर्थः । अत
एव शाश्वतः स्वतः सिद्धः अत एव नित्यः ध्वंसाप्रतियोगी अत एवाव्ययः
परिणामरहितः यो ब्रह्मा तस्मान्मरीचिः मरीच्यभिधप्रजापतिः सञ्जज्ञे ।
मरीचेः कश्यपः सुतः सञ्जज्ञे । ऽअव्यक्तं शङ्करे विष्णावव्यक्तं महदादिषु ।
आत्मन्यपि स्यादव्यक्तमस्फुटे त्वभिधेयवत्ऽ इति कोशः  ॥  १।७०।१९  ॥   

  

विवस्वानिति । कश्यपात् विवस्वान् जज्ञे वैवस्वतः विवस्वतः सुतो मुनः
स्मृतः कथितः मनुः पूर्वं प्रजापतिरभवदिति शेषः । मनोः सुतस्तु
इक्ष्वाकुरभवत्  ॥  १।७०।२०  ॥   

  

तमिति । तमिक्ष्वाकुमयोध्यायां पूर्वकं पौर्वकालिकं प्रथममित्यर्थः ।
राजानं त्वं विद्धि जानीहि । इक्ष्वाकोस्तु कुक्षिरित्येव विश्रुतः
श्रीमान् सुतः आसीत्  ॥  १।७०।२१  ॥   

  

कुक्षेरिति । अथ अनन्तरं विकुक्षिरितिविश्रुतः श्रीमान् कुक्षेरात्मज आसीत्
। विकुक्षेस्तु महातेजाः प्रतापवान् बाणः पुत्र आसीत्  ॥  १।७०।२२  ॥   

  

बाणस्येति । बाणस्य तु महातेजाः प्रतापवान् अनरण्यो यज्ञे । अनरण्यात्तु
पृथुर्जज्ञ । पृथोस्तु त्रिशङ्कुर्जज्ञे । अपिस्त्वर्थे  ॥  १।७०।२३  ॥   

  

त्रिशङ्कोरिति । महायशा धुन्धुमारः त्रिशङ्कोः पुत्रो ऽभवत् । महातेजाः
महारथो युवनाश्वो  

धुन्धुमारादभवत्  ॥  १।७०।२४  ॥   

  

युवनाश्वेति । पृथिवीपतिर्मांधाता तु युवनाश्वसुत आसीत् । श्रीमान्
सुसन्धिस्तु मान्धातुः सुत उदपद्यत अभवत्  ॥  १।७०।२५  ॥   

  

सुसन्धेरिति । सुसन्धेस्तु द्वौ पुत्रौ जातौ । तावेवाह ध्रुवसन्धिरेकः
प्रसेनजिद् द्वितीयः । ध्रुवसन्धेस्तु यशस्वी प्रशस्तयशोविशिष्टः भरतो नाम
आसीत् नामतः प्रसिद्धमेतत् । अपिस्त्वर्थे  ॥  १।७०।२६  ॥   

  

भरतादिति । भरतात्तु महातेजाः असितः नाम जायत अजायत ।
आगमशास्त्रस्यानित्यत्वादड्विरहः । यस्य असितस्य शत्रवः शातनकर्तारः एते
हैहयादिशशबिन्द्वन्ताः प्रतिराजानः प्रतिपक्षभूता नृपतयः उदपद्यन्त तान्
हैहयादीनेव युधि सङ्ग्रामे प्रतियुद्ध्यन् सः असितः राजा प्रवासितः
राज्यान्निःसारित एव आसीदिति शेषः । तुहिशब्दावेवार्थौ द्वयोरेकत्रान्वयः
 ॥  १।७०।२७  ॥   

  

प्रवासनोत्तरकालिकासितवृत्तमाह हिमवन्तमित्यादिभिः । तदा प्रवासनकाले
अल्पबलः अल्पसेनाविशिष्टः भार्याभ्यां सहितः राजा असितः हिमवन्तमुपागम्य
प्राप्य कालधर्मं पञ्चत्वमुपेयिवान् प्राप  ॥  १।७०।२८  ॥   

  

असितवृत्तं समाप्य तत्पत्नीवृत्तमाह द्वे इत्यादिभिः । अस्य असितस्य द्वे
भार्ये गर्भिण्यौ बभूवतुः इति श्रुतिः प्रसिद्धिरित्यर्थः । तयोर्मध्ये एका
पत्नी गर्भविनाशार्थमेव सपत्न्यै सगरं गरसहितं भक्षणद्रव्यं ददौ । चशब्द
एवार्थे  ॥  १।७०।२९  ॥   

  

तत इति । ततः सगरभक्ष्यभक्षणानन्तरमेव महाभागा परमभाग्यवती पद्मपत्राक्षी
उत्तमं सुतं काङ्क्षन्ती एका भक्षितविषा सा कालिन्दी पत्नी यः आभिरतः
आसमन्तात्सर्वव्यापि भं दीप्तिरस्यास्तीत्याभी रघुनाथः तत्र रतः
हिमवन्तमुपाश्रितः हिमवति विद्यमान इत्यर्थः । भार्गवो
भृगुवंशोद्भवश्च्यवनो नाम मुनिर्बभूव तं तत्र तस्मिन्नेव रम्ये हिमवति
शैलवरे विद्यमानं देववर्चसं भार्गवमृषिमभ्युपागम्य अभ्यवादयत् प्राणमत्  ॥ 
१।७०।३०,३१  ॥   

  

स इति । स एव ऋषिर्विप्रः पुत्रेप्सुं तामभिवादनकर्त्रीं पुत्रजन्मनि
पुत्रजन्महेतवे अभ्यवदत् अकथयत् । चशब्द एवार्थकः । श्लोकत्रयमेकान्वयि ।
चशब्दावेवार्थौ पाठक्रमादर्थक्रमो बलीयान्  ॥  १।७०।३२  ॥   

  

तद्वचनमेवाह तवेति । हे महाभागे सुमहाबलः अतिपराक्रमवान् महावीर्यः
महाप्रतापः महातेजा अतितेजोयुक्तशरीरविशिष्टः श्रीमान् गरेण सहितः तव
सुपुत्रः अचिरात् झटिति सञ्जनिष्यति अतो हे कमलेक्षणे त्वं मा शुचः
गर्भध्वंसकविषभक्षणहेतुकशोकं मा कुरु विषवीर्यमेव नङ्क्ष्यतीति भावः ।
सार्धो ऽयं श्लोकः  ॥  १।७०।३३  ॥   

  

च्यवनवरप्रदानौत्तरकालिकं वृत्तमाह च्यवनमिति । पतिव्रता अत एव शोकातुरा
राजपुत्री देवी च्यवनं नमस्कृत्यैव तस्मात् च्यवनवरप्रदानात् पुत्रं
व्यजायत अजनयत् । तुशब्द एवार्थे ऽपतिना रहिताऽ इति पाठे नाभाव आर्ष इति
भट्टाः  ॥  १।७०।३४  ॥   

  

स इति । गर्भजिघांसया यो गरः सपत्न्या तस्यै दत्तः तेनैव गरेण सह जातः अत
एव सः सगरः सगरनामा ऽभवत् । तुशब्दो हेत्वर्थकः  ॥  १।७०।३५  ॥   

  

सगरस्येति । सगरस्यासमञ्जः पुत्रो ऽभवत् अथ अनन्तरमसमञ्जादंशुमान्
अनन्तरमंशुमतो दिलीपः पुत्रः दिलीपस्य भगीरथः । तुशब्दो ऽनन्तरार्थकः  ॥ 
१।७०।३६  ॥   

  

भगीरथादिति । भगीरथात्ककुत्स्थः अनन्तरं ककुत्स्थात् तथा रघुः अनन्तरं रघोः
पुत्रः तेजस्वी  

प्रवृद्धः प्रवृद्धनामाभवत् । अनन्तरं पुरुषादकः स एव वशिष्ठशापवशात्
राक्षसो ऽभवदित्यर्थः । तुशब्दश्चशब्दौ चानन्तरार्थकाः  ॥  १।७०।३७  ॥   

  

स एव कल्माषपादः कल्माषपादाभिधो ऽभवत् तत्र हेतुस्तु दत्तशापं वशिष्ठं
प्रतिशप्तुमञ्जलौ जलं जग्राह अनन्तरं स्वपत्नीप्रार्थनया तज्जलं स्वपादे एव
चिक्षेप तेन तस्य पादः कल्माषतां प्राप्त इति ग्रन्थान्तरादवगन्तव्यम् ।
अनन्तरं तस्मात्कल्माषपादात् शङ्खणो जातः । अनन्तरं शङ्खणस्य पुत्रः
सुदर्शनो जातः सुदर्शनादग्निवर्णो जातः । हिचशब्दावनन्तरार्थकौ  ॥  १।७०।३८
 ॥   

  

शीघ्रग इति । अग्निवर्णस्य सुतस्तु शीघ्रगः शीघ्रगस्य सुतः मरुः मरोः
सुतस्तु प्रशुश्रुकः आसीत् प्रशुश्रुकादम्बरीषः आसीत् । चशब्दस्त्वर्थकः  ॥ 
१।७०।३९  ॥   

  

अम्बरीषस्येति । अम्बरीषस्य पुत्रः पृथिवीपतिर्नहुषो ऽभूत् । नहुषस्य तु
पुत्रो ययातिः ययातिजस्तु नाभागो ऽभूत् । चश्ाब्दस्त्वर्थकः  ॥  १।७०।४०
 ॥   

  

नाभागादिति । नाभागात्तु अजो बभूव । अजाद्दशरथो ऽभवत् । अस्मादृशरथात् ।
भ्रातरौ रामलक्ष्मणौ जातौ  ॥  १।७०।४१  ॥   

  

वंशवर्णनप्रयोजनं वदन्नाह आदीति । आदयः सोमवंशापेक्षया ज्येष्ठा वंशः
विशुद्धो येषां ते एव ते इति कर्मधारयः तेषां
परमधर्मिणामधर्मसंसर्गशून्यानामत एव सत्यवादिनामिक्ष्वाकुकुलजातानां
वीराणां राज्ञां सम्बन्धिनोः रामलक्ष्मणयोः अर्थे नृपो दशरथस्त्वत्सुते
वरयेत् अतः हे नरश्रेष्ठ सदृशाभ्यां रामलक्ष्मणाभ्यां सदृशे स्वसुते दातुं
त्वमर्हसि । द्वयोरेकत्रान्वयः  ॥  १।७०।४२४३  ॥   

  

इति श्रीमद्वाल्मीकीयरामायणव्याख्याने रामायणशिरोमणौ बालकाण्डे सप्ततितमः
सर्गः  ॥  १।७०  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/05-svayaMvaraH/070_dasharathavaMshakathanam.md">
<details><summary><h2>तिलकम् ...{Loading}...</h2></summary>



अथ ब्राह्मसम्बन्धसदृशे यौनसम्बन्धे वध्वपेक्षितः परस्परकुलाचारः
सर्गाभ्याम् तत इति । कृतकर्मा कृतनित्यक्रियः  ॥  १।७०।१  ॥   

  

पुरीमध्यवसत् "उपान्वध्याङ्" इति कर्मत्वम्  ॥  १।७०।२  ॥   

  

परबलवारयितुमर्हो वार्यः प्राकारस्तत्स्था आफलका यन्त्रफलकास्तद्युक्तः
पर्यन्तः परिसरो यस्याः सा तथा । इक्षुमतीं पिबंस्तज्जलं पिबन् ।
साङ्काश्याम् तदाख्यां नगरीम् । "वार्यामलकपर्यन्ताम्" इति पाठे वार्यामलका
आमलकविशेषाः पर्यन्तेषु यस्या इत्यर्थः । पुण्यसङ्काशां पुण्यशब्देन तत्फलं
स्वर्गस्तत्सङ्काशाम् । तदुपमामित्यर्थः । पुष्पकं विमानं कौबेरं
प्रसिद्धम्  ॥  १।७०।३  ॥   

  

तमुक्तपुरवासिनम् । यज्ञगोप्ता मिथिलायां क्रियमाणयज्ञस्य साङ्काश्यायामेव
स्थित्वास्मद्यज्ञापेक्षितसामग्रीसम्पादकत्वेन रक्षिता । इमां प्रीतिम्
जानकीपरिणयजाम्  ॥  १।७०।४  ॥   

  

अव्यग्राः समर्थाः । समादिशच्छतानन्देन गन्तुं प्रैरयत्  ॥  १।७०।५  ॥   

  

नरेन्द्रशासनाच्छतानन्दप्रेरिताः प्रययुः । दूता इति शेषः  ॥  १।७०।६,७  ॥   

  

नृपतिः कुशध्वजः  ॥  १।७०।८  ॥   

  

पूर्वं शतानन्दमभिवाद्य ततो जनकं चाभिवाद्येत्यर्थः  ॥  १।७०।९  ॥   

  

अध्यरोहत । पुरोहितजनकयोरनुमत्येति शेषः  ॥  १।७०।१०  ॥   

  

सुदामनम् सुदामनाख्यम्  ॥  १।७०।११  ॥   

  

औपकार्याम् । उपकार्याशब्दात्स्वार्थे ऽण् । दशरथशिबिरसन्निवेशमित्यर्थः  ॥ 
१।७०।१२१५  ॥   

  

इदं वाक्यम् वक्ष्यमाणम् । वसिष्ठमुखेन कन्यां वरयितुम् ।
इक्ष्वाकुकुलदैवतम् भगवान्वसिष्ठः । इक्ष्वकूणां सर्वेषु कृत्येषु वक्तेति
ते विदितमित्यन्वयः । अतो विश्वमित्राभ्यनुज्ञया ऋषिभिः सह
कुलप्रभवधर्मक्रममनतिक्रम्य क्रमं ज्येष्ठानुक्रमं चानतिक्रम्य
दशपूरुषविख्यातादिति न्यायेन यौनसम्बन्धापेक्षितवंशपारम्पर्यमेव वक्ष्यति
 ॥  १।७०।१६१८  ॥   

  

अव्यक्तशब्देन मायाशबलं ब्रह्म । ब्रह्मा चतुर्मुखः ।
शाश्वतत्वनित्यत्वाव्ययत्वान्यस्यापेक्षिकाणि द्रष्टव्यानि  ॥  १।७०।१९,२०
 ॥   

  

मनोः प्रजापित्वं प्रजासर्गाधिकारित्वेन । पूर्वकमाद्यम्  ॥  १।७०।२१२७  ॥   

  

यस्यासितस्य । प्रतिराजानः शत्रुभूता राजानः  ॥  १।७०।२८  ॥   

  

सो ऽसितः प्रतियुध्यन्प्रतिपक्षतया युध्यन् । प्रवासितो राज्यान्निःसारितः
 ॥  १।७०।२९  ॥   

  

इति श्रुतिः । पुरातनकथा इत्यर्थः  ॥  १।७०।३०  ॥   

  

सगरम् गरसहितं भक्ष्यम् । शैलवरे हिमवत्यभिरतो बभूव  ॥  १।७०।३१  ॥   

  

तत्र हिमवति । एका प्राशितगरा  ॥  १।७०।३२  ॥   

  

कालिन्दी तस्या नाम । अभ्युपागम्य शरणं गत्वाभ्यवादयच्च । चेन
शुश्रूषणमप्यकरोत्  ॥  १।७०।३३  ॥   

  

पुत्रजन्मनि तद्विषये ऽभ्यवददुक्तवान्  ॥  १।७०।३४  ॥   

  

गरेण सहितो जनिष्यतीत्यन्वयः । मा शुचः पतिमरणजं गरदानजं च शोकं त्यज ।
पुत्रेणैव सुखिनी भविष्यसीति भावः  ॥  १।७०।३५  ॥   

  

"पतिना रहिता" इति पाठे नाभाव आर्षः । तस्माच्च्यवनप्रसादात् । व्यजायतासूत
 ॥  १।७०।३६  ॥   

  

यतो गरेण सह जातो ऽतः सगरो नाम्नाभवत्  ॥  १।७०।३७,३८  ॥   

  

प्रवृद्धस्तन्नामा पुरुषादकः वसिष्ठशापवशाद्राक्षसो ऽभवत् । वसिष्ठाय
प्रतिशापं दातुमुद्धृतं जलं स्वपत्न्यानुनयेन स्वपादयोर्विसृष्टवान् । ततः
कल्माषवर्णपादस्तदाख्यश्चाभवत्  ॥  १।७०।३९४३  ॥   

  

यद्यपि वंशपरम्परा पुराणादिष्वन्यथा दृश्यते, तथापि तत्र कल्पभेदेन
विरोधपरिहारः । एकस्यानेकनामकत्वाद्वा । आदीति । आदितो ब्रह्माणमारभ्य
वंशेन शुद्धानां वीराणां सत्यवादिनां सम्बन्धिनो रामलक्ष्मणयोरित्यर्थः  ॥ 
१।७०।४४,४५  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये बालकाण्डे
सप्ततितमः सर्गः  ॥  ७०  ॥   

  



</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/05-svayaMvaraH/070_dasharathavaMshakathanam.md">
<details><summary><h2>द्राविडपाठः ...{Loading}...</h2></summary>


ततः प्रभाते जनकः कृतकर्मा महर्षिभिः।  
उवाच वाक्यं वाक्यज्ञः शतानन्दं पुरोहितम् ॥ 1.70.1 ॥   
भ्राता मम महातेजा यवीयानतिधार्मिकः।  
कुशध्वज इति ख्यातः पुरीमध्यवसच्छुभाम् ॥ 1.70.2 ॥   
वार्याफलकपर्यन्तां पिबन्निक्षुमतीं नदीम्।  
साङ्काश्यां पुण्यसङ्काशां विमानमिव पुष्पकम् ॥ 1.70.3 ॥   
तमहं द्रष्टुमिच्छामि यज्ञगोप्ता स मे मतः।  
प्रीतिं सोऽपि महातेजा इमां भोक्ता मया सह ॥ 1.70.4 ॥   
शासनात्तु नरेन्द्रस्य प्रययुः शीघ्रवाजिभिः।  
समानेतुं नरव्याघ्रं विष्णुमिन्द्राज्ञया यथा ॥ 1.70.5 ॥   
आज्ञयाथ नरेन्द्रस्य आजगाम कुशध्वजः।  
स ददर्श महात्मानं जनकं धर्मवत्सलम् ॥ 1.70.6 ॥   
सोऽभिवाद्य शतानन्दं राजानं चापि धार्मिकम्।  
राजार्हं परमं दिव्यमासनं चाध्यरोहत ॥ 1.70.7 ॥   
उपविष्टाबुभौ तौ तु भ्रातरावतितेजसौ।  
प्रेषयामासतुर्वीरौ मन्त्रिश्रेष्ठं सुदामनम् ॥ 1.70.8 ॥   
गच्छ मन्त्रिपते शीघ्रमैक्ष्वाकममितप्रभम्।  
आत्मजैः सह दुर्द्धर्षमानयस्व समन्त्रिणम् ॥ 1.70.9 ॥   
औपकार्य्यं स गत्वा तु रघूणां कुलवर्द्धनम्।  
ददर्श शिरसा चैनमभिवाद्येदमब्रवीत् ॥ 1.70.10 ॥   
अयोध्याधिपते वीर वैदेहो मिथिलाधिपः।  
स त्वां द्रष्टुं व्यवसितः सोपाध्यायपुरोहितम् ॥ 1.70.11 ॥   
मन्त्रिश्रेष्ठवचः श्रुत्वा राजा सर्षिगणस्तदा।  
सबन्धुरगमत्तत्र जनको यत्र वर्तते ॥ 1.70.12 ॥   
स राजा मन्त्रिसहितः सोपाध्यायः सबान्धवः।  
वाक्यं वाक्यविदां श्रेष्ठो वैदेहमिदमब्रवीत् ॥ 1.70.13 ॥   
विदितं ते महाराज इक्ष्वाकुकुलदैवतम्।  
वक्ता सर्वेषु कृत्येषु वसिष्ठो भगवानृषिः ॥ 1.70.14 ॥   
विश्वामित्राभ्यनुज्ञातः सह सर्वैर्महर्षिभिः।  
एष वक्ष्यति धर्मात्मा वसिष्ठो मे यथाक्रमम् ॥ 1.70.15 ॥   
तूष्णीम्भूते दशरथे वसिष्ठो भगवानृषिः।  
उवाच वाक्यं वाक्यज्ञो वैदेहं सपुरोधसम् ॥ 1.70.16 ॥   
अव्यक्तप्रभवो ब्रह्मा शाश्वतो नित्य अव्ययः।  
तस्मान्मरीचिः सञ्जज्ञे मरीचेः काश्यपः सुतः ॥ 1.70.17 ॥   
विवस्वान् काश्यपाज्जज्ञे मनुर्वैवस्वतः स्मृतः।  
मनुः प्रजापतिः पूर्वमिक्ष्वाकुस्तु मनोः सुतः ॥ 1.70.18 ॥   
तमिक्ष्वाकुमयोध्यायां राजानं विद्धि पूर्वकम्।  
इक्ष्वाकोस्तु सुतः श्रीमान् कुक्षिरित्येव विश्रुतः ॥ 1.70.19 ॥   
कुक्षेरथात्मजः श्रीमान् विकुक्षिरुदपद्यत।  
विकुक्षेस्तु महातेजा बाणः पुत्रः प्रतापवान् ॥ 1.70.20 ॥   
बाणस्य तु महातेजा अनरण्यः प्रतापवान्।  
अनरण्यात्पृथुर्जज्ञे त्रिशङ्कुस्तु पृथोः सुतः ॥ 1.70.21 ॥   
त्रिशङ्कोरभवत् पुत्रो धुन्धुमारो महायशाः।  
यौवनाश्वसुतस्त्वासीन्मान्धाता पृथिवीपतिः ॥ 1.70.22 ॥   
मान्धातुस्तु सुतः श्रीमान् सुसन्धिरुदपद्यत।  
सुसन्धेरपि पुत्रौ द्वौ ध्रुवसन्धिः प्रसेनजित् ॥ 1.70.23 ॥   
यशस्वी ध्रुवसन्धेस्तु भरतो नाम नामतः।  
भरतात्तु महातेजा असितो नाम जातवान् ॥ 1.70.24 ॥   
यस्यैते प्रतिराजान उदपद्यन्त शत्रवः।  
हैहयास्तालजङ्घाश्च शूराश्च शशिबिन्दवः ॥ 1.70.25 ॥   
तांस्तु स प्रतियुद्ध्यन् वै युद्धे राजा प्रवासितः ॥ 1.70.26 ॥   
हिमवन्तमुपागम्य भृगुप्रस्रवणेऽवसत्।  
असितोऽल्पबलो राजा मन्त्रिभिः सहितस्तदा ॥ 1.70.27 ॥   
द्वे चास्य भार्ये गर्भिण्यौ बभूवतुरिति श्रुतम्।  
एका गर्भविनाशाय सपत्न्यै सगरं ददौ ॥ 1.70.28 ॥   
ततः शैलवरं रम्यं बभूवाभिरतो मुनिः।  
भार्गवश्च्यवनो नाम हिमवन्तमुपाश्रितः ॥ 1.70.29 ॥   
तत्रैका तु महाभागा भार्गवं देववर्चसम्।  
ववन्दे पद्मपत्राक्षी काङ्क्षन्तीं सुतमात्मनः ॥ 1.70.30 ॥   
तमृषिं साभ्युपागम्य कालिन्दी चाभ्यवादयत् ॥ 1.70.31 ॥   
स तामभ्यवदद्विप्रः पुत्रेप्सुं पुत्रजन्मनि ॥ 1.70.32 ॥   
महावीर्यो महातेजा अचिरात् सञ्जनिष्यति।  
गरेण सहितः श्रीमान् मा शुचः कमलेक्षणे ॥ 1.70.33 ॥   
च्यवनं तु नमस्कृत्य राजपुत्री पतिव्रता।  
पतिशोकातुरा तस्मात् पुत्रं देवी व्यजायत ॥ 1.70.34 ॥   
सपत्न्या तु गरस्तस्यै दत्तो गर्भजिघांसया।  
सह तेन गरेणैव जातः स सगरोऽभवत् ॥ 1.70.35 ॥   
सगरस्यासमञ्जस्तु असमञ्जात्तथांशुमान्।  
दिलीपोंऽशुमतः पुत्रो दिलीपस्य भगीरथः ॥ 1.70.36 ॥   
भगीरथात्ककुत्स्थश्च ककुत्स्थस्य रघुस्सुतः ॥ 1.70.37 ॥   
रघोस्तु पुत्रस्तेजस्वी प्रवृद्धः पुरुषादकः।  
कल्माषपादो ह्यभवत्तस्माज्जातश्च शङ्खणः ॥ 1.70.38 ॥   
शीघ्रगस्त्वग्निवर्णस्य शीघ्रगस्य मरुः सुतः।  
मरोः प्रशुश्रुकस्त्वासीदम्बरीषः पशुश्रुकात् ॥ 1.70.39 ॥   
अम्बरीषस्य पुत्रोऽभून्नहुषः पृथिवीपतिः।  
नहुषस्य ययातिश्च नाभागस्तु ययातिजः ॥ 1.70.40 ॥   
नाभागस्य बभूवाज अजाद्दशरथोऽभवत्।  
अस्माद्दशरथाज्जातौ भ्रातरौ रामलक्ष्मणौ ॥ 1.70.41 ॥   
आदिवंशविशुद्धानां राज्ञां परमधर्मिणाम्।  
इक्ष्वाकुकुलजातानां वीराणां सत्यवादिनाम् ॥ 1.70.42 ॥   
रामलक्ष्मणयोरर्थे त्वत्सुते वरये नृप।  
सदृशाभ्यां नरश्रेष्ठ सदृशे दातुमर्हसि ॥ 1.70.43 ॥   

</details>
</div>
