+++
title = "೧೦೧"
unicode_script = "kannada"

+++
[ನೂರ ಎರಡನೆಯ ಸರ್ಗ]



<details><summary>ಭಾಗಸೂಚನಾ</summary>

ಶ್ರೀರಾಮನ ಆಜ್ಞೆಯಂತೆ ಭರತ-ಲಕ್ಷ್ಮಣರು ಕುಮಾರರಾದ ಅಂಗದ ಮತ್ತು ಚಂದ್ರಕೇತು ಇವರನ್ನು ಕಾರುಪಥ ದೇಶಕ್ಕೆ ರಾಜನನ್ನಾಗಿ ನೇಮಿಸಿದುದು
</details>

###### 1


<details><summary>ಮೂಲಮ್</summary>

ತಚ್ಛ್ರುತ್ವಾ ಹರ್ಷಮಾಪೇದೇ ರಾಘವೋ ಭ್ರಾತೃಭಿಃ ಸಹ ।  
ವಾಕ್ಯಂ ಚಾದ್ಭುತಸಂಕಾಶಂ ಭ್ರಾತೄನ್ ಪ್ರೋವಾಚ ರಾಘವಃ ॥
</details>

<details><summary>ಅನುವಾದ</summary>

ಗಂಧರ್ವದೇಶದ ಸಮಾಚಾರವನ್ನು ಭರತನಿಂದ ಕೇಳಿದ ಶ್ರೀರಾಮಚಂದ್ರನಿಗೆ ತಮ್ಮಂದಿರೊಂದಿಗೆ ತುಂಬಾ ಸಂತೋಷವಾಯಿತು. ಅನಂತರ ಶ್ರೀರಾಮನು ಪರಮಾದ್ಭುತವಾದ ಮಾತನ್ನು ಅನುಜರಲ್ಲಿ ಹೇಳಿದನು.॥1॥
</details>

###### 2


<details><summary>ಮೂಲಮ್</summary>

ಇಮೌ ಕುಮಾರೌ ಸೌಮಿತ್ರೇ ತವ ಧರ್ಮವಿಶಾರದೌ ।  
ಅಂಗದಶ್ಚಂದ್ರಕೇತುಶ್ಚ ರಾಜ್ಯಾರ್ಥೇ ದೃಢವಿಕ್ರವೌ ॥
</details>

<details><summary>ಅನುವಾದ</summary>

ಸುಮಿತ್ರಾ ನಂದನ ! ಅಂಗದ ಮತ್ತು ಚಿತ್ರಕೇತು ಇವರಿಬ್ಬರೂ ನಿನ್ನ ಕುಮಾರರು ಧರ್ಮಜ್ಞರಾಗಿದ್ದಾರೆ. ಇವರು ರಾಜ್ಯದ ರಕ್ಷಣೆಗಾಗಿ ಬೇಕಾದ ದೃಢತೆ ಹಾಗೂ ಪರಾಕ್ರಮವನ್ನು ಹೊಂದಿರುವರು.॥2॥
</details>

###### 3


<details><summary>ಮೂಲಮ್</summary>

ಇಮೌ ರಾಜ್ಯೇಽಭಿಷೇಕ್ಷ್ಯಾಮಿ ದೇಶಃ ಸಾಧು ವಿಧೀಯತಾಮ್ ।  
ರಮಣೀಯೋ ಹ್ಯಸಂಬಾಧೋ ರಮೇತಾಂ ಯತ್ರ ಧನ್ವಿನೌ ॥
</details>

<details><summary>ಅನುವಾದ</summary>

ಆದ್ದರಿಂದ ನಾನು ಇವರಿಗೂ ಪಟ್ಟಾಭಿಷೇಕ ಮಾಡುವೆನು. ನೀನು ಇವರಿಗಾಗಿ ಒಳ್ಳೆಯ ದೇಶವನ್ನು ಆರಿಸು. ಅದು ರಮಣೀಯವಾಗಿದ್ದು, ವಿಘ್ನಬಾಧೆಗಳಿಂದ ರಹಿತವಾಗಿರಲಿ. ಅಲ್ಲಿ ಇವರಿಬ್ಬರು ಧನುರ್ಧರವೀರರು ಆನಂದವಾಗಿ ಇರಲಿ.॥3॥
</details>

###### 4


<details><summary>ಮೂಲಮ್</summary>

ನ ರಾಜ್ಞಾಂ ಯತ್ರ ಪೀಡಾ ಸ್ಯಾನ್ನಾಶ್ರಮಾಣಾಂ ವಿನಾಶನಮ್ ।  
ಸ ದೇಶೋ ದೃಶ್ಯತಾಂ ಸೌಮ್ಯ ನಾಪರಾಧ್ಯಾಮಹೇಯಥಾ ॥
</details>

<details><summary>ಅನುವಾದ</summary>

ಸೌಮ್ಯ! ಇವರು ವಾಸಿಸುವುದರಿಂದ ಇತರ ರಾಜರಿಗೆ ಪೀಡೆ, ಉದ್ವೇಗ ಆಗದಿರುವ, ಆಶ್ರಮಗಳ ನಾಶವಾಗದಿರುವ, ನಾವೂ ಕೂಡ ಯಾರ ಕಣ್ಣಿಗೂ ಅಪರಾಧಿಗಳಾಗದಿರುವಂತಹ ಒಂದು ದೇಶವನ್ನು ನೋಡು.॥4॥
</details>

###### 5


<details><summary>ಮೂಲಮ್</summary>

ತಥೋಕ್ತವತಿ ರಾಮೇ ತು ಭರತಃ ಪ್ರತ್ಯುವಾಚ ಹ ।  
ಅಯಂ ಕಾರುಪಥೋ ದೇಶೋ ರಮಣೀಯೋ ನಿರಾಮಯಃ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನು ಹೀಗೆ ಹೇಳಿದಾಗ ಭರತನು ಉತ್ತರಿಸಿದನು- ಆರ್ಯನೇ! ಕಾರುಪಥ ಎಂಬ ದೇಶ ಬಹಳ ಸುಂದರವಾಗಿದೆ. ಅಲ್ಲಿ ಯಾವುದೇ ರೋಗ-ವ್ಯಾಧಿಗಳ ಭಯವಿಲ್ಲ.॥5॥
</details>

###### 6


<details><summary>ಮೂಲಮ್</summary>

ನಿವೇಶ್ಯತಾಂ ತತ್ರ ಪುರಮಂಗದಸ್ಯ ಮಹಾತ್ಮನಃ ।  
ಚಂಂದ್ರಕೇತೋಃ ಸುರುಚಿರಂ ಚಂದ್ರಕಾಂತಂ ನಿರಾಮಯಮ್ ॥
</details>

<details><summary>ಅನುವಾದ</summary>

ಅಲ್ಲಿ ಮಹಾತ್ಮಾ ಅಂಗದನಿಗಾಗಿ ಹೊಸ ರಾಜಧಾನೀ ಸ್ಥಾಪಿಸಲ್ಪಡಲಿ ಹಾಗೂ ಚಂದ್ರಕೇತುವಿಗೆ  ಇರಲು ಚಂದ್ರಕಾಂತ ಎಂಬ ನಗರದ ನಿರ್ಮಾಣವಾಗಲಿ. ಅದು ಸುಂದರ ಮತ್ತು ಆರೋಗ್ಯ ವರ್ಧಕವಾಗಲಿ.॥6॥
</details>

###### 7


<details><summary>ಮೂಲಮ್</summary>

ತದ್ವಾಕ್ಯಂ ಭರತೇನೋಕ್ತಂ ಪ್ರತಿಜಗ್ರಾಹ ರಾಘವಃ ।  
ತಂ ಚ ಕೃತ್ವಾ ವಶೇ ದೇಶಮಂಗದಸ್ಯ ನ್ಯವೇಶಯತ್ ॥
</details>

<details><summary>ಅನುವಾದ</summary>

ಭರತನು ಹೇಳಿದ ಮಾತನ್ನು ಶ್ರೀರಘುನಾಥನು ಅನುಮೋದಿಸಿ, ಕಾರುಪಥ ದೇಶವನ್ನು ತನ್ನ ಅಧಿಕಾರದಲ್ಲಿ ಪಡೆದು ಅಂಗದನನ್ನು ಅಲ್ಲಿಯ  ರಾಜನನ್ನಾಗಿಸಿದನು.॥7॥
</details>

###### 8


<details><summary>ಮೂಲಮ್</summary>

ಅಂಗದೀಯಾ ಪುರೀ ರಮ್ಯಾಪ್ಯಂಗದಸ್ಯ ನಿವೇಶಿತಾ ।  
ರಮಣೀಯಾ ಸುಗುಪ್ತಾ ಚ ರಾಮೇಣಾಕ್ಲಿಷ್ಟಕರ್ಮಣಾ ॥
</details>

<details><summary>ಅನುವಾದ</summary>

ಕ್ಲೇಶರಹಿತ ಕರ್ಮಮಾಡುವ ಶ್ರೀರಾಮನು ಅಂಗದನಿಗಾಗಿ ‘ಅಂಗದೀಯಾ’ ಎಂಬ ರಮಣೀಯ ಪುರಿಯನ್ನು ಸ್ಥಾಪಿಸಿದನು. ಪರಮ ಸುಂದರವಾಗಿದ್ದು, ಎಲ್ಲ ಕಡೆಗಳಿಂದ ಸುರಕ್ಷಿತವಾಗಿತ್ತು.॥8॥
</details>

###### 9


<details><summary>ಮೂಲಮ್</summary>

ಚಂದ್ರಕೇತೋಶ್ಚ ಮಲ್ಲಸ್ಯಮಲ್ಲಭೂಮ್ಯಾಂ ನಿವೇಶಿತಾ ।  
ಚಂದ್ರಕಾಂತೇತಿ ವಿಖ್ಯಾತಾ ದಿವ್ಯಾ ಸ್ವರ್ಗಪುರೀ ಯಥಾ ॥
</details>

<details><summary>ಅನುವಾದ</summary>

ಚಂದ್ರಕೇತು ಹೃಷ್ಟ-ಪುಷ್ಟನಾಗಿ ಮಲ್ಲನಂತೆ ಇದ್ದನು. ಅವನಿಗಾಗಿ ಮಲ್ಲ ದೇಶದಲ್ಲಿ ‘ಚಂದ್ರಕಾಂತಾ’ ಎಂಬ ವಿಖ್ಯಾತ ದಿವ್ಯಪುರಿಯನ್ನು ನಿರ್ಮಿಸಲಾಯಿತು. ಅದು ಸ್ವರ್ಗದ ಅಮರಾವತಿಯಂತೆ ಸುಂದರವಾಗಿತ್ತು.॥9॥
</details>

###### 10


<details><summary>ಮೂಲಮ್</summary>

ತತೋ ರಾಮಃ ಪರಾಂ ಪ್ರೀತಿಂ ಲಕ್ಷ್ಮಣೋ ಭರತಸ್ತಥಾ ।  
ಯಯುರ್ಯುದ್ಧೇ ದುರಾಧರ್ಷಾ ಅಭಿಷೇಕಂ ಚ ಚಕ್ರಿರೇ ॥
</details>

<details><summary>ಅನುವಾದ</summary>

ಇದರಿಂದ ಶ್ರೀರಾಮ - ಲಕ್ಷ್ಮಣ - ಭರತ ಮೂವರಿಗೂ ಬಹಳ ಸಂತೋಷವಾಯಿತು. ಆ ಎಲ್ಲ ರಣದುರ್ಜಯ ವೀರರು ಸ್ವತಃ ಆ ಕುಮಾರರಿಗೆ ಪಟ್ಟಾಭಿಷೇಕ ಮಾಡಿದರು.॥10॥
</details>

###### 11


<details><summary>ಮೂಲಮ್</summary>

ಅಭಿಷಿಚ್ಯ ಕುಮಾರೌ ದ್ವೌ ಪ್ರಸ್ಥಾಪ್ಯ ಸುಸಮಾಹಿತೌ ।  
ಅಂಗದಂ ಪಶ್ಚಿಮಾಂ ಭೂಮಿಂ ಚಂದ್ರಕೇತುಮುದಙ್ಮುಖಮ್ ॥
</details>

<details><summary>ಅನುವಾದ</summary>

ಏಕಾಗ್ರಚಿತ್ತ ಹಾಗೂ ಎಚ್ಚರಿಕೆಯಿಂದಿರುವ ಆ ಕುಮಾರರಿಬ್ಬರ ಪಟ್ಟಾಭಿಷೇಕ ಮಾಡಿ, ಅಂಗದನನ್ನು ಪಶ್ಚಿಮಕ್ಕೆ ಮತ್ತು ಚಂದ್ರಕೇತುವನ್ನು ಉತ್ತರಕ್ಕೆ ಕಳಿಸಿಕೊಟ್ಟರು.॥11॥
</details>

###### 12


<details><summary>ಮೂಲಮ್</summary>

ಅಂಗದಂ ಚಾಪಿ ಸೌಮಿತ್ರಿರ್ಲಕ್ಷ್ಮಣೋಽನುಜಗಾಮ ಹ ।  
ಚಂದ್ರಕೇತೋಸ್ತು ಭರತಃ ಪಾರ್ಷ್ಣಿಗ್ರಾಹೋ ಬಭೂವ ಹ ॥
</details>

<details><summary>ಅನುವಾದ</summary>

ಅಂಗದನೊಂದಿಗೆ ಸ್ವತಃ ಸುಮಿತ್ರಾ ಕುಮಾರ ಲಕ್ಷ್ಮಣನು ಹೋದನು ಹಾಗೂ ಚಂದ್ರಕೇತುವಿಗೆ ಪಾರ್ಶ್ವರಕ್ಷಕನಾಗಿ ಭರತನು ಪ್ರಯಾಣ ಬೆಳೆಸಿದನು.॥12॥
</details>

###### 13


<details><summary>ಮೂಲಮ್</summary>

ಲಕ್ಷ್ಮಣಸ್ತ್ವಂಗದೀಯಾಯಾಂ ಸಂವತ್ಸರಮಥೋಷಿತಃ ।  
ಪುತ್ರೇ ಸ್ಥಿತೇ ದುರಾಧರ್ಷೇ ಅಯೋಧ್ಯಾಂ ಪುನರಾಗಮತ್ ॥
</details>

<details><summary>ಅನುವಾದ</summary>

ಲಕ್ಷ್ಮಣನು ಅಂಗದೀಯಾ ಪುರಿಯಲ್ಲಿ ಒಂದು ವರ್ಷವಿದ್ದು, ಅವನ ದುರ್ಧರ್ಷಪುತ್ರ ಅಂಗದನು ದೃಢತೆ ಯಿಂದ ರಾಜ್ಯವನ್ನು ಆಳತೊಡಗಿದಾಗ, ಅವನು ಪುನಃ ಅಯೋಧ್ಯೆಗೆ ಮರಳಿದನು.॥13॥
</details>

###### 14


<details><summary>ಮೂಲಮ್</summary>

ಭರತೋಽಪಿ ತಥೈವೋಷ್ಯಸಂವತ್ಸರಮತೋಧಿಕಮ್ ।  
ಅಯೋಧ್ಯಾಂ ಪುನರಾಗಮ್ಯರಾಮಪಾದಾವುಪಾಸ್ತ ಸಃ ॥
</details>

<details><summary>ಅನುವಾದ</summary>

ಹೀಗೆಯೇ ಭರತನೂ ಚಂದ್ರಕಾಂತಾ ನಗರದಲ್ಲಿ ಒಂದು ವರ್ಷಕ್ಕಿಂತ ಸ್ವಲ್ಪ ಹೆಚ್ಚು ಕಾಲ ಉಳಿದು, ಚಂದ್ರಕೇತುವಿನ ರಾಜ್ಯವು ದೃಢವಾದಾಗ ಅವನು ಅಯೋಧ್ಯೆಗೆ ಬಂದು ಶ್ರೀರಾಮನ ಚರಣಸೇವೆಯಲ್ಲಿ ತೊಡಗಿದನು.॥14॥
</details>

###### 15


<details><summary>ಮೂಲಮ್</summary>

ಉಭೌ ಸೌಮಿತ್ರಿಭರತೌ ರಾಮಾಪಾದಾವನುವ್ರತೌ ।  
ಕಾಲಂ ಗತಮಪಿ ಸ್ನೇಹಾನ್ನ ಜಜ್ಞಾತೇಽತಿಧಾರ್ಮಿಕೌ ॥
</details>

<details><summary>ಅನುವಾದ</summary>

ಲಕ್ಷ್ಮಣ - ಭರತರಿಗೆ ಶ್ರೀರಾಮಚಂದ್ರನ ಚರಣಗಳಲ್ಲಿ ಅನನ್ಯ ಅನುರಾಗವಿತ್ತು. ಇಬ್ಬರೂ ಬಹಳ ಧರ್ಮಾತ್ಮರಾಗಿದ್ದು, ಶ್ರೀರಾಮನ ಸೇವೆಯಲ್ಲಿ ಇರುವಾಗ ಬಹಳ ಸಮಯ ಕಳೆಯಿತು; ಆದರೆ ಸ್ನೇಹಾಧಿಕ್ಯದಿಂದಾಗಿ ಅವರಿಗೆ ಅದು ತಿಳಿಯಲೇ ಇಲ್ಲ.॥15॥
</details>

###### 16


<details><summary>ಮೂಲಮ್</summary>

ಏವಂ ವರ್ಷಸಹಸ್ರಾಣಿ ದಶ ತೇಷಾಂ ಯಯುಸ್ತದಾ ।  
ಧರ್ಮೇ ಪ್ರಯತಮಾನಾನಾಂ ಪೌರಕಾರ್ಯೇಷು ನಿತ್ಯದಾ ॥
</details>

<details><summary>ಅನುವಾದ</summary>

ಆ ಮೂವರೂ ಸಹೋದರರು ಪುರವಾಸಿಗಳ ಕಾರ್ಯದಲ್ಲಿ ಸದಾ ಮುಳುಗಿದ್ದು, ಧರ್ಮ ಪಾಲನೆಗಾಗಿ ಪ್ರಯತ್ನಶೀಲರಾಗಿ ಇರುತ್ತಿದ್ದರು. ಹೀಗೆ ಹತ್ತು ಸಾವಿರ ವರ್ಷಗಳು ಕಳೆದು ಹೋದುವು.॥16॥
</details>

###### 17


<details><summary>ಮೂಲಮ್</summary>

ವಿಹೃತ್ಯ ಕಾಲಂ ಪರಿಪೂರ್ಣಮಾನಸಾಃ  
ಶ್ರಿಯಾ ವೃತಾ ಧರ್ಮಪುರೇ ಚ ಸಂಸ್ಥಿತಾಃ ।  
ತ್ರಯಃ ಸಮಿದ್ಧಾ ಇವ ದೀಪ್ತತೇಜಸೋ  
ಹುತಾಗ್ನಯಃ ಸಾಧುಮಹಾಧ್ವರೇ ತ್ರಯಃ ॥
</details>

<details><summary>ಅನುವಾದ</summary>

ಧರ್ಮಸಾಧನವಾದ ಅಯೋಧ್ಯಾಪುರಿಯಲ್ಲಿ ವೈಭವ ಸಂಪನ್ನರಾಗಿ ಇರುತ್ತಾ, ಮೂವರೂ ಆಗಾಗ ತಿರುಗಾಡುತ್ತಾ ಪ್ರಜೆಯನ್ನು ನಿರೀಕ್ಷಿಸುತ್ತಿದ್ದರು. ಅವರ ಮನೋರಥಗಳೆಲ್ಲ ಪೂರ್ಣವಾಗಿದ್ದವು ಹಾಗೂ ಅವರು ಮಹಾಯಜ್ಞದಲ್ಲಿ ಆಹುತಿ ಪಡೆದು ಪ್ರಜ್ವಲಿತವಾದ ತೇಜಸ್ವಿ ಗಾರ್ಹಪತ್ಯ, ಆಹವನೀಯ ಹಾಗೂ ದಕ್ಷಿಣಾಗ್ನಿಗಳೆಂಬ ತ್ರಿವಿಧ ಯಜ್ಞೇಶ್ವರರಂತೆ ಪ್ರಕಾಶಿಸುತ್ತಿದ್ದರು.॥17॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ನೂರ ಎರಡನೆಯ ಸರ್ಗ ಪೂರ್ಣವಾಯಿತು. ॥102॥
</details>
