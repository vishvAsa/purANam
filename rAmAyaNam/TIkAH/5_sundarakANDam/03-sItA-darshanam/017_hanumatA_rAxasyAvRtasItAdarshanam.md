+++
title = "०१७ हनुमता राक्षस्यावृतसीतादर्शनम्"
title_english = "017 Hanuma sees Seetha with ogresses"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-017-Hanuma_sees_Seetha_with_ogresses.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/5_sundarakANDam/03-sItA-darshanam/017_hanumatA_rAxasyAvRtasItAdarshanam.md">
<details><summary><h3>IITK ...{Loading}...</h3></summary>

Hanuman experiences the presence of ogresses hiding on the Simsupa tree.



#### श्लोकः
##### मूलम्
ततः कमुदषण्डाभो निर्मलं निर्मलोदयः।  
प्रजगाम नभश्चन्द्रो हंसो नीलमिवोदकम्॥5.17.1॥

##### शब्दार्थः
ततः thereafter, कुमुदषण्डाभः shining like a bed of lilies, निर्मलोदयः risen stainless, चन्द्रः Moon, हंसः swan, नीलम् blue, उदकम् इव like water, निर्मलम्  clear, नभः sky, प्रजगाम reached.

##### आङ्ग्लानुवादः
Then the Moon shining like a bed of lilies rose stainless, ascended the clear sky and looked like a swan swimming through blue water.



#### श्लोकः
##### मूलम्
साचिव्यमिव कुर्वन् स प्रभया निर्मलप्रभः।  
चन्द्रमा रश्मिभिश्शीतैस्सिषेवे पवनात्मजम्॥5.17.2॥

##### शब्दार्थः
निर्मलप्रभः clear light, सः चन्द्रमाः the Moon, प्रभया by his brightness, साचिव्यम् ministered, कुर्वन्निव like one who wished to render, शीतैः with cool, रश्मिभिः rays, पवनात्मजम् son of the Windgod, सिषेवे refreshed.

##### आङ्ग्लानुवादः
The Moon shed clear lightas if with his brightness and his cool rays he wished to refresh the son of the Windgod.



#### श्लोकः
##### मूलम्
स ददर्श ततः सीतां पूर्णचन्द्रनिभाननाम्।  
शोकभारैरिव न्यस्तां भारैर्नावमिवाम्भसि॥5.17.3॥

##### शब्दार्थः
ततः then, सः he, पूर्णचन्द्रनिभाननाम् whose face was like the fullmoon, भारैः with heavy, अम्भसि in water, न्यस्ताम् placed, नावमिव like the boat, शोकभारैः under the burden of sorrow, इव as if, सीताम् at Sita, ददर्श saw.

##### आङ्ग्लानुवादः
Then he saw Sita whose face shone like the fullmoon. But she was as though sinking  
under the burden of sorrow, like a boat with heavy load sinking in water.



#### श्लोकः
##### मूलम्
दिदृक्षमाणो वैदेहीं हनुमान्मारुतात्मजः।  
स ददर्शाविदूरस्था राक्षसीर्घोरदर्शनाः॥5.17.4॥  
एकाक्षीमेककर्णां च कर्णप्रावरणां तथा।  
अकर्णां शङ्कुकर्णां च मस्तकोच्छ्वासनासिकाम्॥5.17.5॥  
अतिकायोत्तमाङ्गीं च तनुदीर्घशिरोधराम्।  
ध्वस्तकेशीं तथाऽकेशीं केशकम्बलधारिणीम्॥5.17.6॥  
लम्बकर्णललाटां च लम्बोदरपयोधराम्।  
लम्बोष्ठीं चुबुकोष्ठीं च लम्बास्यां लम्बजानुकाम्॥5.17.7॥  
ह्रस्वां दीर्घां तथा कुब्जां विकटां वामनां तथा।  
करालां भुग्नवक्त्रां च पिङ्गाक्षीं विकृताननाम्॥5.17.8॥

##### शब्दार्थः
वैदेहीम् at Vaidehi, दिदृक्षमाणः eager to see, मारुतात्मजः son of the Windgod, सः हनुमान् that Hanuman, अविदूरस्थाः close by, घोरदर्शनाः of dreadful appearance, राक्षसीः shedemons, ददर्श saw, एकाक्षीम् oneeyed ogress, एककर्णां च one ogress having one ear, तथा so also, कर्णप्रावरणाम् ears covering the body, अकर्णाम् without ears, शङ्कुकर्णां च with pointed ears, मस्तकोच्छवासनासिकाम् one was breathing through the nose on head, तनुदीर्घशिरोधराम् one having thin and long neck, ध्वस्तकेशीम् one whose hair had eroded, तथा likewise, अकेशीम् one hairless, केशकम्बलधारिणीम् another who had hair covering like a blanket, लम्बकर्णललाटां च with ears hanging on the forehead, लम्बोष्ठीम् with hanging big lips, चुबुकोष्ठीं च one with lips extending up to chin, लम्बास्याम् one with a long face, लम्बजानुकाम् one with long knees sticking out, ह्रस्वाम् a pigmy, दीर्घाम् a tall one, तथा likewise, कुब्जाम् a humpbacked, विकटाम् of ugly looks, वामनाम् one dwarf, तथा similarly, करालाम् one having a gaping mouth, भुग्नवक्त्रां च one with distorted  face, पिङ्गाक्षीम् one with brown eyes, विकृताननाम् one of deformed face.

##### आङ्ग्लानुवादः
While Hanuman was eager to observe Sita he saw many shedemons in ugly appearance close by her. One of them was oneeyed, another with a single ear, a third had ears covering the body, yet another had pointed (spikelike) ears, one was breathing through the nose on the head, one had long thin neck, one was hairless another had hair covering like a blanket. One of them had hanging ears on the forehead, another had big hanging lips, still another had long lips hanging  up to the chin. So also one had protruding knees, one stunted, one tall, another had lips extending up to her chin, yet another was longfaced and another had long knees. There was one pigmy, one tall, one was humpbacked and another a dwarf.Similarly an ugly looking one, another with gaping mouth, still another with a distorted face, one with yellow eyes and one of deformed face were seen.



#### श्लोकः
##### मूलम्
विकृताः पिङ्गलाः कालीः क्रोधनाः कलहप्रियाः।  
कालायसमहाशूलकूटमुद्गरधारिणीः॥5.17.9॥  
वराहमृगशार्दूलमहिषाजशिवामुखीः।  
गजोष्ट्रहयपादीश्च निखातशिरसोऽपराः॥5.17.10॥  
एकहस्तैकपादाश्च खरकर्ण्यश्वकर्णिकाः।  
गोकर्णीर्हस्तिकर्णीश्च हरिकर्णीस्तथापराः॥5.17.11॥  
अनासा अतिनासाश्च तिर्यङ्नासा विनासिकाः।  
गजसन्निभनासाश्च ललाटोच्छवासनासिकाः॥5.17.12॥  
हस्तिपादा महापादा गोपादाः पादचूलिकाः।  
अतिमात्रशिरोग्रीवा अतिमात्रकुचोदरीः॥5.17.13॥  
अतिमात्रास्यनेत्राश्च दीर्घजिह्वानखास्तथा।  
अजामुखीर्हस्तिमुखीर्गोमुखीस्सूकरीमुखीः॥5.17.14॥  
हयोष्ट्रखरवक्त्राश्च राक्षसीर्घोरदर्शनाः।  
शूलमुद्गरहस्ताश्च क्रोधनाः कलहप्रियाः॥5.17.15॥  
कराला धूम्रकेशीश्च राक्षसीर्विकृताननाः।  
पिबन्तीः सततं पानं सदा मांससुराप्रियाः॥5.17.16॥  
मांसशोणितदिग्धाङ्गीर्मांसशोणितभोजनाः।  
ता ददर्श कपिश्रेष्ठो रोमहर्षणदर्शनाः॥5.17.17॥  
स्कन्धवन्तमुपासीनाः परिवार्य वनस्पतिम्।

##### शब्दार्थः
विकृताः of disfigured body, पिङ्गलाः brownhued, कालीः dark, क्रोधनाः angry, कलहप्रियाः quarrelsome, कालायसमहाशूलकूटमुद्गरधारिणीः holding spears, mallets and warhammers of black iron, वराहमृगशार्दूलमहिषाजशिवामुखीः having faces like boar, deer, tiger buffalo, goat, jackal, गजोष्ट्रहयपादीः च with feet like those of elephants, camels and horses, निखातशिरसः head sunk into the trunk , अपराः others, एकहस्तैकपादाश्च some having one hand and one leg, खरकर्ण्यश्वकर्णिकाः some having ears of a donkey or horse, गोकर्णीः women with ears like cow's, हस्तिकर्णीश्च those with elephant ears, तथा likewise, हरिकर्णीः having ears like that of monkeys, अपराः and others, अनासाः without nose, अतिनासाश्च with a big nose, तिर्यङ्नासाः with crooked, flat, horizontal nose, विनासिकाः nose without nostrils, गजसन्निभनासाश्च with the nose of an elephant, ललाटोच्छ्वासनासिकाः with nostrils on the forehead, हस्तिपादाः  with elephant feet, महापादाः with huge feet, गोपादाः with feet like cows' hoofs, पादचूलिकाः with hair grown on feet, अतिमात्रशिरोग्रीवाः having huge head and neck, अतिमात्रकुचोदरीः having heavy breasts, bellies, अतिमात्रास्यनेत्राश्च having large and uneven mouths and eyes, दीर्घजिह्वानखाः having long nails and tongues, तथा similarly, अजामुखीः having goat's face, हस्तिमुखीः having elephant face, गोमुखीः cow's face, सूकरीमुखीः women with faces of a pig, हयोष्ट्रखरवक्त्राश्च like the face of a horse, a camel or a donkey, घोरदर्शनाः women of terrific form, राक्षसीः shedemons, शूलमुद्गरहस्ताश्च armed with iron crowbars and tridents, क्रोधनाः angry ones, कलहप्रियाः quarrelsome, करालाः with uneven gaping mouths, धूम्रकेशीश्च with smokecoloured hair, विकृताननाः having distorted faces, सततम् ever, पानम् drink, पिबन्तीः drinking, सदा always, मांससुराप्रियाः women fond of meat and drinks, मांसशोणितदिग्धाङ्गीः whose bodies were smeared with blood and flesh, मांसशोणितभोजनाः who feed on flesh and blood, रोमहर्षणदर्शनाः who look horripilating, स्कन्धवन्तम् with a massive trunk, वनस्पतिम् of tree, परिवार्य having surrounded, उपासीनाः seated, ताः those, राक्षसीः female demons, कपिश्रेष्ठः best of the monkeys, ददर्श saw.

##### आङ्ग्लानुवादः
Hanuman, the leader of the monkeys saw there shedemons of several distorted forms. Some were brown in colour and some black and some quarrelsome some holding spears, mallets and hammers of black iron, some with faces like boars, deer, tigers, goats and jackals feet like those of elephants, camels and horses, some had their head sunk into the trunk, others having one hand or one leg likewise some having ears like that of a donkey or a horse or a cow some with elephant ears and some with monkey ears some with big nose, without nose,with crooked nose and some without nostrils breathing through their forehead and some with the trunk of an elephant. Some with elephantfeet, with huge feet, and feet like that of cows and some with hair on their feet. There were some with huge heads and necks, some having large breasts, bellies, some with hanging breasts, and some with long nails and tongues. Similarly there were some having faces of goats, mouths of horses, camels or donkeys. They were terrifying, armed with iron crowbars and tridents. Some were wrathful, some with uneven gaping mouth, and some with smoky hair and distorted faces. They were always found drinking, smeared with flesh and blood and feeding on flesh and blood. Their appearance was horripilating. All of them were seated around the trunk of massive tree.



#### श्लोकः
##### मूलम्
तस्याधस्ताच्च तां देवीं राजपुत्रीमनिन्दिताम्॥5.17.18॥  
लक्षयामास लक्ष्मीवान् हनुमान् जनकात्मजाम्।

##### शब्दार्थः
लक्ष्मीवान् illustrious, हनुमान् Hanuman, तस्य of that, अधस्तात् under that (tree), राजपुत्रीम् princess, जनकात्मजाम् Janaka's daughter, अनिन्दिताम् blameless, तां देवीम् that queen, लक्षयामास watched her.

##### आङ्ग्लानुवादः
The illustrious Hanuman watched the blameless princess Janaki who was seated under that tree.



#### श्लोकः
##### मूलम्
निष्प्रभां शोकसन्तप्तां मलसङ्कुलमूर्धजाम्॥5.17.19॥  
क्षीणपुण्यां च्युतां भूमौ तारां निपतितामिव।

##### शब्दार्थः
निष्प्रभाम् lady shorn of lustre, शोकसन्तप्तान् tromented with grief, मलसङ्कुलमूर्धजाम् with dishevelled filled with dust, क्षीणपुण्याम् merits exhausted, च्युताम् slipped, भूमौ on the land, निपतिताम् fallen, तारामिव like meteor.

##### आङ्ग्लानुवादः
Shorn of lustre, unkempt hair filled with dust, she appeared like a meteor slipped and fallen on land, merits exhausted.



#### श्लोकः
##### मूलम्
चारित्रव्यपदेशाढ्यां भर्तृदर्शनदुर्गताम्॥5.17.20॥  
भूषणैरुत्तमैर्हीनां भर्तृवात्सल्यभूषणाम्।

##### शब्दार्थः
चारित्रव्यपदेशाढ्याम् having high reputation for her chastity, भर्तृदर्शनदुर्गताम् distressed, yearning to see her husband, उत्तमैः excellent, भूषणैः with ornaments, हीनाम् deprived, भर्तृवात्सल्य husband's love, भूषणाम् adorned.

##### आङ्ग्लानुवादः
She was rich by  her reputation for chastity but poor as she yearned to see her husband. Though devoid of all excellent ornaments, she looked adorned with love for her husband.



#### श्लोकः
##### मूलम्
राक्षसाधिपसंरुद्धां बन्धुभिश्च विना कृताम्॥5.17.21॥  
वियूथां सिंहसंरुद्धां बद्धां गजवधूमिव।

##### शब्दार्थः
राक्षसाधिपसंरुद्धाम् besieged by the demon king, बन्धुभिः विना च without near and dear, कृताम् done, वियूथाम् separated from its herd, सिंहसंरुद्धाम् besieged by lions, बद्धाम् fettered, गजवधूमिव like a female elephant.

##### आङ्ग्लानुवादः
Besieged by the demon king, deprived of her near and dear ones, Sita was looking like a fettered female elephant separated from its herd and besieged by lions.



#### श्लोकः
##### मूलम्
चन्द्ररेखां पयोदान्ते शारदाभ्रैरिवावृताम्॥5.17.22॥  
क्लिष्टरूपामसंस्पर्शादयुक्तामिव वल्लकीम्।

##### शब्दार्थः
पयोदान्ते at the close of the rainy season, शारदाभ्रैः by the autumnal clouds, आवृताम् covered, चन्द्ररेखामिव like the crescent Moon, असंस्पर्शात् being untouched, क्लिष्टरूपाम् a lady in faint form, अयुक्ताम् not used, वल्लकीमिव like the lute.

##### आङ्ग्लानुवादः
She appeared like a streak (crescent) of Moon covered by autumnal clouds at the close of the rainy season. She looked haggard since she was out of contact with her husband an unused lute with its strings let loose.



#### श्लोकः
##### मूलम्
सीतां भर्तृवशे युक्तामयुक्तां राक्षसीवशे॥5.17.23॥  
अशोकवनिकामथ्ये शोकसागरमाप्लुताम्।  
ताभिः परिवृतां तत्र सग्रहामिव रोहिणीम्॥5.17.24॥  
ददर्श हनुमान् देवीं लतामकुसुमामिव।

##### शब्दार्थः
हनुमान् Hanuman, भर्तृवशे under the hold of the husband, युक्ताम् proper, राक्षसीवशे fallen under the sway of shedemons, अयुक्ताम् not proper, अशोकवनिकामध्ये in the midst of Ashoka grove, शोकसागरम् ocean of sorrow, आप्लुताम् drowned, तत्र there, ताभिः by the women, परिवृताम् surrounded, सग्रहाम् by unpropitious planets, रोहिणीमिव like the Rohini, आकुसुमाम् without blossoming, लतामिव like the creeper, देवीम् noble lady, सीताम् Sita, ददर्श saw.

##### आङ्ग्लानुवादः
She deserves to be with Rama, but had fallen under the sway of shedemons. Sitting in the midst of Ashoka grove she was like a creeper without blossoms. Immersed in the ocean of sorrow the noble lady was like the star Rohini surrounded by unpropitious planets.



#### श्लोकः
##### मूलम्
सा मलेन च दिग्धाङ्गी वपुषा चाप्यलङ्कृता॥5.17.25॥  
मृणाली पङ्कदिग्धेव विभाति न विभाति च।

##### शब्दार्थः
मलेन with dirt, दिग्धाङ्गी a lady with daubed limbs, वपुषा चापि her self, अलङ्कृता decorated with ornaments, सा she, पङ्कदिग्धा lotus smeared with mud, मृणालीव a lotus fibre, विभाति shines, न विभाति च had no brightness also.

##### आङ्ग्लानुवादः
Even though she was daubed with dirt, and had no ornaments on her, she looked bright like a lotus fibre smeared with mud.



#### श्लोकः
##### मूलम्
मलिनेन तु वस्त्रेण परिक्लिष्टेन भामिनीम्॥5.17.26॥  
संवृतां मृगशाबाक्षीं ददर्श हनुमान् कपिः।  
तां देवीं दीनवदनामदीनां भर्तृतेजसा॥5.17.27॥  
रक्षितां स्वेन शीलेन सीतामसितलोचनाम्।

##### शब्दार्थः
कपिः vanara, हनुमान् Hanuman, परिक्लिष्टेन with a crushed, मलिनेन with a soiled, वस्त्रेण with a cloth, संवृताम् covered, मृगशाबाक्षीम् fawneyed lady, दीनवदनाम् a lady with a pathetic face, भर्तृतेजसा with her husband's prowess, अदीनाम् not dejected, स्वेन with her own, शीलेन character, conduct, रक्षिताम् protected, असितलोचनाम् blackeyed one, भामिनीम् beautiful lady, ताम्  her, देवीं सीताम् devi Sita, ददर्श saw.

##### आङ्ग्लानुवादः
Hanuman saw the fawneyed lady clad in crushed and soiled clothes with a pathetic face. She felt no dejection when she thought of her husband's prowess. The blackeyed beauty was protected by her own chastity.



#### श्लोकः
##### मूलम्
तां दृष्ट्वा हनुमान् सीतां मृगशाबनिभेक्षणाम्।  
मृगकन्यामिव त्रस्तां वीक्षमाणां समन्ततः॥5.17.28॥  
दहन्तीमिव निःश्वासैर्वृक्षान् पल्लवधारिणः।  
संघातमिव शोकानां दुःखस्योर्मिमिवोत्थिताम्॥5.17.29॥

##### शब्दार्थः
हनुमान् Hanuman, मृगशाबनिभेक्षणाम् fawneyed one (doeeyed), त्रस्ताम् frightened lady, मृगकन्यामिव like a female deer, समन्ततः in all directions, वीक्षमाणाम् was looking, पल्लवधारिणः with sprouts, वृक्षान् trees, निःश्वासैः sighing,दहन्तीमिव as if burning, शोकानाम् of sorrows, सङ्घातमिव like a mass, उत्थिताम् arisen, दुःखस्य sorrow's, ऊर्मिमिव like a wave, उत्थितां rise, तां सीताम् that Sita, दृष्ट्वा seeing.

##### आङ्ग्लानुवादः
Seeing the fawneyed Sita, a frightened female deer  looking all around (as if for some help) sighing hot breath, was as though burning the trees having tender leaves with her hot sighs. She looked like a collective mass of all sorrows, a high tide of suffering.



#### श्लोकः
##### मूलम्
तां क्षमां सुविभक्ताङ्गी विनाभरणशोभिनीम्॥5.17.30॥  
प्रहर्षमतुलं लेभे मारुतिः प्रेक्ष्य मैथिलीम्।

##### शब्दार्थः
क्षमाम् tolerant lady, सुविभक्ताङ्गीम् a lady with beautiful limbs, विनाभरणशोभिनीम् shining even though she did not wear (many) ornaments, तां मैथिलीम् that Mythili, प्रेक्ष्य on observing, मारुतिः Maruti, अतुलम् immeasuarable, प्रहर्षम् joy, लेभे obtained.

##### आङ्ग्लानुवादः
She was a tolerant lady. She had beautiful limbs which looked splendid even though she was not wearing ornaments. Hanuman experienced immeasurable joy on seeing Mythili.



#### श्लोकः
##### मूलम्
हर्षजानि च सोऽश्रूणि तां दृष्ट्वा मदिरेक्षणाम्।  
मुमुचे हनुमांस्तत्र नमश्चक्रे च राघवम्॥5.17.31॥

##### शब्दार्थः
हनुमान् Hanuman, मदिरेक्षणाम् with eyes intoxicating, ताम् her, तत्र there, दृष्ट्वा seeing, हर्षजानि arising due to joy, अश्रूणि tears, मुमुचे shed, राघवम् to Rama, नमश्चक्रे च paid obeisance.

##### आङ्ग्लानुवादः
Seeing that lady with eyes intoxicating, Hanuman shed tears of joy. At once he paid obeisance to Rama. (thinking he could trace Sita at last).



#### श्लोकः
##### मूलम्
नमस्कृत्वा च रामाय लक्ष्मणाय च वीर्यवान्।  
सीतादर्शनसंहृष्टो हनुमान् संवृतोऽभवत्॥5.17.32॥

##### शब्दार्थः
सीतादर्शनसंहृष्टः joyful for having seen Sita, वीर्यवान् heroic one, हनुमान् Hanuman, रामाय to Rama, लक्ष्मणाय च and Lakshmana, नमस्कृत्वा having offered salutations, संवृतः covered himself, अभवत् remained.

##### आङ्ग्लानुवादः
Heroic Hanuman felt happy when he saw Sita. He offered salutations to Rama and Lakshmana at heart and covered himself (with the leaves of the Simsupa tree) and waited.  

#### समाप्तिः
 श्रीमद्रामायणे वाल्मीकीय आदिकाव्ये सुन्दरकाण्डे सप्तदशस्सर्गः।  
Thus ends the seventeenth sarga of Sundarakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/5_sundarakANDam/03-sItA-darshanam/017_hanumatA_rAxasyAvRtasItAdarshanam.md">
<details><summary><h3>भूषणम् ...{Loading}...</h3></summary>



ततः कुमुदषण्डाभो निर्मलो निर्मलं स्वयम् ।  

प्रजगाम नभश्चन्द्रो हंसो नीलमिवोदकम्  ॥  ५।१७।१ ॥   

साचिव्यमिव कुर्वन् स प्रभया निर्मलप्रभः ।  

चन्द्रमा रश्मिभिः शीतैः सिषेवे पवनात्मजम्  ॥  ५।१७।२ ॥   

तत इत्यादि । प्रजगाम प्रकर्षेण जगाम, आकाशपरभागं प्राप्त इत्यर्थः  ॥ 
५।१७।१२ ॥   

  

स ददर्श ततः सीतां पूर्णचन्द्रनिभाननाम् ।  

शोकभारैरिव न्यस्तां भारैर्नावमिवाम्भसि  ॥  ५।१७।३ ॥   

स इति । शोकभारैर्न्यस्तामिव आक्रान्तामिव स्थिताम् । अत एव भारैर्न्यस्ता
नावमिव स्थिताम्  ॥  ५।१७।३ ॥   

  

दिदृक्षमाणो वैदेहीं हनुमान् मारुतात्मजः ।  

स ददर्शाविदूरस्था राक्षसीर्घोरदर्शनाः  ॥  ५।१७।४ ॥   

एकाक्षीमेककर्णां च कर्णप्रावराणां तथा ।  

अकर्णां शङ्कुकर्णां च मस्तकीच्छ्वासनासिकाम्  ॥  ५।१७।५ ॥   

अतिकायोत्तमाङ्गीं च तनुदार्घशिरोधराम् ।  

ध्वस्तकेशीं तथा ऽकेशीं केशकम्बलधारिणीम्  ॥  ५।१७।६ ॥   

दिदृक्षमाण इत्यादि । कर्णौ प्रावरणे शिरस आच्छादकौ यस्याः सा कर्णप्रावरणा
ताम् । शङ्कुवत्कर्णौ यस्यास्तां शङ्कुकर्णाम् । मस्तकोच्छ्वासनासिकाम्
ऊर्ध्वमुखनासिकामित्यर्थः  ॥  ५।१७।४६ ॥   

  

लम्बकर्णललाटां च लम्बोदरपयोधराम् ।  

लम्बोष्ठीं चुबुकोष्ठीं च लम्बास्यां लम्बजानुकाम्  ॥  ५।१७।७ ॥   

अतिकायोत्तमाङ्गीम् । अत्रातिकायशब्देन महत्त्वमुच्यते ।
महाशिरस्कामित्यर्थः । ध्वस्तकेशीं स्वल्पकेशीम् । अकेशीम् अनुत्पन्नकेशीम्
। केशकम्बलधारिणीं कम्बलरूपकेशधारिणीम् । लम्बे कर्णललाटे यस्यास्सा
लम्बकर्णललाटा ताम्  ॥  ५।१७।७ ॥   

  

ह्रस्वदीर्घां तथा कुब्जां विकटां वामनां तथा ।  

करालां भुग्नवक्त्रां च पिङ्गाक्षीं विकृताननाम्  ॥  ५।१७।८ ॥   

ह्रस्वदीर्घाम् अधःकाये ऊर्ध्वकाये च क्वचित् ह्रस्वां
क्वचिद्दीर्घामित्यर्थः । कुब्जां स्थगुमतीम् । विकटां स्थूलजङ्घाम् ।
करालां दन्तुराम् । " करालो दन्तुरे तुङ्गे" इत्यमरः । भुग्नवक्त्रां
निम्नवक्त्राम् । विकृताननां नासिकोष्ठविरहिताननामित्यर्थः । एतदन्तस्य
पूर्वेण ददर्शेत्यनेनान्वयः । । ४।१७।८  ॥   

  

विकृताः पिङ्गलाः कालीः क्रोधनाः कलहप्रियाः ।  

कालायसमहाशूलकृटमुद्गरधारिणीः  ॥  ५।१७।९ ॥   

विकृता इत्यादेरुत्तरेण ददर्शेत्यनेनान्वयः । एता एकाक्ष्यादि राक्षसीभ्यो
ऽन्याः । विकृताः विकृतवेषाः  ॥  ४।१७।९ ॥   

  

वराहमृगशार्दूलमहिषाजशिवामुखीः ।  

गजोष्ट्रहयपादीश्च निखातशिरसो ऽपराः  ॥  ५।१७।१० ॥   

निखातशिरसः गात्रान्तर्वर्तिशिरसः  ॥  ५।१७।१० ॥   

  

एकहस्तैकपादाश्च खरकर्ण्यः श्वकर्णिकाः ।  

गोकर्णीर्हस्तिकर्णीश्च हरिकर्णीस्तथा ऽपराः  ॥  ५।१७।११ ॥   

अनासा अतिनासाश्च तिर्यङ्नासा विनासिकाः ।  

गजसन्निभनासाश्च ललाटोच्छ्वासनासिकाः  ॥  ५।१७।१२ ॥   

हरिकर्णीः कपिकर्णीः  ॥  ५।१७।१११२ ॥   

  

हस्तिपादा महापादा गोपादाः पादचूडिकाः ।  

अतिमात्रशिरोग्रीवा अतिमात्रकुचोदरीः  ॥  ५।१७।१३ ॥   

अतिमात्रास्यनेत्रश्च दीर्घजिह्वानखास्तथा ।  

अजामुखीर्हस्तिमुखीर्गोमुखीः सूकरीमुखीः  ॥  ५।१७।१४ ॥   

हयोष्ट्रखरवक्त्राश्च राक्षसीर्घोरदर्शनाः ।  

शूलमुद्गरहस्ताश्च क्रोधनाः कलहप्रियाः  ॥  ५।१७।१५ ॥   

पादे चूडिका यासां ताः पादचूडिकाः । "शिखा चूडा केशपाशी " इत्यमरः  ॥ 
५।१७।१३१५ ॥   

  

कराला धूम्रकेशीश्च राक्षसीर्विकृताननाः ।  

पिबन्तीः सततं पानं सदा मांससुराप्रियाः  ॥  ५।१७।१६ ॥   

मांसशोणितदिग्धाङ्गीर्मांसशोणितभोजनाः ।  

ता ददर्श कपिश्रेष्ठो सोमहर्षणदर्शनाः ।  

स्कन्धवन्तमुपासीनाः परिवार्य वनस्पतिम्  ॥  ५।१७।१७ ॥   

राक्षसीर्विकृतानना इत्यत्र पुनः राक्षसीपदमविस्मरणार्थम्  ॥  ५।१७।१६१७ ॥   

  

तस्याधस्ताच्च तां देवीं राजपुत्रीमनिन्दिताम् ।  

लक्षयामास लक्ष्मीवान् हनुमान् जनकात्मजाम्  ॥  ५।१७।१८ ॥   

निष्प्रभां शोकसन्तप्तां मलसङ्कुलमूर्धजाम्  ॥  ५।१७।१९ ॥   

लक्ष्मीवान् सीतादर्शनजनितशोभायुक्तः  ॥  ५।१७।१८१९ ॥   

  

क्षीणपुण्यां च्युतां भूमौ तारां निपतितामिव ।  

चारित्रव्यपदेशाढ्यां भर्तृदर्शनदुर्गताम्  ॥  ५।१७।२० ॥   

च्युतां स्थानाच्चलिताम् । चारित्रव्यपदेशाढ्यां
पतिव्रताधर्माचरणख्यातिसम्पन्नाम् । भर्तृदर्शनेन दुर्गतां दरिद्राम्,
भर्तृदर्शनरहितामित्यर्थः  ॥  ५।१७।२० ॥   

  

भूषणैरुत्तमैर्हीनां भर्तृवात्सल्यभूषणाम् ।  

राक्षसाधिपसंरुद्धां बन्धुभिश्च विनाकृताम्  ॥  ५।१७।२१ ॥   

भर्तृवात्सल्यभूषणां वात्सल्यपदमत्र स्नेहमात्रवाचि  ॥  ५।१७।२१ ॥   

  

वियूथां सिंहसंरुद्धां बद्धां गजवधूमिव ।  

चन्द्ररेखां पयोदान्ते शारदाभ्रैरिवावृताम् ।  

क्लुष्टरूपामसंस्पर्शादयुक्तामिव वल्लकीम् ।  ॥  ५।१७।२२ ॥   

पयोदान्ते वर्षान्ते । चन्द्ररेखायाः स्पष्टास्पष्टत्वद्योतनायेदं विशेषणम्
। असंस्पर्शात् उद्वर्तनादिसंस्कारराहित्यात् । अयुक्ताम्
अनारोपिततन्त्रीम् । वल्लकीं वीणाम्  ॥  ५।१७।२२ ॥   

  

सीतां भर्तृवशे युक्तामयुक्तां राक्षसीवशे  ॥  ५।१७।२३ ॥   

अशोकवनिकामध्ये शोकसागरमाप्लुताम् ।  

ताभिः परिवृतां तत्र सग्रहामिव रोहिणीम्  ॥  ४।१७।२४ ॥   

सीतामित्यादिपरशेषः । राक्षसीवशे अयुक्ताम् अनवस्थिताम्,
तद्वचनान्यश्रृण्वन्तीमित्यर्थः  ॥  ५।१७।२३२४ ॥   

  

ददर्श हनुमान् देवीं लतां कुसुमितामिव ।  

सा मलेन च दिग्धाङ्गी वपुषा चाप्यलङ्कृता ।  

मृणाली पङ्कदिग्धेव विभाति न विभाति च  ॥  ५।१७।२५ ॥   

लतां कुसुमितामिव तथा दर्शनीयामित्यर्थः  ॥  ५।१७।२५ ॥   

  

मलिनेन तु वस्त्रेण परिक्लिष्टेन भामिनीम्  ॥  ५।१७।२६ ॥   

संवृतां मृगशावाक्षीं ददर्श हनुमान् कपिः ।  

तां देवीं दीनवदनामदीनां भर्तृतेजसा ।  

रक्षितां स्वेन शीलेन सीतामसितलोचनाम्  ॥  ५।१७।२७ ॥   

मलिनेनेत्यादिश्लोकद्वमेकं वाक्यम्  ॥  ५।१७।२६२७ ॥   

  

तां दृष्ट्वा हनुमान् सीतां मृगशावनिभेक्षणाम्  ॥ ।१७।२८ ॥   

मृगकन्यामिव त्रस्तां वीक्षमाणां समन्ततः ।  

दहन्तीमिव निःश्वासैर्वृक्षान् पल्लवधारिणः  ॥  ५।१७।२९ ॥   

ता क्षमां सुविभक्ताङ्गीं विनाभरणशोभिनीम् ।  

प्रहर्षमतुलं लेभे मारुतिः प्रेक्ष्य मैथिलीम्  ॥  ५।१७।३० ॥   

तामित्यादिश्लोकत्रयमेकं वाक्यम् । क्षमां क्षमामिव स्थिताम् ।
निगीर्याध्यवसानादभेदोक्तिः । तां दृष्ट्वा तां
प्रेक्ष्येत्यनयोर्विशेषणविशेष्यभेदान्न पौनरुक्त्यम् ।
दूरप्रयुक्तस्यानुस्मरणार्थं वा पुनरुक्तिः  ॥  ५।१७।२८३० ॥   

  

हर्षजानि च सो ऽश्रूणि तां दृष्ट्वा मदिरेक्षणाम् ।  

मुमोच हनुमांस्तत्र नमश्चक्रे च राघवम्  ॥  ५।१७।३१ ॥   

हर्षजानीति । राघवं नमश्चक्रे । उपपदविभक्त्यपेक्षया
कारकविभक्तेर्बलीयस्त्वान्नमस्करोति देवानित्यादाविव द्वितीया  ॥ 
५।१७।३१ ॥   

  

नमस्कृत्वा स रामाय लक्ष्मणाय च वीर्यवान् ।  

सीतादर्शनसंहृष्टो हनुमान् संवृतो ऽभवत्  ॥  ५।१७।३२ ॥   

इत्यार्षे श्रीरामायणे वाल्मीकीये आदिकाव्ये श्रीमत्सुन्दरकाण्डे सप्तदशः
सर्गः  ॥  ५।१७ ॥   

नमस्कृत्वेति । संवृतः राक्षस्यदर्शनाय शिंशुपापर्णैर्गूढो ऽभूत्  ॥ 
५।१७।३२ ॥   

इति श्रीगोविन्दराजविरचिते श्रीरामायणभूषणे श्रृङ्गारतिलकाख्याने
सुन्दरकाण्डव्याख्याने सप्तदशः सर्गः  ॥  ५।१७ ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/5_sundarakANDam/03-sItA-darshanam/017_hanumatA_rAxasyAvRtasItAdarshanam.md">
<details><summary><h3>शिरोमणी ...{Loading}...</h3></summary>



हनुमत्कर्तृकस्पष्टदर्शनं वर्णयितुमाह तत इति । कुमुदखण्डाभः
कुमुदसमूहसदृशः निर्मलोदयः चन्द्रः निर्मलं नभः प्रजगाम । तत्र दृष्टान्तः,
हंसो नीलमुदकमिव  ॥  ५।१७।१  ॥   

  

साचिव्यमिति । शीतै रश्मिभिरुपलक्षितः निर्मलप्रभश्चन्द्रमाः प्रभया
स्वकान्त्या साचिव्यं साहाय्यमिव कुर्वन् पवनात्मजं सिषेवे  ॥  ५।१७।२  ॥   

  

स इति । स हनूमान् शोकभारैः न्यस्तां नतामिव अत एव भारैर्न्यस्तामम्भसि
नावमिव प्रतीयमानां सीतां ददर्श  ॥  ५।१७।३  ॥   

  

दिदृक्षमाण इति । वैदेहीं दिदृक्षमाणो ऽत्यन्तमवलोकनेच्छुः हनूमान्
अविदूरस्थाः राक्षसीः ददर्श  ॥  ५।१७।४  ॥   

  

दर्शनप्रकारमाह एकेत्यादिभिः । एकाक्षीप्रभृतीः रोमहर्शणदर्शनाः ताः
राक्षसीः ददर्श । तस्य शिंशुपाभिधतरोः अधस्तात् देवीं सीतां च ददर्श । तत्र
कर्णावेव प्रावरणौ शरीराच्छादकौ यस्याः अतविशालकर्णविशिष्टामित्यर्थः,
मस्तके उच्छ्वासहेतुभूतनासिका यस्यास्तां तन्वी सूक्ष्मा दीर्घा स्थूला
शिरोधरा ग्रीवा यस्यास्तां चिबुकौ चिबुकसंबद्धौ ओष्ठौ यस्यास्ताम्  ॥ 
५।१७।५  ॥   

  

निखातशिरसः कबन्धवत् उरःप्रदेशप्राप्तशिरसः किंच निखातेन खातविशेषेण
युक्तानि शिरांसि यासां ताः हरेः सिंहस्येव कर्णौ यासां पादचूलिकाः पादयोः
संल्लग्नाः चूलाः शिरःकेशाः यासां ताः सुरामांसानि सदा प्रियाणि यासाम् अत
एव पानं मद्यादि सततं पिबन्तीःस्कन्धवन्तं वनस्पतिं परिवार्य उपासीना
इत्यर्थः । चतुर्दशश्लोका एकान्वयिनः  ॥  ५।१७।६१८  ॥   

  

लक्षयामासेति । हनूमन् शोकसंतप्तां निष्प्रभां जनकात्मजां लक्षयामास  ॥ 
५।१७।१९  ॥   

  

तामेव वर्णयन्नाह क्षीणेति । क्षीणपुण्याम् अत एव निपतितां तारामिव
चारित्रव्यपदेशेन मुख्याचरणेन आढ्यां भर्तृदर्शनं दुर्गतं दुष्प्रापं
यस्याः तां भर्तृवात्सल्येन पत्युरतिप्रीत्या भूषितां राक्षसाधिपेन
संरुद्धाम् अत एव बन्धुभिर्विनाकृताम् अत एव सिंहसंरुद्धां वियूथां
यूथहीनां बद्धां स्वयूथविषयकातिस्नेहयुक्तां गजवधूमिव पयोदान्ते वर्षापाये
शारदाभ्रैरावृतां चन्द्ररेखामिव असंस्पर्शात् पतिस्पर्शराहित्यात्
क्रिष्टरूपां पराभूतस्वरूपाम् अत एव अयुक्तां वादकहीनां वल्लकीं वीणामिव
भर्तृहिते युक्तां रक्षसां वशे अयुक्ताम् अयोग्यां शोकसागरमाप्लुतां
सग्रहां क्रूरग्रहविशिष्टां रोहिणीमिव ताभिः पूर्वोक्तराक्षसीभिः परिवृताम्
अकुसुमितां कुसुमरहितां लतामिव तां सीतां स हनूमान् ददर्श ।
सार्धश्लोकपञ्चकमेकान्वयि  ॥  ५।१७।२०२४  ॥   

  

सेति । मलेन दिग्धं प्रवृद्धमङ्गं यस्याः सा वपुषा शरीरकान्त्या अलंकृता
पङ्कदिग्धा कर्दमसंलग्ना मृणाली इव विभाति न भाति च । अर्धद्वयमेकान्वयि  ॥ 
५।१७।२५  ॥   

  

मलिनेति । मलिनेन अत एव परिक्लिष्टेन बाधितशोभेन वस्त्रेण संवृतां
मृगशावाक्षीं मृगबालनयनसदृशनयनविशिष्टां दीनवदनां क्षीणमुखां भर्तृतेजसा
रामतेजःस्मरणेन अदीनां दैन्यरहितचित्तां स्वेन स्वकीयेन शीलेन
भर्तृविषयकसमाधिना रक्षिताम् असितलोचनां तां सीतां ददर्श ।
अर्धचतुष्टयमेकान्वयि  ॥  ५।१७।२६,२७  ॥   

  

तामिति । त्रस्तां मृगकन्यामिव समन्ततो वीक्षमाणां निःश्वासैर्वृक्षान्
दहन्तीमिव शोकानां संघातमिव दुःखस्य दुःखोदधेः उत्थितां तामूर्मिमिव
सुविभक्तानि अङ्गानि यस्यास्तां विना ऽ ऽभरणेन शोभिनीं प्रेक्ष्यमैथिलीं
प्रेक्ष्या चासौ मैथिली चेति कर्मधारयस्तां सीतां दृष्ट्वा मारुतिः अतुलं
प्रहर्षं लेभे । श्लोकत्रयमेकान्वयि  ॥  ५।१७।२८३०  ॥   

  

हर्षेति । तां सीतां दृष्ट्वा हर्षजानि अश्रूणि मुमोच राघवं नमश्चक्रे च  ॥ 
५।१७।३१  ॥   

  

नमस्कृत्वेति । सीतादर्शनसंहृष्टो हनूमान् रामाय लक्ष्मणाय च नमस्कृत्वा
संवृतः शाखाविशेषे निलीनो ऽभवत्  ॥  ५।१७।३२  ॥   

  

इति श्रीमद्वाल्मकीयरामायणव्याख्याने रामायणशिरोमणौ सुन्दरकाण्डे सप्तदश
सर्गः  ॥  ५।१७  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/5_sundarakANDam/03-sItA-darshanam/017_hanumatA_rAxasyAvRtasItAdarshanam.md">
<details><summary><h3>तिलकम् ...{Loading}...</h3></summary>
</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/5_sundarakANDam/03-sItA-darshanam/017_hanumatA_rAxasyAvRtasItAdarshanam.md">
<details><summary><h3>द्राविडपाठः ...{Loading}...</h3></summary>



  
ततः कुमुदषण्डाभो निर्मलो निर्मलं स्वयम्।  
प्रजगाम नभश्चन्द्रो हंसो नीलमिवोदकम् ॥ 5.17.1 ॥   
साचिव्यमिव कुर्वन् स प्रभया निर्मलप्रभः।  
चन्द्रमा रश्मिभिः शीतैः सिषेवे पवनात्मजम् ॥ 5.17.2 ॥   
स ददर्श ततः सीतां पूर्णचन्द्रनिभाननाम्।  
शोकभारैरिव न्यस्तां भारैर्नावमिवाम्भसि ॥ 5.17.3 ॥   
दिदृक्षमाणो वैदेहीं हनुमान् मारुतात्मजः।  
स ददर्शाविदूरस्था राक्षसीर्घोरदर्शनाः ॥ 5.17.4 ॥   
एकाक्षीमेककर्णां च कर्णप्रावराणां तथा।  
अकर्णां शङ्कुकर्णां च मस्तकीच्छ्वासनासिकाम् ॥ 5.17.5 ॥   
अतिकायोत्तमाङ्गीं च तनुदार्घशिरोधराम्।  
ध्वस्तकेशीं तथाऽकेशीं केशकम्बलधारिणीम् ॥ 5.17.6 ॥   
लम्बकर्णललाटां च लम्बोदरपयोधराम्।  
लम्बोष्ठीं चुबुकोष्ठीं च लम्बास्यां लम्बजानुकाम् ॥ 5.17.7 ॥   
ह्रस्वदीर्घां तथा कुब्जां विकटां वामनां तथा।  
करालां भुग्नवक्त्रां च पिङ्गाक्षीं विकृताननाम् ॥ 5.17.8 ॥   
विकृताः पिङ्गलाः कालीः क्रोधनाः कलहप्रियाः।  
कालायसमहाशूलकृटमुद्गरधारिणीः ॥ 5.17.9 ॥   
वराहमृगशार्दूलमहिषाजशिवामुखीः।  
गजोष्ट्रहयपादीश्च निखातशिरसोऽपराः ॥ 5.17.10 ॥   
एकहस्तैकपादाश्च खरकर्ण्यः श्वकर्णिकाः।  
गोकर्णीर्हस्तिकर्णीश्च हरिकर्णीस्तथाऽपराः ॥ 5.17.11 ॥   
अनासा अतिनासाश्च तिर्यङ्नासा विनासिकाः।  
गजसन्निभनासाश्च ललाटोच्छ्वासनासिकाः ॥ 5.17.12 ॥   
हस्तिपादा महापादा गोपादाः पादचूडिकाः।  
अतिमात्रशिरोग्रीवा अतिमात्रकुचोदरीः ॥ 5.17.13 ॥   
अतिमात्रास्यनेत्रश्च दीर्घजिह्वानखास्तथा।  
अजामुखीर्हस्तिमुखीर्गोमुखीः सूकरीमुखीः ॥ 5.17.14 ॥   
हयोष्ट्रखरवक्त्राश्च राक्षसीर्घोरदर्शनाः।  
शूलमुद्गरहस्ताश्च क्रोधनाः कलहप्रियाः ॥ 5.17.15 ॥   
कराला धूम्रकेशीश्च राक्षसीर्विकृताननाः।  
पिबन्तीः सततं पानं सदा मांससुराप्रियाः ॥ 5.17.16 ॥   
ता ददर्श कपिश्रेष्ठो सोमहर्षणदर्शनाः।  
स्कन्धवन्तमुपासीनाः परिवार्य वनस्पतिम् ॥ 5.17.17 ॥   
तस्याधस्ताच्च तां देवीं राजपुत्रीमनिन्दिताम्।  
लक्षयामास लक्ष्मीवान् हनुमान् जनकात्मजाम् ॥ 5.17.18 ॥   
निष्प्रभां शोकसन्तप्तां मलसङ्कुलमूर्धजाम् ॥ 5.17.19 ॥   
क्षीणपुण्यां च्युतां भूमौ तारां निपतितामिव।  
चारित्रव्यपदेशाढ्यां भर्तृदर्शनदुर्गताम् ॥ 5.17.20 ॥   
भूषणैरुत्तमैर्हीनां भर्तृवात्सल्यभूषणाम्।  
राक्षसाधिपसंरुद्धां बन्धुभिश्च विनाकृताम् ॥ 5.17.21 ॥   
चन्द्ररेखां पयोदान्ते शारदाभ्रैरिवावृताम्।  
क्लुष्टरूपामसंस्पर्शादयुक्तामिव वल्लकीम् ॥ 5.17.22 ॥   
सीतां भर्तृवशे युक्तामयुक्तां राक्षसीवशे ॥ 5.17.23 ॥   
अशोकवनिकामध्ये शोकसागरमाप्लुताम्।  
ताभिः परिवृतां तत्र सग्रहामिव रोहिणीम् ॥ 5.17.24 ॥   
सा मलेन च दिग्धाङ्गी वपुषा चाप्यलङ्कृता।  
मृणाली पङ्कदिग्धेव विभाति न विभाति च ॥ 5.17.25 ॥   
मलिनेन तु वस्त्रेण परिक्लिष्टेन भामिनीम् ॥ 5.17.26 ॥   
तां देवीं दीनवदनामदीनां भर्तृतेजसा।  
रक्षितां स्वेन शीलेन सीतामसितलोचनाम् ॥ 5.17.27 ॥   
तां दृष्ट्वा हनुमान् सीतां मृगशावनिभेक्षणाम् ॥ 5.17.28 ॥   
मृगकन्यामिव त्रस्तां वीक्षमाणां समन्ततः।  
दहन्तीमिव निःश्वासैर्वृक्षान् पल्लवधारिणः ॥ 5.17.29 ॥   
ता क्षमां सुविभक्ताङ्गीं विनाभरणशोभिनीम्।  
प्रहर्षमतुलं लेभे मारुतिः प्रेक्ष्य मैथिलीम् ॥ 5.17.30 ॥   
मुमोच हनुमांस्तत्र नमश्चक्रे च राघवम्।  
कारकविभक्तेर्बलीयस्त्वान्नमस्करोति देवानित्यादाविव द्वितीया ॥ 5.17.31 ॥   
नमस्कृत्वा स रामाय लक्ष्मणाय च वीर्यवान्।  
सीतादर्शनसंहृष्टो हनुमान् संवृतोऽभवत् ॥ 5.17.32 ॥   

</details>
</div>
