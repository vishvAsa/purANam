+++
title = "००४ रामाय दशरथस्योपदेशः"
title_english = "004 Dasaratha s Premonition"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-004-Ramaya_Dasharatha_Syopadeshaha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/01-abhiSheka-yojanA/004_rAmAya_dasharathasyopadeshaH.md">
<details><summary><h3>IITK ...{Loading}...</h3></summary>

Dasaratha sends Sumantra to bring Rama again-- briefs him on certain
matters and sends him -- Rama visits Kausalya and informs her about the
coronation and seeks her blessings.



#### श्लोकः
##### मूलम्
गतेष्वथ नृपो भूयः पौरेषु सह मन्त्रिभिः।  
मन्त्रयित्वा ततश्चक्रे निश्चयज्ञस्सनिश्चयम्॥2.4.1॥  
श्व एव पुष्यो भविताश्वोऽभिषेच्यस्तु मे सुतः।  
रामो राजीवताम्राक्षो यौवराज्य इति प्रभुः॥2.4.2॥

##### शब्दार्थः
अथ thereafter, पौरेषु citizens, गतेषु सत्सु had departed, निश्चयज्ञः knows how to take decisions, प्रभुः Lord, नृपः king, मन्त्रिभिः सह together with counsellors, भूयः again, मन्त्रयित्वा having consulted, श्वः एव tomorrow itself, पुष्यः Pushya star, भविता is in the ascendance, राजीवताम्राक्षः a man whose eyes resemble red lotus (petals), मे सुतः my son, रामः Rama, श्वः tomorrow, यौवराज्ये as heirapparent, अभिषेच्यः should be  installed, इति thus, निश्चयम् decision, चक्रे made.

##### आङ्ग्लानुवादः
After the citizens departed, the king, an expert in decisionmaking again consulted his counsellors and said, Tomorrow Pushya star is in the ascendence and my son, Rama (handsome) with coppercoloured eyes which resemble red lotus petals will be installed heirapparent.



#### श्लोकः
##### मूलम्
गतेष्वथ नृपो भूयः पौरेषु सह मन्त्रिभिः।  
मन्त्रयित्वा ततश्चक्रे निश्चयज्ञस्सनिश्चयम्॥2.4.1॥  
श्व एव पुष्यो भविताश्वोऽभिषेच्यस्तु मे सुतः।  
रामो राजीवताम्राक्षो यौवराज्य इति प्रभुः॥2.4.2॥

##### शब्दार्थः
अथ thereafter, पौरेषु citizens, गतेषु सत्सु had departed, निश्चयज्ञः knows how to take decisions, प्रभुः Lord, नृपः king, मन्त्रिभिः सह together with counsellors, भूयः again, मन्त्रयित्वा having consulted, श्वः एव tomorrow itself, पुष्यः Pushya star, भविता is in the ascendance, राजीवताम्राक्षः a man whose eyes resemble red lotus (petals), मे सुतः my son, रामः Rama, श्वः tomorrow, यौवराज्ये as heirapparent, अभिषेच्यः should be  installed, इति thus, निश्चयम् decision, चक्रे made.

##### आङ्ग्लानुवादः
After the citizens departed, the king, an expert in decisionmaking again consulted his counsellors and said, Tomorrow Pushya star is in the ascendence and my son, Rama (handsome) with coppercoloured eyes which resemble red lotus petals will be installed heirapparent.



#### श्लोकः
##### मूलम्
अथाऽन्तर्गृहमाविश्य राजा दशरथस्तदा।  
सूतमामन्त्रयामास रामं पुनरिहानय॥2.4.3॥

##### शब्दार्थः
अथ thereafter, राजा दशरथः king Dasaratha, अन्तर्गृहम् inner apartment, आविश्य having entered, तदा then, रामम् Rama, पुनः again, इह here, आनय bring him, सूतम् charioteer  Sumantra, आमन्त्रयामास ordered.

##### आङ्ग्लानुवादः
Therafter king Dasaratha on retiring to his private apartment, ordered Sumantra to  
bring Rama  once again.



#### श्लोकः
##### मूलम्
प्रतिगृह्य स तद्वाक्यं सूतः पुनरुपाययौ।  
रामस्य भवनं शीघ्रं राममानयितुं पुनः॥2.4.4॥

##### शब्दार्थः
सः सूतः the charioteer, तत् वाक्यम् that order, प्रतिगृह्य having received, पुनः again, रामम् Rama, आनयितुम् to fetch, शीघ्रम् speedily, रामस्य Rama's, भवनम् palace, उपाययौ  reached.

##### आङ्ग्लानुवादः
In obedience to the command  of the king charioteer Sumantra set out speedily  to the palace of Rama to fetch him  back once again.



#### श्लोकः
##### मूलम्
द्वार्स्थैरावेदितं तस्य रामायाऽऽगमनं पुनः।  
श्रुत्वैव चापि रामस्तं प्राप्तं शङ्कान्वितोऽभवत्॥2.4.5॥

##### शब्दार्थः
पुनः again, तस्य his, आगमनम् arrival, द्वाः स्धैः by doorkeepers, रामाय to Rama, आवेदितम् was reported, तम् him, प्राप्तम् had arrived, श्रुत्वा एव on listening, रामः Rama, शङ्कान्वितः अभवत् was filled with apprehensions.

##### आङ्ग्लानुवादः
The doorkeepers informed Rama of Sumantra's arrival. As soon as he learnt that Sumantra was back again, Rama was filled with apprehensions.



#### श्लोकः
##### मूलम्
प्रवेश्य चैनं त्वरितं रामो वचनमब्रवीत्।  
यदागमनकृत्यं ते भूयस्तद्ब्रूह्यशेषतः॥2.4.6॥

##### शब्दार्थः
रामः Rama, एनम् him, त्वरितम् quickly  प्रवेश्य having admitted , वचनम् words अब्रवीत् said, भूयः again, ते your, आगमनकृत्यम् purpose of coming back, यत् whatever is there  तत्  that one, अशेषतः completely, ब्रूहि  tell

##### आङ्ग्लानुवादः
Rama  got Sumantra admitted  and said to him, What is the  purpose of your coming back so quickly ? Tell me whatever is there without holding back.



#### श्लोकः
##### मूलम्
तमुवाच ततस् सूतो राजा त्वां द्रष्टुमिच्छति।  
श्रुत्वा प्रमाणमत्र त्वं गमनायेतराय वा॥2.4.7॥

##### शब्दार्थः
ततः thereafter, सूतः charioteer, तम् addressing him, उवाच spoke, राजा king, त्वाम् you, द्रष्टुम् to see, इच्छति  desires, श्रुत्वा having heard, अत्र in this matter, गमनाय either to go, इतराय वा or otherwise, त्वम् you alone, प्रमाणम् are the authority.

##### आङ्ग्लानुवादः
Then Sumantra replied, 'The king desires to see you. To go or not to go, the decision is yours'.



#### श्लोकः
##### मूलम्
इति सूतवच श्श्रुत्वा रामोऽथ त्वरयाऽन्वितः।  
प्रययौ राजभवनं पुनर्द्रष्टुं नरेश्वरम्॥2.4.8॥

##### शब्दार्थः
इति thus, सूतवचः words of the charioteer, श्रुत्वा having heard, रामः Rama, अथ afterwards, त्वरया with haste, अन्वितः seized, नरेश्वरम् king, पुनः again, द्रष्टुम् to see, राजभवनम् to royal palace, प्रययौ departed.

##### आङ्ग्लानुवादः
On hearing the words of the charioteer, Rama immediately set out for the royal  palace to see the king again.



#### श्लोकः
##### मूलम्
तं श्रुत्वा समनुप्राप्तं रामं दशरथो नृपः।  
प्रवेशयामास गृहं विवक्षुः प्रियमुत्तमम्॥2.4.9॥

##### शब्दार्थः
दशरथः नृपः king Dasaratha, तम् रामम् that Rama, समनुप्राप्तम् of his arrival, श्रुत्वा having heard, उत्तमम् exceedingly, प्रियम् pleasing, विवक्षुः to tell, गृहम् palace, प्रवेशयामास got him admitted.

##### आङ्ग्लानुवादः
Having heard of Rama's arrival, king Dasaratha got him admitted into his apartment to tell him something very pleasant.



#### श्लोकः
##### मूलम्
प्रविशन्नेव च श्रीमान्राघवो भवनं पितुः।  
ददर्श पितरं दूरात्प्रणिपत्य कृताञ्जलिः॥2.4.10॥

##### शब्दार्थः
श्रीमान् glorious, राघवः Rama, पितुः father's, भवनम् palace, प्रविशन्नेव while entering, कृताञ्जलिः folded hands, दूरात् from a distance, पितरम् to his father, प्रणिपत्य bending low in reverence, ददर्श beheld.

##### आङ्ग्लानुवादः
On entering his father's palace, glorious Rama, folded his hands and bent low in reverence from a distance and beheld his father.



#### श्लोकः
##### मूलम्
प्रणमन्तं समुत्थाप्य तं परिष्वज्य भूमिपः।  
प्रदिश्य चास्मै रुचिरमासनं पुनरब्रवीत्॥2.4.11॥

##### शब्दार्थः
भूमिपः protector of the earth (king Dasaratha), प्रणमन्तम् as he (Rama) was bending low, तम् him, समुत्थाप्य lifted up, परिष्वज्य embracing, अस्मै him, रुचिरम् splendid, आसनम् seat, प्रदिश्य च having offered, पुनः again, अब्रवीत् said.

##### आङ्ग्लानुवादः
As he (Rama) was bending (with reverence), Dasaratha lifted him up and embraced him. Thereafter, he offered him a splendid seat and said againः



#### श्लोकः
##### मूलम्
राम वृद्धोऽस्मि दीर्घायुर्भुक्ता भोगा मयेप्सिताः।  
अन्नवद्भिः क्रतुशतै स्तथेष्टं भूरिदक्षिणैः॥2.4.12॥

##### शब्दार्थः
राम O Rama, दीर्घायुः one with long life, वृद्धः अस्मि I have become old, मया by me, ईप्सिताः desires, भोगाः pleasures, भुक्ताः enjoyed, अन्नवद्भिः cooked rice, भूरिदक्षिणैः abundance of donations, क्रतुशतैः by hundreds of rituals, इष्टम् is performed.

##### आङ्ग्लानुवादः
O Rama after a long life I have grown old. I have enjoyed all the pleasures I desired. I have also performed hundreds of rituals which enjoined distribution of abundant food and gifts.



#### श्लोकः
##### मूलम्
जातमिष्टमपत्यं मे त्वमद्यानुपमं भुवि।  
दत्तमिष्टमधीतं च मया पुरुषसत्तम॥2.4.13॥

##### शब्दार्थः
पुरूषसत्तम the very best of men( Rama), त्वम् you, अद्य now, भुवि on this earth, अनुपमम्  incomparable, इष्टम् to my liking, अपत्यम् as progeny, मे to me, जातम् was born, मया by me, दत्तम् given (performed), इष्टम् rituals (prescribed for kshatriyas), अधीतं च studied (Vedas) also.

##### आङ्ग्लानुवादः
O best of men I have obtained now a progeny of my liking in you and you have no equal on earth. I have given gifts, performed rituals and also studied (the Vedas) .



#### श्लोकः
##### मूलम्
अनुभूतानि चेष्टानि मया वीर सुखान्यपि।  
देवर्षिपितृविप्राणामनृणोऽस्मि तथाऽत्मनः॥2.4.14॥

##### शब्दार्थः
वीर O mighty one, मया by me, इष्टानि my favouite ones, सुखान्यपि pleasures, अनुभूतानि were experienced, देवर्षिपितृविप्राणाम् with regard to my obligations to gods, sages, my ancestors and brahmins, तथा and also, आत्मनः for me, अनृणः अस्मि I am freed from debt.

##### आङ्ग्लानुवादः
O mighty son I have experienced all the pleasures I longed for. I redeemed my debt to the gods, the sages, my ancestors, brahmins and to myself.



#### श्लोकः
##### मूलम्
न किञ्चिन्मम कर्तव्यं तवान्यत्राभिषेचनात्।  
अतो यत्त्वामहं ब्रूयां तन्मे त्वं कर्तुमर्हसि॥2.4.15॥

##### शब्दार्थः
तव your, अभिषेचनात् अन्यत्र other than consecration, कर्तव्यम् duty, न किञ्चित् nothing, मम my, अतः for that reason, अहम् I, त्वाम् to you, यत् whatever, ब्रूयाम् I shall tell you, तत् that one, त्वम् you, मे to me, कर्तुम् to perform, अर्हसि it behoves you.

##### आङ्ग्लानुवादः
There is nothing left to be done by me except your consecration Hence you should perform what I  tell you.



#### श्लोकः
##### मूलम्
अद्य प्रकृतयस्सर्वास्त्वामिच्छन्ति नराधिपम्।  
अतस्त्वां युवराजानमभिषेक्ष्यामि पुत्रक॥2.4.16॥

##### शब्दार्थः
अद्य today, सर्वाः all, प्रकृतयः the subjects, त्वाम् you, नराधिपम् as king, इच्छन्ति wish, पुत्रक my dear son, अतः so, त्वाम् you, युवराजानम् as heirapparent, अभिषेक्ष्यामि I am going to install.

##### आङ्ग्लानुवादः
Today  all the subjects expresed their desire to see you as their king. Therefore, my dear son, I wish to coronate  you heirapparent.



#### श्लोकः
##### मूलम्
अपि चाद्याऽशुभान्राम स्वप्ने पश्यामि दारुणान्।  
सनिर्घाता दिवोल्का च पततीह महास्वना॥2.4.17॥

##### शब्दार्थः
राम O Rama, अपि च also, अद्य now, स्वप्ने in a dream, दारुणान् frightening, अशुभान् inauspicious events, पश्यामि am seeing, दिवा during day time, सनिर्घाता accompanied by thunders, महास्वना generating great sounds, उल्का meteor, इह here, पतति is falling.

##### आङ्ग्लानुवादः
Moreover Rama, these days I see frightening and ominous events in dreams during day time. I see meteors accompanied by thunders falling, generating great sounds.



#### श्लोकः
##### मूलम्
अवष्टब्धं च मे राम नक्षत्रं दारुणैर्ग्रहैः।  
आवेदयन्ति दैवज्ञाः सूर्याङ्गारकराहुभिः॥2.4.18॥

##### शब्दार्थः
राम O Rama, सूर्याङ्गारकराहुभिः Sun, Mars and Rahu, दारुणैः formidable, ग्रहैः planets, मे my, नक्षत्रम् birth star, अवष्टब्धम् have afflicted, दैवज्ञाः astrologers, आवेदयन्ति are communicating.

##### आङ्ग्लानुवादः
O Rama astrologers also tell me that formidable planets Sun, Mars and Rahu have afflicted my birth star.



#### श्लोकः
##### मूलम्
प्रायेण हि निमित्तानामीदृशानां समुद्भवे।  
राजा हि मृत्युमाप्नोति घोरां वाऽऽपदमृच्छति॥2.4.19॥

##### शब्दार्थः
ईदृशानाम् when such, निमित्तानाम् of ominous signs, समुद्भवे appear, प्रायेण हि usually, राजा king, मृत्युम् death, आप्नोति meets, घोराम् grave, आपदं वा or calamity, ऋच्छति  faces.

##### आङ्ग्लानुवादः
When such ominous signs appear, usually the king either meets with  death or faces a grave calamity.



#### श्लोकः
##### मूलम्
तद्यावदेव मे चेतो न विमुह्यति राघव।  
तावदेवाभिषिञ्चस्व चला हि प्राणिनां मतिः॥2.4.20॥

##### शब्दार्थः
तत् so, राघव son of the Raghus (Rama), मे my, चेतः mind, यावदेव so long as, न विमु३ह्यति is not  deluded, तावदेव till then, अभिषिञ्चस्व be consecrated, प्राणिनाम् men's, मतिः mind, चला हि is unstable indeed.

##### आङ्ग्लानुवादः
Therefore,  before my mind is deluded I wish to see you installed as heirapparent for a man's mind is unstable indeed, O Rama.



#### श्लोकः
##### मूलम्
अद्य चन्द्रोऽभ्युपगतः पुष्यात्पूर्वं पुनर्वसू।  
श्वः पुष्ययोगं नियतं वक्ष्यन्ते दैवचिन्तकाः॥2.4.21॥

##### शब्दार्थः
अद्य today, चन्द्रः Moon, पुष्यात् than star Pushya, पूर्वम् preceding, पुनर्वसू constellation Punarvasu, अभ्युपगतः entered, श्वः tomorrow, पुष्ययोगम् in conjuction with  Pushya constellation, नियतम् certainly, दैवचिन्तकाः astrologers, वक्ष्यन्ते say

##### आङ्ग्लानुवादः
Today the Moon is in conjunction with the Punarvasu constellation. Tomorrow the  Moon's conjunction with the Pushya constellation is certain and the astrologers say this auspicious time is highly suitable for the purpose of coronation.



#### श्लोकः
##### मूलम्
ततः पुष्येऽभिषिञ्चस्व मनस्त्वरयतीव माम्।  
श्वस्त्वाऽहमभिषेक्ष्यामि यौवराज्ये परन्तप॥2.4.22॥

##### शब्दार्थः
ततः therefore, पुष्ये in the Pushya constellation, अभिषिञ्चस्व be coronated , मनः my mind, माम् me, त्वरयतीव looks hastening up, परन्तप O slayer of enemies, अहम् I, श्वः tomorrow, त्वाम् you, यौवराज्ये as heirapparent, अभिषेक्ष्यामि I shall install.

##### आङ्ग्लानुवादः
My mind is hastening me saying,'Coronate  Rama in the Pushya constellation itself'.  
O Slayer of enemies, I shall install you heirapparent tomorrow.



#### श्लोकः
##### मूलम्
तस्मात्त्वयाऽद्य प्रभृति निशेयं नियतात्मना।  
सह वध्वोपवस्तव्या दर्भप्रस्तरशायिना॥2.4.23॥

##### शब्दार्थः
तस्मात्  therefore, अद्यप्रभृति  from now, इयम् this, निशा night, नियतात्मना with selfrestraint, दर्भप्रस्तरशायिना sleeping on a bed of darbha or kusha grass, त्वया by you, वध्वा सह with daughterinlaw,  Sita, उपवस्तव्या should be spent by undertaking fasting.

##### आङ्ग्लानुवादः
Therefore, you and my daughterinlaw (Sita) should fast tonight and sleep on a bed of darbha or kusha grass with selfrestraint.



#### श्लोकः
##### मूलम्
सुहृदश्चाप्रमत्तास्त्वां रक्षन्त्वद्य समन्ततः।  
भवन्ति बहु विघ्नानि कार्याण्येवंविधानि हि॥2.4.24॥

##### शब्दार्थः
अद्य today, सुहृदश्च your friends also, समन्ततः on all sides, अप्रमत्ताः vigilantly, त्वाम् you, रक्षन्तु protect, एवं विधानि of this sort, कार्याणि acts, बहुविघ्नानि many impediments, भवन्ति हि will happen, indeed.

##### आङ्ग्लानुवादः
Many impediments befall  acts of this sort indeed. Alert your friends to protect you  from all sides today onwards.



#### श्लोकः
##### मूलम्
विप्रोषितश्च भरतो यावदेव पुरादितः।  
तावदेवाभिषेकस्ते प्राप्तकालो मतो मम॥2.4.25॥

##### शब्दार्थः
भरतः Bharata, इतः पुरात् from this city, यावदेव while, विप्रोषितः away from, तावदेव till that time, ते to you, अभिषेकः consecration, प्राप्तकालः favourable time, मम(मे) my, मतः opinion.

##### आङ्ग्लानुवादः
While Bharata is away from the city, the time is favourable for your installation. This is my opinion.



#### श्लोकः
##### मूलम्
कामं खलु सतां वृत्ते भ्राता ते भरतस्स्थितः।  
ज्येष्ठानुवर्ती धर्मात्मा सानुक्रोशो जितेन्द्रियः॥2.4.26॥

##### शब्दार्थः
ते your, भ्राता brother, भरतः Bharata, कामम् really, सतां वृत्ते on the path of the virtuous, स्थितः stayed, ज्येष्ठानुवर्ती follows his elder brother, धर्मात्मा righteous, सानुक्रोशः compassionate, जितेन्द्रियः has controlled his senses.

##### आङ्ग्लानुवादः
It is true, your brother Bharata has adhered to the path of the virtuous and has followed his elder brother. No doubt, he is righteous, compassionate and self controlled.



#### श्लोकः
##### मूलम्
किन्तु चित्तं मनुष्याणामनित्यमिति मे मतिः।  
सतां च धर्मनित्यानां कृतशोभि च राघव॥2.4.27॥

##### शब्दार्थः
किन्तु yet, धर्मनित्यानाम् those fixed in righteousness, सतां च virtuous people also, मनुष्याणाम् men's, कृतशोभि made propitious, चित्तम् mind, अनित्यम् इति is fickle, मे my, मतिः my opinion.

##### आङ्ग्लानुवादः
Yet I think even the propitious minds of those who are virtuous and whose thoughts are fixed in righteousness can also become fickle.



#### श्लोकः
##### मूलम्
इत्युक्तस् सोऽभ्यनुज्ञात श्श्वोभाविन्यभिषेचने।  
व्रजेति रामः पितरमभिवाद्याभ्ययाद्गृहम्॥2.4.28॥

##### शब्दार्थः
श्वः tomorrow, भाविनि that will take place, अभिषेचने about installation ceremony, इति thus, उक्तः spoken of, सः that, रामः Rama, व्रज इति 'you may go', अभ्यनुज्ञातः having been permitted, पितरम् father, अभिवाद्य having paid obeisance, गृहम् to his abode, अभ्ययात् returned.

##### आङ्ग्लानुवादः
Having spoken to Rama about the installation ceremony fixed for the next day, he (Dasaratha) permitted him to leave saying, 'You may go'. Rama paid obeisance to his father and returned to his abode.



#### श्लोकः
##### मूलम्
प्रविश्य चात्मनो वेश्मराज्ञोद्दिष्टेऽभिषेचने।  
तत्क्षणेन विनिर्गम्य मातुरन्तपुरं ययौ॥2.4.29॥

##### शब्दार्थः
राज्ञा by the king, अभिषेचने with regard to installation, उद्दिष्टे when it was fixed, आत्मनः his own, वेश्म house, प्रविश्य entered in, तत्क्षणेन immediately, विनिर्गम्य having left, मातुः mother's, अन्तःपुरम् inner apartment, ययौ departed.

##### आङ्ग्लानुवादः
With the installation fixed by the king, Rama went into his residence but left immediately to see his mother in her inner apartment.



#### श्लोकः
##### मूलम्
तत्र तां प्रवणामेव मातरं क्षौमवासिनीम्।  
वाग्यतां देवतागारे ददर्शाऽऽयाचतीं श्रियम्॥2.4.30॥

##### शब्दार्थः
तत्र there, देवतागारे in the room (meant for worship) of the gods, प्रवणामेव engrossed in devotion, क्षौमवासिनीम् wearing silk apparels, वाग्यताम् silently, श्रियम् for royal fortune,  आयाचतीम् praying, ताम् मातरम् that mother, ददर्श beheld.

##### आङ्ग्लानुवादः
There he beheld his mother in silk apparel engrossed in silent prayer (to the gods) for his royal fortune in the room meant for the worship of the gods.



#### श्लोकः
##### मूलम्
प्रागेव चागता तत्र सुमित्रा लक्ष्मण स्तथा।  
सीता चानायिता श्रुत्वा प्रियं रामाभिषेचनम्॥2.4.31॥

##### शब्दार्थः
प्रियम् welcome tidings, रामाभिषेचनम् of installation of Rama, श्रुत्वा having heard, प्रागेव preceding him (Rama), तथा also, सुमित्रा Sumitra, आगता had arrived, लक्ष्मणः Lakshmana, सीता च also Sita, आनायिता had been summoned.

##### आङ्ग्लानुवादः
Hearing the welcome tidings of the installation of her beloved Rama, Sita too, had been brought in. Sumitra and Lakshmana had already arrived there.



#### श्लोकः
##### मूलम्
तस्मिन् काले हि कौशल्या तस्थावामीलितेक्षणा।  
सुमित्रयाऽन्वास्यमाना सीतया लक्ष्मणेन च॥2.4.32॥

##### शब्दार्थः
तस्मिन् काले at that moment, कौशल्या Kausalya, सुमित्रया by Sumitra, सीतया by Sita, लक्ष्मणेन च by Lakshmana, अन्वास्यमाना being accompanied, आमीलितेक्षणा with halfclosed eyes, तस्थौ stood.

##### आङ्ग्लानुवादः
At that moment Kausalya was meditating with her eyes halfclosed. Sumitra, Lakshmana and Sita were attending on her.



#### श्लोकः
##### मूलम्
श्रुत्वा पुष्येण पुत्रस्य यौवराज्याऽभिषेचनम्।  
प्राणायामेन पुरुषं ध्यायमाना जनार्दनम्॥2.4.33॥

##### शब्दार्थः
पुष्येण In Pushya constellation, पुत्रस्य son's, यौवराज्याभिषेचनम् installation as heirapparent, श्रुत्वा having heard, प्राणायामेन by controlling the breath, पुरुषम् supreme god, जनार्दनम् Lord Visnu, ध्यायमाना meditating upon.

##### आङ्ग्लानुवादः
Having heard that installation of her son as heirapparent was planned in Pushya constellation, Kausalya was meditating upon the Supreme Person, Lord Visnu by controlling her breath (Pranayama).



#### श्लोकः
##### मूलम्
तथा सनियमामेव सोऽभिगम्याभिवाद्य च।  
उवाच वचनं रामो हर्षयंस्तामनिन्दिताम्॥2.4.34॥

##### शब्दार्थः
सः रामः that Rama, तथा in that manner, सनियमामेव engaged in prayer, अभिगम्य having approached, अभिवाद्य च having made reverential salutation, ताम् her, हर्षयन् enhancing her joy, अनिन्दितां वचनम् words of praise, उवाच said.

##### आङ्ग्लानुवादः
While she (Kausalya) was in that state of meditation, Rama approached her, offered reverential salutation and said these words of praise enhancing her joyः



#### श्लोकः
##### मूलम्
अम्ब पित्रा नियुक्तोऽस्मि प्रजापालनकर्मणि।  
भविता श्वोऽभिषेको मे यथा मे शासनं पितुः॥2.4.35॥

##### शब्दार्थः
अम्ब O mother, पित्रा by father, प्रजापालनकर्मणि in the act of governing the people, नियुक्तः अस्मि I have been assigned, मे my, पितुः father's, शासनम् command, यथा as mentioned, श्वः tomorrow, मे my, अभिषेकः installation, भविता will take place.

##### आङ्ग्लानुवादः
O mother father has assigned me the duties of governing the subjects. My installation takes place tomorrow on my father's command.



#### श्लोकः
##### मूलम्
सीतयाप्युपवस्तव्या रजनीयं मया सह।  
एवमृत्विगुपाध्यायैस् सह मामुक्तवान्पिता॥2.4.36॥

##### शब्दार्थः
इयम् this, रजनी night, सीतयापि Sita also, मया सह along with me, उपवस्तव्या will fast, एवम् thus, ऋत्विगुपाध्यायैः सह with officiating priests and spiritual preceptors, पिता father, माम् addressing me, उक्तवान् has said.

##### आङ्ग्लानुवादः
Tonight, Sita, the officiating priests and preceptors will take to fasting along with me. This is what father told me.



#### श्लोकः
##### मूलम्
यानि यान्यत्र योग्यानि श्वोभाविन्यभिषेचने।  
तानि मे मङ्गलान्यद्य वैदेह्याश्चैव कारय॥2.4.37॥

##### शब्दार्थः
श्वः tomorrow, भाविनि that will take place in future, अभिषेचने in installation ceremony, यानि यानि whatever, मङ्गलानि auspicious rites, योग्यानि appropriate, तानि them, अद्य today, मे to me, वैदेह्याः चैव and also to Vaidehi (Sita), कारय perform.

##### आङ्ग्लानुवादः
The installation takes place tomorrow. Perform today whatever auspicious rituals are appropriate (to the occasion) for me and Vaidehi (Sita).



#### श्लोकः
##### मूलम्
एतच्छ्रुत्वा तु कौशल्या चिरकालाभिकाङ्क्षितम्।  
हर्षबाष्पकलं वाक्यमिदं राममभाषत॥2.4.38॥

##### शब्दार्थः
कौशल्या तु Kausalya, चिरकालाभिकाङ्क्षितम् long cherished, एतत् this (tiding relating to installation), श्रुत्वा having heard, हर्षबाष्पकलम् in sweet but indistinct words due to  tears of joy, इदम् these, वाक्यम् words, रामम् addressing Rama, अभाषत spoke.

##### आङ्ग्लानुवादः
Hearing this long cherished tiding (relating to installation) Kausalya spoke to Rama in sweet but indistinct words due to tears of joy.



#### श्लोकः
##### मूलम्
वत्स राम चिरं जीव हतास्ते परिपन्थिनः।  
ज्ञातीन्मे त्वं श्रिया युक्तस् सुमित्रायाश्च नन्दय॥2.4.39॥

##### शब्दार्थः
वत्स O child राम O Rama, चिरं for a long time, जीव live, ते your, परिपन्थिनः enemies, हताः are destroyed, त्वम् you, श्रिया युक्तः endowed with prosperity, मे my, ज्ञातीन् relatives, सुमित्रायाः च and those of Sumitra, नन्दय bring delight.

##### आङ्ग्लानुवादः
O my dear child, O Rama, may you live long Let your enemies be destroyed. Endowed with prosperity, bring delight to my relatives and those of Sumitra.



#### श्लोकः
##### मूलम्
कल्याणे बत नक्षत्रे मयि जातोऽसि पुत्रक।  
येन त्वया दशरथो गुणैराराधितः पिता॥2.4.40॥

##### शब्दार्थः
पुत्रक O my son येन by whom, त्वया by you, पिता father, दशरथः Dasaratha, गुणैः  with virtues, आराधितः caused delight, कल्याणे under a lucky, नक्षत्रे star, मयि in me, जातः असि you were born, बत Oh what a joy

##### आङ्ग्लानुवादः
O Rama, my little child you were born to me under a lucky star. On this account you have delighted your father Dasaratha with your virtues. What a joy



#### श्लोकः
##### मूलम्
अमोघं बत मे क्षान्तं पुरुषे पुष्करेक्षणे।  
येयमिक्ष्वाकुराज्यश्रीः पुत्र त्वां संश्रयिष्यति॥2.4.41॥

##### शब्दार्थः
पुष्करेक्षणे in the lotuseyed, पुरुषे in Visnu, मे my, क्षान्तम् enduring the pain (of observance of vows and fasting), अमोघम् are not in vain, बत what a joy, पुत्र son, या  इयम् such,  
इक्ष्वाकुराज्यश्रीः the royal fortune of Ikshvakus, त्वाम् you, संश्रयिष्यति will take refuge in you.

##### आङ्ग्लानुवादः
O my son my devotion to the lotuseyed Visnu, enduring the pain (of observance of vows and fasting) have not gone in vain.The royal fortune of the Ikshvakus will pass on to  you. What a joy



#### श्लोकः
##### मूलम्
इत्येवमुक्तो मात्रेदं रामो भ्रातरमब्रवीत्।  
प्राञ्जलिं प्रह्वमासीनमभिवीक्ष्य स्मयन्निव॥2.4.42॥

##### शब्दार्थः
मात्रा by mother, इत्येवम् in this way, उक्तः spoken, रामः Rama, प्रह्वम् in humble manner, प्राञ्जलिम् with folded palms, आसीनम् sitting, भ्रातरम् brother, Lakshmana, अभिवीक्ष्य having looked at, स्मयन्निव as if smiling, इदम् these words, अब्रवीत् said.

##### आङ्ग्लानुवादः
Thus spoken to by his mother, Rama looked at his brother Lakshmana sitting humbly with folded palms and with a smile said to himः



#### श्लोकः
##### मूलम्
लक्ष्मणेमां मया सार्धं प्रशाधि त्वं वसुन्धराम्।  
द्वितीयं मेऽन्तरात्मानं त्वामियं श्रीरुपस्थिता॥2.4.43॥

##### शब्दार्थः
लक्ष्मण O Lakshmana, मया सार्थम् along with me, त्वम् you, इमाम् this, वसुन्धराम् earth, प्रशाधि rule, मे my, द्वितीयम् second, अन्तरात्मानम् the innermost self, त्वाम् you, इयम् श्रीः this royal fortune, उपस्थिता reached.

##### आङ्ग्लानुवादः
O Lakshmana rule this earth together with me. This royal fortune also accrues to you, for you are my second innermost self.



#### श्लोकः
##### मूलम्
सौमित्रे भुङ्क्ष्व भोगांत्स्वमिष्टान्राज्यफलानि च।  
जीवितं च हि राज्यं च त्वदर्थमभिकामये॥2.4.44॥

##### शब्दार्थः
सौमित्रे O son of Sumitra, त्वम् you, इष्टान् desirable, भोगान् pleasures, राज्यफलानि च fruits of royalty, भुङ्क्ष्व you may enjoy, जीवितं च life also, राज्यं च as well as kingdom, त्वदर्थम् for your sake, अभिकामये हि I am desiring.

##### आङ्ग्लानुवादः
O, son of Sumitra, enjoy all pleasures you wish and the fruits of royalty. I desire  this life and kingdom for your sake only.



#### श्लोकः
##### मूलम्
इत्युक्त्वा लक्ष्मणं रामो मातरावभिवाद्य च।  
अभ्यनुज्ञाप्य सीतां च जगाम स्वं निवेशनम्॥2.4.45॥

##### शब्दार्थः
रामः Rama, लक्ष्मणम् to Lakshmana, इति thus, उक्त्वा having spoken, मातरौ to the two mothers, अभिवाद्य च having made reverential salutation, सीतां च Sita also, अभ्यनुज्ञाप्य having made her take leave of them, स्वम् his own, निवेशनम् abode, जगाम went.

##### आङ्ग्लानुवादः
After speaking to Lakshmana, Rama made reverential salutation to the two mothers and on obtaining their consent to leave with Sita, returned to his abode.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे चतुर्थस्सर्गः॥  
Thus ends the fourth sarga of Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/01-abhiSheka-yojanA/004_rAmAya_dasharathasyopadeshaH.md">
<details><summary><h3>भूषणम् ...{Loading}...</h3></summary>



चोम्मेन्तर्य् फ़ोर् थे सेलेच्तेद् वलुएस् दोएस्न्ऽत् एxइस्त्


</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/01-abhiSheka-yojanA/004_rAmAya_dasharathasyopadeshaH.md">
<details><summary><h3>शिरोमणी ...{Loading}...</h3></summary>



पौरगमनानन्तरकालिकं राजवृत्तान्तमाह-- गतेष्वित्यादिभिः । पौरेषु गतेषु
सत्सु निश्चयज्ञः स्वकीयनिश्चयस्य बोधकः प्रभुः स राजा मन्त्रिभिः सह भूयो
मन्त्रयित्वा ततः मन्त्रणाद्धेतोः श्व एव पुष्यो भविता अतः राजीवपत्राक्षो
मे सुतो रामः श्व एव युवराजो ऽभिषेच्य इति निश्चयं नियोगं चक्रे ।
श्लोकद्वयमेकान्वयि  ॥  २।४।१२  ॥   

  

अथेति । अथ अभिषेककालनिश्चयानन्तरमन्तर्गृहमाविश्य राममिह पुनरानयेति
सूतमामन्त्रयामास आज्ञापयामास  ॥  २।४।३  ॥   

  

प्रतीति । तद्वाक्यं प्रतिगृह्य श्रुत्वा सूतो राममानयितुमानेतुं रामस्य
भवनं पुनरुपाययौ  ॥  २।४।४  ॥   

  

द्वाःस्थैरिति । तस्य सूतस्य पुनरागमनं द्वाःस्थैः रामायावेदितं बोधितम् ।
रामस्तु तं सूत पुनः प्राप्तं श्रुत्वा शङ्कान्वित इवाभवत् । अपिस्त्वर्थे
एव इवार्थे  ॥  २।४।५  ॥   

  

प्रवेश्येति । एनं सूतं प्रवेश्य स्वसमीपं प्रापय्य भूयस्ते तव
आगमनकृत्यमागमनेन साध्यं यत्तदशेषतो ब्रूहि इति वचनं रामो ऽब्रवीत्  ॥ 
२।४।६  ॥   

  

तमिति । ततो रामवचनश्रवणानन्तरं तं रामं सूत उवाच । तद्वचनाकारमाह-- राजा
त्वां द्रष्टुमिच्छति श्रुत्वा मद्वचनमवधार्य तत्र राजसन्निधौ गमनाय इतराय
इताय प्राप्ताय जनाय रो दानं तस्मै च प्रमाणं निश्चयं कुर्विति शेष  ॥ 
२।४।७  ॥   

  

इतीति । सूतवचः श्रुत्वा त्वरयान्वितो रामो ऽपि नरेश्वरं पुनर्द्रष्टुं
राजभवनं प्रययौ  ॥  २।४।८  ॥   

  

तमिति । रामं समनुप्राप्तं श्रुत्वा उत्तमं प्रियं विवक्षुः वक्तुमिच्छुः
नृपः गृहं प्रवेशयामास  ॥  २।४।९  ॥   

  

प्रविशन्निति । पितुः भवनं प्रविशन्नेव दूरात् प्रणिपत्य नमस्कृत्य
कृताञ्जलिः राघवः पितरं ददर्श  ॥  २।४।१०  ॥   

  

प्रणमन्तमिति । भूमिपो राजा प्रणमन्तं तं राममुत्थाप्य संपरिष्वज्य च अस्मै
रामाय आसनं प्रदिश्य च अब्रवीत्  ॥  २।४।११  ॥   

  

तद्वचनाकारमाह-- रामेति । हे राम अहं दीर्घायुः चिरकालादिह लोके स्थितः अत
एव वृद्धः वयसाधिको ऽस्मि अत एव ईप्सिताः वाञ्छाविषयीभूताः भोगाः भोग्याः
यथा यथावद्भुक्ताः । अन्नवद्भिः अन्नप्रचुरैः भूरिदक्षिणैः
पर्याप्तदक्षिणाविशिष्टैः क्रतुशतैः यथा यथावदिष्टं पूजितं
यागपूजनीयदैवतमिति शेषः  ॥  २।४।१२  ॥   

  

जातमिति । अनुपममुपमारहितमिष्टमीप्सितं त्वमपत्यं मे जातं प्रादुर्भूतम्
इष्टं देयत्वेन ईप्सितं वस्तु दत्तमधीतं च  ॥  २।४।१३  ॥   

  

अन्विति । इष्टानि अभिलषितानि सुखानि अनुभूतानि साक्षादुपलब्धानि अत एव
देवादीनामात्मनश्च अनृणः ऋणरहितो ऽस्मि तत्र देवऋणरहितत्वं यागैः
ऋषिऋणरहितत्वमध्ययनेन पितृऋणरहितत्वमपत्यप्रादुर्भावेन विप्रऋणरहितत्वं
दानेन आत्मऋणरहितत्वं विहितसुखानुभवेनेति विवेकः । नच "जायमानो
ब्राह्मणस्त्रिभिः ऋणैर्ऋणवाञ्जायते ब्रह्मचर्येण ऋषिभ्यो यज्ञेन देवेभ्यः"
इत्यादिना ऋणत्रयस्यैव वेदे प्रसिद्धत्वादधिकयोरवैदिकत्वापत्तिरिति वाच्यं
तयोरपि स्मृत्यादिसिद्धत्वेन
प्रसिद्धवैदिकऋणैरुपलक्षणीयत्वेनेदानीन्तनपठितातिरिक्तेषु पाठसंभवेन
चादोषात् अत एव दानरहितात्मसुखसंपादनरहितयोर्निन्दोक्तिः संगच्छते  ॥ 
२।४।१४  ॥   

  

ननु किमेतत्प्रतिपादनेनेत्यत आह-- नेति ।
तवाभिषेचनादन्यत्रान्यस्मिन्कर्मणि न कर्तव्यं यतितव्यमभिषेचनमेव
कर्तव्यमित्यर्थः अतस्त्वां यदहं ब्रूयां तत्कर्तुं समर्थयितुमर्हसि  ॥ 
२।४।१५  ॥   

  

अद्येति । अद्यास्मिन्काले सर्वाः प्रकृतयः प्रजाः त्वां नराधिपमिच्छन्ति
अतस्त्वां राजानं युवराजमभिषेक्ष्यामि  ॥  २।४।१६  ॥   

  

ननु राज्यपालनसमर्थे त्वयि सति किमर्थमभिषेकोद्योग इत्यत आह-- अपीति ।
अद्यास्मिन्काले अशुभान् मत्कर्तृकराज्यपालनरूपशुभनिवर्तकान् स्वप्नान्
पश्यामि एतेन मत्कर्तृकपालनयोग्यः कालो नास्तीति सूचितम् । ननु
दुःस्वप्नदर्शनजनितदोषनिवारणयत्नः प्रारब्धव्य इत्यत आह-- सनिर्घाताः
वज्रपातसहिताः महास्वनाः दिवा दिने उल्काः अग्निज्वालविशेषाः पतन्ति
एतेनैतत्त्रिवारणे यत्नो नास्तीति सूचितम्  ॥  २।४।१७  ॥   

  

अवेति । हे राम मे नक्षत्रं मत्प्रादुर्भावकालिकमृक्षं सूर्याङ्गारकराहुभिः
अवष्टब्धं समाक्रान्तमिति दैवज्ञाः ज्योतिर्विदः आवेदयन्ति । च शब्द
इत्यर्थे  ॥  २।४।१८  ॥   

  

ननु किमनेनेत्यत आह-- प्रायेणेति । ईदृशानां निमित्तानां समुद्भवे प्राप्ते
सति प्रायेण राजा मृत्युमाप्नोति घोरामापदं वा ऋच्छति "घोरां च" इति पाठे
पूर्वमापदमृच्छति ततो मृत्युं च प्राप्नोतीत्यर्थः । प्रायेणेत्यनेन
प्राकृतविलक्षणानामेतद्दोषास्पर्शित्वं सूचितमत एव न च कालवशानुग इत्यनेन न
विरोधः । दोषास्पर्शित्वे ऽपि पालनत्यागोद्योगकर्तृत्वेन तस्य
मर्यादापालकत्वं सूचितम्  ॥  २।४।१९  ॥   

  

तदिति । तत् अभिषेकायोद्युक्तं मे चेतो यावन्न विमुह्यति
कस्यचिद्विरुद्धप्रार्थनया विमोहं न प्राप्नोति तावदेव अभिषिञ्चस्व । ननु
मद्विरुद्धाः केचनापि जना न सन्तीत्यत आह-- प्राणिनां जनानां
मतिर्न्निश्चयः चला चञ्चला  ॥  २।४।२०  ॥   

  

अभिषेककालं बोधयन्नाह-- अद्येति । अद्यास्मिन्काले चन्द्रः पुष्यात्पूर्वं
विद्यमाने पुनर्वसू अभ्युपगमत् प्राप्नोत् अतः श्वो ऽव्यवहितागामिदिवसे
पुष्ययोगं नियतं दैवचिन्तकाः ज्योतिर्विदो वक्ष्यन्ते कथयन्ति
लृडुपात्तभविष्यत्वस्याविवक्षा आगमशास्त्रस्यानित्यत्वादिड्विरहः  ॥  २।४।२१
 ॥   

  

तत्रेति । तत्र तस्मिन्पुष्ये अभिषिञ्चस्व राममिति शेषः । इति मनो मम मानसं
त्वरयति अतस्त्वां श्वो यौवराज्ये ऽभिषेक्ष्यामि  ॥  २।४।२२  ॥   

  

तस्मादिति । तस्मात् श्वो ऽभिषेकस्य निश्चयाद्धेतोः अद्यप्रभृति इत आरभ्य
वध्वा सह नियतात्मना दर्भप्रस्तरशायिना कुशास्तृतभूमिशयनशीलेन इयं निशा
उपवस्तव्या "उपान्वध्याङ्वसः" इति कर्मणि तव्यत्  ॥  २।४।२३  ॥   

  

सुहृद इति । अप्रमत्ताः सुहृदः समन्ततस्त्वां रक्षन्तु हि यतः एवंविधानि
अत्युत्सवप्रापकानि कार्याणि बहुविघ्नानि बहवो विघ्ना निवारका येषु तानि
भवन्ति  ॥  २।४।२४  ॥   

  

ननु भरतागमने सति अभिषेकेण भवितव्यमित्यत आह-- विप्रोषित इति । इतः अस्मात्
पुरात् यावत्कालं भरतो विप्रोषितो मातुलकुले स्थितस्तावदेव ते अभिषेकः
प्राप्तकालो मम मतः संमतः एतेन भरतागमने सति अभिषेको न भविष्यतीति सूचितम्
तेन केकयीविवाहसमये राज्यशुल्कं केकयराजाग्रे प्रतिश्रुतमिति वृत्तं रामाय
कथयामासेति व्यक्तम्  ॥  २।४।२५  ॥   

  

ननु स्वप्रतिज्ञापूरीकरणाय भरत एवाहूयाभिषिच्यतामित्यत आह-- काममिति ।
ज्येष्ठानुवर्ती ज्येष्ठानुवर्तनशीलः धर्मात्मा नित्यं धर्ममनस्कः
सानुक्रोशाः सदयः जितेन्द्रियः वशीकृतोभयकरणः ते भ्राता भरतः सतां
महात्मनां वृत्ते ज्येष्ठ एवाभिषेक्तव्य इत्याकारकवृत्तान्ते काममत्यन्तं
खलु निश्चयेन स्थितः एतेन एतदभिप्रायेणैव भरतो मातुलकुले बहुदिनं स्थित इति
सूचितं तेन मयि तत्र स्थिते हठाद्राज्याभिलाषिणमिव मां मत्वा
पितृप्रतिज्ञाभङ्गभिया रामो नात्मानमभिषेचयिष्यतीति भरताभिप्रायः सूचितः
तेन कन्यापुत्रस्य साभिलषितत्वे एव राज्यशुल्कप्रदानप्रतिज्ञेति व्यञ्जितं
तेन  

रामाभिषेकश्रवणमन्तरा मातुलकुलादयोध्यां नागन्तास्मीति पितुरग्रे
प्रतिज्ञाय भरतो गत इति व्यञ्जितम्  ॥  २।४।२६  ॥   

  

ननु सर्वेषां जनानां खण्डमण्डलेश्वराणां च त्वदाज्ञानुवर्तित्वात्
विघ्नशङ्काया अभावेन कालान्तरे ऽभिषेको भवितेति किं द्रुतप्रवृत्त्येत्यत
आह-- किं न्विति । मनुष्याणां चित्तमनित्यं प्रतिक्षणं परिणामि अतः किं नु
चित्तं कुत्सितमित्यर्थः । इति मे मतं निश्चयः धर्मनित्यानां धर्मपालकानां
सतां चित्तं तु कृतशोभि कृतेन कर्तव्यकर्मणः सिद्ध्यैव शोभते तच्छीलम्
एतेनावश्यकमङ्गलकृत्ये विलम्बो न कार्य इति व्यञ्जितम्  ॥  २।४।२७  ॥   

  

इतीति । श्वोभाविन्यभिषेचने इति अनेन प्रकारेण उक्तः सम्यक् शिक्षितः व्रज
मदुपदिष्टव्रतसिद्धये स्वगृहं गच्छेत्यभ्यनुज्ञातः स रामः पितरमभिभाष्य
प्रणामवाक्यमुच्चार्य गृहमयात् अगच्छत्  ॥  २।४।२८  ॥   

  

प्रविश्येति । अभिषेचने राज्ञा दिष्टे सति आत्मनो वेश्म गृहं प्रविश्य
तत्क्षणादेव निष्क्रम्य स्वभवनाद् बहिरागत्य मातुरन्तःपुरं ययौ  ॥  २।४।२९
 ॥   

  

तत्रेति । तत्र तस्मिन् समये प्रवणां देवाराधने संलग्नचित्तामत एव वाग्यतां
निवृत्तवाचं श्रियं प्रजासम्पत्तिमायाचन्तीं देवेभ्यः प्रार्थयन्तीं
क्षौमवासिनीं मातरं देवतागारे ददर्श  ॥  २।४।३०  ॥   

  

प्रागिति । प्राक् रामागमनात् पूर्वमेव सुमित्रा प्रियं रामाभिषेचनं
श्रुत्वा आगता लक्ष्मणश्च तदा सुमित्रागमनकाले आगतः सीता तु
परतन्त्रत्वात्स्वयं नागता किंतु दासीभिरानयिता  ॥  २।४।३१  ॥   

  

तस्मिन्निति । तस्मिन् रामागमनाधिकरणीभूते काले सुमित्रादिभिरन्वास्यमाना
उपास्यमाना पुत्रस्य यौवराज्याभिषेचनं श्रुत्वैव प्राणायामेन जनार्दनं
महाजनैः प्रार्थितं पुरुषं ध्यायमाना ध्यायन्ती अत एव आमीलितेक्षणा
आमीलितनयना कौशल्या तस्थौ । श्लोकद्वयमेकान्वयि अपिरेवार्थे  ॥  २।४।३२,३३
 ॥   

  

तथेति । तथा उक्तप्रकारेण सम्यक् नियमो यस्याः तां मातरमभिगम्य प्राप्य
अभिवाद्य च हर्षयन् रामः इदं वरं वचनमुवाच  ॥  २।४।३४  ॥   

  

तद्वचनाकारमाह-- अम्बेति । ते अम्ब प्रजापालनकर्मणि पित्राहं नियुक्तो
ऽस्मि अत एव श्वो मे ऽभिषेको भविता इति मे पितुः यथा
यथावदनुशासनमाज्ञास्तीति शेषः  ॥  २।४।३५  ॥   

  

सीतयेति । मया सह सीतयापि इयं रजनी उपवस्तव्या एवमुपाध्यायैरुक्तं वचः स
पिता मामुक्तवान्  ॥  २।४।३६  ॥   

  

यानीति । मे वैदेह्याश्च यानि यानि मङ्गलानि अभिषेचने योन्यानि तानि तानि
कारय  ॥  २।४।३७  ॥   

  

एवदिति । चिरकालाभिकाङ्क्षितमेतद्वाक्यं श्रुत्वा कौशल्या
हर्षबाष्पाकुलमानन्दाश्रुव्याप्तं वाक्यमभाषत  ॥  २।४।३८  ॥   

  

तद्भाषणाकारमाह-- वत्सेति । त्वं चिरं जीवते परिपन्थिनः
त्वद्विषयकविरुद्धबुद्धयो हताः भवन्त्विति शेषः । अतः श्रिया युक्तस्त्वं
सुमित्रायाः शोभनमित्रवत्या मे ज्ञातीन्बन्धून्नन्दय अधिकं प्रमोदय । चो
हेतौ  ॥  २।४।३९  ॥   

  

कल्याण इति । येन त्वया गुणैः पिता दशरथः आराधितः स त्वं कल्याणे शुभप्रदे
नक्षत्रे मया जातः प्रादुर्भावितो ऽसि  ॥  २।४।४०  ॥   

  

अमोघमिति । पुष्करेक्षणे कमलनयने पुरुषे परमात्मनि तत्प्रसादार्थमित्यर्थः
। यन्मे क्षान्तं तदुपलक्षिततपः कृतं तदमोघं सफलमत एव या
इयमिक्ष्वाकुराज्यश्रीः सा त्वां संश्रयिष्यति  ॥   

२।४।४१  ॥   

इतीति । एवमुक्तो रामः प्राञ्जलिं बद्धयुगुलकरं प्रह्वं प्रणतं प्राक्
समासीनं भ्रातरं वीक्ष्य स्मयन्नेवाब्रवीत् । एव एवार्थे  ॥  २।४।४२  ॥   

  

तद्वचनाकारमाह-- लक्ष्मणेति । यतः इवं श्रीः राज्यलक्ष्मीः द्वितीयं मे
ऽन्तरात्मानमन्तरङ्गशरीरं त्वामुपस्थिता प्राप्ता अतः मया सार्धं वसुंधरां
प्रशाधि किंच मया सार्धं विद्यमानस्त्वं वसुंधरां मे ऽन्तरात्मानं मानसं च
प्रशाधि मे मनो स्वस्थं चेत् शिक्षयेत्यर्थः  ॥  २।४।४३  ॥   

  

सौमित्रे इति । हे सौमित्रे इष्ठान् सयभिलषितान् भोगान् भोग्यपदार्थान्
भुङ्क्ष्व राज्यफलानि अतिदानादिजनितयशआदीनि च भुङ्क्ष्व प्राप्नुहीत्यर्थः
। तत्र हेतुः जीवितं पालनं राज्यं राजसुखभोगं च त्वदर्थमभिकामये वाञ्छामि
 ॥  २।४।४४  ॥   

  

इतीति । इति अनेन प्रकारेण लक्ष्मणमुक्त्वा मातरौ कौशल्यासुमित्रे अभिवाद्य
प्रणम्य च सीतामभ्यनुज्ञाप्य व्रतार्थमाज्ञाप्य च स्वं निवेशनं ययौ  ॥ 
२।४।४५  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे चतुर्थः
सर्गः  ॥  २।४  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/01-abhiSheka-yojanA/004_rAmAya_dasharathasyopadeshaH.md">
<details><summary><h3>तिलकम् ...{Loading}...</h3></summary>



निश्चयज्ञस्तत्तत्कार्यार्हदेशकालनियमज्ञः निश्चयं रामाभिषेककालविषयम्  ॥ 
२।४।१  ॥   

  

तदाह श्व एवेति । युवराज इति प्रभुरिति निश्चयमिति पूर्वेणान्वयः ।
उभाभ्यां प्रजान्यायदर्शनदण्डादिष्वयमेवाधिकारीति सूचितम्  ॥  २।४।२  ॥   

  

आमन्त्रयामासानयेत्याज्ञापयामास  ॥  २।४।३  ॥   

  

पूर्वागमनापेक्षया पूर्वानयनापेक्षया पुनस्त्वम्  ॥  २।४।४  ॥   

  

आवेदितं विज्ञापितम् प्राप्तं पुनरागतम् शङ्कान्वितो राज्ञ आपच्छङ्कान्वितः
 ॥  २।४।५,६  ॥   

  

ततो रामोक्तिश्रवणान्तरम् । श्रुत्वा राजोक्तार्थानुवादिनीं मदुक्तिम् ।
तत्र राजसंनिधौ । इतरायागमनाय असर्वनामत्वमार्षम् । प्रमाणं निर्णेता  ॥ 
२।४।७,८  ॥   

  

प्रियं स्वप्रियम्  ॥  २।४।९  ॥   

  

दूरात्प्रणिपातः किं वदिष्यतीति भीत्या  ॥  २।४।१०  ॥   

  

प्रणमन्तं समुत्थाप्य तं परिष्वज्येत्यन्वयः । प्रदिश्य हस्तेन दर्शयित्वा
चाद्वचसाप्युक्त्वा अस्मै रामाय चात्सुमन्त्राय रामं च रामं तु  ॥  २।४।११
 ॥   

  

यथेप्सितास्तथा भुक्ताः । "विधिहीनमसृष्टान्नं मन्त्रहीनमदक्षिणम् ।
श्रद्धाविरहितं यज्ञं तामसं परिचक्षते"  ॥  इत्युक्तेरन्नवदादिविशेषणम् ।
यथा यथावत् । इष्टं देवानां पूजनं कृतम्  ॥  २।४।१२  ॥   

  

इष्टं वस्तु दत्तम्  ॥  २।४।१३  ॥   

  

यागाध्ययनपुत्रदानोपभोगैः पञ्चभिर्देवर्षिपितृविप्राणामात्मनश्चेत्येव
पञ्चानामनृणो ऽस्मि । आत्मा सेन्द्रियग्रामो जीवस्तस्य
तत्तत्सुखाधिकारिणस्तददाने ऋणित्वमर्थसिद्धम् तेन सर्वऋणाद्विनिर्मुक्तो
ऽस्मीति भावः । ऋष्यृणे विप्रर्णस्य देवर्णे जीवर्णस्यान्तर्भावं कृत्वा
ऋणानि त्रीण्यपाकृत्येति स्मृतिवादः  ॥  २।४।१४  ॥   

  

यद्ब्रूयां तन्मे वचः कर्तुमर्हसि अविलम्बेनेति शेषः  ॥  २।४।१५,१६  ॥   

  

अविलम्बकरणे हेत्वन्तरमाह अपि चेति । अशुभानशुभसूचकान् । सनिर्घाता
अशनिपातसहिताः दिवोल्का दिव उल्काः संधिरार्षः दिवा दिवसे इत्यन्ये उल्का
ज्वालाः पतन्ति  ॥  २।४।१७  ॥   

  

नक्षत्रं जन्मर्क्षम् अवष्टब्धमाक्रान्तम्  ॥  २।४।१८  ॥   

  

घोरामापदमृच्छति पूर्वम् ततो मृत्युं चाप्नोतीत्यर्थः  ॥  २।४।१९  ॥   

  

तत्तस्माद्यावन्मे चेतो न विमुह्यति त्वदभिषेकविमुखं न भवति तावत्ततः
पूर्वमेवाभिषिञ्चस्व कृताभिषेकमात्मानं कुरु । ननु ते चेतसः का
मदभिषेकवैमुख्यचिन्ता तत्राह चला हीति । त्वद्विमातृतत्पुत्रोपजापस्य
संभावितत्वात्तदेव वक्ष्यति विप्रोषितश्च भरत इत्यादिना  ॥  २।४।२०  ॥   

  

पुष्ययोगं चन्द्रस्य नियतं शुद्धगणितनिश्चितम् अभिषेके प्रशस्तं वा,
दैवचिन्तका ज्येतिर्विदो वक्ष्यन्ते वदन्तीत्यर्थ आर्षम्  ॥  २।४।२१  ॥   

  

अभिषिञ्चस्वाभिषिक्तो भव । मे मनश्चित्तं मां त्वरयतीव त्वदभिषेकार्थमिति
शेषः  ॥  २।४।२२  ॥   

  

अद्यप्रभृति प्रदोषमारभ्य अनेनाद्विर्भोजनरूपः प्राग्दिननियमो दर्शितः  ॥ 
२।४।२३ ॥   

  

रक्षणे हेतुर्भवतीत्यादि । एवंविधानि शुभोदर्काणि । बहुविध्नानीति
बहुव्रीहिः  ॥  २।४।२४  ॥   

  

इतः पुरादस्मात्पुराद्यावद्विप्रोषित एव तिष्ठति तावदेव विप्रोषितस्य
तस्यागमनात्पूर्वमेव प्राप्तकालोयोग्यः अन्यथा भरतः प्रतिबध्नीयादिति भावः
 ॥   

२।४।२५  ॥   

ननु भरते एषा शङ्का न युक्तेत्यत आह-- काममिति । काममिति यद्यपीत्यर्थे  ॥ 
२।४।२६  ॥   

  

किं न्विति तथापीत्यर्थे । मनुष्याणां चित्तं स्नेहादिमदप्यनित्यं
विकारनिमित्ते सति विक्रियतैवेत्यर्थः । यतः सतां धर्मनित्यानामपि चित्तं
तत्तन्निमित्तकृतेन रागद्वेषादिना शोभते युज्यते तथा । न तु सर्वथा स्वतो
नियतकिंचित्स्वभावमित्यर्थः  ॥  २।४।२७  ॥   

  

अभिषेचने ऽभिषेचनविषये । इत्युक्तो व्रजेत्यभ्यनुज्ञात इति संबन्धः ।
अभिबाष्यामन्त्र्य  ॥  २।४।२८  ॥   

  

राज्ञादिष्टे आज्ञप्ते ऽभिषेचने सीतायै
तदपेक्षितराजोपदिष्टसभार्योपवासानुष्ठाननिवेदनाय स्वगृहं प्रविश्य तत्र
सीतामदृष्ट्वा तत्क्षणादेव मातुरन्तःपुरं ययौ  ॥  २।४।२९  ॥   

  

प्रवणां देवताराधनतत्पराम् । आयाचतीमिति च्छेदः । श्रियं रामाय
राज्यलक्ष्मीम्  ॥  २।४।३०  ॥   

  

आनायिता कौसल्ययेति शेषः  ॥  २।४।३१  ॥   

  

तस्मिन्काले ऽपि रामागमनविशिष्टे काले ऽप्यामीलितेक्षणा ध्यानवशाद्
अन्वास्यमानोपास्यमाना  ॥  २।४।३२  ॥   

  

"पुष्येण" इति पाठे तद्युक्तकालस्याधिकरणस्यापि करणत्वविवक्षा बोध्या  ॥ 
२।४।३३  ॥   

  

वरं श्रेष्ठम्, अत एव हर्षयन्  ॥  २।४।३४  ॥   

  

यथा मे पितुः स्वसंबन्धेन रात्रो दशरथस्यात्युत्कृष्टत्वध्वनम्, शासनमाज्ञा
तथा श्वो मे मे ऽभिषेको भवितेति संबन्धः  ॥  २।४।३५  ॥   

  

स हीति हिरप्यर्थे । स पितापि मामेवमुक्तवानित्यर्थः  ॥  २।४।३६  ॥   

  

मङ्गलानि महार्हगन्धमाल्याभरणादिरूपाणि मङ्गलस्नानादीनि च  ॥  २।४।३७ ॥   

  

चिरकालाभिकाङ्क्षितमेतदभिषेकरूपम् । हर्षजबाष्पेणाकुलमव्यक्तमधुरम्  ॥ 
२।४।३८  ॥   

  

हताः भवन्त्विति शेषः । मे मम सुमित्रायाश्च ज्ञातीन्बन्धूनभिनन्दय  ॥ 
२।४।३९ ॥   

  

कल्याणे नक्षत्रे शुभयुक्ते काले जातो जनितः । येन शुभकालजननेन  ॥  २।४।४०
 ॥   

  

पुष्करनेत्रे पुरुषे विष्णौ यन्मे क्षान्तं कामं परित्यज्य
तत्प्रीतिमात्रफलकं  

व्रतोपवासादि कृतं तदमोघं सफलं जायते । बतेति हर्षे । साफल्ये
हेतुर्येयमित्यादि । इदमभाषतेत्यन्वयः  ॥  २।४।४१  ॥   

  

स्मयन्निव ईषद्धसन्निवेत्यर्थः  ॥  २।४।४२  ॥   

  

स्वनिविष्टं राज्यं सौभ्रात्रेण साधारणं करोति लक्ष्मणेति  ॥  २।४।४३  ॥   

  

राज्यफलरूपानिष्ठान्मनोनुकूलान्भोगान्विषयान् यद्वा राज्यफलानि धर्मार्थौ
तौ च प्राप्नुहे । त्वदर्थं न स्वप्रयोजनाय  ॥  २।४।४४  ॥   

  

सीतां च स्वं चाभ्यनुज्ञाप्य सीतायै स्वस्मै च मातृभ्यामनुज्ञां दापयित्वा
निवेशनं स्वगृहं ययौ । चस्त्वर्थे  ॥  २।४।४५  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे चतुर्थः सर्गः  ॥  २।४  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/01-abhiSheka-yojanA/004_rAmAya_dasharathasyopadeshaH.md">
<details><summary><h3>द्राविडपाठः ...{Loading}...</h3></summary>



  
गतेष्वथ नृपो भूयः पौरेषु सह मन्त्रिभिः।  
मन्त्रयित्वा ततश्चक्रे निश्चयज्ञः सनिश्चयम् ॥ 2.4.1 ॥   
श्व एव पुष्यो भविता श्वोऽभिषेच्यस्तु मे सुतः।  
रामो राजीवताम्राक्षो यौवराज्य इति प्रभुः ॥ 2.4.2 ॥   
अथान्तर्गृहमाविश्य राजा दशरथस्तदा।  
सूतमामन्त्रयामास रामं पुनरिहानय ॥ 2.4.3 ॥   
प्रतिगृह्य स तद्वाक्यं सूतः पुनरुपाययौ।  
रामस्य भवनं शीघ्रं राममानयितुं पुनः ॥ 2.4.4 ॥   
द्वाःस्थैरावेदितं तस्य रामायागमनं पुनः।  
श्रुत्वैव चापि रामस्तं प्राप्तं शङ्कान्वितोऽभवत् ॥ 2.4.5 ॥   
प्रवेश्य चैनं त्वरितं रामो वचनमब्रवीत्।  
यदागमनकृत्यं ते भूयस्तद्ब्रूह्यशेषतः ॥ 2.4.6 ॥   
तमु वाच ततः सूतो राजा त्वां द्रष्टुमिच्छति।  
श्रुत्वा प्रमाणमत्र त्वं गमनायेतराय वा ॥ 2.4.7 ॥   
इति सूतवचः श्रुत्वा रामोऽथ त्वरयान्वितः।  
प्रययौ राजभवनं पुनर्द्रष्टुं नरेश्वरम् ॥ 2.4.8 ॥   
तं श्रुत्वा समनुप्राप्तं रामं दशरथो नृपः।  
प्रेवशयामास गृहं विवक्षुः प्रियमुत्तमम् ॥ 2.4.9 ॥   
प्रविशन्नेव च श्रीमान् राघवो भवनं पितुः।  
ददर्श पितरं दूरात् प्रणिपत्य कृताञ्जलिः ॥ 2.4.10 ॥   
प्रणमन्तं समुत्थाप्य तं परिष्वज्य भूमिपः।  
प्रदिश्य चास्मै रुचिरमासनं पुनरब्रवीत् ॥ 2.4.11 ॥   
राम वृद्धोऽस्मि दीर्घायुर्भुक्ता भोगा मयेप्सिताः।  
अन्नवद्भिः क्रतुशतैस्तथेष्टं भूरिदक्षिणैः ॥ 2.4.12 ॥   
जातमिष्टमपत्यं मे त्वमद्यानुपमं भुवि।  
दत्तमिष्टमधीतं च मया पुरुषसत्तम ॥ 2.4.13 ॥   
अनुभूतानि चेष्टानि मया वीर सुखान्यपि।  
देवर्षिपितृविप्राणामनृणोस्मि तथात्मनः ॥ 2.4.14 ॥   
न किञ्चिन्मम कर्त्तव्यं तवान्यत्राभिषेचनात्।  
अतो यत्त्वामहं ब्रूयां तन्मे त्वं कर्तुमर्हसि ॥ 2.4.15 ॥   
अद्य प्रकृतयः सर्वास्त्वामिच्छन्ति नराधिपम्।  
अतस्त्वां युवराजानमभिषेक्ष्यामि पुत्रक ॥ 2.4.16 ॥   
सनिर्घातादिवोल्का च पततीह महास्वना।  
उल्कानिर्गतज्वालानिर्घातः अमेघाशनिः ॥ 2.4.17 ॥   
अवष्टब्धं च मे राम नक्षत्रं दारुणैर्ग्रहैः।  
आवेदयन्ति दैवज्ञाः सूर्याङ्गारकराहुभिः ॥ 2.4.18 ॥   
प्रायेण हि निमित्तानामीदृशानां समुद्भवे।  
राजा हि मृत्युमाप्नोति घोरां वापदमृच्छति ॥ 2.4.19 ॥   
तद्यावदेव मे चेतो न विमुञ्चति राघव।  
तावदेवाभिषिञ्चस्व चला हि प्राणिनां मतिः ॥ 2.4.20 ॥   
अद्य चन्र्दोभ्युपगतः पुष्यात् पूर्वं पुनर्वसू।  
श्वः पुष्ययोगं नियतं वक्ष्यन्ते दैव चिन्तकाः ॥ 2.4.21 ॥   
ततः पुष्येऽभिषिञ्चस्व मनस्त्वरयतीव माम्।  
श्वस्त्वाहमभिषेक्ष्याभि यौवराज्ये परन्तप ॥ 2.4.22 ॥   
तस्मात्त्वयाद्यप्रभृति निशेयं नियतात्मना।  
सह वध्वोपवस्तव्या दर्भप्रस्तरशायिना ॥ 2.4.23 ॥   
सुहृदश्चाप्रमत्तास्त्वां रक्षन्त्वद्य समन्ततः।  
भवन्ति बहुविघ्नानि कार्याण्येवंविधानि हि ॥ 2.4.24 ॥   
विप्रोषितश्च भरतो यावदेव पुरादितः।  
तावदेवाभिषेकस्ते प्राप्तकालो मतो मम ॥ 2.4.25 ॥   
कामं खलु सतां वृत्ते भ्राता ते भरतः स्थितः।  
जेष्ठानुवर्ती धर्मात्मा सानुक्रोशो जितेन्द्रिया ॥ 2.4.26 ॥   
किन्तु चित्तं मनुष्याणामनित्यमिति मे मतिः।  
सतां तु धर्मनित्यानां कृतशोभि च राघव ॥ 2.4.27 ॥   
इत्युक्तः सोभ्यनुज्ञातः श्वोभाविन्यभिषेचने।  
व्रजेति रामः पितरमभिवाद्याभ्ययाद्गृहम् ॥ 2.4.28 ॥   
प्रविश्य चात्मनो वेश्म राज्ञोद्दिष्टेऽभिषेचने।  
तत्क्षणेन च निर्गम्य मातुरन्तः पुरं ययौ ॥ 2.4.29 ॥   
तत्र तां प्रवणामेव मातरं क्षौमवासिनीम्।  
वाग्यतां देवतागारे ददर्शायाचतीं श्रियम् ॥ 2.4.30 ॥   
प्रागेव चागता तत्र सुमित्रा लक्ष्मणस्तदा।  
सीता चानायिता श्रुत्वा प्रियं रामाभिषेचनम् ॥ 2.4.31 ॥   
तस्मिन् काले हि कौसल्या तस्थावामीलितेक्षणा।  
सुमित्रयाऽन्वास्यमाना सीतया लक्ष्मणेन च ॥ 2.4.32 ॥   
श्रुत्वा पुष्येण पुत्रस्य यौवराज्याभिषेचनम्।  
प्राणायामेन पुरुषं ध्यायमाना जनार्दनम् ॥ 2.4.33 ॥   
तथा सन्नियमामेव सोऽभिगम्याभिवाद्य च।  
उवाच वचनं रामो हर्षयंस्तामिदं तदा ॥ 2.4.34 ॥   
अम्ब पित्रा नियुक्तोऽस्मि प्रजापालनकर्मणि भविता श्वोभिषेको मे यथा मे शासनं पितुः ॥ 2.4.35 ॥   
सीतयाप्युपवस्तव्या रजनीयं मया सह।  
एवमृत्विगुपाध्यायैः सह मामुक्तवान् पिता ॥ 2.4.36 ॥   
यानि यान्यत्र योग्यानि श्वोभाविन्यभिषेचने।  
तानि मे मङ्गलान्यद्य वैदेह्याश्चैव कारय ॥ 2.4.37 ॥   
एतच्छ्रुत्वा तु कौसल्या चिरकालाभिकाङ्क्षितम्।  
हर्षबाष्पकलं वाक्यमिदं राममभाषत ॥ 2.4.38 ॥   
वत्स रामचिरञ्जीव हतास्ते परिपन्थिनः।  
ज्ञातीन् मे त्वं श्रिया युक्तः सुमित्रायाश्च नन्दय ॥ 2.4.39 ॥   
कल्याणे बत नक्षत्रे मयि जातोऽसि पुत्रक।  
येन त्वया दशरथो गुणैराराधितः पिता ॥ 2.4.40 ॥   
अमोघं बत मे क्षान्तं पुरुषे पुष्करेक्षणे।  
येयमिक्ष्वाकुराज्यश्रीः पुत्र त्वां संश्रयिष्यति ॥ 2.4.41 ॥   
इत्येवमुक्तो मात्रेदं रामो भ्रातरमब्रवीत्।  
प्राञ्जलिं प्रह्वमासीनमभिवीक्ष्य स्मयन्निव ॥ 2.4.42 ॥   
लक्ष्मणेमां मया सार्द्धं प्रशाधित्वं वसुन्धराम्।  
द्वितीयं मेऽन्तरात्मानं त्वामियं श्रीरुपस्थिता ॥ 2.4.43 ॥   
सौमित्रे भुङ्क्ष्व भोगांस्त्वमिष्टान् राज्यफलानि च।  
जीवितं च हि राज्यं च त्वदर्थमभिकामये ॥ 2.4.44 ॥   
इत्युक्त्वा लक्ष्मणं रामो मातरावभिवाद्य च।  
अभ्यनुज्ञाप्य सीतां च जगाम स्वं निवेशनम् ॥ 2.4.45 ॥   

</details>
</div>
