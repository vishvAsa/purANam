+++
title = "०१८ अशोकवाटिकायां रावणागमनम्"
title_english = "018 Ravana comes to Seetha"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-018-Ravana_comes_to_Seetha_.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/5_sundarakANDam/04-sItA-pIDanam/018_ashokavATikAyAM_rAvaNAgamanam.md">
<details><summary><h3>IITK ...{Loading}...</h3></summary>

Ravana comes to see Sita.



#### श्लोकः
##### मूलम्
तथा विप्रेक्ष्यमाणस्य वनं पुष्पितपादपम्।  
विचिन्वतश्च वैदेहीं किंचिच्छेषा निशाऽभवत्॥5.18.1॥

##### शब्दार्थः
पुष्पितपादपम् flowering trees, वनम् grove, तथा likewise, विप्रेक्ष्यमाणस्य of the observer, वैदेहीम् Vaidehi, विचिन्वतश्च while searching, निशा night, किञ्चिच्छेषा a small part, अभवत् was left.

##### आङ्ग्लानुवादः
The night came to a close while Hanuman went searching and looking for Sita at Ashoka grove full of flowering trees.



#### श्लोकः
##### मूलम्
षडङ्गवेदविदुषां क्रतुप्रवरयाजिनाम्।  
शुश्राव ब्रह्मघोषांश्च स विरात्रे ब्रह्मरक्षसाम्॥5.18.2॥

##### शब्दार्थः
सः he, विरात्रे at the end of the night, षडङ्गवेदविदुषाम् of those who were knowledgeable of Vedas and its six auxillary branches of sciences, क्रतुप्रवरयाजिनाम् those who were experts in performing exalted sacrificial ceremonies, ब्रह्मरक्षसाम् of brahmins among demons, ब्रह्मघोषान् sounds of Vedas, शुश्राव heard.

##### आङ्ग्लानुवादः
At dawn sounds of recitation of Vedas and the six auxillary sciences, (i.e .grammar, prosody, etymology, phonetics, astronomy and the science of rituals) by the brahmins among demons wellversed in performing exalted sacrificial ceremonies were heard.



#### श्लोकः
##### मूलम्
अथ मङ्गलवादित्रशब्दैः श्रुतिमनोहरैः।  
प्राबुध्यत महाबाहुर्दशग्रीवो महाबलः॥5.18.3॥

##### शब्दार्थः
अथ at that time, महाबाहुः strongarmed, महाबलः powerful, दशग्रीवः tennecked one, श्रुतिमनोहरैः with sounds delighting ears, मङ्गलवादित्रशब्दैः with auspicious sounds of musical instruments, प्राबुध्यत was awakened.

##### आङ्ग्लानुवादः
By that time the strongarmed, powerful, tennecked Ravana was awakened by the delightful sounds of auspicious musical instruments.



#### श्लोकः
##### मूलम्
विबुध्यतु यथाकालं राक्षसेन्द्रः प्रतापवान्।  
स्रस्तमाल्याम्बरधरो वैदेहीमन्वचिन्तयत्॥5.18.4॥

##### शब्दार्थः
प्रतापवान् chivalrous person, राक्षसेन्द्रः lord of demons, यथाकालम् at the usual time, विबुध्य after waking , स्रस्तमाल्याम्बरधरः with disarrayed garland and raiment, वैदेहीम्  of Vaidehi, अन्वचिन्तयत् thought.

##### आङ्ग्लानुवादः
The chivalrous lord of demons woke up as usual.His raiment and garland were still in disarray and he thought of Vaidehi.



#### श्लोकः
##### मूलम्
भृशं नियुक्तस्तस्यां च मदनेन मदोत्कटः।  
न स तं राक्षसः कामं शशाकात्मनि गूहितुम्॥5.18.5॥

##### शब्दार्थः
तस्यां at her, मदनेन on account of his passion, भृशम् exceedingly, नियुक्तः gripped, मदोत्कटः overwhelmed with intoxication, सः he, राक्षसः demon, तं कामम् his passion, आत्मनि in himself, गूहितुम् to hide, न शशाक was not able.

##### आङ्ग्लानुवादः
The demon king who was unable to hide his great passion and control his senses was drawn towards Sita, in his state of intoxication.



#### श्लोकः
##### मूलम्
स सर्वाभरणैर्युक्तो बिभ्रच्छ्रियमनुत्तमाम्।  
तां नगैर्बहुभिर्जुष्टां सर्वपुष्पफलोपगैः॥5.18.6॥

##### शब्दार्थः
सर्वाभरणैः with all ornaments, युक्तः adorned with, अनुत्तमाम् excellent, श्रियम् splendour, बिभ्रत् hearing, सः he, सर्वपुष्पफलोपगैः filled with all kinds of flowers and fruits, बहुभिः with many, नगैः with trees, जुष्टाम् flourishing, ताम् such.

##### आङ्ग्लानुवादः
Adorned with all ornaments and glowing with excellent splendour he went through the  
path filled with trees flourishing with all kinds of flowers and fruits.



#### श्लोकः
##### मूलम्
वृतां पुष्करिणीभिश्च नानापुष्पोपशोभिताम्।  
सदा मदैश्च विहगैर्विचित्रां परमाद्भुताम्॥5.18.7॥

##### शब्दार्थः
पुष्करिणीभिः with ponds, वृताम् covered, नानापुष्पोपशोभिताम् beautiful with different kinds of flowers, सदा मदैः always elated, विहगैः with birds, विचित्राम् colourful, परमाद्भुताम् very wonderful.

##### आङ्ग्लानुवादः
Ponds covered with a variety of beautiful flowers and colourful birds always cheerful looked very wonderful.



#### श्लोकः
##### मूलम्
ईहामृगैश्च विविधैर्जुष्टां दृष्टिमनोहरैः।  
वीधीः संप्रेक्षमाणश्च मणिकाञ्चनतोरणाः॥5.18.8॥  
नानामृगगणाकीर्णां फलैः प्रपतितैर्वृताम्।  
अशोकवनिकामेव प्राविशत्संततद्रुमाम्॥5.18.9॥

##### शब्दार्थः
मणिकाञ्चनतोरणाः gateways ornamented with gold and gems, वीथीः pathways, सम्प्रेक्षमाणश्च observing, दृष्टिमनोहरैः with those pleasant to see, विविधैः with several, ईहामृगैश्च with wolves, जुष्टाम् occupies (with pleasure), नानामृगगणाकीर्णाम् filled with several kinds of animals herds, प्रपतितैः dropped from the trees, फलैः with fruits, वृताम् surrounded, सन्ततद्रुमाम् filled with a long stretch trees, अशोकवनिकामेव into the Ashoka garden, प्राविशत् entered.

##### आङ्ग्लानुवादः
Watching the garden filled with trees, gateways ornamented with gold and gems, he entered through the pleasant pathways in the Ashoka garden. There were wonderful wolves and several herds of animals in the garden. Fruits dropped from trees were strewn all over.



#### श्लोकः
##### मूलम्
अङ्गनाशतमात्रं तु तं व्रजन्तमनुव्रजत्।  
महेन्द्रमिव पौलस्त्यं देवगन्धर्वयोषितः॥5.18.10॥

##### शब्दार्थः
व्रजन्तम् while sauntering, तम् him, पौलस्त्यम् Poulastya, अङ्गनाशतमात्रम् only a hundred maidens, महेन्द्रम् Mahendra, देवगन्धर्वयोषितः females of gods and gandharvas, अनुव्रजत् were following.

##### आङ्ग्लानुवादः
Ravana, son of sage Paulasti, was followed by a hundred women, just as Indra is trailed by the females of gods and gandharvas.



#### श्लोकः
##### मूलम्
दीपिकाः काञ्चनीः काश्चिज्जगृहुस्तत्र योषितः।  
वालव्यजनहस्ताश्च तालवृन्तानि चापराः॥5.18.11॥

##### शब्दार्थः
तत्र there, काश्चित् a few, योषितः women, काञ्चनीः golden, दीपिकाः lamps, जगृहु held, अपराः others, तालवृन्तानि plamleaf fans, जगृहुः were holding, वालव्यजन हस्ताश्च some women held fans of the hair of yaktail.

##### आङ्ग्लानुवादः
Some women carried golden lamps, some held yalk tail fans in their hands while others bore palmleaf fans.



#### श्लोकः
##### मूलम्
काञ्चनैरपि भृङ्गारैर्जह्रुः सलिलमग्रतः।  
मण्डलाग्रान् बृसीश्चापि गृह्यान्याः पृष्ठतो ययुः॥5.18.12॥

##### शब्दार्थः
काञ्चनैः golden, भृङ्गारैः pitchers, अग्रतः ahead of him, सलिलम् water, जह्रुः they carried, अन्याः others, मण्डलाग्राः circular, बृसीः च अपि couches (rolls of twisted grass used as seats), गृह्य by holding, पृष्ठतः behind, ययुः moved.

##### आङ्ग्लानुवादः
Some moved ahead of him carrying water in golden pitchers. Others followed him carrying circular couches (to be used as seats).



#### श्लोकः
##### मूलम्
काचिद्रत्नमयीं स्थालीं पूर्णां पानस्य भामिनी।  
दक्षिणा दक्षिणेनैव तदा जग्राह पाणिना॥5.18.13॥

##### शब्दार्थः
काचित् one, भामिनी a glowing lady, दक्षिणा a compassionate lady, रत्नमयीम् bejewelled, पूर्णाम् filled completely, पानस्य wine, स्थालीम् jar, दक्षिणेनैव पाणिना with her right hand only, जग्राह carried.

##### आङ्ग्लानुवादः
One glorious and compassionate lady carried in her right hand a gemstudded jar filled with wine.



#### श्लोकः
##### मूलम्
राजहंसप्रतीकाशं छत्रं पूर्णशशिप्रभम्।  
सौवर्णदण्डमपरा गृहीत्वा पृष्ठतो ययौ॥5.18.14॥

##### शब्दार्थः
अपरा another lady, राजहंसप्रतीकाशम् resembling a royal swan, पूर्णशशिप्रभम् bright like fullmoon, सौवर्णदण्डम् having a golden handle, छत्रम् umbrella, गृहीत्वा taking, पृष्ठतः behind, ययौ went.

##### आङ्ग्लानुवादः
Another shedemon moved behind him holding an umbrella with a golden handle which was white like a royal swan and bright like the fullmoon.



#### श्लोकः
##### मूलम्
निद्रामदपरीताक्ष्यो रावणस्योत्तमाः स्त्रियः।  
अनुजग्मुः पतिं वीरं घनं विद्युल्लता इव॥5.18.15॥

##### शब्दार्थः
निद्रामदपरीताक्ष्यः with eyes dizzy with sleep and intoxication, रावणस्य Ravana's, उत्तमाः prime, स्त्रियः wives, विद्युल्लताः like streaks of lightning, घनमिव like the the cloud, वीरम् heroic, पतिम् husband, अनुजग्मुः followed.

##### आङ्ग्लानुवादः
The chief wives of Ravana with eyes dizzy with sleep and drinking followed their heroic husband like streaks of lightning follow a thunder cloud. (Ravana who was dark looked like a cloud and the women with dazzling golden complexion appeared like lightning.)



#### श्लोकः
##### मूलम्
व्याविद्धहारकेयूराः समामृदितवर्णकाः।  
समागलितकेशान्तास्सस्वेदवदनास्तथा॥5.18.16॥  
घूर्णन्त्यो मदशेषेण निद्रया च शुभाननाः।  
स्वेदक्लिष्टाङ्गकुसुमास्सुमाल्याकुलमूर्धजाः॥5.18.17॥  
प्रयान्तं नैऋतपतिं नार्यो मदिरलोचनाः।  
बहुमानाच्च कामाच्च प्रिया भार्यास्तमन्वयुः॥5.18.18॥

##### शब्दार्थः
व्याविद्धहारकेयूराः with necklaces and armlets disarrayed, समामृदितवर्णकाः with smudged sandal paste and other unguents on the body, समागलितकेशान्ताः with loosened hair, तथा likewise, सस्वेदवदनाः with sweat on the faces, मदशेषेण dizzy with leftover intoxication, निद्रया च and also due to sleep, घूर्णन्त्यः moving to and fro, स्वेदक्लिष्टाङ्गकुसुमाः due to wilting of flowers by the sweat on their limbs,  सुमाल्याकुलमूर्धजाः adorned with beautiful flowers in their hair, मदिरलोचनाः drunkeneyed, प्रियाः dear, भार्याः wives, नार्यः ladies, बहुमानाच्च due to high regard, कामाच्च and due to passion, प्रयान्तम् as he advanced, तम् him, नैऋतपतिम् the lord of demons, अन्वयुः followed.

##### आङ्ग्लानुवादः
The necklaces and armlets (of the wives) disarrayed, the sandal paste and other unguents on the body smudged, hair hanging down their faces, the sweating damsels followed Ravana. They were dizzy with leftover intoxication and sleep and were swaying from side to side. Their dishevelled hair was loose and faces filled with sweat, their flower garlands on the body had wilted due to sweat on their limbs. The drunken wives of Ravana, actuated by their high regard and passion for him followed as he advanced with drunken eyes.



#### श्लोकः
##### मूलम्
स च कामपराधीनः पतिस्तासां महाबलः।  
सीतासक्तमना मन्दो मन्दाञ्चितगतिर्बभौ॥5.18.19॥

##### शब्दार्थः
तासाम् their, पतिः husband, महाबलः powerful, कामपराधीनः under the control of passion, स च and he, मन्दः dull, सीतासक्तमनाः absorbed in the thoughts of Sita, मन्दाञ्चितगतिः walked slowly with measured steps, बभौ became.

##### आङ्ग्लानुवादः
Their husband, powerful Ravana under the control of passion looking dull, absorbed in the  thoughts of Sita walked slowly as though counting his steps.



#### श्लोकः
##### मूलम्
ततः काञ्चीनिनादं च नूपुराणां च निस्वनम्।  
शुश्राव परमस्त्रीणां स कपिर्मारुतात्मजः॥5.18.20॥

##### शब्दार्थः
ततः then, मारुतात्मजः son of the Windgod, सः कपिः that vanara, परमस्त्रीणाम् of those chief wives, काञ्चीनिनादं च the sound of golden girdles with small bells, नूपुराणाम् of their anklets, निस्वनं च sound, शुश्राव heard.

##### आङ्ग्लानुवादः
Then Hanuman, son of the Windgod, heard their jingling golden girdles and anklets.



#### श्लोकः
##### मूलम्
तं चाप्रतिमकर्माणमचिन्त्यबलपौरुषम्।  
द्वारदेशमनुप्राप्तं ददर्श हनुमान् कपिः॥5.18.21॥

##### शब्दार्थः
कपिः vanara, हनुमान् Hanuman, अप्रतिमकर्माणम् one who does incomparable deeds, अचिन्त्यबलपौरुषम् a hero of unimaginable strength and valour, द्वारदेशम् the entrance, अनुप्राप्तम् reached, तं च him, ददर्श saw.

##### आङ्ग्लानुवादः
Then Hanuman, the Vanara saw Ravana of extraordinary deeds, and of unimaginable strength and valour at the entrance (of Ashoka garden)



#### श्लोकः
##### मूलम्
दीपिकाभिरनेकाभिः समन्तादवभासितम्।  
गन्धतैलावसिक्ताभिर्ध्रियमाणाभिरग्रतः॥5.18.22॥

##### शब्दार्थः
गन्धतैलावसिक्ताभिः wet with fragrant oil, अग्रतः in front, ध्रियमाणाभिः held, अनेकाभिः by many, दीपिकाभिः with lamps, समन्तात् everywhere, अवभासितम् was shining.

##### आङ्ग्लानुवादः
Hanuman saw him in the glow of lamps wet with fragrant oil carried by many shedemons all over.



#### श्लोकः
##### मूलम्
कामदर्पमदैर्युक्तं जिह्मताम्रायतेक्षणम्।  
समक्षमिव कन्दर्पमपविद्धशरासनम्॥5.18.23॥

##### शब्दार्थः
कामदर्पमदैः by lust, pride and intoxication, युक्तम् endowed, जिह्मताम्रायतेक्षणम् possesed of  
long curved bloodshot eyes, अपविद्धशरासनम् who set aside his quiver, समक्षम् directly, कन्दर्पमिव like god of love.

##### आङ्ग्लानुवादः
Hanuman saw him, who was possessed of lust, arrogance and intoxication. He appeared like Cupid setting aside his quiver and arrows with his curved, big, red eyes.



#### श्लोकः
##### मूलम्
मथितामृतफेनाभमरजोवस्त्रमुत्तमम्।  
सलीलमनुकर्षन्तं विमुक्तं सक्तमङ्गदे॥5.18.24॥

##### शब्दार्थः
मथितामृतफेनाभम् looking like the foam of churned nectar, अरजः without any dust, विमुक्तम् slipped, अङ्गदे in his armlet, सक्तम् stuck, उत्तमम् best, वस्त्रम् cloth, सलीलम् sportively, अनुकर्षन्तम् dragging.

##### आङ्ग्लानुवादः
He was playfully pulling up his upper garment that slipped and stuck to his armlet. This excellent unsoiled robe was looking like the foam of churned nectar.



#### श्लोकः
##### मूलम्
तं पत्रविटपे लीनः पत्रपुष्पघनावृतः।  
समीपमिव संक्रान्तं निध्यातुमुपचक्रमे॥5.18.25॥

##### शब्दार्थः
समीपम् close by, संक्रान्तमिव drawn nearer, तम् him, पत्रविटपे on a branch covered with leaves, लीनः concealed, पत्रपुष्पघनावृतः thickly covered with leaves and flowers, निध्यातुम् to scan the identity, उपचक्रमे started.

##### आङ्ग्लानुवादः
Hanuman seated on a leafy branch (of the simsupa tree) thickly covered with leaves and flowers started scanning the identity of Ravana who was drawing nearer.



#### श्लोकः
##### मूलम्
अवेक्षमाणस्तु ततो ददर्श कपिकुञ्जरः।  
रूपयौवनसम्पन्ना रावणस्य वरस्त्रियः॥5.18.26॥

##### शब्दार्थः
ततः then, कपिकुञ्जरः leader of the monkeys, अवेक्षमाणः while looking carefully, रावणस्य Ravana's, रूपयौवनसम्पन्नाः endowed with youth and beauty, वरस्त्रियः chief wives, ददर्श saw.

##### आङ्ग्लानुवादः
The leader of the monkeys started gazing at the chief wives of Ravana endowed with youth and beauty৷৷



#### श्लोकः
##### मूलम्
ताभिः परिवृतो राजा सुरूपाभिर्महायशाः।  
तन्मृगद्विजसङ्घुष्टं प्रविष्टः प्रमदावनम्॥5.18.27॥

##### शब्दार्थः
महायशाः glorious one, राजा king, सुरूपाभिः with charming ones, ताभिः with those women, परिवृतः  surrounded, मृगद्विजसङ्घुष्टम् echoed with sounds of beasts and birds, तत् that, प्रमदावनम् grove for women, प्रविष्टः entered.

##### आङ्ग्लानुवादः
Surrounded by beauties, the glorious king entered the grove meant for women, reverberating with the sounds of beasts and birds.



#### श्लोकः
##### मूलम्
क्षीबो विचित्राभरणः शङ्कुकर्णो महाबलः।  
तेन विश्रवसः पुत्रः स दृष्टो राक्षसाधिपः॥5.18.28॥  
वृतः परमनारीभिस्ताराभिरिव चन्द्रमाः।  
तं ददर्श महातेजास्तेजोवन्तं महाकपिः॥5.18.29॥

##### शब्दार्थः
क्षीबः excited by drinking, विचित्राभरणः wore wonderful ornaments, शङ्कुकर्णः with long tapering ears, विश्रवसः of Visravas, पुत्रः son, ताराभिः with stars, चन्द्रमाः इव like the Moon, परमनारीभिः with damsels, वृतः surrounded, सः he, राक्षसाधिपः king of demons, तेन by him, दृष्टः seen, महातेजाः brilliant, महाकपिः great vanara, तेजोवन्तम् splendid, तम् him, ददर्शे saw.

##### आङ्ग्लानुवादः
The brilliant vanara looked at the son of Visravas (Ravana), the demon king  adorned with wonderful ornaments. He had long tapering ears. He was intoxicated with drink. Encircled by damsels, he was looking like the Moon surrounded by stars.



#### श्लोकः
##### मूलम्
रावणोऽयं महाबाहुरिति सञ्चिन्त्य वानरः।  
अवप्लुतो महातेजा हनुमान्मारुतात्मजः॥5.18.30॥

##### शब्दार्थः
मारुतात्मजः son of the Windgod, वानरः vanara, महातेजाः brilliant one, हनुमान् Hanuman, अयम् this, महाबाहुः strongarmed, रावणः Ravana, इति this, सञ्चिन्त्य having thought, अवप्लुतः got down.

##### आङ्ग्लानुवादः
The brilliant vanara (Hanuman), son of the Windgod recognising the strongarmed Ravana got down a little, saying 'This is truly the strongarmed Ravana.'



#### श्लोकः
##### मूलम्
स तथाप्युग्रतेजाः सन्निर्धूतस्तस्य तेजसा।  
पत्रगुह्यान्तरे सक्तो हनुमान् संवृतोऽभवत्॥5.18.31॥

##### शब्दार्थः
तथा such, उग्रतेजाः possessed of extraordinary energy, सः he, हनुमान् Hanuman, तस्य his, तेजसा by the might, निर्धूतः taken aback, पत्रगुह्यान्तरे deep in the leaves, सक्तः concealed, संवृतः covered, अभवत् remained there.

##### आङ्ग्लानुवादः
Hanuman, possessed of extraordinary energy, was taken aback at the might of Ravana. He remained hiding covered over with leaves.



#### श्लोकः
##### मूलम्
स तामसितकेशान्तां सुश्रोणीं संहतस्त्नीम्।  
दिदृक्षुरसितापाङ्गामुपावर्तत रावणः॥5.18.32॥

##### शब्दार्थः
सः he, रावणः Ravana, असितकेशान्ताम् darkhaired lady, सुश्रोणीम् a lady of beautiful hips, संहतस्त्नीम् a lady of plump breasts, असितापाङ्गाम् with dark side glances, ताम् her, दिदृक्षुः desiring to see, उपावर्तत returned

##### आङ्ग्लानुवादः
With the desire to see Sita endowed with black hair, beautiful hips, plump breasts and dark sideglances, Ravana returned (to Ashokavana).  

#### समाप्तिः
 श्रीमद्रामायणे वाल्मीकीय आदिकाव्ये सुन्दरकाण्डे अष्टादशस्सर्गः।  
Thus ends the eighteenth sarga of Sundarakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/5_sundarakANDam/04-sItA-pIDanam/018_ashokavATikAyAM_rAvaNAgamanam.md">
<details><summary><h3>भूषणम् ...{Loading}...</h3></summary>



तथा विप्रेक्षमाणस्य वनं पुष्पितपादपम् ।  

विचिन्वतश्च वैदेहीं किंचिच्छेषा निशा ऽभवत्  ॥  ५।१८।१ ॥   

तथेत्यादि । विप्रेक्षमाणस्य विचिन्वतश्च । विप्रेक्षमाणे विचिन्वति च
तस्मिन्नित्यर्थः । " यस्य च भावेन।" इत्यर्थे षष्ठी  ॥  ५।१८।१ ॥   

  

षडङ्गवेदविदुषां क्रतुप्रवरयाजिनाम् ।  

शुश्राव ब्रह्मघोषांश्च विरात्रे ब्रह्मरक्षसाम्  ॥  ५।१८।२ ॥   

अथ मङ्गलवादित्रैः शब्दैः श्रोत्रमनोहरैः ।  

प्राबुध्यत महाबाहुर्दशग्रीवो महाबलः  ॥  ५।१८।३ ॥   

विबुध्य तु यथाकाले राक्षसेन्द्रः प्रतापवान् ।  

स्रस्तमाल्याम्बरधरो वैदेहीमन्वचिन्तयत्  ॥  ५।१८।४ ॥   

विरात्रे अपररात्रे । "अहस्सर्वैकदेशसङ्ख्यातपुण्याच्च रात्रेः" इत्यत्र
चकारादव्ययादुत्तरस्य रात्रिशब्दस्य समासान्तो ऽच् प्रत्ययः ।
ब्रह्मरक्षसां ब्राह्मणत्वविशिष्टरक्षसाम् । ब्रह्मघोषान् वेदघोषान्  ॥ 
५।१८।२४ ॥   

  

भृशं नियुक्तस्तस्यां च मदनेन मदोत्कटः ।  

न स तं राक्षसः कामं शशाकात्मनि गूहितुम्  ॥  ५।१८।५ ॥   

स सर्वाभरणैर्युक्तो बिभ्रच्छ्रियमनुत्तमाम् ।  

तां नगैर्बहुभिर्जुष्टां सर्वपुष्पफलोपगैः  ॥  ५।१८।६ ॥   

वृतां पुष्करिणीभिश्च नानापुष्पोपशोभिताम् ।  

सदामदैश्च विहगैर्विचित्रां परमाद्भुताम्  ॥  ५।१८।७ ॥   

नियुक्तः प्रेरितः  ॥  ५।१८।५७ ॥   

  

ईहामृगैश्च विविधैर्जुष्टां दृष्टिमनोहरैः ।  

वीथीः संप्रेक्षमाणश्च मणिकाञ्चनतोरणाः  ॥  ५।१८।८ ॥   

नानामृगगणाकीर्णां फलैः प्रपतितैर्वृताम् ।  

अशोकवनिकामेव प्राविशत् सन्ततद्रुमाम्  ॥  ५।१८।९ ॥   

वीथीः उद्यानवीथीः  ॥  ५।१८।८९ ॥   

  

अङ्गनाशतमात्रं तु तं व्रजन्तामनुव्रजत् ।  

महेन्द्रमिव पौलस्त्यं देवगन्धर्वयोषितः  ॥  ५।१८।१० ॥   

महेन्द्रं देवगन्धर्वयोषित इव व्रजन्तं तम् अङ्गनाशतमात्रम् अनुव्रजत्
अन्वव्रजत्  ॥  ५।१८।१० ॥   

  

दीपिकाः काञ्चनीः काश्चिज्जगृहृस्तत्र योषितः ।  

वालव्यजनहस्ताश्च तालवृन्तानि चापराः  ॥  ५।१८।११ ॥   

तालवृन्तानि व्यजनानि  ॥  ५।१८।११ ॥   

  

काञ्चनैरपि भृङ्गारैर्जहुः सलिलमग्रतः ।  

मण्डलाग्रान् बृसीं चैव गृह्यान्याः पृष्ठतो ययुः  ॥  ५।१८।१२ ॥   

भृङ्गारैः कनकालुकाभिः । "भृङ्गारः कनकालुका " इत्यमरः । मण्डलाग्रान्
असिविशेषान् । " मण्डलाग्रो नतार्थकः" इति वैजयन्ती । बृसीम् आस्तरणम् ।
गृह्य गृहीत्वा  ॥  ५।१८।१२ ॥   

  

काचिद्रत्नमयीं स्थालीं पूर्णां पानस्य भामिना ।  

दक्षिणा दक्षिणेनैव तदा जग्राह पाणिना  ॥  ५।१८।१३ ॥   

राजहंसप्रतीकाशं छत्रं पूर्णशशिप्रभम् ।  

सौवर्णदण्डमपरा गृहीत्वा पृष्ठतो ययौ  ॥  ५।१८।१४ ॥   

निद्रामदपरीताक्ष्यो रावणस्योत्तमाः स्त्रियः ।  

अनुजग्मुः पतिं वीरं धनं विद्युल्लता इव  ॥  ५।१८।१५ ॥   

काचिदिति । पानस्य पूर्णां पीयत इति पानं मधु तस्य पूर्णां तेन पूर्णाम् ।
"पूरणगुण०" इत्यादिना सुहितार्थयोगे षष्ठीसमासनिषेधज्ञापकादत्र षष्ठी ।
स्थालीं पात्रीम्  ॥  ५।१८।१३१५ ॥   

  

व्याविद्धहारकेयूराः समामृदितवर्णकाः ।  

समागलितकेशान्ताः सस्वेदवदनास्तथा  ॥  ५।१८।१६ ॥   

घूर्णन्त्यो मदशेषेण निद्र्या च शुभाननाः ।  

स्वेदक्लिष्टाङ्गकुसुमाः सुमाल्याकुलमूर्धजाः  ॥  ५।१८।१७ ॥   

प्रयान्तं नैर्ऋतपतिं नार्यो मदिरलोचनाः ।  

बहुमानाच्च कामाच्च प्रिया भार्यास्तमन्वयुः  ॥  ५।१८।१८ ॥   

व्याविद्धेति । व्याविद्धाः व्यत्यस्ततया न्यस्ताः । समामृदितवर्णकाः
सम्मृष्टानुलेपनाः । "अङ्गरागः समालम्भो वर्णकश्च विलेपनम् ।" इति निघण्टुः
 ॥  ५।१८।१६१८ ॥   

  

स च कामपराधीनाः पतिस्तासां महाबलः ।  

सीतासक्तमना मन्दो मदाञ्चितगतिर्बभौ  ॥  ५।१८।१९ ॥   

ततः काञ्चीनिनादं च नूपुराणां च निःस्वनम् ।  

शुश्राव परमस्त्रीणां स कपिर्मारुतात्मजः  ॥  ५।१८।२० ॥   

मदेनाञ्चिता गतिर्यस्य स मदाञ्चितगतिः  ॥  ५।१८।१९२० ॥   

  

तं चाप्रतिमकर्माणमचिन्त्यबलपौरुषम् ।  

द्वारदेशमनुप्राप्तं ददर्श हनुमान् कपिः  ॥  ५।१८।२१ ॥   

तं चेत्यादि । द्वारदेशम् अशोकवनद्वारदेशम्  ॥  ५।१८।२१ ॥   

  

दीपिकाभिरनेकाभिः समन्तादवभासितम् ।  

गन्धतैलावसिक्ताभिर्ध्रियमाणाभिरग्रतः  ॥  ५।१८।२२ ॥   

गन्धतैलं गन्धवासिततैलम्  ॥  ५।१८।२२ ॥   

  

कामदर्पमदैर्युक्तं जिह्मताम्रायतेक्षणम् ।  

समक्षमिव कन्दर्पमपविद्धशरासनम्  ॥  ५।१८।२३ ॥   

समक्षं प्रत्यक्षम् । अपविद्धशरासनम् अधृतशरासनम्  ॥  ५।१८।२३ ॥   

  

मथितामृतफेनाभमरजो वस्त्रमुत्तमम् ।  

सलीलमनुकर्षन्तं विमुक्तं सक्तमङ्गदे  ॥  ५।१८।२४ ॥   

मथितामृतफेनाभं मथितं तक्रम् अमृतं धारोष्णं तयोर्यत् फेनं तदाभम् । "
निरम्बु बोलं मथितं धारोष्णं त्वमृतं पयः" इत्युभयत्र वैजयन्ती । विमुक्तं
स्वस्थानात्प्रचलितम् अङ्गदे सक्तं वस्त्रं सलीलं यथा भवति तथा
अनुकर्षन्तमित्यन्वयः  ॥  ५।१८।२४ ॥   

  

तं पत्रविटपे लीनः पत्रपुष्पघनावृतः ।  

समीपमिव संक्रान्तं निध्यातुमुपचक्रमे  ॥  ५।१८।२५ ॥   

अवेक्षमाणस्तु ततो ददर्श कपिकुञ्जरः ।  

रूपयौवनसम्पन्ना रावणस्य वरस्त्रियः  ॥  ५।१८।२६ ॥   

तमिति । पत्रविटपे पत्रवति विटपे । लीनः छन्नः । पत्रपुष्पघनावृतः
पत्रपुष्पसमूहावृतः । इवशब्दो वाक्यालङ्कारे । यद्वा दूरे समागतमपि तेजसा
समीपे संक्रान्तमिव स्थितम् । तं निध्यातुं द्रष्टुमुपचक्रमे । "निर्वर्णनं
तु निध्यानं दर्शनालोकनेक्षणम्" इत्यमरः  ॥  ४।१८।२५२६ ॥   

  

ताभिः परिवृतो राजा सुरूपाभिर्महायशाः ।  

तन्मृगद्विजसंवुष्टं प्रविष्टः प्रमदावनम्  ॥  ५।१८।२७ ॥   

प्रमदावनम् अन्तःपुरोद्यानम्  ॥  ५।१८।२७ ॥   

  

क्षीबो विचित्राभरणः शङ्कुकर्णो महाबलः ।  

तेन विश्रवसः पुत्रः स दृष्टो राक्षसाधिपः  ॥  ५।१८।२८ ॥   

वृतः परमनारीभिस्ताराभिरिव चन्द्रमाः ।  

तं ददर्श महातेजास्तेजोवन्तं महाकपिः  ॥  ५।१८।२९ ॥   

क्षीब इति । क्षीबः मत्तः । शङ्कुकर्णः गर्वेण स्तब्धकर्ण इत्यर्थः  ॥ 
५।१८।२८२९ ॥   

  

रावणो ऽयं महाबाहुरिति संचिन्त्य वानरः ।  

अवप्लुतो महातेजा हनुमान् मारुतात्मजः  ॥  ५।१८।३० ॥   

अवप्लुतः अवरुढः । रावणचेष्टास्सर्वा द्रष्टुं पूर्वस्थानादधःशाखां
समाश्रित इत्यर्थः  ॥  ५।१८।३० ॥   

  

स तथा प्युग्रतेजाः सन् निर्धूतस्तस्य तेजसा ।  

पत्रगुह्यान्तरे सक्तो हनुमान् संवृतो ऽभवत्  ॥  ५।१८।३१ ॥   

स तामसितकेशान्तां सुश्रोणीं संहतस्तनीम् ।  

दुदृक्षुरसितापाङ्गामुपावर्तत रावणः  ॥  ५।१८।३२ ॥   

इत्यार्षे श्रीरामायणे वाल्मीकीये आदिकाव्ये श्रीमत्सुन्दरकाण्डे अष्टादशः
सर्गः  ॥  ५।१८ ॥   

सः हनुमान् । तथा पूर्वोक्तरीत्या । उग्रतेजास्सन्नपि । तस्य रावणस्य ।
तेजसा निर्धूतः सन् । पत्रगुह्यान्तरे पत्रगूढप्रदेशे । संवृतो ऽभवत् गूढो
ऽभवत्  ॥  ५।१८।३१३२ ॥   

इति श्रीगोविन्दराजविरचिते श्रीरामायणभूषणे श्रृङ्गारतिलकाख्याने
सुन्दरकाण्डाव्याखयाने अष्टादशः सर्गः  ॥  ५।१८ ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/5_sundarakANDam/04-sItA-pIDanam/018_ashokavATikAyAM_rAvaNAgamanam.md">
<details><summary><h3>शिरोमणी ...{Loading}...</h3></summary>



हनुमद्वृत्तान्तमेवाह तथेत्यादिभिः । वैदेहीं विचिन्वतः अत एव तथा
उक्तप्रकारेण वनं विप्रेक्षमाणस्य हनुमतो निशा किंचिच्छेषा अभवत्  ॥  ५।१८।१
 ॥   

  

षडङ्गेति । षडङ्गवेदविदुषां वेदवेदितृ़णाम् अत एव क्रतुप्रवरयाजिनां
ब्रह्मरक्षसां ब्राह्मणराक्षसानां ब्रह्मघोषान् वेदनिनदान् विरात्रे
रात्र्यवसाने शुश्राव हनूमानिति शेषः  ॥  ५।१८।२  ॥   

  

अथेति । मङ्गलवादित्रैः माङ्गलिकवाद्यवद्भिः राक्षसैः कर्तृभिः
श्रोत्रमनोहरैः शब्दैः दशग्रीवः प्राबोध्यत  ॥  ५।१८।३  ॥   

  

विबुध्येति । स्रस्तमाल्याम्बरधरो राक्षसेन्द्रः विबुध्य
वैदेहीमन्वचिन्तयत्  ॥  ५।१८।४  ॥   

भृशमिति । मदनेन मादकसुरापानादिना मदोत्कटः उत्कटदैन्यविशिष्टो ऽपि राक्षसः
यतस्तस्यां सीतायां भृशमत्यन्तं नियुक्तः संस्थापितचित्तः अतः तं
सीतागोपनविषयकं काममिच्छामात्मनि मनसि गूहितुं नियमितुं न शशाक  ॥ 
५।१८।५ ॥   

  

स इति । अनुत्तमाम् अत्युत्तमां श्रियं बिभ्रत्स रावणः
सर्वपुष्पफलान्यपगच्छन्ति तैर्नगैस्तरुभिर्जुष्टां संततद्रुमां नित्यं
द्रुमविशिष्टामशोकवनिकां वीथीः मार्गान् संप्रेक्षमाणः सन् प्राविशत् ।
श्लोकचतुष्टयमेकान्वयि  ॥  ५।१८।६९  ॥   

  

अङ्गना इति । देवगन्धर्वयोषितो महेन्द्रमिव व्रजन्तं पौलस्त्यं तं रावणं
शतमात्रमङ्गनाः अनुव्रजन् अन्वव्रजन्  ॥  ५।१८।१०  ॥   

  

अङ्गनागमनप्रकारमाह-- दीपिका इत्यादिभिः । काश्चिद्दीपिका जगृहुः
काश्चित्तालवृन्तानि जगृहुः काश्चित् बालव्यजनहस्ताः चामरकरा अगच्छन्निति
शेषः  ॥  ५।१८।११  ॥   

  

काञ्चनैरिति । काश्चित् काञ्चनैः भृङ्गारैः कलशैः अग्रतः अग्रे सलिलं
जह्रुः प्रापयामासुः, अन्याः मण्डलाग्राः मण्डलाकाराणि अग्राणि यासां ताः
बृसीः आसनविशेषान् गृह्य गृहीत्वा पृष्ठतो ययुः  ॥  ५।१८।१२  ॥   

  

काचिदिति । पूर्णां पेयपूरितां रत्नमयीं पानस्य पात्रीं दक्षिणेनैव पाणिना
काच्चिद्दक्षिणा निपुणा जग्राह  ॥  ५।१८।१३  ॥   

  

राजेति । अपरा छत्रं गृहीत्वा पृष्ठतो ययौ  ॥  ५।१८।१४  ॥   

  

निद्रेति । निद्रामदेन परीतानि युक्तानि अक्षीणि यासां ताः रावणस्य उत्तमाः
स्त्रियः विद्युल्लताः घनमिवानुजग्मुः  ॥  ५।१८।१५  ॥   

  

व्याविद्धेति । व्याविद्धाः स्वस्वस्थानात् किंचिच्चलिता इत्यर्थः,
हारकेयूरा यासां समामृद्रितवर्णकाः अपगताङ्गरागाः समागलितकेशान्तः
प्रस्खलितकेशान्तभागाः सस्वेदानि स्वेदविशिष्टानि वदनानि यासां ताः मदशेषेण
निद्रया च घूर्णन्त्यः स्वेदेन क्लिष्टानि बाधितानि अङ्गकुसुमानि यासां ताः
समाल्या मालासहिता आकुलाः किंचित्कम्पिताः मूर्धजाः केशा यासां ताः प्रिया
ऽ ऽभा दीप्तिर्यासां ता एवार्याः नार्यो रावणपत्न्यः बहुमानात्
रावणकृतातिसत्कारात् कामात् सीतादर्शनेच्छातश्च हेतोः तं रावणमन्वयुः ।
श्लोकत्रयमेकान्वयि  ॥  ५।१८।१६१८  ॥   

  

स इति । कामपराः तद्भार्याः तासामधीनः ता अधीना यस्येति वा स तासां पतिः
महाबलः स रावणः सीतायां सीतादर्शने आसक्तं मनो यस्य मन्दाञ्चिता मन्दत्वं
प्राप्ता गतिर्यस्य सः मन्दः सीताहरणकर्तृत्वज्ञापितमन्दमतिविशिष्टः स
रावणो बभौ  ॥  ५।१८।१९  ॥   

तत इति । ततस्तस्मिन्समये परमस्त्रीणां काञ्चीनिनादं नूपुराणां निस्स्वनं च
मारुतनन्दनः शुश्राव  ॥  ५।१८।२०  ॥   

  

तमिति । अप्रतिमकर्माणं सीताहरणकर्तृत्वेन स्वसदृशगर्हितकर्मरहितं
द्वारदेशमनुप्राप्तं तं रावणं हनूमान् ददर्श  ॥  ५।१८।२१  ॥   

  

दीपिकाभिरिति । गन्धतैलैः अवसिक्ताभिः अग्रतो ध्रियमाणाभिः दीपिकाभिः
समन्तादवभासितं कामदर्पमदैः कामः परद्रव्याद्यपरहणेच्छा, दर्पः,
स्वात्यैश्वर्यजनितगर्वः, मदः तज्जनितानन्दः तैर्युक्तं जिह्ये कापट्यबोधके
ताम्रे अरुणे ईक्षणे नेत्रे यस्य तम् अपविद्धशरासनं त्यक्तकुसुमबाणं समक्षं
प्रत्यक्षं कन्दर्पमिव मथितामृतफेनस्य आभा इव आभा यस्य तत्
अतिश्वेतमित्यर्थः, अरजः रजोहीनं सपुष्पम् अनेकविधपुष्पविशिष्टं विमुक्तं
विशेषमुक्ताविशिष्टं अङ्गदे सक्तम् उत्तमं वस्त्रम् अवकर्षन्तं
समीपमुपसंक्रान्तं प्राप्तं तं रावणं पत्रविटपे विपुलपत्रविशिष्टशाखायां
लीनः अत एव पत्रपुष्पाणां शतैरावृतो हनूमान् विज्ञातुमुपचक्रमे ।
"निध्यातुं" इति पाठे ऽप्ययमेवार्थ इति भट्टाः । श्लोकचतुष्टमेकान्वयि  ॥ 
५।१८।२२२५  ॥   

  

अवेक्षमाण इति । अवेक्षमाणो विशेषज्ञानाय रावणं निरीक्षमाणः कपिकुञ्जरः
रावणस्य वरस्त्रियो ददर्श  ॥  ५।१८।२६  ॥   

  

ताभिरिति । सुरूपाभिस्ताभिः स्त्रीभिः परिवृतः मृगद्विजसंघुष्टं प्रमदावनं
नारीविहारारण्यं प्रविष्टः क्षीबो मत्तः शङ्कुकर्णः
स्तब्धीभूतश्रोत्रविशिष्टः विश्रवसः पुत्रस्तेन हनूमता दृष्टः ।
श्लोकद्वयमेकान्वयि  ॥  ५।१८।२७,२८  ॥   

  

तदेव भङ्ग्यन्तरेणाह वृत इति । ताराभिः चन्द्रमा इव नारीभिर्यो वृतः तं
रावणं महाकपिर्ददर्श  ॥  ५।१८।२९  ॥   

  

रावण इति । पुरमध्ये गृहोत्तमे यः पुरा शेते स रावणो ऽयमेव इति संचिन्त्य
अयं मद्बुद्धिस्थो हनूमान् अवप्लुतः स्वाधिष्ठितशाखायाः उर्ध्वशाखां
प्राप्तः । सार्धश्लोक एकान्वयी  ॥  ५।१८।३०  ॥   

  

स इति । यद्यपि स हनूमान् उग्रतेजास्तथापि तस्य रावणस्य तेजसा सनिर्धूतः
कार्यविशेषसाधनाय निर्धूतत्वसहितः सन् गुह्यान्तरे छन्नशाखान्तरे सक्तः सन्
संवृतो ऽभवत्  ॥  ५।१८।३१  ॥   

  

स इति । सता सज्जनानां दर्शनयोग्याम् । असितकेशान्तां सीतां दिदृक्षुः
रावणः उपावर्तत तत्समीपं प्राप  ॥  ५।१८।३२  ॥   

  

इति श्रीमद्वाल्मीकीयरामायणव्याख्याने रामायशिरोमणौ सुन्दरकाण्डे ऽष्टादशः
सर्गः  ॥  ५।१८  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/5_sundarakANDam/04-sItA-pIDanam/018_ashokavATikAyAM_rAvaNAgamanam.md">
<details><summary><h3>तिलकम् ...{Loading}...</h3></summary>



तथेति । किञ्चिच्छेषापरयाममात्रशेषा । विचिन्वतस्तस्याः स्पष्टदर्शनाय
राक्षसीनिद्रारूपमवसरमन्वेषयतः  ॥  ५।१८।१  ॥   

  

विरात्रे रात्रिविपर्यासे । अपररात्र इत्यर्थः । ब्रह्मरक्षसां ब्रह्म
वेदस्तज्ज्ञरक्षसाम् तदेव स्पष्टीकृतम्-- षडङ्गेत्यादिना  ॥  ५।१८।२,३  ॥   

  

निद्रावशादेव स्रस्तमाल्याम्बररधरः  ॥  ५।१८।४  ॥   

  

भृशं नियुक्तो गाढाभिनिवेशितचित्तः । कामे कामवेगम् । इट्टशेषु
तीर्थस्यान्यथायाजेनं भ्रान्त्यैव । रक्षसस्तमोगुणाविष्टस्य
भगवन्मायामोहितस्याकृत्येष्वेव प्रवृत्तेः तथा क्रियमाणं भगवद्ध्यानमपि
पापभोगोत्तरं जन्मान्तरे उत्तमफलायेति बोध्यम्, अत एव ऋक्षाश्वमेघनाम्नो
राज्ञो दानस्तावको ऋङ्मन्त्रः-- "न युष्मे वाजबन्धवो निनित्सुश्च न मर्त्यः
। अवद्यमधि दीधरत  ॥ " इति। तस्यार्थः-- वाजमित्यन्ननाम । अन्नदानेन ये
सर्वेषां बन्धवस्तेषां संबोधनं हे वाजबन्धवः युष्मे युष्मास्वधि ।
सप्तम्यर्थानुवाद्यधिः । निनित्सुश्च न निन्दनेच्छाशीलोऽपि मर्त्योऽवद्यं न
दीधरन्न धारयति । भगवदनुसन्धानेनैव निष्पापत्वादिति । एवं च भगवतो
निन्दावरुद्धभावेन ध्यानमपि नरकभोगोत्तरं जन्मान्तरे उत्तमफलाय अत एवास्य
मरणोत्तरं चतुर्थचतुर्युग्यां चेदिराजकुले जन्म, चतुर्विंशतिचतुर्युग्यां
रामावतार इति हरिवंशोक्तेस्तावत्पर्यन्तं चैतत्पापफलभोग इत्यर्थायातमिति
बोध्यम्  ॥   

५।१८।५७  ॥   

वीथीरशोकवनिकामार्गगमनवीथीः  ॥  ५।१८।८,९  ॥   

  

अङ्गनाः शतमात्रमित्यवधारणे इति कतकः । देवादियोषितो महेन्द्रमिव पौलस्त्यं
रावणमनुव्रजन् । अडभाव आर्षः  ॥  ५।१८।१०  ॥   

  

काञ्चनीः काञ्चनदण्डाः । वालव्यजनहस्ता इत्यस्यान्वव्रजन्निति शेषः ।
तालवृन्तानीत्यस्य जगृहुरिति । अनेन लङ्कायां हेमन्तशिशिरयोरपि शीताभावो
ध्वनितः  ॥  ५।१८।११  ॥   

  

भृङ्गारैः कलशैः । धत्तूरकुसुमसदृशजलपात्रैरित्यर्थ इति तीर्थः ।
मण्डलाग्रा वृत्तपर्यन्ताः बृसीरासनविशेषान् तपस्विनामिमे तृणादिना, अस्य
तु स्वर्णेनेति विशेषः  ॥  ५।१८।१२  ॥   

  

पानस्य पूर्णां पानेन पूर्णाम् शेषे षष्ठी । भ्राजतीं देदीप्यमानाम् ।
दक्षिणा ऽनुकूला  ॥  ५।१८।१३१५  ॥   

  

व्याविद्धाः स्थानादीषच्चलिताः । सम्यगामृदितो मृष्टो वर्णको ऽनुलेपनं
यासां ताः  ॥  ५।१८।१६  ॥   

  

समाल्याः सपुष्पा आकुला मूर्धजा यासां ताः  ॥  ५।१८।१७  ॥   

  

मदिरलोचना मदकरवीक्षणाः । बहुमानाद्भर्तृकृतसंमानात् । कामात्स्वीयात्  ॥ 
५।१८।१८  ॥   

  

मन्दो दुर्मतिः । मन्दं यथा तथाञ्चिता गतिर्यस्य  ॥  ५।१८।१९,२०  ॥   

  

द्वारदेशमशोकवनिकाप्राकारदेशम्  ॥  ५।१८।२१  ॥   

  

दीपिकाभिर्भासितम् । रात्रिशेषसत्त्वात् द्वादश्यां यामावशिष्टरात्रौ
चन्द्रस्यास्तगमनाच्च  ॥  ५।१८।२२  ॥   

  

जिह्मादिगुणके ईक्षणे यस्य तम् समक्षं प्रत्यक्षं कन्दर्पमिव स्थितम्
अपविद्धशरासनं त्यक्तेक्षुचापम्  ॥  ५।१८।२३  ॥   

  

अमृतं पयः मथितपयःफेनवच्छुक्ला आभा यस्य तत् अरजो धौतम् सपुष्पं
पुष्पमालासहितं विमुक्तं विशिष्टमुक्तावन्तम् । यद्वा स्थानाच्युतमङ्गदे
सक्तं वस्त्रमवकर्षन्तमङ्गदादाकृष्य यथास्थाने स्थापयन्तम् ।
"सपुष्पमवकर्षन्तम्" इत्येव पाठः । तीर्थस्तु एतद्योजनाशक्त्या
"सलीलमवकर्षन्तम्" इत्येव पाठः । तीर्थस्तु एतद्योजनाशक्त्या
"सलीलमवकर्षन्तम्" इति पाठं कल्पयति  ॥  ५।१८।२४  ॥   

  

पत्रविटपे निबिडपत्रशाखायाम् विज्ञातुमयममुक इति विशेषेण ज्ञातुम् ।
"निध्यातुम्" इति पाठे ऽप्ययमेवार्थः  ॥  ५।१८।२५,२६  ॥   

  

प्रमदानां क्रीडार्हं वनं प्रमदावनम्  ॥  ५।१८।२७  ॥   

  

शङ्कुकर्णनामा तद्वनरक्षी राक्षसस्तेन विश्रवसः पुत्रो राक्षसो रावणो
दृष्टः नान्येन केनापि पुरुषेणेत्यर्थः  ॥  ५।१८।२८,२९  ॥   

  

यः पुरमध्ये पुरा शेते शयितः सो ऽयमेवेत्यन्वयः । तस्माद्रावणो ऽयमिति
सञ्चिन्त्यावप्लुतः । स्वाश्रितशाखाया अत्यूर्ध्वशाखान्तर इति शेषः  ॥ 
५।१८।३०  ॥   

  

यद्यपि स समुद्रलङ्घनकर्ता, स मारुतात्मजो हनूमानुग्रतेजा तथापि तस्य
रावणस्य तेजसा निर्धूतस्तस्य पुरोवस्थातुमशक्नुवन्पत्रे पत्रबहुले अत एव
गुह्यान्तरे शाखान्तरे सक्तः स्थितः । तत्राप्यत्यल्पशरीरतया संवृतो गुप्तो
ऽभवत् सर्वमायातिरस्कारकमायावतस्तस्य दृष्ट्यग्रे माययाल्पशरीरादिमत्वेन
स्थातुमश्क्यत्वादेवं करणम्  ॥  ५।१८।३१  ॥   

  

उपावर्तत समीपं प्राप्तः  ॥  ५।१८।३२  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
सुन्दरकाण्डे ऽष्टादशः सर्गः  ॥  ५।१८  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/5_sundarakANDam/04-sItA-pIDanam/018_ashokavATikAyAM_rAvaNAgamanam.md">
<details><summary><h3>द्राविडपाठः ...{Loading}...</h3></summary>



  
तथा विप्रेक्षमाणस्य वनं पुष्पितपादपम्।  
विचिन्वतश्च वैदेहीं किञ्चिच्छेषा निशाऽभवत् ॥ 5.18.1 ॥   
षडङ्गवेदविदुषां क्रतुप्रवरयाजिनाम्।  
शुश्राव ब्रह्मघोषांश्च विरात्रे ब्रह्मरक्षसाम् ॥ 5.18.2 ॥   
अथ मङ्गलवादित्रैः शब्दैः श्रोत्रमनोहरैः।  
प्राबुध्यत महाबाहुर्दशग्रीवो महाबलः ॥ 5.18.3 ॥   
विबुध्य तु यथाकाले राक्षसेन्द्रः प्रतापवान्।  
स्रस्तमाल्याम्बरधरो वैदेहीमन्वचिन्तयत् ॥ 5.18.4 ॥   
भृशं नियुक्तस्तस्यां च मदनेन मदोत्कटः।  
न स तं राक्षसः कामं शशाकात्मनि गूहितुम् ॥ 5.18.5 ॥   
स सर्वाभरणैर्युक्तो बिभ्रच्छ्रियमनुत्तमाम्।  
तां नगैर्बहुभिर्जुष्टां सर्वपुष्पफलोपगैः ॥ 5.18.6 ॥   
वृतां पुष्करिणीभिश्च नानापुष्पोपशोभिताम्।  
सदामदैश्च विहगैर्विचित्रां परमाद्भुताम् ॥ 5.18.7 ॥   
ईहामृगैश्च विविधैर्जुष्टां दृष्टिमनोहरैः।  
वीथीः सम्प्रेक्षमाणश्च मणिकाञ्चनतोरणाः ॥ 5.18.8 ॥   
नानामृगगणाकीर्णां फलैः प्रपतितैर्वृताम्।  
अशोकवनिकामेव प्राविशत् सन्ततद्रुमाम् ॥ 5.18.9 ॥   
अङ्गनाशतमात्रं तु तं व्रजन्तामनुव्रजत्।  
महेन्द्रमिव पौलस्त्यं देवगन्धर्वयोषितः ॥ 5.18.10 ॥   
दीपिकाः काञ्चनीः काश्चिज्जगृहृस्तत्र योषितः।  
वालव्यजनहस्ताश्च तालवृन्तानि चापराः ॥ 5.18.11 ॥   
काञ्चनैरपि भृङ्गारैर्जहुः सलिलमग्रतः।  
मण्डलाग्रान् बृसीं चैव गृह्यान्याः पृष्ठतो ययुः ॥ 5.18.12 ॥   
काचिद्रत्नमयीं स्थालीं पूर्णां पानस्य भामिना।  
दक्षिणा दक्षिणेनैव तदा जग्राह पाणिना ॥ 5.18.13 ॥   
राजहंसप्रतीकाशं छत्रं पूर्णशशिप्रभम्।  
सौवर्णदण्डमपरा गृहीत्वा पृष्ठतो ययौ ॥ 5.18.14 ॥   
निद्रामदपरीताक्ष्यो रावणस्योत्तमाः स्त्रियः।  
अनुजग्मुः पतिं वीरं धनं विद्युल्लता इव ॥ 5.18.15 ॥   
व्याविद्धहारकेयूराः समामृदितवर्णकाः।  
समागलितकेशान्ताः सस्वेदवदनास्तथा ॥ 5.18.16 ॥   
घूर्णन्त्यो मदशेषेण निद्र्या च शुभाननाः।  
स्वेदक्लिष्टाङ्गकुसुमाः सुमाल्याकुलमूर्धजाः ॥ 5.18.17 ॥   
प्रयान्तं नैर्ऋतपतिं नार्यो मदिरलोचनाः।  
बहुमानाच्च कामाच्च प्रिया भार्यास्तमन्वयुः ॥ 5.18.18 ॥   
स च कामपराधीनाः पतिस्तासां महाबलः।  
सीतासक्तमना मन्दो मदाञ्चितगतिर्बभौ ॥ 5.18.19 ॥   
ततः काञ्चीनिनादं च नूपुराणां च निःस्वनम्।  
शुश्राव परमस्त्रीणां स कपिर्मारुतात्मजः ॥ 5.18.20 ॥   
तं चाप्रतिमकर्माणमचिन्त्यबलपौरुषम्।  
द्वारदेशमनुप्राप्तं ददर्श हनुमान् कपिः ॥ 5.18.21 ॥   
दीपिकाभिरनेकाभिः समन्तादवभासितम्।  
गन्धतैलावसिक्ताभिर्ध्रियमाणाभिरग्रतः ॥ 5.18.22 ॥   
कामदर्पमदैर्युक्तं जिह्मताम्रायतेक्षणम्।  
समक्षमिव कन्दर्पमपविद्धशरासनम् ॥ 5.18.23 ॥   
मथितामृतफेनाभमरजो वस्त्रमुत्तमम्।  
सलीलमनुकर्षन्तं विमुक्तं सक्तमङ्गदे ॥ 5.18.24 ॥   
तं पत्रविटपे लीनः पत्रपुष्पघनावृतः।  
समीपमिव सङ्क्रान्तं निध्यातुमुपचक्रमे ॥ 5.18.25 ॥   
अवेक्षमाणस्तु ततो ददर्श कपिकुञ्जरः।  
रूपयौवनसम्पन्ना रावणस्य वरस्त्रियः ॥ 5.18.26 ॥   
ताभिः परिवृतो राजा सुरूपाभिर्महायशाः।  
तन्मृगद्विजसंवुष्टं प्रविष्टः प्रमदावनम् ॥ 5.18.27 ॥   
क्षीबो विचित्राभरणः शङ्कुकर्णो महाबलः।  
तेन विश्रवसः पुत्रः स दृष्टो राक्षसाधिपः ॥ 5.18.28 ॥   
वृतः परमनारीभिस्ताराभिरिव चन्द्रमाः।  
तं ददर्श महातेजास्तेजोवन्तं महाकपिः ॥ 5.18.29 ॥   
रावणोऽयं महाबाहुरिति सञ्चिन्त्य वानरः।  
अवप्लुतो महातेजा हनुमान् मारुतात्मजः ॥ 5.18.30 ॥   
स तथा प्युग्रतेजाः सन् निर्धूतस्तस्य तेजसा।  
पत्रगुह्यान्तरे सक्तो हनुमान् संवृतोऽभवत् ॥ 5.18.31 ॥   
स तामसितकेशान्तां सुश्रोणीं संहतस्तनीम्।  
दुदृक्षुरसितापाङ्गामुपावर्तत रावणः ॥ 5.18.32 ॥   

</details>
</div>
