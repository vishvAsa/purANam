+++
title = "काशीपुराधीशाश्वधाटी-स्तोत्रम्"
short_title = "काशीपुराधीशाश्वधाटीस्तोत्रम्"

+++
काशीपुराधीशाश्वधाटी-स्तोत्रम्

GGLGLLL–GGLGLLL–GGLGLLLG

काशीकृताखिल-मह+ईशी-सुवास-गृह--नैशी-शिलावनि-निभं  
काशी-समाभ-सुर--देशीय-वन्द्य-पद--कोशीकृतं हृतभवम्।  
लेशीकृताघनग--नाशीकृतांत-भय--काशी-निवासि-हृदयं  
काशी-पुराधिपतिर् आशीर्भिर् आर्द्रयतु राशीकृतात्मविभवम्।।1।।  

शीतांशुशेखरित! हौताशनाक्षयुत! वाताशिभूषिततनो!  
भूताधिनाथ! हर! पातालवा‌सि-मत! शीताद्रिजादयित! हे ।  
कान्तार्थ-देहधर!  शान्ताश्रमैर् विनुत! चिन्तापनोदन! विभो!  
स्फीताजनुन्नरथ! गीतार्चनासुमुख! चेतास्मि ते पदयुगम्।।2।।  

मुक्ताधिनाथ! भवसक्तामनादिभव! भक्ताळिबुद्धिमनिशं  
युक्तामथोद्धरसुरक्तामिहाव मृड! सिक्तामहोऽम्बरजले।  
भुक्ता समस्तजनिरिक्ता तदा भवति   शक्ता हि तारणविधौ  
मुक्ता भवन्ति किल वक्तार एव तव सूक्तार्थभावकथनात् ।।3।।  
-4-  
फालानलाक्षियुत! कालानलासिकर! शूलायुधप्रणयवान्!  
लीलाविभो! विधिकपालायुताढ्यसितमालाविभूषिततनो!  
चेलायमानगज! हालाहलाद! सुरकीलालशोभितजटिन्!  
मेलायमानगळ! शालाविहारनट! लोलामतिस्तव पदे।।4।।  
-5-  
पञ्चाननं सुजलपञ्चामृतैस्सपदि सिञ्चाम शम्भुमतुलं  
पञ्चास्यधीररथसञ्चारिणीशयनमञ्चाग्ररम्यफलकम्।  
सञ्चारदेववरमञ्चाम नित्यमथ मुञ्चाम भीतिमनिशं  
किञ्चारुकाम्यमु विरिञ्चादिपूज्यपदमञ्चाम तोषणविधेः।।5।।  
-6-  
गङ्गामभङ्गगतिमङ्गाङ्गभङ्गरुचिसङ्गामहो धरसि हे  
रङ्गाग्रनाट्यचण! तुङ्गाद्रिजादयित! भृङ्गादिसेविततनो!  
पिङ्गाभजाटिल पिशङ्गाग्निमत्तिलक! पिङ्गादिजापितमनो!  
लिङ्गाकृतिं वहसि शृङ्गादिवादक! कृशाङ्गाव मां पशुपते।।6।।  
-7-  
अण्डादिजत्रिदश! मण्डायमानकृप!  दण्डायमानमहिमन्!  
चण्डातिविक्रमग! शुण्डालवक्त्रनुत! गण्डार्द्रहासपुलकिन्!  
मुण्डादिदैत्यमुखपिण्डासुहारमण! शौण्डा शिवा तव रतौ  
भाण्डारिते जगति  पिण्डालयो त्वमसि पण्डां प्रदेहि भगवन्।।7।।  
-8-  
वन्दारुभक्तजन मन्दारदेवतरुवृन्दावनी तवकृपा  
स्कन्दावतारगुरुनन्दाननेस्फुटितकुन्दाच्छभानगरिमन्!  
स्पन्दात्मके वपुषि कन्दाकरे जगति वन्दामहे तव कथाः  
छन्दाध्वगार्च्यपद! चन्द्रावतंसमुख! विन्दामहै तव पदम्।।8।।  

## फलश्रुतिः  
काशीपुराधिपबहुदिव्यकथाभिरामं  
वृत्तेऽतिकोमलपदान्वितमश्वधाट्याम्।  
स्तोत्रं कृतं त्विह सदाशिवसाधकेन  
ध्यात्वा शिवां हृदयपद्मदळांतरस्थाम्।।9।।  

भक्त्याऽमलेन हि शिवाशिवपादपद्मे  
ष्वासक्तचित्तमधुपा रसिका महान्तः।  
स्तुत्वा त्वनेन भवमुक्तिदकाशिकेशं  
भुञ्जन्ति भाग्यमतुलं मुक्तास्युरन्ते ।।1  