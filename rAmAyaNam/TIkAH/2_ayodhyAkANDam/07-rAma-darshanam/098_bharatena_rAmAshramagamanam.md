+++
title = "०९८ भरतेन रामाश्रमगमनम्"
title_english = "098 Bharata continues his search for Rama s hermitage"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-098-Rama_Shrama_Gamanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/07-rAma-darshanam/098_bharatena_rAmAshramagamanam.md">
<details><summary><h3>IITK ...{Loading}...</h3></summary>

Bharata's joy on locating the hermitage of Sri Rama.



#### श्लोकः
##### मूलम्
निवेश्य सेनां तु विभुः पद्भ्यां पादवतां वरः।  
अभिगन्तुं स काकुत्थ्समियेष गुरुवर्तकम्॥2.98.1॥

##### शब्दार्थः
विभुः the lord, पादवताम् among the bipeds, वरः best, सः that Bharata, सेनाम् army, निवेश्य after encamping, गुरुवर्तकम् devoted the preceptor (father), काकुत्थ्सम् Rama, पद्भ्याम् on foot, अभिगन्तुम् to approach, इयेष wished.

##### आङ्ग्लानुवादः
On encamping the army, lord Bharata, the best among men, wished to approach on  
foot Rama who was devoted to his father.



#### श्लोकः
##### मूलम्
निविष्टमात्रे सैन्ये तु यथोद्देशं विनीतवत्।  
भरतो भ्रातरं वाक्यं शत्रुघ्नमिदमब्रवीत्॥2.98.2॥

##### शब्दार्थः
सैन्ये army, यथोद्देशम् in assigned places, निविष्टमात्रे after encamping, भरतः Bharata, भ्रातरम् brother, शत्रुघ्नम् to Satrughna, इदम् these words, अब्रवीत् said.

##### आङ्ग्लानुवादः
After the army encamped in the assigned places, Bharata said to his brother Satrughna thusः



#### श्लोकः
##### मूलम्
क्षिप्रं वनमिदं सौम्य नरसङ्घैस् समन्ततः।  
लुब्धैश्च सहितैरेभि स्त्वमन्वेषितुमर्हसि॥2.98.3॥

##### शब्दार्थः
सौम्य O dear Satrughna, नरसङ्घैः with groups of people, सहितैः accompanied by, लुब्धैश्च  in the company of hunters as well, त्वम् you, क्षिप्रम् quickly, इदं वनम् this forest, समन्ततः all over, अन्वेषितुम् to explore, अर्हसि should.

##### आङ्ग्लानुवादः
O dear Satrughna, you should explore this forest quickly along with groups of our  
people and  hunters as well.



#### श्लोकः
##### मूलम्
गुहो ज्ञातिसहस्रेण शरचापासिधारिणा।  
समन्वेषतु काकुत्स्थमस्मिन् परिवृतस्स्वयम्॥2.98.4॥

##### शब्दार्थः
गुहः Guha, शरचापासिधारिणा armed with bows, arrows and swords, ज्ञातिसहस्रेण with a thousand kinsmen, परिवृतः surrounded by, स्वयम् himself, अस्मिन् in this forest, काकुत्स्थम् Rama, समन्वेषतु explore.

##### आङ्ग्लानुवादः
Let Guha, surrounded by a thousand kinsmen and armed with bows, arrows and swords look for Rama.



#### श्लोकः
##### मूलम्
अमात्यैस् सह पौरैश्च गुरुभिश्च द्विजातिभिः।  
वनं सर्वं चरिष्यामि पद्भ्यां परिवृतस् स्वयम्॥2.98.5॥

##### शब्दार्थः
स्वयम् I myself, अमात्यैः सह with counsellors, पौरैश्च with citizens, गुरुभिश्च with preceptors, द्विजातिभिः with brahmins, परिवृतः surrounded by, सर्वम् entire, वनम् forest, पद्भ्याम् on foot, चरिष्यामि I shall move about.

##### आङ्ग्लानुवादः
'I myself shall go on foot surrounded by ministers, citizens, preceptors and brahmins and search the entire forest.



#### श्लोकः
##### मूलम्
यावन्न रामं द्रक्ष्यामि लक्ष्मणं वा महाबलम्।  
वैदेहीं च महाभागां न मे शान्तिर्भविष्यति॥2.98.6॥

##### शब्दार्थः
रामम् Rama, महाबलम् powerful, लक्ष्मणं वा Lakshmana, महाभागां illustrious, वैदेहीं च Sita, यावत्  till such time, न द्रक्ष्यामि I do not see, मे to me, शान्ति peace, न भविष्यति shall not come.

##### आङ्ग्लानुवादः
'I shall not rest in peace until I see Rama, powerful Lakshmana and illustrious princess of Videha (Sita).



#### श्लोकः
##### मूलम्
यावन्न चन्द्रसङ्काशं द्रक्ष्यामि शुभमाननम्।  
भ्रातुः पद्मपलाशाक्षं न मे शान्तिर्भविष्यति॥2.98.7॥

##### शब्दार्थः
चन्द्रसङ्काशम् radiant as the Moon, पद्मपलाशाक्षम् eyes resembling lotuspetals, भ्रातुः brother Rama, शुभम् auspicious, आननम् face, यावत् till such time, न द्रक्ष्यामि I do not see, मे to me, शान्तिः peace, न भविष्यति shall not come.

##### आङ्ग्लानुवादः
I shall not attain peace until I see my brother, Rama whose auspicious countenance looks radiant as the Moon and whose eyes as lotuspetals.



#### श्लोकः
##### मूलम्
यावन्न चरणौ भ्रातुः पार्थिवव्यञ्जनान्वितौ।  
शिरसा धारयिष्यामि न मे शान्तिर्भविष्यति॥2.98.8॥

##### शब्दार्थः
भ्रातुः brother's, पार्थिवव्यञ्जनान्वितौ bearing the signs of royalty, चरणौ feet, यावत् till such time, शिरसा with the head, न धारयिष्यामि I will not carry, मे to me, शान्तिः peace, न भविष्यति  shall not come.

##### आङ्ग्लानुवादः
Peace shall not come to me until I hold on my head the feet of my brother, the insignia of royalty.



#### श्लोकः
##### मूलम्
यावन्न राज्ये राज्यार्हः पितृपैतामहे स्थितः।  
अभिषेकजलक्लिन्नो न मे शान्तिर्भविष्यति॥2.98.9॥

##### शब्दार्थः
राज्यार्हः one who is worthy of this kingdom, अभिषेकजलक्लिन्नः wet with the holy waters of consecration, पितृपैतामहे pertaining to our father and forefathers, राज्ये in the kingdom, यावत् till such time, न स्थितः is not established, मे my, शान्तिः peace, न भविष्यति shall not attain.

##### आङ्ग्लानुवादः
I shall not attain peace until Rama, who is worthy of this kingdom, is sprinkled with the holy water of coronation and assumes the ancestral kingdom.



#### श्लोकः
##### मूलम्
सिद्धार्थः खलु सौमित्रिर्यश्चन्द्रविमलोपमम्।  
मुखं पश्यति रामस्य राजीवाक्षं महाद्युति॥2.98.10॥

##### शब्दार्थः
यः who, चन्द्रविमलोपमम् like the spotless Moon, राजीवाक्षम् whose eyes resemble red lotuses, महाद्युति of great effulgence, रामस्य Rama's, मुखम् countenance, पश्यति beholds, सौमित्रिः Lakshmana, सिद्दार्थः खलु blessed indeed.

##### आङ्ग्लानुवादः
Lakshmana, one who beholds the highly effulgent countenance of Rama, resembling the spotless Moon and whose eyes resemble red lotuses, is blessed indeed



#### श्लोकः
##### मूलम्
कृतकृत्या महाभागा वैदेही जनकात्मजा।  
भर्तारं सागरान्तायाः पृथिव्या यानुगच्छति॥2.98.11॥

##### शब्दार्थः
या that Sita, सागरान्तायाः bounded by the ocean, पृथिव्याः of the earth, भर्तारम् Rama as lord, अनुगच्छति who is following, महाभागा illustrious lady, जनकात्मजा daughter of Janaka, वैदेही princess of Videha (Sita), कृतकृत्या has accomplished her purpose.

##### आङ्ग्लानुवादः
Sita, the illustrious daughter of Janaka and princess of Videha, has accomplished her purpose by following Rama, the lord of this earth bounded by the ocean.



#### श्लोकः
##### मूलम्
सुभगश्चित्रकूटोऽसौ गिरिराजोपमो गिरिः।  
यस्मिन्वसति काकुत्स्थः कुबेर इव नन्दने॥2.98.12॥

##### शब्दार्थः
काकुत्स्थः Rama, यस्मिन् on which, कुबेरः Kubera, the lord of wealth, नन्दने इव like in the Nandana garden, वसति staying, असौ such, गिरिराजोपमः comparable to the king of the mountains, Himavan, चित्रकूटः गिरिः Chitrakuta mountain, सुभगः is fortunate.

##### आङ्ग्लानुवादः
Like Kubera in the Nandana garden, Rama lives here on mount Chitrakuta which is indeed blessed like the Himalaya, king of the mountains.



#### श्लोकः
##### मूलम्
कृतकार्यमिदं दुर्गं वनं व्यालनिषेवितम्।  
यदध्यास्ते महातेजा राम श्शस्त्रभृतां वरः॥2.98.13॥

##### शब्दार्थः
शस्त्रभृताम् among those who wield weapons, वरः the foremost, महातेजाः most radiant, रामः Rama, यत् that, अध्यास्ते is dwelling, व्यालनिषेवितम् inhabited by wild animals, दुर्गम् inaccessible, इदं वनम् this forest, कृतकार्यम् accomplished its task.

##### आङ्ग्लानुवादः
Fortunate is this inaccessible forest which is inhabited by wild animals to have become the dwelling place of the most radiant Rama, the foremost among the wielders of weapons.



#### श्लोकः
##### मूलम्
एवमुक्त्वा महातेजा भरतः पुरषर्षभः।  
पद्भ्यामेव महाबाहुः प्रविवेश महाद्वनम्॥2.98.14॥

##### शब्दार्थः
महातेजाः a man of great radiance, पुरुषर्षभः best of men, महाबाहुः mightyarmed, भरतः  
Bharata, एवम् in this way, उक्त्वा having said, महत् great, वनम् forest, पद्भ्यामेव on foot alone, प्रविवेश entered.

##### आङ्ग्लानुवादः
Having said thus, the best of men, mightyarmed and highly energetic Bharata entered the great forest on foot.



#### श्लोकः
##### मूलम्
स तानि द्रुमजालानि जातानि गिरिसानुषु।  
पुष्पिताग्राणि मध्येन जगाम वदतां वरः॥2.98.15॥

##### शब्दार्थः
वदताम् among the eloquent, वरः best, सः that, गिरिसानुषु on mountain slopes, जातानि growing, पुष्पिताग्राणि tops of trees in bloom, तानि those, द्रुमजालानि मध्येन through the midst of multitude of trees, जगाम went.

##### आङ्ग्लानुवादः
Bharata, the best among the eloquent, made his way amidst multitude of trees grown on mountain slopes with their tops in full bloom.



#### श्लोकः
##### मूलम्
स गिरेश्चित्रकूटस्य सालमासाद्य पुष्पितम्।  
रामाश्रमगतस्याग्नेर्ददर्श ध्वजमुच्छ्रितम्॥2.98.16॥

##### शब्दार्थः
सः that, चित्रकूटस्य गिरेः atop Chitrakuta mountain, पुष्पितम् flowering, सालम् sala trees, असाद्य having reached, रामाश्रमगतस्य in Rama's hermitage, अग्नेः of the burning fire, उच्छ्रितं lofty, ध्वजम् banner of smoke, ददर्श beheld.

##### आङ्ग्लानुवादः
Having reached a flowering sala tree atop Chitrakuta mountain, he beheld a lofty banner of smoke rising from the fire burning in Rama's hermitage.



#### श्लोकः
##### मूलम्
तं दृष्ट्वा भरत श्रीमान्मुमोद सह बान्धवः।  
अत्र राम इति ज्ञात्वा गतः पारमिवाम्भसः॥2.98.17॥

##### शब्दार्थः
श्रीमान् the majestic, सह बान्धवः with relatives, भरतः Bharata, तम् that smoke, दृष्ट्वा having seen, रामः Rama, अत्र इति here he is, ज्ञात्वा having known, अम्भसः of waters, पारम् the other bank, गतः इव having reached, मुमोद rejoiced.

##### आङ्ग्लानुवादः
On seeing the smoke, majestic Bharata in the company of relatives concluded that Rama was staying there and rejoiced like a man who had reached the other bank of the river.



#### श्लोकः
##### मूलम्
स चित्रकूटे तु गिरौ निशम्यव रामाश्रमं पुण्यजनोपपन्नम्।  
गुहेन सार्धं त्वरितो जगाम पुनर्निवेश्यैव चमूं महात्मा॥2.98.18॥

##### शब्दार्थः
महात्मा the magnanimous one, सः that Bharata, चित्रकूटे गिरौ on Chitrakuta mountain, पुण्यजनोपपन्नम् inhabited by pious men, रामाश्रमम् Rama's hermitage, निशम्य having heard about, चमूम् the army, निवेश्यैव having camped at a distance, पुनः again, गुहेन सार्धम् with Guha, त्वरितः quickly, जगाम went.

##### आङ्ग्लानुवादः
Having heard of Rama's hermitage on the Chitrakuta mountain inhabited by pious men, magnanimous Bharata, commanded his army to stay at a distance, and quickly proceeded with Guha.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे अष्टनवतितमस्सर्गः॥  
Thus ends the ninetyeighth sarga in Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/07-rAma-darshanam/098_bharatena_rAmAshramagamanam.md">
<details><summary><h3>भूषणम् ...{Loading}...</h3></summary>



निवेश्य सेनां तु विभुः पद्भ्यां पादवतां वरः ।  

अभिगन्तुं स काकुत्स्थमियेष गुरुवर्त्तकम्  ॥  २।९८।१  ॥   

निविष्टमात्रे सैन्ये तु यथोद्देशं विनीतवत् ।  

भरतो भ्रातरं वाक्यं शत्रुघ्नमिदमब्रवीत्  ॥  २।९८।२  ॥   

अथ भरतस्य रामप्राप्तिरष्टनवतितमे सर्गे--निवेश्येत्यादिना । गुरुवर्तकं
गुरुवचनानुवर्तकम्  ॥  २।९८।१२  ॥   

  

क्षिप्रं वनमिदं सौम्य नरसङ्घैः समन्ततः ।  

लुब्धैश्च सहितैरेभिस्त्वमन्वेषितुमर्हसि  ॥  २।९८।३  ॥   

गुहो ज्ञातिसहस्रेण शरचापासिधारिणा ।  

समन्वेषतु काकुत्स्थावस्मिन् परिवृतः स्वयम्  ॥  २।९८।४  ॥   

क्षिप्रमिति । लुब्धैः व्याधैः  ॥  २।९८।३४  ॥   

  

अमात्यैः सह पौरैश्च गुरुभिश्च द्विजातिभिः ।  

वनं सर्वं चरिष्यामि पद्भ्यां परिवृतः स्वयम्  ॥  २।९८।५  ॥   

अमात्यैरिति । अमात्यैः सह पौरेः सह । गुरुभिः द्विजातिभिश्च परिवृतः
पद्भ्यां सर्वं वनं चरिष्यामीति सम्बन्धः  ॥  २।९८।५  ॥   

  

यावन्न रामं द्रक्ष्यामि लक्ष्मणं वा महाबलम् ।  

वैदेहीं वा महाभागां न मे शान्तिर्भविष्यति  ॥  २।९८।६  ॥   

यावन्न चन्द्रसङ्काशं द्रक्ष्यामि शुभमाननम् ।  

भ्रातुः पद्मपलाशाक्षं न मे शान्तिर्भविष्यति  ॥  २।९८।७  ॥   

यावदिति । शान्तिः दुःखशान्तिः मङ्गलं वा । "शान्तिः प्रशममङ्गले" इति
वैजयन्ती  ॥  २।९८।६७  ॥   

  

यावन्न चरणौ भ्रातुः पार्थिवव्यञ्जनान्वितौ ।  

शिरसा धारयिष्यामि न मे शान्तिर्भविष्यति  ॥  २।९८।८  ॥   

यावन्न राज्ये राज्यार्हः पितृपैतामहे स्थितः ।  

अभिषेकजलक्लिन्नो न मे शान्तिर्भविष्यति  ॥  २।९८।९  ॥   

यावदिति । पार्थिवव्यञ्जनान्वितौ
वज्रध्वजारविन्दाङ्कुशसुधाकलशादिमहाराजलक्षणयुक्तौ चरणौ यावन्न शिरसा
धारयिष्यामि तावत्पर्यन्तं मे शान्तिर्न भविष्यति । यदा रामः
स्वयोग्यसिंहासनाधिराज्यमौलिं धृत्वा मम योग्यं श्रीपादाख्यमौलिं ददाति तदा
मे सकलदुःखशान्तिर्भविष्यतीति भावः  ॥  २।९८।८९  ॥   

  

सिद्धार्थः खलु सौमित्रिर्यश्चन्द्रविमलोपमम् ।  

मुखं पश्यति रामस्य राजीवाक्षं महाद्युति  ॥  २।९८।१०  ॥   

सिद्धार्थ इति । चन्द्रविमलोपमं निर्मलचन्द्रसदृशम्  ॥  २।९८।१०  ॥   

  

कृतकत्या महाभागा वैदेही जनकात्मजा ।  

भर्तारं सागरान्तायाः पृथिव्या या ऽनुगच्छति  ॥  २।९८।११  ॥   

महाकुलप्रसूता वैदेही महाभागा महाभाग्यवता । कृतकृत्या कृतार्था च । तत्फलं
तद्धेतुं चाह भर्तारमिति । पृथिव्या भर्तारमित्यन्वयः  ॥  २।९८।११  ॥   

  

सुभगश्चित्रकूटो ऽसौ गिरिराजोपमो गिरिः ।  

यस्मिन् वसति काकुत्स्थः कुबेर इव नन्दने  ॥  २।९८।१२  ॥   

सुभग इति । असौ चित्रकूटः । सुभगः भाग्यशाली । गिरिराजोपमश्च गिरिराजोपमः
हिमवत्पर्वतसदृशः । नन्दने नन्दयतीति नन्दनं चैत्ररथम् । सुभग इत्यादि
सुभगः प्रदेशान्तरेभ्यो ऽतिरमणीयः । सुभगः सर्वेषामुद्देश्यतमः । अत्र
हेतुं यस्मिन्नित्युत्तरार्धे वक्ष्यति । चित्रकूटः स्वभावतोपि रमणीयः ।
असौ गिरिः अयोध्यां परित्यज्यापि रामेण आदरणीयः । यद्वा गिरिराजोपमः
गिरिराजो ऽत्र श्रीनिवाससान्निध्यस्थानभूतो वेङ्कटाचलः । तत्र उभयत्र
हेतुमाह यस्मिन्निति । काकुत्स्थः अयोध्याधिपतिः स्वदेशं विहाय अपरिचिते
यस्मिन् वसति । तत्रानुरूपं दृष्टान्तमाह कुबेर इति । चैत्ररथवासयोग्यः
कुबेरः इन्द्रोद्याने नन्दन इव । यद्वा स्वगृहं विहाय स्वगृहोद्याने
विहरमाणो वैश्रवण इव वसतीत्यर्थः । ऽइक्ष्वाकूणामियं भूमिं सशैलवनकाननाऽ
इत्युक्तेश्चित्रकूटोपि रामविषयो हि, नन्दनोपमानेन रामस्य चित्रकूटे
भोग्यताप्रकर्ष उच्यते । काकुत्स्थः ककुत्स्थकुलोद्भवः । यथा
स्वकुलमकृतार्थयत् तथा स्ववासस्थलमप्यकृतार्थयदिति भावः । यद्वा कुबेर इव
नन्दने भूवाचकेन कुशब्देन जगदुपलक्ष्यते, बेरं शरीरं कुबेरो जगच्छरीरः
परमात्मा । नन्दन इव वैकुण्ठनन्दनवन इव  ॥  २।९८।१२  ॥   

  

कृतकार्यमिदं दुर्गं वनं व्यालनिषेवितम् ।  

यदध्यास्ते महातेजा रामः शस्त्रभृतां वरः  ॥  २।९८।१३  ॥   

कृतेति । कृतकार्यं कृतार्थम् । दुर्गं दुष्प्रवेशम् । व्यालनिषेवितं
दुष्टसर्पाश्रितम् । कृतकृत्यत्वे हेतुः यदित्यादि । वनं दुर्गमिति
स्थलस्वभावेन वासानर्हत्वमुक्तम् । महातेजा इत्यादिना रामवैभवापेक्षयापि
वासानर्हत्वमुच्यते  ॥  २।९८।१३  ॥   

  

एवमुक्त्वा महातेजा भरतः पुरुषर्षभः ।  

पद्भ्यामेव महाबाहुः प्रविवेश महद्वनम्  ॥  २।९८।१४  ॥   

एवमिति । महातेजा इत्यादिना पद्भ्यां गमनानर्हत्वमुच्यते  ॥  २।९८।१४  ॥   

  

स तानि द्रुमजालानि जातानि गिरिसानुषु ।  

पुष्पिताग्राणि मध्येन जगाम वदतां वरः  ॥  २।९८।१५  ॥   

स इति । द्रुमजालानि मध्येन द्रुमजालानां मध्येनेत्यर्थः । मध्यशब्दस्य
दिग्वाचित्वात् "एनपा द्वितीया" इति द्वितीया । वदतां वर इत्यनेन
रामसन्निधौ वक्तव्यविशेषं चिन्तयन्नेव जगामेत्युक्तम्  ॥  २।९८।१५  ॥   

  

स गिरेश्चित्रकूटस्य सालमासाद्य पुष्पितम् ।  

रामाश्रमगतस्याग्नेर्ददर्श ध्वजमुच्छ्रितम्  ॥  २।९८।१६  ॥   

स इति । अग्नेर्ध्वजं धूमम् । पूर्वं धूमाग्रदर्शनम् अधुना
समीपत्वात्तन्मूलदर्शनमिति न पुनरुक्तिः  ॥  २।९८।१६  ॥   

  

तं दृष्ट्वा भरतः श्रीमान् मुमोह सहबान्धवः ।  

अत्र राम इति ज्ञात्वा गतः पारमिवाम्भसः  ॥  २।९८।१७  ॥   

तमिति । मुमोह मोहसदृशं पारवश्यं प्राप । मुमोदेति च पाठः । अम्भसः
समुद्रस्य पारं गत इव, अभूदिति शेषः  ॥  २।९८।१७  ॥   

  

स चित्रकूटे तु गिरौ निशम्य रामाश्रमं पुण्यजनोपपन्नम् ।  

गुहेन सार्द्धं त्वरितो जगाम पुनर्निवेश्यैव चमूं महात्मा  ॥  २।९८।१८  ॥   

स इति । निशम्य दृष्ट्वा । दीर्घाभाव आर्षः । तत्समीपस्थजनेभ्यः श्रुत्वेति
वार्थः । अत एव पुण्यजनोपपन्नमित्युच्यते । गुहेनेति प्रधानजनोपलक्षणपरम् ।
चमूं पुनर्निवेश्य अन्वेषणार्थमागतां चमूमपि स्थापयित्वा । महात्मा
दृढाध्यवसायः  ॥  २।९८।१८  ॥   

  

इत्यार्षे श्रीरामायणे वाल्मीकीये आदिकाव्ये श्रीमदयोध्याकाण्डे
अष्टनवतितमः सर्गः  ॥  २।९८।१८  ॥   

इति श्रीगोविन्दराजविरचिते श्रीरामायणभूषणे पीताम्बराख्याने
अयोध्याकाण्डव्याख्याने अष्टनवतितमः सर्गः  ॥  ९८  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/07-rAma-darshanam/098_bharatena_rAmAshramagamanam.md">
<details><summary><h3>शिरोमणी ...{Loading}...</h3></summary>



भरतवृत्तान्तमाह-- निवेश्येति । पादवतां वरः द्विपदानां श्रेष्ठः भरतः
सेनां निवेश्य यथोचितं संस्थाप्य गुरुवर्तकं पितृवचनपरिपालकं
राममभिगन्तुमियेष  ॥  २।९८।१  ॥   

  

निविष्टेति । यथोद्देशं भरतोपदेशमनतिक्रम्य सैन्ये निविष्टमात्रे सति भरतः
शत्रुघ्नमब्रवीत्  ॥  २।९८।२  ॥   

  

तद्वचनाकारमाह-- क्षिप्रमिति । लुब्धैः निषादैः सहितैरेभिर्नरसङ्घैः
स्वभृत्यसमूहैः इदं वनं क्षिप्रमन्वेषितुमर्हसि  ॥  २।९८।३  ॥   

  

गुह इति । ज्ञातिसहस्रेण परिवृतो गुहः अस्मिन्वने काकुत्स्थौ रामलक्ष्मणौ
समन्वेषतु  ॥  २।९८।४  ॥   

  

अमात्यैरिति । अमात्यादिभिः परिवृतः स्वयमहं सर्वं वनं चरिष्यामि  ॥  २।९८।५
 ॥   

  

यावदिति । यावन्न द्रक्ष्यामि तावत्कालं मे शान्तिर्न भविष्यति  ॥  २।९८।६
 ॥   

  

तदेव भङ्ग्यन्तरेणाह-- यावदिति । चन्द्रसङ्काशं चन्द्रसदृशम्  ॥  २।९८।७
 ॥   

  

यावदिति । पार्थिवव्यञ्जनान्वितौ पार्थिवव्यञ्जनैः पार्थिवचिह्नैः
रेखाध्वजकुलिशापतत्रादिभिः अन्वितौ भ्रातुश्चरणौ यावच्छिरसा न
प्रग्रहीष्यामि तावच्छान्विर्न भविष्यति  ॥  २।९८।८  ॥   

  

यावदिति । यावन्नाभिषिक्तः तावच्छान्तिर्न  ॥  २।९८।९  ॥   

  

सिद्धार्थ इति । यः सौमित्रिर्लक्ष्मणः रामस्य मुखं पश्यति स सिद्धार्थः  ॥ 
१८।१०  ॥   

  

कृतकृत्येति । या वैदेही सागरान्तायाः पृथिव्याः भर्तारमनुगच्छति सा
कृतकृत्या कृतार्था  ॥  २।९८।११  ॥   

  

स्विति । यस्मिन् काकुत्स्थो रामो वसति सो ऽसौ चित्रकूटः सुशुभः अत्यन्तं
शुभकारकः  ॥  २।९८।१२  ॥   

  

कृतेति । यन्महाराजो रामः अध्यास्ते तदिदं वनं कृतकार्यम्  ॥  २।९८।१३  ॥   

  

एवमिति । महाबाहुर्भरतः एवमुक्त्वा पद्भ्यामेव महद्वनं प्रविवेश  ॥  २।९८।१४
 ॥   

  

स इति । गिरिसानुषु जातानि द्रुमजालानि द्रुमसमूहान् मध्येन वदतां वरो भरतः
जगाम  ॥  २।९८।१५  ॥   

  

स इति । स भरतः चित्रकूटस्य सालं वृक्षविशेषमारुह्य रामाश्रमगतस्य
अग्नेर्ध्वजं धूमं ददर्श  ॥  २।९८।१६  ॥   

  

तमिति । तं धूमं दृष्ट्वा अत्रैव राम इति ज्ञात्वा अम्भसो ऽगाधजलस्य पारं
गत इव मुमोद  ॥  २।९८।१७  ॥   

  

स इति । स भरतः पुण्यजनैर्महात्मभिः उपपन्नं सेवितं रामाश्रमं निशम्य
चमूमन्वेषणार्थं सहागतसैन्यं पुनर्निवेश्य संस्थाप्य गुहेन सार्धं त्वरितः
सन् जगाम  ॥  २।९८।१८  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे
ऽष्टनवतितमः सर्गः  ॥  २।९८  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/07-rAma-darshanam/098_bharatena_rAmAshramagamanam.md">
<details><summary><h3>तिलकम् ...{Loading}...</h3></summary>



पादवतां चरप्राणिनां वरः श्रेष्ठो विभुर्भरतः गुरुवर्तकं गुरुशुश्रूषापरम्
 ॥  २।९८।१  ॥   

  

यथोद्देशममुकस्यामुकदिशि वास इति स्वाम्युपदिष्टप्रदेशमनतिक्रम्य निविष्टे
सैन्ये इत्यर्थः । विनीतवद्विनीतार्हे  ॥  २।९८।२  ॥   

  

लुब्धा निषादाः । एभिरासन्नैर्गुहभृत्यैः  ॥  २।९८।३  ॥   

  

ज्ञातिसहस्रेण परिवृत इत्यन्वयः  ॥  २।९८।४  ॥   

  

चरिष्यामि अहमन्वेषयन्निति शेष । पौरेः सह वर्तमानैरमात्यैर्द्विजातिभिः सह
वर्तमानैर्गुरुभिश्च परिवृतः  ॥  २।९८।५,६  ॥   

  

शुभाननमिति कर्मधारयः । शान्तिर्दुःखशान्तिः  ॥  २।९८।७  ॥   

  

चन्द्रविमलोपमं विमलचन्द्रसदृशम्  ॥  २।९८।८  ॥   

  

पार्थिवव्यञ्जनं रेखाध्वजकुलिसातपत्रादि । तावन्मे न शान्तिरित्यन्वयः  ॥ 
२।९८।९११  ॥   

  

गिरिराजसमो हिमवत्सदृशः  ॥  २।९८।१२  ॥   

  

कृतकार्यं कृतार्थम् स्थावरत्वमोचकरामपादरजोव्याप्ततयेति भावः । दुर्गं
दुष्प्रवेशम् । व्यालाः सर्पाः  ॥  २।९८।१३,१४  ॥   

  

मध्येनेत्येनबन्तमु तद्योगे तानीति द्वितीया । द्रुमजालानां मध्ये इत्यर्थः
 ॥  २।९८।१५  ॥   

  

अग्नेर्ध्वजं धूमम् । ऽरामाश्रमगतस्यान्तेऽ इति पाठे तदाश्रमगतस्य
सालस्यान्ते उपरि बद्धसुछ्रितं ध्वजं कोविदारध्वजं दृष्ट्वेत्यर्थः ।
धूमदर्शनस्य पूर्वमेव जातस्तेवन तस्यानिर्णायकत्वादिति कतकः  ॥  २।९८।१६
 ॥   

  

तं ध्वजम्  ॥  २।९८।१७  ॥   

  

पुण्यजनास्तषस्विनः । पुनर्निवेश्यन्वेषणनियोजितामपि चमूं स्थापयित्वा ।
गुहेनेति प्रधानजनोपलक्षणम्  ॥  २।९८।१८  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे ऽष्टनवतितमः सर्गः  ॥  २।९८  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/07-rAma-darshanam/098_bharatena_rAmAshramagamanam.md">
<details><summary><h3>द्राविडपाठः ...{Loading}...</h3></summary>


निवेश्य सेनां तु विभुः पद्भ्यां पादवतां वरः।  
अभिगन्तुं स काकुत्स्थमियेष गुरुवर्त्तकम् ॥ 2.98.1 ॥   
निविष्टमात्रे सैन्ये तु यथोद्देशं विनीतवत्।  
भरतो भ्रातरं वाक्यं शत्रुघ्नमिदमब्रवीत् ॥ 2.98.2 ॥   
क्षिप्रं वनमिदं सौम्य नरसङ्घैः समन्ततः।  
लुब्धैश्च सहितैरेभिस्त्वमन्वेषितुमर्हसि ॥ 2.98.3 ॥   
गुहो ज्ञातिसहस्रेण शरचापासिधारिणा।  
समन्वेषतु काकुत्स्थावस्मिन् परिवृतः स्वयम् ॥ 2.98.4 ॥   
अमात्यैः सह पौरैश्च गुरुभिश्च द्विजातिभिः।  
वनं सर्वं चरिष्यामि पद्भ्यां परिवृतः स्वयम् ॥ 2.98.5 ॥   
यावन्न रामं द्रक्ष्यामि लक्ष्मणं वा महाबलम्।  
वैदेहीं वा महाभागां न मे शान्तिर्भविष्यति ॥ 2.98.6 ॥   
यावन्न चन्द्रसङ्काशं द्रक्ष्यामि शुभमाननम्।  
भ्रातुः पद्मपलाशाक्षं न मे शान्तिर्भविष्यति ॥ 2.98.7 ॥   
यावन्न चरणौ भ्रातुः पार्थिवव्यञ्जनान्वितौ।  
शिरसा धारयिष्यामि न मे शान्तिर्भविष्यति ॥ 2.98.8 ॥   
यावन्न राज्ये राज्यार्हः पितृपैतामहे स्थितः।  
अभिषेकजलक्लिन्नो न मे शान्तिर्भविष्यति ॥ 2.98.9 ॥   
सिद्धार्थः खलु सौमित्रिर्यश्चन्द्रविमलोपमम्।  
मुखं पश्यति रामस्य राजीवाक्षं महाद्युति ॥ 2.98.10 ॥   
कृतकत्या महाभागा वैदेही जनकात्मजा।  
भर्तारं सागरान्तायाः पृथिव्या याऽनुगच्छति ॥ 2.98.11 ॥   
सुभगश्चित्रकूटोऽसौ गिरिराजोपमो गिरिः।  
यस्मिन् वसति काकुत्स्थः कुबेर इव नन्दने ॥ 2.98.12 ॥   
कृतकार्यमिदं दुर्गं वनं व्यालनिषेवितम्।  
यदध्यास्ते महातेजा रामः शस्त्रभृतां वरः ॥ 2.98.13 ॥   
एवमुक्त्वा महातेजा भरतः पुरुषर्षभः।  
पद्भ्यामेव महाबाहुः प्रविवेश महद्वनम् ॥ 2.98.14 ॥   
स तानि द्रुमजालानि जातानि गिरिसानुषु।  
पुष्पिताग्राणि मध्येन जगाम वदतां वरः ॥ 2.98.15 ॥   
रामाश्रमगतस्याग्नेर्ददर्श ध्वजमुच्छ्रितम्**।  
समीपत्वात्तन्मूलदर्शनमिति न पुनरुक्तिः ॥ 2.98.16 ॥   
तं दृष्ट्वा भरतः श्रीमान् मुमोह सहबान्धवः।  
अत्र राम इति ज्ञात्वा गतः पारमिवाम्भसः ॥ 2.98.17 ॥   
स चित्रकूटे तु गिरौ निशम्य रामाश्रमं पुण्यजनोपपन्नम्।  
गुहेन सार्द्धं त्वरितो जगाम पुनर्निवेश्यैव चमूं महात्मा ॥ 2.98.18 ॥   

</details>
</div>
