+++
title = "गोपालस्तुतिः"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3058"
source_url = "https://www.ebharatisampat.in/readbook3.php?bookid=Njc0NjIzOTA1NjU1Mzky&pageno=MjI0MjQyNjk5NTk="

+++
[[गोपालस्तुतिः	Source: [EB](https://www.ebharatisampat.in/readbook3.php?bookid=Njc0NjIzOTA1NjU1Mzky&pageno=MjI0MjQyNjk5NTk=)]]

\[



\<doc id="10762" url="https://sa.wikisource.org/wiki?curid=10762" title="गोपालस्तुतिः"\>  
गोपालस्तुतिः

\<poem\>  
श्री गणेशाय नमः ।  
ॐ नमो विश्वरूपाय विश्वस्थित्यन्तहेतवे ।  
विश्वेश्वराय विश्वाय गोविन्दाय नमो नमः ॥ १॥\<br\>  
नमो विज्ञानरूपाय परमानन्दरूपिणे ।  
कृष्णाय गोपीनाथाय गोविन्दाय नमो नमः ॥ २॥\<br\>  
नमः कमलनेत्राय नमः कमलमालिने ।  
नमः कमलनाभाय कमलापतये नमः ॥ ३॥\<br\>  
बर्हापीडाभिरामाय रामायाकुण्ठमेधसे ।  
रमामानसहंसाय गोविन्दाय नमो नमः ॥ ४॥\<br\>  
कंसवशविनाशाय केशिचाणूरघातिने ।  
कालिन्दीकूललीलाय लोलकुण्डलधारिणे ॥ ५॥\<br\>  
वृषभध्वजवन्द्याय पार्थसारथये नमः ।  
वेणुवादनशीलाय गोपालायाहिमर्दिने ॥ ६॥\<br\>  
बल्लवीवदनाम्भोजमालिने नृत्यशालिने ।  
नमः प्रणतपालाय श्रीकृष्णाय नमो नमः ॥ ७॥\<br\>  
नमः पापप्रणाशाय गोवर्धनधराय च ।  
पूतनाजीवितान्ताय तृणावर्तासुहारिणे ॥ ८॥\<br\>  
निष्कलाय विमोहाय शुद्धायाशुद्धवैरिणे ।  
अद्वितीयाय महते श्रीकृष्णाय नमो नमः ॥ ९॥\<br\>  
प्रसीद परमानन्द प्रसीद परमेश्वर ।  
आधिव्याधिभुजङ्गेन दष्टं मामुद्धर प्रभो ॥ १०॥\<br\>  
श्रीकृष्ण रुक्मिणीकान्त गोपीजनमनोहर ।  
संसारसागरे मग्नं मामुद्धर जगद्गुरो ॥ ११॥\<br\>  
केशव क्लेशहरण नारायण जनार्दन ।  
गोविन्द परमानन्द मां समुद्धर माधव ॥ १२॥\<br\>  
॥ इत्याथर्वणे गोपालतापिन्युपनिषदन्तर्गता गोपालस्तुति समाप्ता ॥  
\</poem\>

\</doc\>


\]
