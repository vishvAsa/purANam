---
title: ०७१

---

<details open><summary>विश्वास-प्रस्तुतिः</summary>

सूत उवाच  
सात्त्वताज्जज्ञिरे पुत्राः कौशल्यायां महाबलाः ।  
भजमानो भजिर्द्दिव्यो वृष्णिर्देवावृधोऽन्धकः ॥ २.७१.१ ॥
</details>

<details><summary>मूलम्</summary>

सूत उवाच  
सात्त्वताज्जज्ञिरे पुत्राः कौशल्यायां महाबलाः ।  
भजमानो भजिर्द्दिव्यो वृष्णिर्देवावृधोऽन्धकः ॥ २.७१.१ ॥
</details>
  

<details open><summary>विश्वास-प्रस्तुतिः</summary>

महाभोजश्च विख्यातो ब्रह्मण्यस्सत्यसङ्गरः ।  
तेषां हि सर्गाश्चत्वारः शृणुध्वं विस्तरेण वै ॥ २.७१.२ ॥
</details>

<details><summary>मूलम्</summary>

महाभोजश्च विख्यातो ब्रह्मण्यस्सत्यसङ्गरः ।  
तेषां हि सर्गाश्चत्वारः शृणुध्वं विस्तरेण वै ॥ २.७१.२ ॥
</details>
  

<details open><summary>विश्वास-प्रस्तुतिः</summary>

भजमानस्य सृञ्जय्यो बाह्यका चोपवाह्यका ।  
सृञ्ज यस्य सुते द्वे तु बाह्यके ते उदावहत् ॥ २.७१.३ ॥
</details>

<details><summary>मूलम्</summary>

भजमानस्य सृञ्जय्यो बाह्यका चोपवाह्यका ।  
सृञ्ज यस्य सुते द्वे तु बाह्यके ते उदावहत् ॥ २.७१.३ ॥
</details>
  

<details open><summary>विश्वास-प्रस्तुतिः</summary>

तस्य भार्ये भगिन्यौ ते प्रसूते तु सुतान्बहून् ।  
निम्लोचिः किङ्कणश्चैव धृष्टिः पर पुरञ्जयः ॥ २.७१.४ ॥
</details>

<details><summary>मूलम्</summary>

तस्य भार्ये भगिन्यौ ते प्रसूते तु सुतान्बहून् ।  
निम्लोचिः किङ्कणश्चैव धृष्टिः पर पुरञ्जयः ॥ २.७१.४ ॥
</details>
  

<details open><summary>विश्वास-प्रस्तुतिः</summary>

ते बाह्यकाया सृञ्जय्या भजमानाद्विजज्ञिरे ।  
अयुताजित्सहस्राजिच्छताजिदिति नामतः ॥ २.७१.५ ॥
</details>

<details><summary>मूलम्</summary>

ते बाह्यकाया सृञ्जय्या भजमानाद्विजज्ञिरे ।  
अयुताजित्सहस्राजिच्छताजिदिति नामतः ॥ २.७१.५ ॥
</details>
  

<details open><summary>विश्वास-प्रस्तुतिः</summary>

बाह्यकायां भगिन्यां ते भजमानाद्विजज्ञिरे ।  
तेषां देवावृधो राजा चचार परमं तपः ।  
पुत्रः सर्वगुणोपेतो मम भूयादिति स्म ह ॥ २.७१.६ ॥
</details>

<details><summary>मूलम्</summary>

बाह्यकायां भगिन्यां ते भजमानाद्विजज्ञिरे ।  
तेषां देवावृधो राजा चचार परमं तपः ।  
पुत्रः सर्वगुणोपेतो मम भूयादिति स्म ह ॥ २.७१.६ ॥
</details>
  
संयोज्या त्मानमेवं स पर्णाशजलमस्पृशत् ॥ २.७१.७ ॥  
  

<details open><summary>विश्वास-प्रस्तुतिः</summary>

सा चोपस्पर्शनात्तस्य चकार प्रियमापगा ।  
कल्याणत्वान्नरपतेस्तस्य सा निम्नगोत्तमा ॥ २.७१.८ ॥
</details>

<details><summary>मूलम्</summary>

सा चोपस्पर्शनात्तस्य चकार प्रियमापगा ।  
कल्याणत्वान्नरपतेस्तस्य सा निम्नगोत्तमा ॥ २.७१.८ ॥
</details>
  

<details open><summary>विश्वास-प्रस्तुतिः</summary>

चिन्तयाभिपरीताङ्गी जगामाथ विनिश्चयम् ।  
नाभिगच्छामि तां नारीं यस्यामेवंविधः सुतः ॥ २.७१.९ ॥
</details>

<details><summary>मूलम्</summary>

चिन्तयाभिपरीताङ्गी जगामाथ विनिश्चयम् ।  
नाभिगच्छामि तां नारीं यस्यामेवंविधः सुतः ॥ २.७१.९ ॥
</details>
  

<details open><summary>विश्वास-प्रस्तुतिः</summary>

भवेत्सर्वगुणोपेतो राज्ञो देवावृधस्य हि ।  
तस्मादस्य स्वयं चाहं भवाम्यद्य सहव्रता ॥ २.७१.१० ॥
</details>

<details><summary>मूलम्</summary>

भवेत्सर्वगुणोपेतो राज्ञो देवावृधस्य हि ।  
तस्मादस्य स्वयं चाहं भवाम्यद्य सहव्रता ॥ २.७१.१० ॥
</details>
  

<details open><summary>विश्वास-प्रस्तुतिः</summary>

जज्ञे तस्याः स्वयं हृत्स्थो भावस्तस्य यथेरितः ।  
अथ भूत्वा कुमारी तु सा चिन्तापरमेव च ॥ २.७१.११ ॥
</details>

<details><summary>मूलम्</summary>

जज्ञे तस्याः स्वयं हृत्स्थो भावस्तस्य यथेरितः ।  
अथ भूत्वा कुमारी तु सा चिन्तापरमेव च ॥ २.७१.११ ॥
</details>
  

<details open><summary>विश्वास-प्रस्तुतिः</summary>

वरयामास राजानं तामियेष स पार्थिवः ।  
तस्यामाधत्त गर्भे स तेजस्विनमुदारधीः ॥ २.७१.१२ ॥
</details>

<details><summary>मूलम्</summary>

वरयामास राजानं तामियेष स पार्थिवः ।  
तस्यामाधत्त गर्भे स तेजस्विनमुदारधीः ॥ २.७१.१२ ॥
</details>
  

<details open><summary>विश्वास-प्रस्तुतिः</summary>

अथ सा नवमे मासि सुषुवे सरिता वरा ।  
पुत्रं सर्वगुणोपेतं बभ्रुं देवावृधत्तदा ॥ २.७१.१३ ॥
</details>

<details><summary>मूलम्</summary>

अथ सा नवमे मासि सुषुवे सरिता वरा ।  
पुत्रं सर्वगुणोपेतं बभ्रुं देवावृधत्तदा ॥ २.७१.१३ ॥
</details>
  

<details open><summary>विश्वास-प्रस्तुतिः</summary>

तत्र वंशे पुराणज्ञा गाथां गायन्ति वै द्विजाः ।  
गुणान्देवावृधस्यापि कीर्तयन्तो महात्मनः ॥ २.७१.१४ ॥
</details>

<details><summary>मूलम्</summary>

तत्र वंशे पुराणज्ञा गाथां गायन्ति वै द्विजाः ।  
गुणान्देवावृधस्यापि कीर्तयन्तो महात्मनः ॥ २.७१.१४ ॥
</details>
  

<details open><summary>विश्वास-प्रस्तुतिः</summary>

यथैव शृणुमो दूरात्सपंश्यामस्तथान्तिकात् ।  
बभ्रुः श्रेष्ठो मनुष्याणां देवैर्देवावृथः समः ॥ २.७१.१५ ॥
</details>

<details><summary>मूलम्</summary>

यथैव शृणुमो दूरात्सपंश्यामस्तथान्तिकात् ।  
बभ्रुः श्रेष्ठो मनुष्याणां देवैर्देवावृथः समः ॥ २.७१.१५ ॥
</details>
  

<details open><summary>विश्वास-प्रस्तुतिः</summary>

पुरुषाः पञ्चषष्टिश्च सहस्राणि च सप्ततिः ।  
येमृतत्वमनुप्राप्ता बब्रोर्देवावृधादपि ॥ २.७१.१६ ॥
</details>

<details><summary>मूलम्</summary>

पुरुषाः पञ्चषष्टिश्च सहस्राणि च सप्ततिः ।  
येमृतत्वमनुप्राप्ता बब्रोर्देवावृधादपि ॥ २.७१.१६ ॥
</details>
  

<details open><summary>विश्वास-प्रस्तुतिः</summary>

यज्वा दानपतिर्धीरो ब्रह्मण्यः सत्यवाग्बुधः ।  
कीर्त्तिमांश्च महाभोजः सात्त्वतानां महारथः ॥ २.७१.१७ ॥
</details>

<details><summary>मूलम्</summary>

यज्वा दानपतिर्धीरो ब्रह्मण्यः सत्यवाग्बुधः ।  
कीर्त्तिमांश्च महाभोजः सात्त्वतानां महारथः ॥ २.७१.१७ ॥
</details>
  

<details open><summary>विश्वास-प्रस्तुतिः</summary>

तस्यान्ववायः सुमहान्भोजा ये भुवि विश्रुताः ।  
गान्धारी चैव माद्री च धृष्टैर्भार्ये बभूवतुः ॥ २.७१.१८ ॥
</details>

<details><summary>मूलम्</summary>

तस्यान्ववायः सुमहान्भोजा ये भुवि विश्रुताः ।  
गान्धारी चैव माद्री च धृष्टैर्भार्ये बभूवतुः ॥ २.७१.१८ ॥
</details>
  

<details open><summary>विश्वास-प्रस्तुतिः</summary>

गान्धारी जनयामास सुमित्रं मित्रनन्दनम् ।  
साद्री युधाजितं पुत्रं ततो मीढ्वांसमेव च ॥ २.७१.१९ ॥
</details>

<details><summary>मूलम्</summary>

गान्धारी जनयामास सुमित्रं मित्रनन्दनम् ।  
साद्री युधाजितं पुत्रं ततो मीढ्वांसमेव च ॥ २.७१.१९ ॥
</details>
  

<details open><summary>विश्वास-प्रस्तुतिः</summary>

अनमित्रं शिनं चैव ताबुभौ पुरुषोत्तमौ ।  
अनमित्रसुतो निघ्नो निघ्नस्य द्वौ बभूवतुः ॥ २.७१.२० ॥
</details>

<details><summary>मूलम्</summary>

अनमित्रं शिनं चैव ताबुभौ पुरुषोत्तमौ ।  
अनमित्रसुतो निघ्नो निघ्नस्य द्वौ बभूवतुः ॥ २.७१.२० ॥
</details>
  

<details open><summary>विश्वास-प्रस्तुतिः</summary>

प्रसेनश्च महाभागः सत्राजिच्च सुताबुभौ ।  
तस्य सत्राजितः सूर्यः सखा प्राणसमोऽभवत् ॥ २.७१.२१ ॥
</details>

<details><summary>मूलम्</summary>

प्रसेनश्च महाभागः सत्राजिच्च सुताबुभौ ।  
तस्य सत्राजितः सूर्यः सखा प्राणसमोऽभवत् ॥ २.७१.२१ ॥
</details>
  

<details open><summary>विश्वास-प्रस्तुतिः</summary>

स कदाचिन्निशापाये रथेन रथिनां वरः ।  
तोयं कूलात्समुद्धर्तुमुपस्थातुं ययौरविम् ॥ २.७१.२२ ॥
</details>

<details><summary>मूलम्</summary>

स कदाचिन्निशापाये रथेन रथिनां वरः ।  
तोयं कूलात्समुद्धर्तुमुपस्थातुं ययौरविम् ॥ २.७१.२२ ॥
</details>
  

<details open><summary>विश्वास-प्रस्तुतिः</summary>

तस्योपतिष्ठतः सूर्यं विवस्वानग्रतः स्थितः ।  
सुस्पष्टमूर्त्तिर्भगवांस्तेजोमण्डलवान्विभुः ॥ २.७१.२३ ॥
</details>

<details><summary>मूलम्</summary>

तस्योपतिष्ठतः सूर्यं विवस्वानग्रतः स्थितः ।  
सुस्पष्टमूर्त्तिर्भगवांस्तेजोमण्डलवान्विभुः ॥ २.७१.२३ ॥
</details>
  

<details open><summary>विश्वास-प्रस्तुतिः</summary>

अथ राजा विवस्वन्तमुवाच स्थितमग्रतः ।  
यथैव व्योम्नि पश्यामि त्वामहं ज्योतिषां पते ॥ २.७१.२४ ॥
</details>

<details><summary>मूलम्</summary>

अथ राजा विवस्वन्तमुवाच स्थितमग्रतः ।  
यथैव व्योम्नि पश्यामि त्वामहं ज्योतिषां पते ॥ २.७१.२४ ॥
</details>
  

<details open><summary>विश्वास-प्रस्तुतिः</summary>

तेजोमण्डलिनं चैव तथैवाप्यग्रतः स्थितम् ।  
को विशेषो विवस्वंस्ते सख्येनोपगतस्य वै ॥ २.७१.२५ ॥
</details>

<details><summary>मूलम्</summary>

तेजोमण्डलिनं चैव तथैवाप्यग्रतः स्थितम् ।  
को विशेषो विवस्वंस्ते सख्येनोपगतस्य वै ॥ २.७१.२५ ॥
</details>
  

<details open><summary>विश्वास-प्रस्तुतिः</summary>

एतच्छ्रुत्वा स भगवान्मणिरत्नं स्यमन्तकम् ।  
स्वकण्ठादवमुच्याथ बबन्ध नृपतेस्तदा ॥ २.७१.२६ ॥
</details>

<details><summary>मूलम्</summary>

एतच्छ्रुत्वा स भगवान्मणिरत्नं स्यमन्तकम् ।  
स्वकण्ठादवमुच्याथ बबन्ध नृपतेस्तदा ॥ २.७१.२६ ॥
</details>
  

<details open><summary>विश्वास-प्रस्तुतिः</summary>

ततो विग्रहवन्तं तं ददर्श नृपतिस्तदा ।  
प्रीतिमानथ तं दृष्ट्वा मुहूर्त्तं कृतवान्कथाम् ॥ २.७१.२७ ॥
</details>

<details><summary>मूलम्</summary>

ततो विग्रहवन्तं तं ददर्श नृपतिस्तदा ।  
प्रीतिमानथ तं दृष्ट्वा मुहूर्त्तं कृतवान्कथाम् ॥ २.७१.२७ ॥
</details>
  

<details open><summary>विश्वास-प्रस्तुतिः</summary>

तमभिप्रस्थितं भूयो विवस्वन्तं स सत्रजित् ।  
प्रोवाचाग्निसवर्णं त्वां येन लोकः प्रपश्यति ॥ २.७१.२८ ॥
</details>

<details><summary>मूलम्</summary>

तमभिप्रस्थितं भूयो विवस्वन्तं स सत्रजित् ।  
प्रोवाचाग्निसवर्णं त्वां येन लोकः प्रपश्यति ॥ २.७१.२८ ॥
</details>
  

<details open><summary>विश्वास-प्रस्तुतिः</summary>

तदेतन्मणिरत्नं मे भगवन्दातुमर्हसि ।  
स्यमं तकं नाममणिं दत्तवांस्तस्य भास्करः ॥ २.७१.२९ ॥
</details>

<details><summary>मूलम्</summary>

तदेतन्मणिरत्नं मे भगवन्दातुमर्हसि ।  
स्यमं तकं नाममणिं दत्तवांस्तस्य भास्करः ॥ २.७१.२९ ॥
</details>
  

<details open><summary>विश्वास-प्रस्तुतिः</summary>

स तमामुच्य नगरीं प्रविवेश महीपतिः ।  
विस्मापयित्वाथ ततः पुरीमन्तःपुरं ययौ ॥ २.७१.३० ॥
</details>

<details><summary>मूलम्</summary>

स तमामुच्य नगरीं प्रविवेश महीपतिः ।  
विस्मापयित्वाथ ततः पुरीमन्तःपुरं ययौ ॥ २.७१.३० ॥
</details>
  

<details open><summary>विश्वास-प्रस्तुतिः</summary>

स प्रसेनाय तद्दिव्यं मणिरत्नं स्यमन्तकम् ।  
ददौ भ्रात्रे नरपतिः प्रेम्णा सत्राजिदुत्तमम् ॥ २.७१.३१ ॥
</details>

<details><summary>मूलम्</summary>

स प्रसेनाय तद्दिव्यं मणिरत्नं स्यमन्तकम् ।  
ददौ भ्रात्रे नरपतिः प्रेम्णा सत्राजिदुत्तमम् ॥ २.७१.३१ ॥
</details>
  

<details open><summary>विश्वास-प्रस्तुतिः</summary>

स्यमन्तको नाम मणिर्यस्मिन्राष्ट्रे स्थितो भवेत् ।  
कामवर्षी च पर्जन्यो न च व्याधिभयं तथा ॥ २.७१.३२ ॥
</details>

<details><summary>मूलम्</summary>

स्यमन्तको नाम मणिर्यस्मिन्राष्ट्रे स्थितो भवेत् ।  
कामवर्षी च पर्जन्यो न च व्याधिभयं तथा ॥ २.७१.३२ ॥
</details>
  

<details open><summary>विश्वास-प्रस्तुतिः</summary>

लिप्सां चक्रे प्रसेनात्तु मणिरत्नं स्यमन्तकम् ।  
गोविन्दो न च तं लेभे शक्तोऽपि न जहार च ॥ २.७१.३३ ॥
</details>

<details><summary>मूलम्</summary>

लिप्सां चक्रे प्रसेनात्तु मणिरत्नं स्यमन्तकम् ।  
गोविन्दो न च तं लेभे शक्तोऽपि न जहार च ॥ २.७१.३३ ॥
</details>
  

<details open><summary>विश्वास-प्रस्तुतिः</summary>

कधाचिन्मृगयां यातः प्रसेनस्तेन भूषितः ।  
स्यमन्तककृते सिंहाद्वधं प्राप सुदारुणम् ॥ २.७१.३४ ॥
</details>

<details><summary>मूलम्</summary>

कधाचिन्मृगयां यातः प्रसेनस्तेन भूषितः ।  
स्यमन्तककृते सिंहाद्वधं प्राप सुदारुणम् ॥ २.७१.३४ ॥
</details>
  

<details open><summary>विश्वास-प्रस्तुतिः</summary>

जाम्बवानृक्षराजस्तु तं सिंहं निजघान वै ।  
आदाय च मणिं दिव्यं स्वबिलं प्रविवेश ह ॥ २.७१.३५ ॥
</details>

<details><summary>मूलम्</summary>

जाम्बवानृक्षराजस्तु तं सिंहं निजघान वै ।  
आदाय च मणिं दिव्यं स्वबिलं प्रविवेश ह ॥ २.७१.३५ ॥
</details>
  

<details open><summary>विश्वास-प्रस्तुतिः</summary>

तत्कर्म कृष्णस्य ततो वृष्ण्यन्धकमहत्तराः ।  
मणिं गृध्नोस्तु मन्वानास्तमेव विशशङ्किरे ॥ २.७१.३६ ॥
</details>

<details><summary>मूलम्</summary>

तत्कर्म कृष्णस्य ततो वृष्ण्यन्धकमहत्तराः ।  
मणिं गृध्नोस्तु मन्वानास्तमेव विशशङ्किरे ॥ २.७१.३६ ॥
</details>
  

<details open><summary>विश्वास-प्रस्तुतिः</summary>

मिथ्यापवादं तेभ्यस्तं बलवानरिसूदनः ।  
अमृष्यमाणो भगवान्वनं स विचचार ह ॥ २.७१.३७ ॥
</details>

<details><summary>मूलम्</summary>

मिथ्यापवादं तेभ्यस्तं बलवानरिसूदनः ।  
अमृष्यमाणो भगवान्वनं स विचचार ह ॥ २.७१.३७ ॥
</details>
  

<details open><summary>विश्वास-प्रस्तुतिः</summary>

स तु प्रोसेनो मृगयामचरद्यत्र चाप्यथ ।  
प्रसेनस्य पदं ग्राह्यं पुरं पौराप्तकारिभिः ॥ २.७१.३८ ॥
</details>

<details><summary>मूलम्</summary>

स तु प्रोसेनो मृगयामचरद्यत्र चाप्यथ ।  
प्रसेनस्य पदं ग्राह्यं पुरं पौराप्तकारिभिः ॥ २.७१.३८ ॥
</details>
  

<details open><summary>विश्वास-प्रस्तुतिः</summary>

ऋक्षवन्तं गिरिवरं विन्ध्यं च नगमुत्तमम् ।  
अन्वेषयत्परिश्रान्तः स ददर्श महामनाः ॥ २.७१.३९ ॥
</details>

<details><summary>मूलम्</summary>

ऋक्षवन्तं गिरिवरं विन्ध्यं च नगमुत्तमम् ।  
अन्वेषयत्परिश्रान्तः स ददर्श महामनाः ॥ २.७१.३९ ॥
</details>
  

<details open><summary>विश्वास-प्रस्तुतिः</summary>

साश्वं हतं प्रसेनं तं नाविन्दत्तत्र वै मणिम् ।  
अथ सिंहः प्रसेनस्य शरीरस्याविदूरतः ॥ २.७१.४० ॥
</details>

<details><summary>मूलम्</summary>

साश्वं हतं प्रसेनं तं नाविन्दत्तत्र वै मणिम् ।  
अथ सिंहः प्रसेनस्य शरीरस्याविदूरतः ॥ २.७१.४० ॥
</details>
  

<details open><summary>विश्वास-प्रस्तुतिः</summary>

ऋक्षेण निहतो दृष्टः पदैरृक्षस्य सूचितः ।  
पदैरन्वेषयामास गुहामृक्षस्य यादवः ॥ २.७१.४१ ॥
</details>

<details><summary>मूलम्</summary>

ऋक्षेण निहतो दृष्टः पदैरृक्षस्य सूचितः ।  
पदैरन्वेषयामास गुहामृक्षस्य यादवः ॥ २.७१.४१ ॥
</details>
  

<details open><summary>विश्वास-प्रस्तुतिः</summary>

महत्यन्तर्बिले वाणीं शश्राव प्रमदेरिताम् ।  
धात्र्या कुमारमादाय सुतं जाम्बवतो द्विजाः ।  
क्रीडयन्त्याथ मणिना मारोदीरित्युदीरितम् ॥ २.७१.४२ ॥
</details>

<details><summary>मूलम्</summary>

महत्यन्तर्बिले वाणीं शश्राव प्रमदेरिताम् ।  
धात्र्या कुमारमादाय सुतं जाम्बवतो द्विजाः ।  
क्रीडयन्त्याथ मणिना मारोदीरित्युदीरितम् ॥ २.७१.४२ ॥
</details>
  

<details open><summary>विश्वास-प्रस्तुतिः</summary>

धात्र्युवाच  
प्रसेनमवधीत्सिंहः सिंहो जाम्बवता हतः ॥ २.७१.४३ ॥
</details>

<details><summary>मूलम्</summary>

धात्र्युवाच  
प्रसेनमवधीत्सिंहः सिंहो जाम्बवता हतः ॥ २.७१.४३ ॥
</details>
  

<details open><summary>विश्वास-प्रस्तुतिः</summary>

सुकुमारक मारो दीस्तव ह्यें स्यमन्तकः ।  
व्यक्तीकृतश्च शब्दः स तूर्णं चापि ययौ बिलम् ॥ २.७१.४४ ॥
</details>

<details><summary>मूलम्</summary>

सुकुमारक मारो दीस्तव ह्यें स्यमन्तकः ।  
व्यक्तीकृतश्च शब्दः स तूर्णं चापि ययौ बिलम् ॥ २.७१.४४ ॥
</details>
  

<details open><summary>विश्वास-प्रस्तुतिः</summary>

अपश्यच्च बिलाभ्याशे प्रसेन मवदारितम् ।  
प्रविश्य चापि भगवान्स ऋक्षबिलमञ्जसा ॥ २.७१.४५ ॥
</details>

<details><summary>मूलम्</summary>

अपश्यच्च बिलाभ्याशे प्रसेन मवदारितम् ।  
प्रविश्य चापि भगवान्स ऋक्षबिलमञ्जसा ॥ २.७१.४५ ॥
</details>
  

<details open><summary>विश्वास-प्रस्तुतिः</summary>

ददर्श ऋक्षराजानं जाम्बवन्तमुदारधीः ।  
युयुधे वासुदेवस्तु बिले जाम्बवता सह ॥ २.७१.४६ ॥
</details>

<details><summary>मूलम्</summary>

ददर्श ऋक्षराजानं जाम्बवन्तमुदारधीः ।  
युयुधे वासुदेवस्तु बिले जाम्बवता सह ॥ २.७१.४६ ॥
</details>
  

<details open><summary>विश्वास-प्रस्तुतिः</summary>

बाहुभ्यामेव गोविन्दो दिवसानेकविंशतिम् ।  
प्रविष्टे च बिलं कृष्णे वसुदेवापुरस्सराः ॥ २.७१.४७ ॥
</details>

<details><summary>मूलम्</summary>

बाहुभ्यामेव गोविन्दो दिवसानेकविंशतिम् ।  
प्रविष्टे च बिलं कृष्णे वसुदेवापुरस्सराः ॥ २.७१.४७ ॥
</details>
  

<details open><summary>विश्वास-प्रस्तुतिः</summary>

पुनर्द्वारवतीं चैत्य हतं कृष्णं न्यवेदयन् ।  
वासुदेवस्तु निर्जित्य जाम्बवन्तं महाबलम् ॥ २.७१.४८ ॥
</details>

<details><summary>मूलम्</summary>

पुनर्द्वारवतीं चैत्य हतं कृष्णं न्यवेदयन् ।  
वासुदेवस्तु निर्जित्य जाम्बवन्तं महाबलम् ॥ २.७१.४८ ॥
</details>
  

<details open><summary>विश्वास-प्रस्तुतिः</summary>

लेभे जाम्बवन्तीं कन्यामृक्षराजस्य सम्मनाम् ।  
भगवत्तेजसा ग्रस्तो जाम्बवान्न्प्रसभं मणिम् ॥ २.७१.४९ ॥
</details>

<details><summary>मूलम्</summary>

लेभे जाम्बवन्तीं कन्यामृक्षराजस्य सम्मनाम् ।  
भगवत्तेजसा ग्रस्तो जाम्बवान्न्प्रसभं मणिम् ॥ २.७१.४९ ॥
</details>
  

<details open><summary>विश्वास-प्रस्तुतिः</summary>

सुतां जाम्बवतीमाशु विष्वक्सेनाय दत्तवान् ।  
मणिं स्यमन्तकं चैव जग्रहात्मविशुद्धये ॥ २.७१.५० ॥
</details>

<details><summary>मूलम्</summary>

सुतां जाम्बवतीमाशु विष्वक्सेनाय दत्तवान् ।  
मणिं स्यमन्तकं चैव जग्रहात्मविशुद्धये ॥ २.७१.५० ॥
</details>
  

<details open><summary>विश्वास-प्रस्तुतिः</summary>

अनुनीयर्क्षराजं तं निर्ययौ च तदा बिलात् ।  
एवं स मणिमाहृत्य विशोध्यात्मानमात्मना ॥ २.७१.५१ ॥
</details>

<details><summary>मूलम्</summary>

अनुनीयर्क्षराजं तं निर्ययौ च तदा बिलात् ।  
एवं स मणिमाहृत्य विशोध्यात्मानमात्मना ॥ २.७१.५१ ॥
</details>
  

<details open><summary>विश्वास-प्रस्तुतिः</summary>

ददौ सत्राजिते रत्नं मणिं सात्त्वतसन्निधौ ।  
कन्यां पुनर्जाम्बवतीमुवाह मधुसूदनः ॥ २.७१.५२ ॥
</details>

<details><summary>मूलम्</summary>

ददौ सत्राजिते रत्नं मणिं सात्त्वतसन्निधौ ।  
कन्यां पुनर्जाम्बवतीमुवाह मधुसूदनः ॥ २.७१.५२ ॥
</details>
  

<details open><summary>विश्वास-प्रस्तुतिः</summary>

तस्मान्मिथ्याभिशापात्तु व्यशुध्यन्मधुसूदनः ।  
इमां मिथ्याभिशप्तिं यः कृष्णस्येह व्यपोहिताम् ॥ २.७१.५३ ॥
</details>

<details><summary>मूलम्</summary>

तस्मान्मिथ्याभिशापात्तु व्यशुध्यन्मधुसूदनः ।  
इमां मिथ्याभिशप्तिं यः कृष्णस्येह व्यपोहिताम् ॥ २.७१.५३ ॥
</details>
  

<details open><summary>विश्वास-प्रस्तुतिः</summary>

वेद मिथ्याभिशप्तिं स नाभिस्पृशति कर्हिचित् ।  
दश त्वासन्सत्रजितो भार्यास्तस्यायुतं सुताः ॥ २.७१.५४ ॥
</details>

<details><summary>मूलम्</summary>

वेद मिथ्याभिशप्तिं स नाभिस्पृशति कर्हिचित् ।  
दश त्वासन्सत्रजितो भार्यास्तस्यायुतं सुताः ॥ २.७१.५४ ॥
</details>
  

<details open><summary>विश्वास-प्रस्तुतिः</summary>

ख्यातिमन्तस्त्रयस्तेषां भङ्गकारस्तु पूर्वजः ।  
वीरो वातपतिश्चैव तपस्वी च बहुप्रियः ॥ २.७१.५५ ॥
</details>

<details><summary>मूलम्</summary>

ख्यातिमन्तस्त्रयस्तेषां भङ्गकारस्तु पूर्वजः ।  
वीरो वातपतिश्चैव तपस्वी च बहुप्रियः ॥ २.७१.५५ ॥
</details>
  

<details open><summary>विश्वास-प्रस्तुतिः</summary>

अथ वीरमती नाम भङ्गकारस्य तु प्रसूः ।  
सुषुवे सा कुमारीस्तु तिस्रो रूपगुणान्विताः ॥ २.७१.५६ ॥
</details>

<details><summary>मूलम्</summary>

अथ वीरमती नाम भङ्गकारस्य तु प्रसूः ।  
सुषुवे सा कुमारीस्तु तिस्रो रूपगुणान्विताः ॥ २.७१.५६ ॥
</details>
  

<details open><summary>विश्वास-प्रस्तुतिः</summary>

सत्यभामोत्तमा स्त्रीणां व्रतिनी च दृढव्रता ।  
तथा तपस्विनी चैव पिता कृष्णय तां ददौ ॥ २.७१.५७ ॥
</details>

<details><summary>मूलम्</summary>

सत्यभामोत्तमा स्त्रीणां व्रतिनी च दृढव्रता ।  
तथा तपस्विनी चैव पिता कृष्णय तां ददौ ॥ २.७१.५७ ॥
</details>
  

<details open><summary>विश्वास-प्रस्तुतिः</summary>

न च सत्राजितः कृष्णो मणिरत्नं स्यमन्तकम् ।  
आदत्त तदुपश्रुत्य भोजेन शतधन्वना ॥ २.७१.५८ ॥
</details>

<details><summary>मूलम्</summary>

न च सत्राजितः कृष्णो मणिरत्नं स्यमन्तकम् ।  
आदत्त तदुपश्रुत्य भोजेन शतधन्वना ॥ २.७१.५८ ॥
</details>
  

<details open><summary>विश्वास-प्रस्तुतिः</summary>

तदा हि प्रार्थयामास सत्यभामामनिन्दिताम् ।  
अक्रूरो धनमन्विच्छन्मणिं चैव स्यमन्तकम् ॥ २.७१.५९ ॥
</details>

<details><summary>मूलम्</summary>

तदा हि प्रार्थयामास सत्यभामामनिन्दिताम् ।  
अक्रूरो धनमन्विच्छन्मणिं चैव स्यमन्तकम् ॥ २.७१.५९ ॥
</details>
  

<details open><summary>विश्वास-प्रस्तुतिः</summary>

सत्राजितं ततो इत्वा शतधन्वा महाबलः ।  
रात्रौ तं मणिमादाय ततोऽक्रूराय दत्तवान् ॥ २.७१.६० ॥
</details>

<details><summary>मूलम्</summary>

सत्राजितं ततो इत्वा शतधन्वा महाबलः ।  
रात्रौ तं मणिमादाय ततोऽक्रूराय दत्तवान् ॥ २.७१.६० ॥
</details>
  

<details open><summary>विश्वास-प्रस्तुतिः</summary>

अक्रूरस्तु तदा रत्नमादाय स नरर्षभः ।  
समयं कारयाञ्चक्रे बोध्यो नान्यस्य चेत्युत ॥ २.७१.६१ ॥
</details>

<details><summary>मूलम्</summary>

अक्रूरस्तु तदा रत्नमादाय स नरर्षभः ।  
समयं कारयाञ्चक्रे बोध्यो नान्यस्य चेत्युत ॥ २.७१.६१ ॥
</details>
  

<details open><summary>विश्वास-प्रस्तुतिः</summary>

वयमभ्युपयोत्स्यामः कृष्णेन त्वां प्रधर्षितम् ।  
मम वै द्वारका सर्वा वेशे तिष्ठत्य संशयम् ॥ २.७१.६२ ॥
</details>

<details><summary>मूलम्</summary>

वयमभ्युपयोत्स्यामः कृष्णेन त्वां प्रधर्षितम् ।  
मम वै द्वारका सर्वा वेशे तिष्ठत्य संशयम् ॥ २.७१.६२ ॥
</details>
  

<details open><summary>विश्वास-प्रस्तुतिः</summary>

हते पितरि दुःखार्त्ता सत्यभामा यशस्विनी ।  
प्रययौ रथमारुह्य नगरं वारणावतम् ॥ २.७१.६३ ॥
</details>

<details><summary>मूलम्</summary>

हते पितरि दुःखार्त्ता सत्यभामा यशस्विनी ।  
प्रययौ रथमारुह्य नगरं वारणावतम् ॥ २.७१.६३ ॥
</details>
  

<details open><summary>विश्वास-प्रस्तुतिः</summary>

सत्यभामा तु तद्वृत्तं भोजस्य शतधन्वनः ।  
भर्तुर्निवेद्य दुःखार्त्ता पार्श्वस्थाश्रूण्यवर्त्तयत् ॥ २.७१.६४ ॥
</details>

<details><summary>मूलम्</summary>

सत्यभामा तु तद्वृत्तं भोजस्य शतधन्वनः ।  
भर्तुर्निवेद्य दुःखार्त्ता पार्श्वस्थाश्रूण्यवर्त्तयत् ॥ २.७१.६४ ॥
</details>
  

<details open><summary>विश्वास-प्रस्तुतिः</summary>

पाण्डवानां तु दग्धानां हरिः कृत्वोदकक्रियाम् ।  
कल्यार्थे चैव भ्रातॄणां न्ययोजयत सात्यकिम् ॥ २.७१.६५ ॥
</details>

<details><summary>मूलम्</summary>

पाण्डवानां तु दग्धानां हरिः कृत्वोदकक्रियाम् ।  
कल्यार्थे चैव भ्रातॄणां न्ययोजयत सात्यकिम् ॥ २.७१.६५ ॥
</details>
  

<details open><summary>विश्वास-प्रस्तुतिः</summary>

ततस्त्वरितमागत्य द्वारकां मधुसूदनः ।  
पूर्वजं हलिनं श्रीमानिदं वचनमब्रवीत् ॥ २.७१.६६ ॥
</details>

<details><summary>मूलम्</summary>

ततस्त्वरितमागत्य द्वारकां मधुसूदनः ।  
पूर्वजं हलिनं श्रीमानिदं वचनमब्रवीत् ॥ २.७१.६६ ॥
</details>
  

<details open><summary>विश्वास-प्रस्तुतिः</summary>

हतः प्रसेनः सिंहेन सत्राजिच्छतधन्वना ।  
स्यमन्तको मार्गणीयस्तस्य प्रभुरहं प्रभो ॥ २.७१.६७ ॥
</details>

<details><summary>मूलम्</summary>

हतः प्रसेनः सिंहेन सत्राजिच्छतधन्वना ।  
स्यमन्तको मार्गणीयस्तस्य प्रभुरहं प्रभो ॥ २.७१.६७ ॥
</details>
  

<details open><summary>विश्वास-प्रस्तुतिः</summary>

तहारोह रथं शीघ्रं भोजं हत्वा महाबलम् ।  
स्यमन्तकं महाबाहो सामान्यं वो भविष्यति ॥ २.७१.६८ ॥
</details>

<details><summary>मूलम्</summary>

तहारोह रथं शीघ्रं भोजं हत्वा महाबलम् ।  
स्यमन्तकं महाबाहो सामान्यं वो भविष्यति ॥ २.७१.६८ ॥
</details>
  

<details open><summary>विश्वास-प्रस्तुतिः</summary>

ततः प्रवृत्ते युद्धे तु तुमुले भोजकृष्णयोः ।  
शतधन्वा तमक्रूरमवैक्षत्सर्वतो दिशम् ॥ २.७१.६९ ॥
</details>

<details><summary>मूलम्</summary>

ततः प्रवृत्ते युद्धे तु तुमुले भोजकृष्णयोः ।  
शतधन्वा तमक्रूरमवैक्षत्सर्वतो दिशम् ॥ २.७१.६९ ॥
</details>
  

<details open><summary>विश्वास-प्रस्तुतिः</summary>

अनालब्धावहारौ तु कृत्वा भोजजनार्द्दनौ ।  
शक्तोऽपि शाठ्याद्धार्दिक्यो नाक्रूरोऽभ्युपपद्यत ॥ २.७१.७० ॥
</details>

<details><summary>मूलम्</summary>

अनालब्धावहारौ तु कृत्वा भोजजनार्द्दनौ ।  
शक्तोऽपि शाठ्याद्धार्दिक्यो नाक्रूरोऽभ्युपपद्यत ॥ २.७१.७० ॥
</details>
  

<details open><summary>विश्वास-प्रस्तुतिः</summary>

अपयोते ततो बुद्धिं भूयश्चक्रे भयान्वितः ।  
योजनानां शतं साग्रं हृदया प्रत्यपद्यत ॥ २.७१.७१ ॥
</details>

<details><summary>मूलम्</summary>

अपयोते ततो बुद्धिं भूयश्चक्रे भयान्वितः ।  
योजनानां शतं साग्रं हृदया प्रत्यपद्यत ॥ २.७१.७१ ॥
</details>
  

<details open><summary>विश्वास-प्रस्तुतिः</summary>

विख्याता हृदया नाम शतयोजनगामिनी ।  
भोजस्य वडवा दिव्या यया कृष्णमयोधयत् ॥ २.७१.७२ ॥
</details>

<details><summary>मूलम्</summary>

विख्याता हृदया नाम शतयोजनगामिनी ।  
भोजस्य वडवा दिव्या यया कृष्णमयोधयत् ॥ २.७१.७२ ॥
</details>
  

<details open><summary>विश्वास-प्रस्तुतिः</summary>

क्षीणां जवेन त्दृदयामध्वनः शतयोजने ।  
दृष्ट्वा रथस्य तां वृद्धिं शतधन्वा समुद्रवत् ॥ २.७१.७३ ॥
</details>

<details><summary>मूलम्</summary>

क्षीणां जवेन त्दृदयामध्वनः शतयोजने ।  
दृष्ट्वा रथस्य तां वृद्धिं शतधन्वा समुद्रवत् ॥ २.७१.७३ ॥
</details>
  

<details open><summary>विश्वास-प्रस्तुतिः</summary>

ततस्तस्या हयायास्तु श्रमात्खेदाच्च वै द्विजाः ।  
खमुत्पेतुरथ प्राणाः कृष्णो राममथाब्रवीत् ॥ २.७१.७४ ॥
</details>

<details><summary>मूलम्</summary>

ततस्तस्या हयायास्तु श्रमात्खेदाच्च वै द्विजाः ।  
खमुत्पेतुरथ प्राणाः कृष्णो राममथाब्रवीत् ॥ २.७१.७४ ॥
</details>
  

<details open><summary>विश्वास-प्रस्तुतिः</summary>

तिष्ठस्वेह महाबाहो दृष्टदोषा मया हयी ।  
पद्भ्यां गत्वा हरिष्यामि मणिरत्नं स्यमन्तकम् ॥ २.७१.७५ ॥
</details>

<details><summary>मूलम्</summary>

तिष्ठस्वेह महाबाहो दृष्टदोषा मया हयी ।  
पद्भ्यां गत्वा हरिष्यामि मणिरत्नं स्यमन्तकम् ॥ २.७१.७५ ॥
</details>
  

<details open><summary>विश्वास-प्रस्तुतिः</summary>

पद्भ्यामेव ततो गत्वा शतधन्वानमच्युतः ।  
मिथिलोपवने तं वै जघान परमास्त्रवित् ॥ २.७१.७६ ॥
</details>

<details><summary>मूलम्</summary>

पद्भ्यामेव ततो गत्वा शतधन्वानमच्युतः ।  
मिथिलोपवने तं वै जघान परमास्त्रवित् ॥ २.७१.७६ ॥
</details>
  

<details open><summary>विश्वास-प्रस्तुतिः</summary>

स्यमन्तकं न चापश्यद्धत्वा भोजं महाबलम् ।  
निवृत्तं चाब्र वीत्कृष्णं रत्नं देहीति लाङ्गली ॥ २.७१.७७ ॥
</details>

<details><summary>मूलम्</summary>

स्यमन्तकं न चापश्यद्धत्वा भोजं महाबलम् ।  
निवृत्तं चाब्र वीत्कृष्णं रत्नं देहीति लाङ्गली ॥ २.७१.७७ ॥
</details>
  

<details open><summary>विश्वास-प्रस्तुतिः</summary>

नास्तीति कृष्णश्चोवाच ततो रामो रुषान्वितः ।  
धिक्छब्दपूर्वमसकृत्प्रत्युवाच जनार्द्दनम् ॥ २.७१.७८ ॥
</details>

<details><summary>मूलम्</summary>

नास्तीति कृष्णश्चोवाच ततो रामो रुषान्वितः ।  
धिक्छब्दपूर्वमसकृत्प्रत्युवाच जनार्द्दनम् ॥ २.७१.७८ ॥
</details>
  

<details open><summary>विश्वास-प्रस्तुतिः</summary>

भातृत्वान्मर्षयाम्वेष स्वस्ति तेऽस्तु व्रजाम्यहम् ।  
कृत्यं न मे द्वारकया न त्वया न च वृष्णिभिः ॥ २.७१.७९ ॥
</details>

<details><summary>मूलम्</summary>

भातृत्वान्मर्षयाम्वेष स्वस्ति तेऽस्तु व्रजाम्यहम् ।  
कृत्यं न मे द्वारकया न त्वया न च वृष्णिभिः ॥ २.७१.७९ ॥
</details>
  

<details open><summary>विश्वास-प्रस्तुतिः</summary>

प्रविवेश ततो रामो मिथिलामरिमर्द्दनः ।  
सर्वकामैरुपहृतैर्मैथिलेनैव पूजितः ॥ २.७१.८० ॥
</details>

<details><summary>मूलम्</summary>

प्रविवेश ततो रामो मिथिलामरिमर्द्दनः ।  
सर्वकामैरुपहृतैर्मैथिलेनैव पूजितः ॥ २.७१.८० ॥
</details>
  

<details open><summary>विश्वास-प्रस्तुतिः</summary>

एतस्मिन्नेव काले तु बभ्रुर्मतिमतां वरः ।  
नानारूपान्क्रतून्सर्वा नाजहार निरर्गलान् ॥ २.७१.८१ ॥
</details>

<details><summary>मूलम्</summary>

एतस्मिन्नेव काले तु बभ्रुर्मतिमतां वरः ।  
नानारूपान्क्रतून्सर्वा नाजहार निरर्गलान् ॥ २.७१.८१ ॥
</details>
  

<details open><summary>विश्वास-प्रस्तुतिः</summary>

दीक्षामयं सकवचं रक्षार्थं प्रविवेश ह ।  
स्यमन्तककृते प्राज्ञो कान्दिनीजो महामनाः ॥ २.७१.८२ ॥
</details>

<details><summary>मूलम्</summary>

दीक्षामयं सकवचं रक्षार्थं प्रविवेश ह ।  
स्यमन्तककृते प्राज्ञो कान्दिनीजो महामनाः ॥ २.७१.८२ ॥
</details>
  

<details open><summary>विश्वास-प्रस्तुतिः</summary>

अकूर यज्ञा इति ते ख्यातास्तस्य महात्मनः ।  
बह्वन्नदक्षिणाः सर्वे सर्वकामप्रदायिनः ॥ २.७१.८३ ॥
</details>

<details><summary>मूलम्</summary>

अकूर यज्ञा इति ते ख्यातास्तस्य महात्मनः ।  
बह्वन्नदक्षिणाः सर्वे सर्वकामप्रदायिनः ॥ २.७१.८३ ॥
</details>
  

<details open><summary>विश्वास-प्रस्तुतिः</summary>

अथ दुर्योधनो राजा गत्वाथ मिथिलां प्रभुः ।  
गदाशिक्षां ततो दिव्यां बलभद्रादवाप्तवान् ॥ २.७१.८४ ॥
</details>

<details><summary>मूलम्</summary>

अथ दुर्योधनो राजा गत्वाथ मिथिलां प्रभुः ।  
गदाशिक्षां ततो दिव्यां बलभद्रादवाप्तवान् ॥ २.७१.८४ ॥
</details>
  

<details open><summary>विश्वास-प्रस्तुतिः</summary>

प्रसाद्य तु ततो रामो वृष्ण्यन्धकमहारथैः ।  
आनीतो द्वारकामेव कृष्णेन च महात्मना ॥ २.७१.८५ ॥
</details>

<details><summary>मूलम्</summary>

प्रसाद्य तु ततो रामो वृष्ण्यन्धकमहारथैः ।  
आनीतो द्वारकामेव कृष्णेन च महात्मना ॥ २.७१.८५ ॥
</details>
  

<details open><summary>विश्वास-प्रस्तुतिः</summary>

अक्रूरश्चान्धकैः सार्द्धमथायात्पुरुषर्षभः ।  
युद्धे हत्वा तु शत्रुघ्नं सह बन्धुमता बली ॥ २.७१.८६ ॥
</details>

<details><summary>मूलम्</summary>

अक्रूरश्चान्धकैः सार्द्धमथायात्पुरुषर्षभः ।  
युद्धे हत्वा तु शत्रुघ्नं सह बन्धुमता बली ॥ २.७१.८६ ॥
</details>
  

<details open><summary>विश्वास-प्रस्तुतिः</summary>

सुयज्ञतनयायां तु नरायां नरसत्तमौ ।  
भङ्गकारस्य तनयौ विश्रुतौ सुमहाबलौ ॥ २.७१.८७ ॥
</details>

<details><summary>मूलम्</summary>

सुयज्ञतनयायां तु नरायां नरसत्तमौ ।  
भङ्गकारस्य तनयौ विश्रुतौ सुमहाबलौ ॥ २.७१.८७ ॥
</details>
  

<details open><summary>विश्वास-प्रस्तुतिः</summary>

जज्ञातेंऽधकमुख्यस्य शक्रघ्नो बन्धुमांश्च तौ ।  
वधे च भङ्गकारस्य कृष्णो न प्रीतिमानभूत् ॥ २.७१.८८ ॥
</details>

<details><summary>मूलम्</summary>

जज्ञातेंऽधकमुख्यस्य शक्रघ्नो बन्धुमांश्च तौ ।  
वधे च भङ्गकारस्य कृष्णो न प्रीतिमानभूत् ॥ २.७१.८८ ॥
</details>
  

<details open><summary>विश्वास-प्रस्तुतिः</summary>

ज्ञातिभेदभयाद्भीतस्तमुबेक्षितवानथ ।  
अपयाते ततोऽक्रूरे नावर्षत्पाकशासनः ॥ २.७१.८९ ॥
</details>

<details><summary>मूलम्</summary>

ज्ञातिभेदभयाद्भीतस्तमुबेक्षितवानथ ।  
अपयाते ततोऽक्रूरे नावर्षत्पाकशासनः ॥ २.७१.८९ ॥
</details>
  

<details open><summary>विश्वास-प्रस्तुतिः</summary>

अनावृष्ट्या हतं राष्ट्रमभवद्बहुधा यतः ।  
ततः प्रसादयामासुरक्रूरं कुकुरान्धकाः ॥ २.७१.९० ॥
</details>

<details><summary>मूलम्</summary>

अनावृष्ट्या हतं राष्ट्रमभवद्बहुधा यतः ।  
ततः प्रसादयामासुरक्रूरं कुकुरान्धकाः ॥ २.७१.९० ॥
</details>
  

<details open><summary>विश्वास-प्रस्तुतिः</summary>

पुनर्द्वारवतीं प्राप्ते तदा दानपतौ तथा ।  
प्रववर्ष सहस्राक्षः कुक्षौ जलनिधेस्ततः ॥ २.७१.९१ ॥
</details>

<details><summary>मूलम्</summary>

पुनर्द्वारवतीं प्राप्ते तदा दानपतौ तथा ।  
प्रववर्ष सहस्राक्षः कुक्षौ जलनिधेस्ततः ॥ २.७१.९१ ॥
</details>
  

<details open><summary>विश्वास-प्रस्तुतिः</summary>

कन्यां वै वासुदेवाय स्वसारं शीलसम्मताम् ।  
अक्रूरः प्रददौ श्रीमान्प्रीत्यर्थं मुनिपुङ्गवाः ॥ २.७१.९२ ॥
</details>

<details><summary>मूलम्</summary>

कन्यां वै वासुदेवाय स्वसारं शीलसम्मताम् ।  
अक्रूरः प्रददौ श्रीमान्प्रीत्यर्थं मुनिपुङ्गवाः ॥ २.७१.९२ ॥
</details>
  

<details open><summary>विश्वास-प्रस्तुतिः</summary>

अथ विज्ञाय योगेन कृष्णो बभ्रुगतं मणिम् ।  
सभामध्ये तदा प्राह तमक्रूरं जनार्द्दनः ॥ २.७१.९३ ॥
</details>

<details><summary>मूलम्</summary>

अथ विज्ञाय योगेन कृष्णो बभ्रुगतं मणिम् ।  
सभामध्ये तदा प्राह तमक्रूरं जनार्द्दनः ॥ २.७१.९३ ॥
</details>
  

<details open><summary>विश्वास-प्रस्तुतिः</summary>

यत्तद्रत्नं मणिवरं तव हस्तगतं प्रभो ।  
तत्प्रयच्छ स्वमानार्ह मयि मानार्यकं कृथाः ॥ २.७१.९४ ॥
</details>

<details><summary>मूलम्</summary>

यत्तद्रत्नं मणिवरं तव हस्तगतं प्रभो ।  
तत्प्रयच्छ स्वमानार्ह मयि मानार्यकं कृथाः ॥ २.७१.९४ ॥
</details>
  

<details open><summary>विश्वास-प्रस्तुतिः</summary>

षष्टिवर्षगते काले यद्रोषोऽभूत्तदा मम ।  
सुसंरूढोऽसकृत्प्राप्तस्तदा कालात्ययो महान् ॥ २.७१.९५ ॥
</details>

<details><summary>मूलम्</summary>

षष्टिवर्षगते काले यद्रोषोऽभूत्तदा मम ।  
सुसंरूढोऽसकृत्प्राप्तस्तदा कालात्ययो महान् ॥ २.७१.९५ ॥
</details>
  

<details open><summary>विश्वास-प्रस्तुतिः</summary>

ततः कृष्णस्य वचनात्सर्वसात्त्वतसंसदि ।  
प्रददौ तं मणिं बभ्रुरक्लेशेन महामतिः ॥ २.७१.९६ ॥
</details>

<details><summary>मूलम्</summary>

ततः कृष्णस्य वचनात्सर्वसात्त्वतसंसदि ।  
प्रददौ तं मणिं बभ्रुरक्लेशेन महामतिः ॥ २.७१.९६ ॥
</details>
  

<details open><summary>विश्वास-प्रस्तुतिः</summary>

ततस्तमार्जवप्राप्तं बभ्रोर्हस्तादरिन्दमः ।  
ददौ हृष्टमनास्तुष्टस्तं मणिं बभ्रवे पुनः ॥ २.७१.९७ ॥
</details>

<details><summary>मूलम्</summary>

ततस्तमार्जवप्राप्तं बभ्रोर्हस्तादरिन्दमः ।  
ददौ हृष्टमनास्तुष्टस्तं मणिं बभ्रवे पुनः ॥ २.७१.९७ ॥
</details>
  

<details open><summary>विश्वास-प्रस्तुतिः</summary>

स कृष्णहस्तात्सम्प्राप्य मणिरत्नं स्यमन्तकम् ।  
आबध्य गान्दिनीपुत्रो विरराजांशुमानिव ॥ २.७१.९८ ॥
</details>

<details><summary>मूलम्</summary>

स कृष्णहस्तात्सम्प्राप्य मणिरत्नं स्यमन्तकम् ।  
आबध्य गान्दिनीपुत्रो विरराजांशुमानिव ॥ २.७१.९८ ॥
</details>
  

<details open><summary>विश्वास-प्रस्तुतिः</summary>

इमां मिथ्याभिशाप्तिं यो विशुद्धिमपि चोत्तमाम् ।  
वेद मिथ्याभिशप्तिं स न लभेत कथञ्चन ॥ २.७१.९९ ॥
</details>

<details><summary>मूलम्</summary>

इमां मिथ्याभिशाप्तिं यो विशुद्धिमपि चोत्तमाम् ।  
वेद मिथ्याभिशप्तिं स न लभेत कथञ्चन ॥ २.७१.९९ ॥
</details>
  

<details open><summary>विश्वास-प्रस्तुतिः</summary>

अनमित्राच्छिनिर्जज्ञे कनिष्ठाद्वृष्णिनन्दनात् ।  
सत्यवान्सत्यसम्पन्नः सत्यकस्तस्य चात्मजः ॥ २.७१.१०० ॥
</details>

<details><summary>मूलम्</summary>

अनमित्राच्छिनिर्जज्ञे कनिष्ठाद्वृष्णिनन्दनात् ।  
सत्यवान्सत्यसम्पन्नः सत्यकस्तस्य चात्मजः ॥ २.७१.१०० ॥
</details>
  

<details open><summary>विश्वास-प्रस्तुतिः</summary>

सात्यकिर्युयुधानश्च तस्य भूतिः सुतोऽभवत् ।  
भूतेर्युगन्धरः पुत्र इति भौत्यः प्रकीर्त्तितः ॥ २.७१.१०१ ॥
</details>

<details><summary>मूलम्</summary>

सात्यकिर्युयुधानश्च तस्य भूतिः सुतोऽभवत् ।  
भूतेर्युगन्धरः पुत्र इति भौत्यः प्रकीर्त्तितः ॥ २.७१.१०१ ॥
</details>
  

<details open><summary>विश्वास-प्रस्तुतिः</summary>

माड्याः सुतस्य जज्ञे तु सुतो वृष्णिर्युधाजितः ।  
जज्ञाते तनयौ वृष्णेः श्वफल्कश्चित्रकश्च यः ॥ २.७१.१०२ ॥
</details>

<details><summary>मूलम्</summary>

माड्याः सुतस्य जज्ञे तु सुतो वृष्णिर्युधाजितः ।  
जज्ञाते तनयौ वृष्णेः श्वफल्कश्चित्रकश्च यः ॥ २.७१.१०२ ॥
</details>
  

<details open><summary>विश्वास-प्रस्तुतिः</summary>

श्वफल्कस्तु महाराजो धर्मात्मा यत्र वर्तते ।  
नास्ति व्याधिभयं तत्र न चावृष्टिभयं तथा ॥ २.७१.१०३ ॥
</details>

<details><summary>मूलम्</summary>

श्वफल्कस्तु महाराजो धर्मात्मा यत्र वर्तते ।  
नास्ति व्याधिभयं तत्र न चावृष्टिभयं तथा ॥ २.७१.१०३ ॥
</details>
  

<details open><summary>विश्वास-प्रस्तुतिः</summary>

कादाचित्काशिराजस्य विभोस्तु द्विजसत्तमाः ।  
त्रीणि वर्षाणि विषये नावर्षत्पाकशासनः ॥ २.७१.१०४ ॥
</details>

<details><summary>मूलम्</summary>

कादाचित्काशिराजस्य विभोस्तु द्विजसत्तमाः ।  
त्रीणि वर्षाणि विषये नावर्षत्पाकशासनः ॥ २.७१.१०४ ॥
</details>
  

<details open><summary>विश्वास-प्रस्तुतिः</summary>

स तत्रवासयामास श्वफल्कं परमार्चितम् ।  
श्वफल्कपरिवासेन प्रावर्षत्पाकशासनः ॥ २.७१.१०५ ॥
</details>

<details><summary>मूलम्</summary>

स तत्रवासयामास श्वफल्कं परमार्चितम् ।  
श्वफल्कपरिवासेन प्रावर्षत्पाकशासनः ॥ २.७१.१०५ ॥
</details>
  

<details open><summary>विश्वास-प्रस्तुतिः</summary>

श्वफल्कः काशिराजस्य सुतां भार्यामविन्दत ।  
गान्दिनीन्नाम गां सा हि ददौ विप्राय नित्यशः ॥ २.७१.१०६ ॥
</details>

<details><summary>मूलम्</summary>

श्वफल्कः काशिराजस्य सुतां भार्यामविन्दत ।  
गान्दिनीन्नाम गां सा हि ददौ विप्राय नित्यशः ॥ २.७१.१०६ ॥
</details>
  

<details open><summary>विश्वास-प्रस्तुतिः</summary>

सा मातुरुदरस्था वै बहून्वर्षशातान्किल ।  
निवसन्ती न वै जज्ञे गर्भस्थां तां पिताब्रवीत् ॥ २.७१.१०७ ॥
</details>

<details><summary>मूलम्</summary>

सा मातुरुदरस्था वै बहून्वर्षशातान्किल ।  
निवसन्ती न वै जज्ञे गर्भस्थां तां पिताब्रवीत् ॥ २.७१.१०७ ॥
</details>
  

<details open><summary>विश्वास-प्रस्तुतिः</summary>

जायस्व शीघ्रं भद्रं ते किमर्थं वापि तिष्ठसि ।  
प्रोवाच चैनं गर्भस्था सा कन्या गां दिने दिने ॥ २.७१.१०८ ॥
</details>

<details><summary>मूलम्</summary>

जायस्व शीघ्रं भद्रं ते किमर्थं वापि तिष्ठसि ।  
प्रोवाच चैनं गर्भस्था सा कन्या गां दिने दिने ॥ २.७१.१०८ ॥
</details>
  

<details open><summary>विश्वास-प्रस्तुतिः</summary>

यदि दद्यास्ततो गर्भाद्बहिः स्यां हायनैस्त्रिभिः ।  
तथेत्युवाच तां तस्याः पिता काममपूरयत् ॥ २.७१.१०९ ॥
</details>

<details><summary>मूलम्</summary>

यदि दद्यास्ततो गर्भाद्बहिः स्यां हायनैस्त्रिभिः ।  
तथेत्युवाच तां तस्याः पिता काममपूरयत् ॥ २.७१.१०९ ॥
</details>
  

<details open><summary>विश्वास-प्रस्तुतिः</summary>

दाता यज्वा च शुरश्च श्रुतवानतिथिप्रियः ।  
तस्याः पुत्रः स्मृतोऽक्रूरः श्वाफल्को भूरिदक्षिणः ॥ २.७१.११० ॥
</details>

<details><summary>मूलम्</summary>

दाता यज्वा च शुरश्च श्रुतवानतिथिप्रियः ।  
तस्याः पुत्रः स्मृतोऽक्रूरः श्वाफल्को भूरिदक्षिणः ॥ २.७१.११० ॥
</details>
  

<details open><summary>विश्वास-प्रस्तुतिः</summary>

उपमङ्गुस्तथा मङ्गुर्मृदुरश्चारिमेजयः ।  
गिरिरक्षस्ततो यक्षः शत्रुघ्नोऽथारिमर्दनः ॥ २.७१.१११ ॥
</details>

<details><summary>मूलम्</summary>

उपमङ्गुस्तथा मङ्गुर्मृदुरश्चारिमेजयः ।  
गिरिरक्षस्ततो यक्षः शत्रुघ्नोऽथारिमर्दनः ॥ २.७१.१११ ॥
</details>
  

<details open><summary>विश्वास-प्रस्तुतिः</summary>

धर्मवृद्धः सुकर्मा च गन्धमादस्तथापरः ।  
आवाहप्रतिवाहौ च वसुदेवा वराङ्गना ॥ २.७१.११२ ॥
</details>

<details><summary>मूलम्</summary>

धर्मवृद्धः सुकर्मा च गन्धमादस्तथापरः ।  
आवाहप्रतिवाहौ च वसुदेवा वराङ्गना ॥ २.७१.११२ ॥
</details>
  

<details open><summary>विश्वास-प्रस्तुतिः</summary>

अक्रूरादौग्रसेन्यां तु सुतौ द्वौ कुलनन्दिनौ ।  
देववानुपदेवश्च जज्ञाते देवसन्निभौ ॥ २.७१.११३ ॥
</details>

<details><summary>मूलम्</summary>

अक्रूरादौग्रसेन्यां तु सुतौ द्वौ कुलनन्दिनौ ।  
देववानुपदेवश्च जज्ञाते देवसन्निभौ ॥ २.७१.११३ ॥
</details>
  

<details open><summary>विश्वास-प्रस्तुतिः</summary>

चित्रकस्याभवन्पुत्राः पृथुर्विपृथुरेव च ।  
अश्वग्रीवोऽश्ववाहश्च सुपार्श्वकगवेषणौ ॥ २.७१.११४ ॥
</details>

<details><summary>मूलम्</summary>

चित्रकस्याभवन्पुत्राः पृथुर्विपृथुरेव च ।  
अश्वग्रीवोऽश्ववाहश्च सुपार्श्वकगवेषणौ ॥ २.७१.११४ ॥
</details>
  

<details open><summary>विश्वास-प्रस्तुतिः</summary>

अरिष्टनेमिरश्वास्यः सुवार्मा वर्मभृत्तथा ।  
अभूमिर्बहुभूमिश्च श्रविष्ठाश्रवणे स्त्रियौ ॥ २.७१.११५ ॥
</details>

<details><summary>मूलम्</summary>

अरिष्टनेमिरश्वास्यः सुवार्मा वर्मभृत्तथा ।  
अभूमिर्बहुभूमिश्च श्रविष्ठाश्रवणे स्त्रियौ ॥ २.७१.११५ ॥
</details>
  

<details open><summary>विश्वास-प्रस्तुतिः</summary>

सत्यकात्काशिदुहिता लेभे या चतुरः सुतान् ।  
कुकुरं भजमानं च शुचिं कम्बल बर्हिषम् ॥ २.७१.११६ ॥
</details>

<details><summary>मूलम्</summary>

सत्यकात्काशिदुहिता लेभे या चतुरः सुतान् ।  
कुकुरं भजमानं च शुचिं कम्बल बर्हिषम् ॥ २.७१.११६ ॥
</details>
  

<details open><summary>विश्वास-प्रस्तुतिः</summary>

कुकुरस्य सुतो वृष्णिर्वृष्णेस्तु तनयोऽभवत् ।  
कपोतरोमा तस्याथ विलोमाभवदात्मजः ॥ २.७१.११७ ॥
</details>

<details><summary>मूलम्</summary>

कुकुरस्य सुतो वृष्णिर्वृष्णेस्तु तनयोऽभवत् ।  
कपोतरोमा तस्याथ विलोमाभवदात्मजः ॥ २.७१.११७ ॥
</details>
  

<details open><summary>विश्वास-प्रस्तुतिः</summary>

तस्यासीत्तुम्बुरुसखा विद्वान्पुत्रोंऽधकः किल ।  
ख्यायते यस्य नामान्यच्चन्दनोदकदुन्दुभिः ॥ २.७१.११८ ॥
</details>

<details><summary>मूलम्</summary>

तस्यासीत्तुम्बुरुसखा विद्वान्पुत्रोंऽधकः किल ।  
ख्यायते यस्य नामान्यच्चन्दनोदकदुन्दुभिः ॥ २.७१.११८ ॥
</details>
  

<details open><summary>विश्वास-प्रस्तुतिः</summary>

तस्याभिजित्ततः पुत्र उत्पन्नस्तु पुनर्वसुः ।  
अश्वमेधं तु पुत्रार्थमाजहार नरोत्तमः ॥ २.७१.११९ ॥
</details>

<details><summary>मूलम्</summary>

तस्याभिजित्ततः पुत्र उत्पन्नस्तु पुनर्वसुः ।  
अश्वमेधं तु पुत्रार्थमाजहार नरोत्तमः ॥ २.७१.११९ ॥
</details>
  

<details open><summary>विश्वास-प्रस्तुतिः</summary>

तस्य मध्येऽतिरात्रस्य सदोमध्यात्ससुच्छ्रितः ।  
ततस्तु विद्वान्धर्मज्ञो दाता यज्वा पुनर्वसुः ॥ २.७१.१२० ॥
</details>

<details><summary>मूलम्</summary>

तस्य मध्येऽतिरात्रस्य सदोमध्यात्ससुच्छ्रितः ।  
ततस्तु विद्वान्धर्मज्ञो दाता यज्वा पुनर्वसुः ॥ २.७१.१२० ॥
</details>
  

<details open><summary>विश्वास-प्रस्तुतिः</summary>

तस्याथ पुत्रमिथुनं बभूवाभिजितः किल ।  
आहुकश्चाहुकी चैव ख्यातौ मतिमतां वरौ ॥ २.७१.१२१ ॥
</details>

<details><summary>मूलम्</summary>

तस्याथ पुत्रमिथुनं बभूवाभिजितः किल ।  
आहुकश्चाहुकी चैव ख्यातौ मतिमतां वरौ ॥ २.७१.१२१ ॥
</details>
  

<details open><summary>विश्वास-प्रस्तुतिः</summary>

इमांश्चोदा हरन्त्यत्र श्लोकान्प्रति तमाहुकम् ।  
सोपासाङ्गानुकर्षाणां सध्वजानां वरूथिनाम् ॥ २.७१.१२२ ॥
</details>

<details><summary>मूलम्</summary>

इमांश्चोदा हरन्त्यत्र श्लोकान्प्रति तमाहुकम् ।  
सोपासाङ्गानुकर्षाणां सध्वजानां वरूथिनाम् ॥ २.७१.१२२ ॥
</details>
  

<details open><summary>विश्वास-प्रस्तुतिः</summary>

रथानां मेघघोषाणां महस्राणि दशैव तु ।  
नासत्यवादी चासीत्तु नायज्ञो नासहस्रदः ॥ २.७१.१२३ ॥
</details>

<details><summary>मूलम्</summary>

रथानां मेघघोषाणां महस्राणि दशैव तु ।  
नासत्यवादी चासीत्तु नायज्ञो नासहस्रदः ॥ २.७१.१२३ ॥
</details>
  

<details open><summary>विश्वास-प्रस्तुतिः</summary>

नाशुचिर्नाप्यधर्मात्मा नाविद्वान्न कृशोऽभवत् ।  
आर्द्रकस्य धृतिः पुत्र इत्येवमनुशुश्रुम् ॥ २.७१.१२४ ॥
</details>

<details><summary>मूलम्</summary>

नाशुचिर्नाप्यधर्मात्मा नाविद्वान्न कृशोऽभवत् ।  
आर्द्रकस्य धृतिः पुत्र इत्येवमनुशुश्रुम् ॥ २.७१.१२४ ॥
</details>
  

<details open><summary>विश्वास-प्रस्तुतिः</summary>

स तेन परिवारेण किशोरप्रतिमान्हयान् ।  
अशीतिमश्वनियुतान्याहुकोऽप्रतिमो व्रजन् ॥ २.७१.१२५ ॥
</details>

<details><summary>मूलम्</summary>

स तेन परिवारेण किशोरप्रतिमान्हयान् ।  
अशीतिमश्वनियुतान्याहुकोऽप्रतिमो व्रजन् ॥ २.७१.१२५ ॥
</details>
  

<details open><summary>विश्वास-प्रस्तुतिः</summary>

पूर्वस्यां दिशि नागानां भोजस्य त्वतिभावयन् ।  
रूप्यकाञ्चनकक्षाणां स्रहस्राण्येकविंशतिः ॥ २.७१.१२६ ॥
</details>

<details><summary>मूलम्</summary>

पूर्वस्यां दिशि नागानां भोजस्य त्वतिभावयन् ।  
रूप्यकाञ्चनकक्षाणां स्रहस्राण्येकविंशतिः ॥ २.७१.१२६ ॥
</details>
  

<details open><summary>विश्वास-प्रस्तुतिः</summary>

तावन्त्येव सहस्राणि उत्तरस्यां तथादिशि ।  
भूमिपालस्य भोजस्य उत्तिष्टेत्किङ्कणी किल ॥ २.७१.१२७ ॥
</details>

<details><summary>मूलम्</summary>

तावन्त्येव सहस्राणि उत्तरस्यां तथादिशि ।  
भूमिपालस्य भोजस्य उत्तिष्टेत्किङ्कणी किल ॥ २.७१.१२७ ॥
</details>
  

<details open><summary>विश्वास-प्रस्तुतिः</summary>

आहुकश्चाप्यवन्तीषु स्वसारं त्वाहुकीं ददौ ।  
आहुकात्काश्यदुहितुर्द्वै पुत्रौ सम्बभूवतुः ॥ २.७१.१२८ ॥
</details>

<details><summary>मूलम्</summary>

आहुकश्चाप्यवन्तीषु स्वसारं त्वाहुकीं ददौ ।  
आहुकात्काश्यदुहितुर्द्वै पुत्रौ सम्बभूवतुः ॥ २.७१.१२८ ॥
</details>
  

<details open><summary>विश्वास-प्रस्तुतिः</summary>

देवकश्चोग्रसेनश्च देवगर्भसमावुभौ ।  
देवकस्य सुता वीरा जज्ञिरे त्रिदशोपमाः ॥ २.७१.१२९ ॥
</details>

<details><summary>मूलम्</summary>

देवकश्चोग्रसेनश्च देवगर्भसमावुभौ ।  
देवकस्य सुता वीरा जज्ञिरे त्रिदशोपमाः ॥ २.७१.१२९ ॥
</details>
  

<details open><summary>विश्वास-प्रस्तुतिः</summary>

देववानुपदेवश्च सुदेवो देवरक्षितः ।  
तेषां स्वसारः सप्तासन्वसुदेवाय ता ददौ ॥ २.७१.१३० ॥
</details>

<details><summary>मूलम्</summary>

देववानुपदेवश्च सुदेवो देवरक्षितः ।  
तेषां स्वसारः सप्तासन्वसुदेवाय ता ददौ ॥ २.७१.१३० ॥
</details>
  

<details open><summary>विश्वास-प्रस्तुतिः</summary>

धृतदेवोपदेवा च तथान्या देवरक्षिता ।  
श्रीदेवा शान्तिदेवा च सहदेवा तथापरा ॥ २.७१.१३१ ॥
</details>

<details><summary>मूलम्</summary>

धृतदेवोपदेवा च तथान्या देवरक्षिता ।  
श्रीदेवा शान्तिदेवा च सहदेवा तथापरा ॥ २.७१.१३१ ॥
</details>
  

<details open><summary>विश्वास-प्रस्तुतिः</summary>

सप्तमी देवकी तासां सानुजा चारुदर्शना ।  
नवोग्रसेनस्य सुताः कंसस्तेषां तु पूर्वजः ॥ २.७१.१३२ ॥
</details>

<details><summary>मूलम्</summary>

सप्तमी देवकी तासां सानुजा चारुदर्शना ।  
नवोग्रसेनस्य सुताः कंसस्तेषां तु पूर्वजः ॥ २.७१.१३२ ॥
</details>
  

<details open><summary>विश्वास-प्रस्तुतिः</summary>

न्यग्रो दश्च सुनामा च कङ्कशङ्कुसुभूमयः ।  
सुतनू राष्ट्रपालश्च युद्धतुष्टश्च तुष्टिमान् ॥ २.७१.१३३ ॥
</details>

<details><summary>मूलम्</summary>

न्यग्रो दश्च सुनामा च कङ्कशङ्कुसुभूमयः ।  
सुतनू राष्ट्रपालश्च युद्धतुष्टश्च तुष्टिमान् ॥ २.७१.१३३ ॥
</details>
  

<details open><summary>विश्वास-प्रस्तुतिः</summary>

तेषां स्वसारः पञ्चैव कंसा कंसवती तथा ।  
सुतनू राष्ट्रपाली च कङ्का चैव वराङ्गना ॥ २.७१.१३४ ॥
</details>

<details><summary>मूलम्</summary>

तेषां स्वसारः पञ्चैव कंसा कंसवती तथा ।  
सुतनू राष्ट्रपाली च कङ्का चैव वराङ्गना ॥ २.७१.१३४ ॥
</details>
  

<details open><summary>विश्वास-प्रस्तुतिः</summary>

उग्रसेनो महापत्यो व्याख्यातः कुकुरोद्भवः ।  
कुकुराणामिमं वंशं धारयन्नमितौजसाम् ॥ २.७१.१३५ ॥
</details>

<details><summary>मूलम्</summary>

उग्रसेनो महापत्यो व्याख्यातः कुकुरोद्भवः ।  
कुकुराणामिमं वंशं धारयन्नमितौजसाम् ॥ २.७१.१३५ ॥
</details>
  

<details open><summary>विश्वास-प्रस्तुतिः</summary>

आत्मनोविपुलं वंशं प्रजावांश्च भवेन्नरः ।  
भजमानस्य पुत्रस्तु रथिमुख्यो विदूरथः ॥ २.७१.१३६ ॥
</details>

<details><summary>मूलम्</summary>

आत्मनोविपुलं वंशं प्रजावांश्च भवेन्नरः ।  
भजमानस्य पुत्रस्तु रथिमुख्यो विदूरथः ॥ २.७१.१३६ ॥
</details>
  

<details open><summary>विश्वास-प्रस्तुतिः</summary>

राजाधिदेवः शूरश्च विदूरथसुतोऽभवत् ।  
तस्य शूरस्य तु सुता जज्ञिरे बलवत्तराः ॥ २.७१.१३७ ॥
</details>

<details><summary>मूलम्</summary>

राजाधिदेवः शूरश्च विदूरथसुतोऽभवत् ।  
तस्य शूरस्य तु सुता जज्ञिरे बलवत्तराः ॥ २.७१.१३७ ॥
</details>
  

<details open><summary>विश्वास-प्रस्तुतिः</summary>

वातश्चैव निवातश्च शोणितः श्वेतवाहनः ।  
शमी च गदवर्मा च निदान्तः खलु शत्रुजित् ॥ २.७१.१३८ ॥
</details>

<details><summary>मूलम्</summary>

वातश्चैव निवातश्च शोणितः श्वेतवाहनः ।  
शमी च गदवर्मा च निदान्तः खलु शत्रुजित् ॥ २.७१.१३८ ॥
</details>
  

<details open><summary>विश्वास-प्रस्तुतिः</summary>

शमीपुत्रः प्रतिक्षत्रः प्रतिक्षत्रस्य चात्मजः ।  
स्वयम्भोजः स्वयम्भोजाद्धृदिकः सम्बभूव ह ॥ २.७१.१३९ ॥
</details>

<details><summary>मूलम्</summary>

शमीपुत्रः प्रतिक्षत्रः प्रतिक्षत्रस्य चात्मजः ।  
स्वयम्भोजः स्वयम्भोजाद्धृदिकः सम्बभूव ह ॥ २.७१.१३९ ॥
</details>
  

<details open><summary>विश्वास-प्रस्तुतिः</summary>

हृदिकस्य सुतास्त्वासन्दश भीमपराक्रमाः ।  
कृतवर्माग्रजस्तेषां शतधन्वा तु मध्यमः ॥ २.७१.१४० ॥
</details>

<details><summary>मूलम्</summary>

हृदिकस्य सुतास्त्वासन्दश भीमपराक्रमाः ।  
कृतवर्माग्रजस्तेषां शतधन्वा तु मध्यमः ॥ २.७१.१४० ॥
</details>
  

<details open><summary>विश्वास-प्रस्तुतिः</summary>

देवबाहुस्सुबाहुश्च भिषक्श्वेतरथश्च यः ।  
सुदान्तश्चाधिदान्तश्च कनकः कनकोद्भवः ॥ २.७१.१४१ ॥
</details>

<details><summary>मूलम्</summary>

देवबाहुस्सुबाहुश्च भिषक्श्वेतरथश्च यः ।  
सुदान्तश्चाधिदान्तश्च कनकः कनकोद्भवः ॥ २.७१.१४१ ॥
</details>
  

<details open><summary>विश्वास-प्रस्तुतिः</summary>

देवबाहोस्सुतो विद्वाञ्जज्ञे कम्बलबर्हिषः ।  
असमौजाः सुतस्तस्य सुसमौजाश्च विश्रुतः ॥ २.७१.१४२ ॥
</details>

<details><summary>मूलम्</summary>

देवबाहोस्सुतो विद्वाञ्जज्ञे कम्बलबर्हिषः ।  
असमौजाः सुतस्तस्य सुसमौजाश्च विश्रुतः ॥ २.७१.१४२ ॥
</details>
  

<details open><summary>विश्वास-प्रस्तुतिः</summary>

अजातपुत्राय ततः प्रददावसमौजसे ।  
सुचन्द्रं वसुरूपं च कृष्ण इत्यन्धकाः स्मृताः ॥ २.७१.१४३ ॥
</details>

<details><summary>मूलम्</summary>

अजातपुत्राय ततः प्रददावसमौजसे ।  
सुचन्द्रं वसुरूपं च कृष्ण इत्यन्धकाः स्मृताः ॥ २.७१.१४३ ॥
</details>
  

<details open><summary>विश्वास-प्रस्तुतिः</summary>

अन्धकानामिमं वंशं कीर्त्तयेद्यस्तु नित्यशः ।  
आत्मनो विपुलं वंशं लभते नात्र संशयः ॥ २.७१.१४४ ॥
</details>

<details><summary>मूलम्</summary>

अन्धकानामिमं वंशं कीर्त्तयेद्यस्तु नित्यशः ।  
आत्मनो विपुलं वंशं लभते नात्र संशयः ॥ २.७१.१४४ ॥
</details>
  

<details open><summary>विश्वास-प्रस्तुतिः</summary>

अश्मक्यां जनयामास शूरं वै देव मीढुषम् ।  
मारिष्यां जज्ञिरे शूराद्भोजायां पुरुषा दश ॥ २.७१.१४५ ॥
</details>

<details><summary>मूलम्</summary>

अश्मक्यां जनयामास शूरं वै देव मीढुषम् ।  
मारिष्यां जज्ञिरे शूराद्भोजायां पुरुषा दश ॥ २.७१.१४५ ॥
</details>
  

<details open><summary>विश्वास-प्रस्तुतिः</summary>

वसुदेवो महाबाहुः पूर्वमानकदुन्दुभिः ।  
जज्ञे तस्य प्रसूतस्य दुन्दुभिः प्राणदद्दिवि ॥ २.७१.१४६ ॥
</details>

<details><summary>मूलम्</summary>

वसुदेवो महाबाहुः पूर्वमानकदुन्दुभिः ।  
जज्ञे तस्य प्रसूतस्य दुन्दुभिः प्राणदद्दिवि ॥ २.७१.१४६ ॥
</details>
  

<details open><summary>विश्वास-प्रस्तुतिः</summary>

आनकानां च संह्नादः सुमहानभवद्दिवि ।  
पपात पुष्पवर्षं च शरस्य भवने महत् ॥ २.७१.१४७ ॥
</details>

<details><summary>मूलम्</summary>

आनकानां च संह्नादः सुमहानभवद्दिवि ।  
पपात पुष्पवर्षं च शरस्य भवने महत् ॥ २.७१.१४७ ॥
</details>
  

<details open><summary>विश्वास-प्रस्तुतिः</summary>

मनुष्यलोके कृत्स्नेऽपि रूपे नास्ति समो भुवि ।  
यस्यासीत्पुरुषाग्र्यस्य कान्तिश्चन्द्रमसो यथा ॥ २.७१.१४८ ॥
</details>

<details><summary>मूलम्</summary>

मनुष्यलोके कृत्स्नेऽपि रूपे नास्ति समो भुवि ।  
यस्यासीत्पुरुषाग्र्यस्य कान्तिश्चन्द्रमसो यथा ॥ २.७१.१४८ ॥
</details>
  

<details open><summary>विश्वास-प्रस्तुतिः</summary>

देवभागस्ततो जज्ञे ततो देवश्रवाः पुनः ।  
अनाधृष्टिवृकश्चैव नन्दनश्चैव सृञ्जयः ॥ २.७१.१४९ ॥
</details>

<details><summary>मूलम्</summary>

देवभागस्ततो जज्ञे ततो देवश्रवाः पुनः ।  
अनाधृष्टिवृकश्चैव नन्दनश्चैव सृञ्जयः ॥ २.७१.१४९ ॥
</details>
  

<details open><summary>विश्वास-प्रस्तुतिः</summary>

श्यामः शमीको गण्डूषः स्वसारस्तु वरागनाः ।  
पृथा च श्रुतदेवा च श्रुतकीर्तिः श्रुत श्रवाः ॥ २.७१.१५० ॥
</details>

<details><summary>मूलम्</summary>

श्यामः शमीको गण्डूषः स्वसारस्तु वरागनाः ।  
पृथा च श्रुतदेवा च श्रुतकीर्तिः श्रुत श्रवाः ॥ २.७१.१५० ॥
</details>
  

<details open><summary>विश्वास-प्रस्तुतिः</summary>

राजाधिदेवी च तथा पञ्चैता वीरमातरः ।  
पृथां दुहितरं शूरः कुन्तिभोजाय वै ददौ ॥ २.७१.१५१ ॥
</details>

<details><summary>मूलम्</summary>

राजाधिदेवी च तथा पञ्चैता वीरमातरः ।  
पृथां दुहितरं शूरः कुन्तिभोजाय वै ददौ ॥ २.७१.१५१ ॥
</details>
  

<details open><summary>विश्वास-प्रस्तुतिः</summary>

तस्मात्सा तु स्मृता कुन्ती कुन्तिभोजात्मजा पृथा ।  
कुरुवीरः पाण्डुमुख्यस्तस्माद्भार्यामविन्दत ॥ २.७१.१५२ ॥
</details>

<details><summary>मूलम्</summary>

तस्मात्सा तु स्मृता कुन्ती कुन्तिभोजात्मजा पृथा ।  
कुरुवीरः पाण्डुमुख्यस्तस्माद्भार्यामविन्दत ॥ २.७१.१५२ ॥
</details>
  

<details open><summary>विश्वास-प्रस्तुतिः</summary>

पुथा जज्ञे ततः पुत्रांस्त्रीनग्निसमतेजसः ।  
लोके प्रतिरथान्वीराञ्छक्रतुल्यपराक्रमान् ॥ २.७१.१५३ ॥
</details>

<details><summary>मूलम्</summary>

पुथा जज्ञे ततः पुत्रांस्त्रीनग्निसमतेजसः ।  
लोके प्रतिरथान्वीराञ्छक्रतुल्यपराक्रमान् ॥ २.७१.१५३ ॥
</details>
  

<details open><summary>विश्वास-प्रस्तुतिः</summary>

धर्माद्युधिष्टिरं पुत्रं मारुताच्च वृकोदरम् ।  
इन्द्राद्धनञ्जयं चैव पृथा पुत्रानजीचनत् ॥ २.७१.१५४ ॥
</details>

<details><summary>मूलम्</summary>

धर्माद्युधिष्टिरं पुत्रं मारुताच्च वृकोदरम् ।  
इन्द्राद्धनञ्जयं चैव पृथा पुत्रानजीचनत् ॥ २.७१.१५४ ॥
</details>
  

<details open><summary>विश्वास-प्रस्तुतिः</summary>

माद्रवत्या तु जनितावश्विनाविति विश्रुतम् ।  
नकुलः सहदेवश्च रुपसत्त्वगुणान्वितौ ॥ २.७१.१५५ ॥
</details>

<details><summary>मूलम्</summary>

माद्रवत्या तु जनितावश्विनाविति विश्रुतम् ।  
नकुलः सहदेवश्च रुपसत्त्वगुणान्वितौ ॥ २.७१.१५५ ॥
</details>
  

<details open><summary>विश्वास-प्रस्तुतिः</summary>

जज्ञे तु श्रुतदेवायां तनयो वृद्धशर्मणः ।  
करूषाधिपतेर्ंवीरो दन्तवक्रो महाबलः ॥ २.७१.१५६ ॥
</details>

<details><summary>मूलम्</summary>

जज्ञे तु श्रुतदेवायां तनयो वृद्धशर्मणः ।  
करूषाधिपतेर्ंवीरो दन्तवक्रो महाबलः ॥ २.७१.१५६ ॥
</details>
  

<details open><summary>विश्वास-प्रस्तुतिः</summary>

कैकयाच्छ्रुतिकीर्त्यं तु जज्ञे सन्तर्दनो बली ।  
चेकितानबृहत्क्षत्रौ तथैवान्यौ महाबलौ ॥ २.७१.१५७ ॥
</details>

<details><summary>मूलम्</summary>

कैकयाच्छ्रुतिकीर्त्यं तु जज्ञे सन्तर्दनो बली ।  
चेकितानबृहत्क्षत्रौ तथैवान्यौ महाबलौ ॥ २.७१.१५७ ॥
</details>
  

<details open><summary>विश्वास-प्रस्तुतिः</summary>

विन्दानुविन्दावावन्त्यौ भ्रातरौ सुमहाबलौ ।  
श्रुतश्रवायां चैद्यस्तु शिशुपालो बभूव ह ॥ २.७१.१५८ ॥
</details>

<details><summary>मूलम्</summary>

विन्दानुविन्दावावन्त्यौ भ्रातरौ सुमहाबलौ ।  
श्रुतश्रवायां चैद्यस्तु शिशुपालो बभूव ह ॥ २.७१.१५८ ॥
</details>
  

<details open><summary>विश्वास-प्रस्तुतिः</summary>

दमघोषस्य राजर्षेः पुत्रो विख्यातपौरुषः ।  
यः पुरा सदशग्रीवः सम्बभूवारिमर्दनः ॥ २.७१.१५९ ॥
</details>

<details><summary>मूलम्</summary>

दमघोषस्य राजर्षेः पुत्रो विख्यातपौरुषः ।  
यः पुरा सदशग्रीवः सम्बभूवारिमर्दनः ॥ २.७१.१५९ ॥
</details>
  
वैश्रवाणानुजस्तस्य कुम्भकर्णोऽनुजस्तथा पत्न्यस्तु वसुदेवस्य त्रयोदश वराङ्गनाः ॥ २.७१.१६० ॥  
  

<details open><summary>विश्वास-प्रस्तुतिः</summary>

पौरवी रोहिणी चैव मदिरा चापरा तथा ।  
तथैव भद्रवैशाखी सुनाम्नी पञ्चमी तथा ॥ २.७१.१६१ ॥
</details>

<details><summary>मूलम्</summary>

पौरवी रोहिणी चैव मदिरा चापरा तथा ।  
तथैव भद्रवैशाखी सुनाम्नी पञ्चमी तथा ॥ २.७१.१६१ ॥
</details>
  

<details open><summary>विश्वास-प्रस्तुतिः</summary>

सहदेवा शान्तिदेवा श्रीदेवा देवरक्षिता ।  
धृतदेवोपदेवा च देवकी सप्तमी तथा ॥ २.७१.१६२ ॥
</details>

<details><summary>मूलम्</summary>

सहदेवा शान्तिदेवा श्रीदेवा देवरक्षिता ।  
धृतदेवोपदेवा च देवकी सप्तमी तथा ॥ २.७१.१६२ ॥
</details>
  

<details open><summary>विश्वास-प्रस्तुतिः</summary>

सुगन्धा वनराजी च द्वेचान्ये परिचारिके ।  
रोहिणी पौरवी चैव बाह्लीकस्यानुजाभवत् ॥ २.७१.१६३ ॥
</details>

<details><summary>मूलम्</summary>

सुगन्धा वनराजी च द्वेचान्ये परिचारिके ।  
रोहिणी पौरवी चैव बाह्लीकस्यानुजाभवत् ॥ २.७१.१६३ ॥
</details>
  

<details open><summary>विश्वास-प्रस्तुतिः</summary>

ज्येष्ठा पत्नी महाभागदयिताऽनकदुन्दुभेः ।  
ज्येष्ठे लेभे सुतं रामं सारणं हि शठं तथा ॥ २.७१.१६४ ॥
</details>

<details><summary>मूलम्</summary>

ज्येष्ठा पत्नी महाभागदयिताऽनकदुन्दुभेः ।  
ज्येष्ठे लेभे सुतं रामं सारणं हि शठं तथा ॥ २.७१.१६४ ॥
</details>
  

<details open><summary>विश्वास-प्रस्तुतिः</summary>

दुर्दमं दमनं शुभ्रं पिण्डारककुशीतकौ ।  
चित्रां नाम कुमारीं च रोहिण्यष्टौ व्यजायत ॥ २.७१.१६५ ॥
</details>

<details><summary>मूलम्</summary>

दुर्दमं दमनं शुभ्रं पिण्डारककुशीतकौ ।  
चित्रां नाम कुमारीं च रोहिण्यष्टौ व्यजायत ॥ २.७१.१६५ ॥
</details>
  

<details open><summary>विश्वास-प्रस्तुतिः</summary>

पुत्रौ रामस्य जज्ञाते विज्ञातौ निशठोल्मुकौ ।  
पार्श्वी च पार्श्वमर्दी च शिशुः सत्यधृतिस्तथा ॥ २.७१.१६६ ॥
</details>

<details><summary>मूलम्</summary>

पुत्रौ रामस्य जज्ञाते विज्ञातौ निशठोल्मुकौ ।  
पार्श्वी च पार्श्वमर्दी च शिशुः सत्यधृतिस्तथा ॥ २.७१.१६६ ॥
</details>
  

<details open><summary>विश्वास-प्रस्तुतिः</summary>

मन्दबाह्योऽथ रामणाङ्गिरिको गिरिरेव च ।  
शुल्कगुल्मोऽतिगुल्मश्च दरिद्रान्तक एव च ॥ २.७१.१६७ ॥
</details>

<details><summary>मूलम्</summary>

मन्दबाह्योऽथ रामणाङ्गिरिको गिरिरेव च ।  
शुल्कगुल्मोऽतिगुल्मश्च दरिद्रान्तक एव च ॥ २.७१.१६७ ॥
</details>
  

<details open><summary>विश्वास-प्रस्तुतिः</summary>

कुमार्यश्चापि पञ्जान्या नामतस्ता निबोधत ।  
अर्चिष्मती सुनन्दा च सुरसा सुवचास्तथा ॥ २.७१.१६८ ॥
</details>

<details><summary>मूलम्</summary>

कुमार्यश्चापि पञ्जान्या नामतस्ता निबोधत ।  
अर्चिष्मती सुनन्दा च सुरसा सुवचास्तथा ॥ २.७१.१६८ ॥
</details>
  

<details open><summary>विश्वास-प्रस्तुतिः</summary>

तथा शतबला चैव सारणस्य सुतास्त्विमाः ।  
भद्राश्वो भद्रगुप्तिश्च भद्रविष्टस्तथैव च ॥ २.७१.१६९ ॥
</details>

<details><summary>मूलम्</summary>

तथा शतबला चैव सारणस्य सुतास्त्विमाः ।  
भद्राश्वो भद्रगुप्तिश्च भद्रविष्टस्तथैव च ॥ २.७१.१६९ ॥
</details>
  

<details open><summary>विश्वास-प्रस्तुतिः</summary>

भद्रबाहुर्भद्ररथो भद्रकल्पस्तथैव च ।  
सुपार्श्वकः कीर्त्तिमांश्च रोहिताश्वः शठात्मजाः ॥ २.७१.१७० ॥
</details>

<details><summary>मूलम्</summary>

भद्रबाहुर्भद्ररथो भद्रकल्पस्तथैव च ।  
सुपार्श्वकः कीर्त्तिमांश्च रोहिताश्वः शठात्मजाः ॥ २.७१.१७० ॥
</details>
  

<details open><summary>विश्वास-प्रस्तुतिः</summary>

दुर्मदस्याभिभूतश्च रोहिण्याः कुलजाः स्मृताः ।  
नन्दोपनन्दौ मित्रश्च कुक्षिमित्रस्तथा बलः ॥ २.७१.१७१ ॥
</details>

<details><summary>मूलम्</summary>

दुर्मदस्याभिभूतश्च रोहिण्याः कुलजाः स्मृताः ।  
नन्दोपनन्दौ मित्रश्च कुक्षिमित्रस्तथा बलः ॥ २.७१.१७१ ॥
</details>
  

<details open><summary>विश्वास-प्रस्तुतिः</summary>

चित्रोपचित्रौ कृतकस्तुष्टिः पुष्टिरथापरः ।  
मदिरायाः सुता एते वसुदेवाद्धिजज्ञिरे ॥ २.७१.१७२ ॥
</details>

<details><summary>मूलम्</summary>

चित्रोपचित्रौ कृतकस्तुष्टिः पुष्टिरथापरः ।  
मदिरायाः सुता एते वसुदेवाद्धिजज्ञिरे ॥ २.७१.१७२ ॥
</details>
  

<details open><summary>विश्वास-प्रस्तुतिः</summary>

उपबिम्बोऽथ बिम्बश्च सत्त्वदन्तमहौजसौ ।  
चत्वार एते विख्याता भद्रापुत्रा महाबलाः ॥ २.७१.१७३ ॥
</details>

<details><summary>मूलम्</summary>

उपबिम्बोऽथ बिम्बश्च सत्त्वदन्तमहौजसौ ।  
चत्वार एते विख्याता भद्रापुत्रा महाबलाः ॥ २.७१.१७३ ॥
</details>
  

<details open><summary>विश्वास-प्रस्तुतिः</summary>

वैशाल्यामदधाच्छौरिः पुत्रं कौशिकमुत्तमम् ।  
देवक्यां जज्ञिरे सौरेः सुषेणः कीर्त्तिमानपि ॥ २.७१.१७४ ॥
</details>

<details><summary>मूलम्</summary>

वैशाल्यामदधाच्छौरिः पुत्रं कौशिकमुत्तमम् ।  
देवक्यां जज्ञिरे सौरेः सुषेणः कीर्त्तिमानपि ॥ २.७१.१७४ ॥
</details>
  

<details open><summary>विश्वास-प्रस्तुतिः</summary>

उदर्षिर्भद्रसेनश्च ऋजुदायश्च पञ्चमः ।  
षष्ठो हि भद्रदेवश्च कंसः सर्वाञ्जघान तान् ॥ २.७१.१७५ ॥
</details>

<details><summary>मूलम्</summary>

उदर्षिर्भद्रसेनश्च ऋजुदायश्च पञ्चमः ।  
षष्ठो हि भद्रदेवश्च कंसः सर्वाञ्जघान तान् ॥ २.७१.१७५ ॥
</details>
  

<details open><summary>विश्वास-प्रस्तुतिः</summary>

अथ तस्या मवस्थाया आयुष्मान्सम्बभूव ह ।  
लोकनाथः पुनर्विष्णुः पूर्वं कृष्णः प्रजापतिः ॥ २.७१.१७६ ॥
</details>

<details><summary>मूलम्</summary>

अथ तस्या मवस्थाया आयुष्मान्सम्बभूव ह ।  
लोकनाथः पुनर्विष्णुः पूर्वं कृष्णः प्रजापतिः ॥ २.७१.१७६ ॥
</details>
  

<details open><summary>विश्वास-प्रस्तुतिः</summary>

अनुजाताभवकृष्णात्सुभद्रा भद्रभाषिणी ।  
कृष्णा सुभद्रेति पुनर्व्याख्याता वृष्णिनन्दिनी ॥ २.७१.१७७ ॥
</details>

<details><summary>मूलम्</summary>

अनुजाताभवकृष्णात्सुभद्रा भद्रभाषिणी ।  
कृष्णा सुभद्रेति पुनर्व्याख्याता वृष्णिनन्दिनी ॥ २.७१.१७७ ॥
</details>
  

<details open><summary>विश्वास-प्रस्तुतिः</summary>

सुभद्रायां रथी पार्थादभिमन्युरजायत ।  
वसुदेवस्य भार्यासु महाभागासु सप्तसु ॥ २.७१.१७८ ॥
</details>

<details><summary>मूलम्</summary>

सुभद्रायां रथी पार्थादभिमन्युरजायत ।  
वसुदेवस्य भार्यासु महाभागासु सप्तसु ॥ २.७१.१७८ ॥
</details>
  

<details open><summary>विश्वास-प्रस्तुतिः</summary>

ये पुत्रा जज्ञिरे शुरा नामतस्तान्निबोधत ।  
पूर्वाद्याः सहदेवायां शूराद्वै जज्ञिरे सुताः ॥ २.७१.१७९ ॥
</details>

<details><summary>मूलम्</summary>

ये पुत्रा जज्ञिरे शुरा नामतस्तान्निबोधत ।  
पूर्वाद्याः सहदेवायां शूराद्वै जज्ञिरे सुताः ॥ २.७१.१७९ ॥
</details>
  

<details open><summary>विश्वास-प्रस्तुतिः</summary>

शान्तिदेवा जनस्तम्बं शौरेर्जज्ञे कुलोद्वहम् ।  
आगावहो महात्मा च वृकदेव्या मजायत ॥ २.७१.१८० ॥
</details>

<details><summary>मूलम्</summary>

शान्तिदेवा जनस्तम्बं शौरेर्जज्ञे कुलोद्वहम् ।  
आगावहो महात्मा च वृकदेव्या मजायत ॥ २.७१.१८० ॥
</details>
  

<details open><summary>विश्वास-प्रस्तुतिः</summary>

श्रीदेवायां स्वयं जज्ञे मन्दको नाम नामतः ।  
उपासङ्गं वसुं चापि तनयौ देवरक्षिता ॥ २.७१.१८१ ॥
</details>

<details><summary>मूलम्</summary>

श्रीदेवायां स्वयं जज्ञे मन्दको नाम नामतः ।  
उपासङ्गं वसुं चापि तनयौ देवरक्षिता ॥ २.७१.१८१ ॥
</details>
  

<details open><summary>विश्वास-प्रस्तुतिः</summary>

एवं दश सुतास्तस्य कंसस्तानप्यघातयत् ।  
विजयं रोचनं चैव वर्द्धमानं च देवलम् ॥ २.७१.१८२ ॥
</details>

<details><summary>मूलम्</summary>

एवं दश सुतास्तस्य कंसस्तानप्यघातयत् ।  
विजयं रोचनं चैव वर्द्धमानं च देवलम् ॥ २.७१.१८२ ॥
</details>
  

<details open><summary>विश्वास-प्रस्तुतिः</summary>

एतान्महात्मनः पुत्रान्सुषाव शिशिरावती ।  
सप्तमी देवकी पुत्रं सुनामानमसूयत ॥ २.७१.१८३ ॥
</details>

<details><summary>मूलम्</summary>

एतान्महात्मनः पुत्रान्सुषाव शिशिरावती ।  
सप्तमी देवकी पुत्रं सुनामानमसूयत ॥ २.७१.१८३ ॥
</details>
  

<details open><summary>विश्वास-प्रस्तुतिः</summary>

गवेषणं महाभागं सङ्ग्रामे चित्रयोधिनम् ।  
श्राद्धदेव्यां पुरोद्याने वने तु विचरन्द्विजाः ॥ २.७१.१८४ ॥
</details>

<details><summary>मूलम्</summary>

गवेषणं महाभागं सङ्ग्रामे चित्रयोधिनम् ।  
श्राद्धदेव्यां पुरोद्याने वने तु विचरन्द्विजाः ॥ २.७१.१८४ ॥
</details>
  

<details open><summary>विश्वास-प्रस्तुतिः</summary>

वैश्यायामदधाच्छौरिः पुत्रं कौशिकमव्ययम् ।  
सुगन्धी वनराजी च शौरेरास्तां परिग्रहौ ॥ २.७१.१८५ ॥
</details>

<details><summary>मूलम्</summary>

वैश्यायामदधाच्छौरिः पुत्रं कौशिकमव्ययम् ।  
सुगन्धी वनराजी च शौरेरास्तां परिग्रहौ ॥ २.७१.१८५ ॥
</details>
  

<details open><summary>विश्वास-प्रस्तुतिः</summary>

पुण्डश्च कपिलश्चैव सुगन्ध्याश्चात्मजौ तु तौ ।  
तयो राजाभवत्पुण्ड्रः कपिलस्तु वनं ययौ ॥ २.७१.१८६ ॥
</details>

<details><summary>मूलम्</summary>

पुण्डश्च कपिलश्चैव सुगन्ध्याश्चात्मजौ तु तौ ।  
तयो राजाभवत्पुण्ड्रः कपिलस्तु वनं ययौ ॥ २.७१.१८६ ॥
</details>
  

<details open><summary>विश्वास-प्रस्तुतिः</summary>

अन्यस्यामभवद्वीरो वसुदेवात्मजो बली ।  
जरा नाम निषादोऽसौ प्रथमः स धनुर्द्धरः ॥ २.७१.१८७ ॥
</details>

<details><summary>मूलम्</summary>

अन्यस्यामभवद्वीरो वसुदेवात्मजो बली ।  
जरा नाम निषादोऽसौ प्रथमः स धनुर्द्धरः ॥ २.७१.१८७ ॥
</details>
  

<details open><summary>विश्वास-प्रस्तुतिः</summary>

विख्यातो देवभाग्यस्य महाभागः सुतोऽभवत् ।  
पण्डितानां मतं प्राहुर्देवश्रवसमुद्भवम् ॥ २.७१.१८८ ॥
</details>

<details><summary>मूलम्</summary>

विख्यातो देवभाग्यस्य महाभागः सुतोऽभवत् ।  
पण्डितानां मतं प्राहुर्देवश्रवसमुद्भवम् ॥ २.७१.१८८ ॥
</details>
  

<details open><summary>विश्वास-प्रस्तुतिः</summary>

अश्मक्यां लभते पुत्रमनाधृष्टिर्यशास्विनम् ।  
निवृत्तशत्रुं शत्रुघ्नं श्राद्धदेवं महाबलम् ॥ २.७१.१८९ ॥
</details>

<details><summary>मूलम्</summary>

अश्मक्यां लभते पुत्रमनाधृष्टिर्यशास्विनम् ।  
निवृत्तशत्रुं शत्रुघ्नं श्राद्धदेवं महाबलम् ॥ २.७१.१८९ ॥
</details>
  

<details open><summary>विश्वास-प्रस्तुतिः</summary>

व्यजायत श्राद्धदेवो नैषादिर्यः पारिश्रुतः ।  
एकलव्यो महाभागो निषादैः परिवर्द्धितः ॥ २.७१.१९० ॥
</details>

<details><summary>मूलम्</summary>

व्यजायत श्राद्धदेवो नैषादिर्यः पारिश्रुतः ।  
एकलव्यो महाभागो निषादैः परिवर्द्धितः ॥ २.७१.१९० ॥
</details>
  

<details open><summary>विश्वास-प्रस्तुतिः</summary>

गण्डूषायानपत्याय कृष्णस्तुष्टोऽददात्सुतौ ।  
चारुदेष्णं च साम्बं च कृतास्त्रौ शस्तलक्षणौ ॥ २.७१.१९१ ॥
</details>

<details><summary>मूलम्</summary>

गण्डूषायानपत्याय कृष्णस्तुष्टोऽददात्सुतौ ।  
चारुदेष्णं च साम्बं च कृतास्त्रौ शस्तलक्षणौ ॥ २.७१.१९१ ॥
</details>
  

<details open><summary>विश्वास-प्रस्तुतिः</summary>

रन्तिश्च रन्तिपालश्च द्वौ पुत्रौ नन्दनस्य च ।  
वृकाय वै त्वपुत्राय वसुदेवः प्रतापवान् ॥ २.७१.१९२ ॥
</details>

<details><summary>मूलम्</summary>

रन्तिश्च रन्तिपालश्च द्वौ पुत्रौ नन्दनस्य च ।  
वृकाय वै त्वपुत्राय वसुदेवः प्रतापवान् ॥ २.७१.१९२ ॥
</details>
  

<details open><summary>विश्वास-प्रस्तुतिः</summary>

सौमिं ददौ सुत वीरं शौरिः कौशिकमेव च ।  
सृञ्जयस्य धनुश्चैव विरजाश्च सुताविमौ ॥ २.७१.१९३ ॥
</details>

<details><summary>मूलम्</summary>

सौमिं ददौ सुत वीरं शौरिः कौशिकमेव च ।  
सृञ्जयस्य धनुश्चैव विरजाश्च सुताविमौ ॥ २.७१.१९३ ॥
</details>
  

<details open><summary>विश्वास-प्रस्तुतिः</summary>

अनपत्योऽभवच्छ्यामः शमीकस्तु वनं ययौ ।  
जुगुप्समानो भोजत्वं राजर्षित्वमवाप्तवान् ॥ २.७१.१९४ ॥
</details>

<details><summary>मूलम्</summary>

अनपत्योऽभवच्छ्यामः शमीकस्तु वनं ययौ ।  
जुगुप्समानो भोजत्वं राजर्षित्वमवाप्तवान् ॥ २.७१.१९४ ॥
</details>
  

<details open><summary>विश्वास-प्रस्तुतिः</summary>

य इदं जन्म कृष्णस्य पठते नियतव्रतः ।  
श्रावयेद्ब्राह्मणंवापि स महात्सुखमवाप्नुयात् ॥ २.७१.१९५ ॥
</details>

<details><summary>मूलम्</summary>

य इदं जन्म कृष्णस्य पठते नियतव्रतः ।  
श्रावयेद्ब्राह्मणंवापि स महात्सुखमवाप्नुयात् ॥ २.७१.१९५ ॥
</details>
  

<details open><summary>विश्वास-प्रस्तुतिः</summary>

देवदेवो महातेजाः पूर्वं कृष्णः प्रजापतिः ।  
विहारार्थं मनुष्येषु जज्ञे नारायणः प्रभुः ॥ २.७१.१९६ ॥
</details>

<details><summary>मूलम्</summary>

देवदेवो महातेजाः पूर्वं कृष्णः प्रजापतिः ।  
विहारार्थं मनुष्येषु जज्ञे नारायणः प्रभुः ॥ २.७१.१९६ ॥
</details>
  

<details open><summary>विश्वास-प्रस्तुतिः</summary>

देवक्यां वसुदेवेन तपसा पुष्करेक्षणः ।  
चतुर्बाहुस्तु सञ्जज्ञे दिव्यरूपश्रियान्वितः ॥ २.७१.१९७ ॥
</details>

<details><summary>मूलम्</summary>

देवक्यां वसुदेवेन तपसा पुष्करेक्षणः ।  
चतुर्बाहुस्तु सञ्जज्ञे दिव्यरूपश्रियान्वितः ॥ २.७१.१९७ ॥
</details>
  

<details open><summary>विश्वास-प्रस्तुतिः</summary>

प्रकाश्यो भगवान्योगी कृष्णो मानुषतां गतः ।  
अव्यक्तो व्यक्तलिङ्गश्च स एव भगवान्प्रभुः ॥ २.७१.१९८ ॥
</details>

<details><summary>मूलम्</summary>

प्रकाश्यो भगवान्योगी कृष्णो मानुषतां गतः ।  
अव्यक्तो व्यक्तलिङ्गश्च स एव भगवान्प्रभुः ॥ २.७१.१९८ ॥
</details>
  

<details open><summary>विश्वास-प्रस्तुतिः</summary>

नारायणो यतश्चक्रे व्ययं चैवाव्ययं हि यत् ।  
देवो नारायणो भूत्वा हरिरासीत्सनातनः ॥ २.७१.१९९ ॥
</details>

<details><summary>मूलम्</summary>

नारायणो यतश्चक्रे व्ययं चैवाव्ययं हि यत् ।  
देवो नारायणो भूत्वा हरिरासीत्सनातनः ॥ २.७१.१९९ ॥
</details>
  

<details open><summary>विश्वास-प्रस्तुतिः</summary>

योऽबुञ्जाच्चादिपुरुषं पुरा चक्रे प्रजापतिम् ।  
अदितेरपि पुत्रत्वमेत्य यादवनन्दनः ॥ २.७१.२०० ॥
</details>

<details><summary>मूलम्</summary>

योऽबुञ्जाच्चादिपुरुषं पुरा चक्रे प्रजापतिम् ।  
अदितेरपि पुत्रत्वमेत्य यादवनन्दनः ॥ २.७१.२०० ॥
</details>
  

<details open><summary>विश्वास-प्रस्तुतिः</summary>

देवो विष्णुरिति ख्यातः शक्रादवरजोऽभवत् ।  
प्रासादयन्यं च विभुं ह्यदित्याः पुत्रकारणे ॥ २.७१.२०१ ॥
</details>

<details><summary>मूलम्</summary>

देवो विष्णुरिति ख्यातः शक्रादवरजोऽभवत् ।  
प्रासादयन्यं च विभुं ह्यदित्याः पुत्रकारणे ॥ २.७१.२०१ ॥
</details>
  

<details open><summary>विश्वास-प्रस्तुतिः</summary>

वधार्थं सुरशत्रूणां दैत्यदानवरक्षसाम् ।  
ययातिवंशजस्याथ वसुदेवस्य धीमतः ॥ २.७१.२०२ ॥
</details>

<details><summary>मूलम्</summary>

वधार्थं सुरशत्रूणां दैत्यदानवरक्षसाम् ।  
ययातिवंशजस्याथ वसुदेवस्य धीमतः ॥ २.७१.२०२ ॥
</details>
  

<details open><summary>विश्वास-प्रस्तुतिः</summary>

कुलं पुण्यं यतो जन्म भेजे नारायमः प्रभुः ।  
सागराः समकम्पत चेलुश्च धरणीधराः ॥ २.७१.२०३ ॥
</details>

<details><summary>मूलम्</summary>

कुलं पुण्यं यतो जन्म भेजे नारायमः प्रभुः ।  
सागराः समकम्पत चेलुश्च धरणीधराः ॥ २.७१.२०३ ॥
</details>
  

<details open><summary>विश्वास-प्रस्तुतिः</summary>

जज्वलुस्त्वग्निहोत्राणि जायमाने जनार्द्दने ।  
शिवाश्च प्रववुर्वाताः प्रशान्तमभवद्रजः ॥ २.७१.२०४ ॥
</details>

<details><summary>मूलम्</summary>

जज्वलुस्त्वग्निहोत्राणि जायमाने जनार्द्दने ।  
शिवाश्च प्रववुर्वाताः प्रशान्तमभवद्रजः ॥ २.७१.२०४ ॥
</details>
  

<details open><summary>विश्वास-प्रस्तुतिः</summary>

ज्योतींष्यभ्यधिकं रेजुर्जायमाने जनार्द्दने ।  
अभिजिन्नाम नक्षत्रं जयन्ती नाम शर्वरी ॥ २.७१.२०५ ॥
</details>

<details><summary>मूलम्</summary>

ज्योतींष्यभ्यधिकं रेजुर्जायमाने जनार्द्दने ।  
अभिजिन्नाम नक्षत्रं जयन्ती नाम शर्वरी ॥ २.७१.२०५ ॥
</details>
  

<details open><summary>विश्वास-प्रस्तुतिः</summary>

मुहूर्त्तो विजयो नाम यत्र जातो जनार्द्दनः ।  
अव्यक्तः शाश्वतः कृष्णो हरिर्नारायणः प्रभुः ॥ २.७१.२०६ ॥
</details>

<details><summary>मूलम्</summary>

मुहूर्त्तो विजयो नाम यत्र जातो जनार्द्दनः ।  
अव्यक्तः शाश्वतः कृष्णो हरिर्नारायणः प्रभुः ॥ २.७१.२०६ ॥
</details>
  

<details open><summary>विश्वास-प्रस्तुतिः</summary>

जज्ञे तथैव भगवान्मायया मोहयन्प्रजाः ।  
आकाशात्पुष्पवृष्टिं च ववर्ष त्रिदशेश्वरः ॥ २.७१.२०७ ॥
</details>

<details><summary>मूलम्</summary>

जज्ञे तथैव भगवान्मायया मोहयन्प्रजाः ।  
आकाशात्पुष्पवृष्टिं च ववर्ष त्रिदशेश्वरः ॥ २.७१.२०७ ॥
</details>
  

<details open><summary>विश्वास-प्रस्तुतिः</summary>

गीर्भिर्मङ्गलयुक्ताभिस्तुवन्तो मधुसूदनम् ।  
महर्षयः सगन्धर्वा उपतस्थुः सहस्रशः ॥ २.७१.२०८ ॥
</details>

<details><summary>मूलम्</summary>

गीर्भिर्मङ्गलयुक्ताभिस्तुवन्तो मधुसूदनम् ।  
महर्षयः सगन्धर्वा उपतस्थुः सहस्रशः ॥ २.७१.२०८ ॥
</details>
  

<details open><summary>विश्वास-प्रस्तुतिः</summary>

वसुदेवस्तु तं रात्रौ जातं पुत्रमधोक्षजम् ।  
श्रीवत्सलक्षणं दृष्ट्वा हृदि दिव्यैः स्वलक्षणैः ॥ २.७१.२०९ ॥
</details>

<details><summary>मूलम्</summary>

वसुदेवस्तु तं रात्रौ जातं पुत्रमधोक्षजम् ।  
श्रीवत्सलक्षणं दृष्ट्वा हृदि दिव्यैः स्वलक्षणैः ॥ २.७१.२०९ ॥
</details>
  

<details open><summary>विश्वास-प्रस्तुतिः</summary>

उवाच वसुदेवस्तं रूपं संहर वै प्रभो ।  
भीतोऽहं कंसतस्तात तस्मादेवं ब्रवीम्यहम् ॥ २.७१.२१० ॥
</details>

<details><summary>मूलम्</summary>

उवाच वसुदेवस्तं रूपं संहर वै प्रभो ।  
भीतोऽहं कंसतस्तात तस्मादेवं ब्रवीम्यहम् ॥ २.७१.२१० ॥
</details>
  

<details open><summary>विश्वास-प्रस्तुतिः</summary>

मम पुत्रा हतास्तेन ज्येष्ठास्तेऽद्भुतदर्शनाः ।  
वसुदेववचःश्रुत्वा रूपं संहृतवान्प्रभुः ॥ २.७१.२११ ॥
</details>

<details><summary>मूलम्</summary>

मम पुत्रा हतास्तेन ज्येष्ठास्तेऽद्भुतदर्शनाः ।  
वसुदेववचःश्रुत्वा रूपं संहृतवान्प्रभुः ॥ २.७१.२११ ॥
</details>
  

<details open><summary>विश्वास-प्रस्तुतिः</summary>

अनुज्ञातः पिता त्वेनं नन्दगोपगृहं नयत् ।  
उग्रसेनगृहेऽतिष्ठद्यशोदायै तदा ददौ ॥ २.७१.२१२ ॥
</details>

<details><summary>मूलम्</summary>

अनुज्ञातः पिता त्वेनं नन्दगोपगृहं नयत् ।  
उग्रसेनगृहेऽतिष्ठद्यशोदायै तदा ददौ ॥ २.७१.२१२ ॥
</details>
  

<details open><summary>विश्वास-प्रस्तुतिः</summary>

तुल्यकालं तु गर्भिण्यौ यशोदा देवकी तथा ।  
यशोदा नन्दगोपस्य पत्नी सा नन्दगोपतेः ॥ २.७१.२१३ ॥
</details>

<details><summary>मूलम्</summary>

तुल्यकालं तु गर्भिण्यौ यशोदा देवकी तथा ।  
यशोदा नन्दगोपस्य पत्नी सा नन्दगोपतेः ॥ २.७१.२१३ ॥
</details>
  

<details open><summary>विश्वास-प्रस्तुतिः</summary>

यामेव रजनीं कृष्णो जज्ञे वृष्णिकुले प्रभुः ।  
तामेव रजनीं कन्या यशोदायां व्यजायत ॥ २.७१.२१४ ॥
</details>

<details><summary>मूलम्</summary>

यामेव रजनीं कृष्णो जज्ञे वृष्णिकुले प्रभुः ।  
तामेव रजनीं कन्या यशोदायां व्यजायत ॥ २.७१.२१४ ॥
</details>
  

<details open><summary>विश्वास-प्रस्तुतिः</summary>

तं जात रक्षमाणस्तु वसुदेवो महायशाः ।  
प्रादात्पुत्रं यशोदायै कन्यां तु जगृहे स्वयम् ॥ २.७१.२१५ ॥
</details>

<details><summary>मूलम्</summary>

तं जात रक्षमाणस्तु वसुदेवो महायशाः ।  
प्रादात्पुत्रं यशोदायै कन्यां तु जगृहे स्वयम् ॥ २.७१.२१५ ॥
</details>
  

<details open><summary>विश्वास-प्रस्तुतिः</summary>

दत्त्वेमं नन्दगोपस्य रक्षेममिति चाब्रवीत् ।  
सुतस्ते सर्वकल्याणो यादवानां भविष्यति ॥ २.७१.२१६ ॥
</details>

<details><summary>मूलम्</summary>

दत्त्वेमं नन्दगोपस्य रक्षेममिति चाब्रवीत् ।  
सुतस्ते सर्वकल्याणो यादवानां भविष्यति ॥ २.७१.२१६ ॥
</details>
  

<details open><summary>विश्वास-प्रस्तुतिः</summary>

अयं स गर्भा देवक्या मम क्लेशान्हरिष्यति ।  
उग्रसेनात्मजायाथ कन्यामानकदुन्दुभिः ॥ २.७१.२१७ ॥
</details>

<details><summary>मूलम्</summary>

अयं स गर्भा देवक्या मम क्लेशान्हरिष्यति ।  
उग्रसेनात्मजायाथ कन्यामानकदुन्दुभिः ॥ २.७१.२१७ ॥
</details>
  

<details open><summary>विश्वास-प्रस्तुतिः</summary>

निवेदयामास तदा कन्येति शुभलक्षणा ।  
स्वसुस्तु तनयं कंसो जातं नैवावधारयत् ॥ २.७१.२१८ ॥
</details>

<details><summary>मूलम्</summary>

निवेदयामास तदा कन्येति शुभलक्षणा ।  
स्वसुस्तु तनयं कंसो जातं नैवावधारयत् ॥ २.७१.२१८ ॥
</details>
  

<details open><summary>विश्वास-प्रस्तुतिः</summary>

अथ तामपि दुष्टात्मा ह्युत्ससर्ज मुदान्वितः ।  
तवैषा हि यथा कन्या तथा मम न संशयः ।  
न हन्मीमां महाबाहो व्रजत्वेषा यथारुचि ॥ २.७१.२१९ ॥
</details>

<details><summary>मूलम्</summary>

अथ तामपि दुष्टात्मा ह्युत्ससर्ज मुदान्वितः ।  
तवैषा हि यथा कन्या तथा मम न संशयः ।  
न हन्मीमां महाबाहो व्रजत्वेषा यथारुचि ॥ २.७१.२१९ ॥
</details>
  

<details open><summary>विश्वास-प्रस्तुतिः</summary>

कन्या सा ववृधे तत्र वृष्मिसद्मनि पूजिता ।  
पुत्रवत्पालयामास देवी देवीं मुदा तदा ॥ २.७१.२२० ॥
</details>

<details><summary>मूलम्</summary>

कन्या सा ववृधे तत्र वृष्मिसद्मनि पूजिता ।  
पुत्रवत्पालयामास देवी देवीं मुदा तदा ॥ २.७१.२२० ॥
</details>
  

<details open><summary>विश्वास-प्रस्तुतिः</summary>

तमेवं विधिनोत्पन्नमाहुः कृष्णं प्रजापतिम् ।  
एकादशा तु जज्ञे वै रक्षार्थं केशवस्य ह ॥ २.७१.२२१ ॥
</details>

<details><summary>मूलम्</summary>

तमेवं विधिनोत्पन्नमाहुः कृष्णं प्रजापतिम् ।  
एकादशा तु जज्ञे वै रक्षार्थं केशवस्य ह ॥ २.७१.२२१ ॥
</details>
  

<details open><summary>विश्वास-प्रस्तुतिः</summary>

एतां चैकाग्रमनसः पूजयिष्यन्ति यादवाः ।  
देवदेवो दिव्यवपुः कृष्णः संरक्षितोऽनया ॥ २.७१.२२२ ॥
</details>

<details><summary>मूलम्</summary>

एतां चैकाग्रमनसः पूजयिष्यन्ति यादवाः ।  
देवदेवो दिव्यवपुः कृष्णः संरक्षितोऽनया ॥ २.७१.२२२ ॥
</details>
  

<details open><summary>विश्वास-प्रस्तुतिः</summary>

ऋषय ऊचुः  
किमर्थं वसुदेवस्य भोजः कंसो नराधिपः ।  
जघान पुत्रान्बालान्वै तन्नो व्याख्यातुमर्हसि ॥ २.७१.२२३ ॥
</details>

<details><summary>मूलम्</summary>

ऋषय ऊचुः  
किमर्थं वसुदेवस्य भोजः कंसो नराधिपः ।  
जघान पुत्रान्बालान्वै तन्नो व्याख्यातुमर्हसि ॥ २.७१.२२३ ॥
</details>
  

<details open><summary>विश्वास-प्रस्तुतिः</summary>

सूत उवाच  
शृणुध्वं वै यथा कंसः पुत्रानानकदुन्दुभेः ।  
जाताञ्जातास्तु तान्सर्वान्निष्पिपेष वृथामतिः ॥ २.७१.२२४ ॥
</details>

<details><summary>मूलम्</summary>

सूत उवाच  
शृणुध्वं वै यथा कंसः पुत्रानानकदुन्दुभेः ।  
जाताञ्जातास्तु तान्सर्वान्निष्पिपेष वृथामतिः ॥ २.७१.२२४ ॥
</details>
  

<details open><summary>विश्वास-प्रस्तुतिः</summary>

भयाद्यथा महाबाहो जातः कृष्णो विवासितः ।  
यथा च गोषु गोविन्दः संवृद्धः पुरुषोत्तमः ॥ २.७१.२२५ ॥
</details>

<details><summary>मूलम्</summary>

भयाद्यथा महाबाहो जातः कृष्णो विवासितः ।  
यथा च गोषु गोविन्दः संवृद्धः पुरुषोत्तमः ॥ २.७१.२२५ ॥
</details>
  

<details open><summary>विश्वास-प्रस्तुतिः</summary>

उद्वाहे किल देवक्या वसुदेवस्य धीमतः ।  
सारथ्यं कृतवान्कंसो युवराजस्तदाभवत् ॥ २.७१.२२६ ॥
</details>

<details><summary>मूलम्</summary>

उद्वाहे किल देवक्या वसुदेवस्य धीमतः ।  
सारथ्यं कृतवान्कंसो युवराजस्तदाभवत् ॥ २.७१.२२६ ॥
</details>
  

<details open><summary>विश्वास-प्रस्तुतिः</summary>

ततोंऽतरिक्षे वागासीद्दिव्याभूद्यस्य कस्यचित् ।  
कंसस्य नाममात्रेण पुष्कला लोकसाक्षिणी ॥ २.७१.२२७ ॥
</details>

<details><summary>मूलम्</summary>

ततोंऽतरिक्षे वागासीद्दिव्याभूद्यस्य कस्यचित् ।  
कंसस्य नाममात्रेण पुष्कला लोकसाक्षिणी ॥ २.७१.२२७ ॥
</details>
  

<details open><summary>विश्वास-प्रस्तुतिः</summary>

यामेतं वहसे कंस रथेन प्रियकारणात् ।  
तस्या यश्चाष्टमो गर्भः स ते मृत्युर्भबिष्यति ॥ २.७१.२२८ ॥
</details>

<details><summary>मूलम्</summary>

यामेतं वहसे कंस रथेन प्रियकारणात् ।  
तस्या यश्चाष्टमो गर्भः स ते मृत्युर्भबिष्यति ॥ २.७१.२२८ ॥
</details>
  

<details open><summary>विश्वास-प्रस्तुतिः</summary>

तां श्रुत्वा व्यथितो वाणीं तदा कंसो वृथामतिः ।  
निष्कृष्य खड्गं तां कन्यां हन्तुकामोऽभवत्तदा ॥ २.७१.२२९ ॥
</details>

<details><summary>मूलम्</summary>

तां श्रुत्वा व्यथितो वाणीं तदा कंसो वृथामतिः ।  
निष्कृष्य खड्गं तां कन्यां हन्तुकामोऽभवत्तदा ॥ २.७१.२२९ ॥
</details>
  

<details open><summary>विश्वास-प्रस्तुतिः</summary>

तमुवाच महाबाहुर्वसुदेवः प्रतापवान् ।  
उग्रसेनात्मजं कसं सौत्दृदात्प्रणयेन वा ॥ २.७१.२३० ॥
</details>

<details><summary>मूलम्</summary>

तमुवाच महाबाहुर्वसुदेवः प्रतापवान् ।  
उग्रसेनात्मजं कसं सौत्दृदात्प्रणयेन वा ॥ २.७१.२३० ॥
</details>
  

<details open><summary>विश्वास-प्रस्तुतिः</summary>

न स्त्रियं क्षत्रियो जातु हन्तुमर्हसि कश्चन ।  
उपायः परिदृष्टोऽत्र मया यादवनन्दन ॥ २.७१.२३१ ॥
</details>

<details><summary>मूलम्</summary>

न स्त्रियं क्षत्रियो जातु हन्तुमर्हसि कश्चन ।  
उपायः परिदृष्टोऽत्र मया यादवनन्दन ॥ २.७१.२३१ ॥
</details>
  

<details open><summary>विश्वास-प्रस्तुतिः</summary>

योऽस्याः सञ्जायते गर्भो ह्यष्टमः पृथिवीपते ।  
तमहं ते प्रयच्छामि तत्र कुर्या यथाक्रमम् ॥ २.७१.२३२ ॥
</details>

<details><summary>मूलम्</summary>

योऽस्याः सञ्जायते गर्भो ह्यष्टमः पृथिवीपते ।  
तमहं ते प्रयच्छामि तत्र कुर्या यथाक्रमम् ॥ २.७१.२३२ ॥
</details>
  

<details open><summary>विश्वास-प्रस्तुतिः</summary>

न त्विदानीं यथेष्टं त्वं वर्त्तेथा भूरिदक्षिण ।  
सर्वानप्यथ वा गर्भान्पृथङ्नेष्यामि ते वशम् ॥ २.७१.२३३ ॥
</details>

<details><summary>मूलम्</summary>

न त्विदानीं यथेष्टं त्वं वर्त्तेथा भूरिदक्षिण ।  
सर्वानप्यथ वा गर्भान्पृथङ्नेष्यामि ते वशम् ॥ २.७१.२३३ ॥
</details>
  

<details open><summary>विश्वास-प्रस्तुतिः</summary>

एवं मिथ्या नरश्रेष्ठ वागेषा न भविष्यति ।  
एवमुक्तोऽनुनीतः स जग्राह वचनं तदा ॥ २.७१.२३४ ॥
</details>

<details><summary>मूलम्</summary>

एवं मिथ्या नरश्रेष्ठ वागेषा न भविष्यति ।  
एवमुक्तोऽनुनीतः स जग्राह वचनं तदा ॥ २.७१.२३४ ॥
</details>
  

<details open><summary>विश्वास-प्रस्तुतिः</summary>

वसुदेवश्च तां भार्यामवाप्य मुदितोऽभवत् ।  
कंसस्तस्यावधीत्पुत्रान्पापकर्मा वृथामतिः ॥ २.७१.२३५ ॥
</details>

<details><summary>मूलम्</summary>

वसुदेवश्च तां भार्यामवाप्य मुदितोऽभवत् ।  
कंसस्तस्यावधीत्पुत्रान्पापकर्मा वृथामतिः ॥ २.७१.२३५ ॥
</details>
  

<details open><summary>विश्वास-प्रस्तुतिः</summary>

ऋषय ऊचुः  
क एष वसुदेवस्तु देवकी च यशस्विनी ।  
नन्दगोपस्तु कस्त्वेष यशोदा य महायशाः ॥ २.७१.२३६ ॥
</details>

<details><summary>मूलम्</summary>

ऋषय ऊचुः  
क एष वसुदेवस्तु देवकी च यशस्विनी ।  
नन्दगोपस्तु कस्त्वेष यशोदा य महायशाः ॥ २.७१.२३६ ॥
</details>
  

<details open><summary>विश्वास-प्रस्तुतिः</summary>

यो विष्णुं जनयामास यं च तातेत्यभाषत ।  
या गर्भं जनयामास या वैनं याभ्यवर्द्धयत् ॥ २.७१.२३७ ॥
</details>

<details><summary>मूलम्</summary>

यो विष्णुं जनयामास यं च तातेत्यभाषत ।  
या गर्भं जनयामास या वैनं याभ्यवर्द्धयत् ॥ २.७१.२३७ ॥
</details>
  

<details open><summary>विश्वास-प्रस्तुतिः</summary>

सूत उवाच  
पुरुषः कश्यपस्त्वासी ददितिस्तत्प्रिया तथा ।  
कश्यपो ब्रह्मणोंऽशश्च पृथिव्या आदितिस्तथा ॥ २.७१.२३८ ॥
</details>

<details><summary>मूलम्</summary>

सूत उवाच  
पुरुषः कश्यपस्त्वासी ददितिस्तत्प्रिया तथा ।  
कश्यपो ब्रह्मणोंऽशश्च पृथिव्या आदितिस्तथा ॥ २.७१.२३८ ॥
</details>
  

<details open><summary>विश्वास-प्रस्तुतिः</summary>

नन्दो द्रोणः समाख्यातो यशोदा च धराभवत् ।  
अथ कामान्महाबाहुर्देवक्याः सम्प्रवर्द्धयन् ॥ २.७१.२३९ ॥
</details>

<details><summary>मूलम्</summary>

नन्दो द्रोणः समाख्यातो यशोदा च धराभवत् ।  
अथ कामान्महाबाहुर्देवक्याः सम्प्रवर्द्धयन् ॥ २.७१.२३९ ॥
</details>
  

<details open><summary>विश्वास-प्रस्तुतिः</summary>

अचरत्स महीं देवः प्रविष्टो मानुषीं तनुम् ।  
मोहयन्सर्वभूतानि योगात्मा योगमायया ॥ २.७१.२४० ॥
</details>

<details><summary>मूलम्</summary>

अचरत्स महीं देवः प्रविष्टो मानुषीं तनुम् ।  
मोहयन्सर्वभूतानि योगात्मा योगमायया ॥ २.७१.२४० ॥
</details>
  

<details open><summary>विश्वास-प्रस्तुतिः</summary>

नष्टे धर्मे तदा जज्ञे विष्णुर्वृष्णिकुले स्वयम् ।  
कर्त्तुं धर्मव्यवस्थानमसुराणां प्रणाशनम् ॥ २.७१.२४१ ॥
</details>

<details><summary>मूलम्</summary>

नष्टे धर्मे तदा जज्ञे विष्णुर्वृष्णिकुले स्वयम् ।  
कर्त्तुं धर्मव्यवस्थानमसुराणां प्रणाशनम् ॥ २.७१.२४१ ॥
</details>
  

<details open><summary>विश्वास-प्रस्तुतिः</summary>

वैदर्भी रुक्मिणी कन्या सत्या नग्नजितस्तदा ।  
सत्राजितः सत्यभामा जाम्बवत्यपि रोहिणी ॥ २.७१.२४२ ॥
</details>

<details><summary>मूलम्</summary>

वैदर्भी रुक्मिणी कन्या सत्या नग्नजितस्तदा ।  
सत्राजितः सत्यभामा जाम्बवत्यपि रोहिणी ॥ २.७१.२४२ ॥
</details>
  

<details open><summary>विश्वास-प्रस्तुतिः</summary>

शैब्या धन्यानि देवीनां सहस्राणि च षोडश ।  
चतुर्दश तु ये प्रोक्ता गणास्त्वप्सरसां दिवि ॥ २.७१.२४३ ॥
</details>

<details><summary>मूलम्</summary>

शैब्या धन्यानि देवीनां सहस्राणि च षोडश ।  
चतुर्दश तु ये प्रोक्ता गणास्त्वप्सरसां दिवि ॥ २.७१.२४३ ॥
</details>
  

<details open><summary>विश्वास-प्रस्तुतिः</summary>

विचार्य देवैः शक्रेण विशिष्टास्त्विह प्रेषिताः ।  
पत्न्यर्थं वासुदेवस्य उत्पन्ना राजवेश्मसु ॥ २.७१.२४४ ॥
</details>

<details><summary>मूलम्</summary>

विचार्य देवैः शक्रेण विशिष्टास्त्विह प्रेषिताः ।  
पत्न्यर्थं वासुदेवस्य उत्पन्ना राजवेश्मसु ॥ २.७१.२४४ ॥
</details>
  

<details open><summary>विश्वास-प्रस्तुतिः</summary>

एताः पत्न्यो महाभागा विष्वक्सेनस्य विश्रुताः ।  
प्रद्युम्नश्चारुदेष्णश्च सुदेवः शरभस्तथा ॥ २.७१.२४५ ॥
</details>

<details><summary>मूलम्</summary>

एताः पत्न्यो महाभागा विष्वक्सेनस्य विश्रुताः ।  
प्रद्युम्नश्चारुदेष्णश्च सुदेवः शरभस्तथा ॥ २.७१.२४५ ॥
</details>
  

<details open><summary>विश्वास-प्रस्तुतिः</summary>

चारुश्च चारुभद्रश्च भद्रचारुस्तथापरः ।  
चारुविद्यश्च रुक्मिण्यां कन्या चारुमती तथा ॥ २.७१.२४६ ॥
</details>

<details><summary>मूलम्</summary>

चारुश्च चारुभद्रश्च भद्रचारुस्तथापरः ।  
चारुविद्यश्च रुक्मिण्यां कन्या चारुमती तथा ॥ २.७१.२४६ ॥
</details>
  

<details open><summary>विश्वास-प्रस्तुतिः</summary>

सानुर्भानुस्तथाक्षश्च रोहितो मन्त्रवित्तथा ।  
जरोऽधकस्ताम्रचक्रौ सौभरिश्च जरेधरः ॥ २.७१.२४७ ॥
</details>

<details><summary>मूलम्</summary>

सानुर्भानुस्तथाक्षश्च रोहितो मन्त्रवित्तथा ।  
जरोऽधकस्ताम्रचक्रौ सौभरिश्च जरेधरः ॥ २.७१.२४७ ॥
</details>
  

<details open><summary>विश्वास-प्रस्तुतिः</summary>

चतस्रो जज्ञिरे तेषां स्वसारो गरुडध्वजात् ।  
भानुः सौभरिका चैव ताम्रपर्णी जरन्धरः ॥ २.७१.२४८ ॥
</details>

<details><summary>मूलम्</summary>

चतस्रो जज्ञिरे तेषां स्वसारो गरुडध्वजात् ।  
भानुः सौभरिका चैव ताम्रपर्णी जरन्धरः ॥ २.७१.२४८ ॥
</details>
  

<details open><summary>विश्वास-प्रस्तुतिः</summary>

सत्यभामासुता एते जाम्बवत्याः प्रजाः श्रुणु ।  
भद्रश्च भद्रगुप्तश्च भद्रचित्रस्तथैव च ॥ २.७१.२४९ ॥
</details>

<details><summary>मूलम्</summary>

सत्यभामासुता एते जाम्बवत्याः प्रजाः श्रुणु ।  
भद्रश्च भद्रगुप्तश्च भद्रचित्रस्तथैव च ॥ २.७१.२४९ ॥
</details>
  

<details open><summary>विश्वास-प्रस्तुतिः</summary>

बध्रबाहुश्च विख्यातः कन्या भद्रवती तथा ।  
सम्बोधनी च विख्याता ज्ञेया जाम्बवतीसुताः ॥ २.७१.२५० ॥
</details>

<details><summary>मूलम्</summary>

बध्रबाहुश्च विख्यातः कन्या भद्रवती तथा ।  
सम्बोधनी च विख्याता ज्ञेया जाम्बवतीसुताः ॥ २.७१.२५० ॥
</details>
  

<details open><summary>विश्वास-प्रस्तुतिः</summary>

सङ्ग्रामजिच्च शतजित्तथैव च सहस्र जित् ।  
एते पुत्राः सुदेव्यां च विष्वक्सेनस्य कीर्त्तिताः ॥ २.७१.२५१ ॥
</details>

<details><summary>मूलम्</summary>

सङ्ग्रामजिच्च शतजित्तथैव च सहस्र जित् ।  
एते पुत्राः सुदेव्यां च विष्वक्सेनस्य कीर्त्तिताः ॥ २.७१.२५१ ॥
</details>
  

<details open><summary>विश्वास-प्रस्तुतिः</summary>

वृको वृकाश्वो वृकजिद्वृजिनी च वराङ्गना ।  
मित्रबाहुः सुनीथश्च नाग्नजित्या प्रजास्त्विह ॥ २.७१.२५२ ॥
</details>

<details><summary>मूलम्</summary>

वृको वृकाश्वो वृकजिद्वृजिनी च वराङ्गना ।  
मित्रबाहुः सुनीथश्च नाग्नजित्या प्रजास्त्विह ॥ २.७१.२५२ ॥
</details>
  

<details open><summary>विश्वास-प्रस्तुतिः</summary>

एवमादीनि पुत्राणां सहस्राणि निबोधत ।  
प्रयुतं तु समाख्यातं वासुदेवस्य ये सुताः ॥ २.७१.२५३ ॥
</details>

<details><summary>मूलम्</summary>

एवमादीनि पुत्राणां सहस्राणि निबोधत ।  
प्रयुतं तु समाख्यातं वासुदेवस्य ये सुताः ॥ २.७१.२५३ ॥
</details>
  

<details open><summary>विश्वास-प्रस्तुतिः</summary>

अयु तानि यथाष्टौ च शूरा रणविशारदाः ।  
जनार्दनस्य वंशो वः कीर्तितोऽयं यथातथम् ॥ २.७१.२५४ ॥
</details>

<details><summary>मूलम्</summary>

अयु तानि यथाष्टौ च शूरा रणविशारदाः ।  
जनार्दनस्य वंशो वः कीर्तितोऽयं यथातथम् ॥ २.७१.२५४ ॥
</details>
  

<details open><summary>विश्वास-प्रस्तुतिः</summary>

बृहती पुरुभार्यासीत्सुमध्या सुगतिस्तथा ।  
कन्या सा बृहदुक्थस्य शैनेयस्य महात्मनः ॥ २.७१.२५५ ॥
</details>

<details><summary>मूलम्</summary>

बृहती पुरुभार्यासीत्सुमध्या सुगतिस्तथा ।  
कन्या सा बृहदुक्थस्य शैनेयस्य महात्मनः ॥ २.७१.२५५ ॥
</details>
  

<details open><summary>विश्वास-प्रस्तुतिः</summary>

तस्याः पुत्रास्तु विख्यातास्त्रयः समितिशोभनाः ।  
आनन्दः कनकः श्वेतः कन्या श्वेता तथैव च ॥ २.७१.२५६ ॥
</details>

<details><summary>मूलम्</summary>

तस्याः पुत्रास्तु विख्यातास्त्रयः समितिशोभनाः ।  
आनन्दः कनकः श्वेतः कन्या श्वेता तथैव च ॥ २.७१.२५६ ॥
</details>
  

<details open><summary>विश्वास-प्रस्तुतिः</summary>

अगावहस्य चित्रश्च शूरश्चित्ररथश्च यः ।  
चित्रसेनः स्मृतश्चास्य कन्या चित्रवती तथा ॥ २.७१.२५७ ॥
</details>

<details><summary>मूलम्</summary>

अगावहस्य चित्रश्च शूरश्चित्ररथश्च यः ।  
चित्रसेनः स्मृतश्चास्य कन्या चित्रवती तथा ॥ २.७१.२५७ ॥
</details>
  

<details open><summary>विश्वास-प्रस्तुतिः</summary>

तुम्बश्च तुम्बंवर्चाश्च जातौ तुम्बस्य तावुभौ ।  
उपासङ्गसुतौ द्वौ तु वज्रारः क्षिप्र एव च ॥ २.७१.२५८ ॥
</details>

<details><summary>मूलम्</summary>

तुम्बश्च तुम्बंवर्चाश्च जातौ तुम्बस्य तावुभौ ।  
उपासङ्गसुतौ द्वौ तु वज्रारः क्षिप्र एव च ॥ २.७१.२५८ ॥
</details>
  

<details open><summary>विश्वास-प्रस्तुतिः</summary>

भूरीन्द्रसेनो भूरिश्च गवेषणसुतापुभौ ।  
युधिष्टिरस्य कन्यायां सुधनुस्तस्य चात्मजः ॥ २.७१.२५९ ॥
</details>

<details><summary>मूलम्</summary>

भूरीन्द्रसेनो भूरिश्च गवेषणसुतापुभौ ।  
युधिष्टिरस्य कन्यायां सुधनुस्तस्य चात्मजः ॥ २.७१.२५९ ॥
</details>
  

<details open><summary>विश्वास-प्रस्तुतिः</summary>

काश्यां तु पञ्च तनयांल्लेभे साम्बात्तरस्विनः ।  
सत्यप्रकृतयो देवाः पञ्च वीराः प्रकीर्त्तिताः ॥ २.७१.२६० ॥
</details>

<details><summary>मूलम्</summary>

काश्यां तु पञ्च तनयांल्लेभे साम्बात्तरस्विनः ।  
सत्यप्रकृतयो देवाः पञ्च वीराः प्रकीर्त्तिताः ॥ २.७१.२६० ॥
</details>
  

<details open><summary>विश्वास-प्रस्तुतिः</summary>

तिस्रः कोट्यस्तु पौत्राणां यादवानां महात्मनाम् ।  
सर्वमेव कुलं यच्च वर्त्तन्ते चैव ये कुले ॥ २.७१.२६१ ॥
</details>

<details><summary>मूलम्</summary>

तिस्रः कोट्यस्तु पौत्राणां यादवानां महात्मनाम् ।  
सर्वमेव कुलं यच्च वर्त्तन्ते चैव ये कुले ॥ २.७१.२६१ ॥
</details>
  

<details open><summary>विश्वास-प्रस्तुतिः</summary>

विष्णुस्तेषां प्रमाणे च प्रभुत्वे च व्यवस्थितः ।  
निदेशस्थायिभिस्तस्य बध्यन्ते सुरमानुषाः ॥ २.७१.२६२ ॥
</details>

<details><summary>मूलम्</summary>

विष्णुस्तेषां प्रमाणे च प्रभुत्वे च व्यवस्थितः ।  
निदेशस्थायिभिस्तस्य बध्यन्ते सुरमानुषाः ॥ २.७१.२६२ ॥
</details>
  

<details open><summary>विश्वास-प्रस्तुतिः</summary>

देवासुराहवहता असुरा ये महाबलाः ।  
इहोत्पन्ना मनुष्येषु बाधन्ते ते तु मानवान् ॥ २.७१.२६३ ॥
</details>

<details><summary>मूलम्</summary>

देवासुराहवहता असुरा ये महाबलाः ।  
इहोत्पन्ना मनुष्येषु बाधन्ते ते तु मानवान् ॥ २.७१.२६३ ॥
</details>
  

<details open><summary>विश्वास-प्रस्तुतिः</summary>

तेषामुत्सादनार्थाय उत्पन्ना यादवे कुले ।  
समुत्पन्नं कुलशतं यादवानां महात्मनाम् ॥ २.७१.२६४ ॥
</details>

<details><summary>मूलम्</summary>

तेषामुत्सादनार्थाय उत्पन्ना यादवे कुले ।  
समुत्पन्नं कुलशतं यादवानां महात्मनाम् ॥ २.७१.२६४ ॥
</details>
  

<details open><summary>विश्वास-प्रस्तुतिः</summary>

इति प्रसूतिर्वृष्णीनां समासव्यासयोगतः ।  
कीर्त्तिता कीर्त्तनीया स कीर्त्तिसिद्धिमभीप्सता ॥ २.७१.२६५ ॥
</details>

<details><summary>मूलम्</summary>

इति प्रसूतिर्वृष्णीनां समासव्यासयोगतः ।  
कीर्त्तिता कीर्त्तनीया स कीर्त्तिसिद्धिमभीप्सता ॥ २.७१.२६५ ॥
</details>
  
इति श्रीब्रह्माण्डे महापुराणे वायुप्रोक्ते मध्यमभागे तृतीय उपोद्धातपदे वृष्णिवंशानुकीर्त्तनं नामैकसप्ततितमोऽध्यायः ॥ ७१॥