+++
title = "०४१ प्रजाशोकवर्णनम्"
title_english = "041 The Grief"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-041-Praja_Shoka_Varnanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/03-nirgamaH/041_prajAshokavarNanam.md">
<details><summary><h3>IITK ...{Loading}...</h3></summary>

On the departure of Rama to the forest, citizens of Ayodhya and women
from the inner apartment lament



#### श्लोकः
##### मूलम्
तस्मिन्स्तु पुरुषव्याघ्रे विनिर्याति कृताञ्जलौ।  
आर्तशब्दोऽहि सञ्जज्ञे स्त्रीणामन्तःपुरे महान्॥2.41.1॥

##### शब्दार्थः
पुरुषव्याघ्रे tiger (foremost) among men, तस्मिन् that Rama, कृताञ्जलौ with folded palms, विनिर्याति having departed, अन्तःपुरे in the inner apartment (of the palace), स्त्रीणाम् of women, आर्तशब्दः cries of distress, संजज्ञे arose.

##### आङ्ग्लानुवादः
When Rama, the foremost men, was departing with folded palms there arose a huge cry of distress from the inner apartment of ladies.



#### श्लोकः
##### मूलम्
अनाथस्य जनस्यास्य दुर्बलस्य तपस्विनः।  
यो गतिश्शरणं चासीत्स नाथः क्व नु गच्छति॥2.41.2॥

##### शब्दार्थः
अनाथस्य of the orphan, दुर्बलस्य of the weak, तपस्विनः of the miserable, अस्य जनस्य of these people, यः who, गतिः refuge, शरणं च also the protector, आसीत्  was, सः नाथः such protector, क्व नु गच्छति where is he now going?

##### आङ्ग्लानुवादः
Rama was a refuge and a protector to all the people who were defenceless, weak and miserable. Where is such a protector going now? (said the people).



#### श्लोकः
##### मूलम्
न क्रुध्यत्यभिशप्तोऽपि क्रोधनीयानि वर्जयन्।  
क्रुद्धान्प्रसादयन्सर्वान् समदुःखः क्व गज्छति॥2.41.3॥

##### शब्दार्थः
अभिशप्तोऽपि even when denounced, न क्रुध्यति will not be angry, क्रोधनीयानि acts provoking wrath, वर्जयन् while  abandoning, क्रुद्धान् those who were enraged, सर्वान् all of them, प्रसादयन् pacifies, समदुःखः sharing their sorrow, क्व where, गच्छति is going?

##### आङ्ग्लानुवादः
Where is he who, even if reviled, never gets angry, never does acts that provoke anger, pacifies those who are enraged and shares the sorrows of others going now?



#### श्लोकः
##### मूलम्
कौशल्यायां महातेजा यथा मातरि वर्तते।  
तथा यो वर्ततेऽस्मासु महात्मा क्व नु गच्छति॥2.41.4॥

##### शब्दार्थः
महातेजाः effulgent, यः Rama, मातरि with regard to his mother, कौशल्यायाम् Kausalya, यथा as, वर्तते treats, तथा in that way, अस्मासु in us, वर्तते treats, महात्मा a magnanimous  one, क्व नु where, गच्छति is he going?

##### आङ्ग्लानुवादः
Where is he, that effulgent, magnanimous one who treated us (with the same respect) as he treated his mother Kausalya, going now?



#### श्लोकः
##### मूलम्
कैकेय्या क्लिश्यमानेन राज्ञा सञ्चोदितो वनम्।  
परित्राता जनस्यास्य जगतः क्व नु गच्छति॥2.41.5॥

##### शब्दार्थः
कैकेय्या by Kaikeyi, क्लिश्यमानेन by being tormented, राज्ञा by the king, वनम् to the forest, सञ्चोदितः one ordered, अस्य जनस्य of these people, जगतः of the whole world, परित्राता protector, Rama, क्व नु where, गच्छति is he going?

##### आङ्ग्लानुवादः
Tormented by Kaikeyi, the king ordered him to go to the forest. Where is he, who happened to be the protector of the people of this world, going now?



#### श्लोकः
##### मूलम्
अहो निश्चेतनो राजा जीवलोकस्य सम्प्रियम्।  
धर्म्यं सत्यव्रतं रामं वनवासे प्रवत्स्यति॥2.41.6॥

##### शब्दार्थः
राजा king, निश्चेतनः nonsense, अहो alas, जीवलोकस्य of the world of living beings, सम्प्रियम् is dear, धर्म्यम् is righteous, सत्यव्रतम् faithful to truth, रामम् Rama, वनवासे to dwell in the forest, प्रवत्स्यति is sending away.

##### आङ्ग्लानुवादः
Alas, the king must be devoid of any sense as he is sending away Rama, who is dear to the world, is righteous and truthful, to dwell in the forest.



#### श्लोकः
##### मूलम्
इति सर्वा महिष्यस्ता विवत्सा इव धेनवः।  
रुरुदुश्चैव दुःखार्ताः सस्वरं च विचुक्रुशुः॥2.41.7॥

##### शब्दार्थः
इति thus, सर्वाः all, ताः महिष्यः all the wives, विवत्साः deprived of their calfs, धेनवः इव like cows, दुःखार्ताः tormented with sorrow, रुरुदुश्चैव wept, सस्वरम् loudly, विचुक्रुशुः cried.

##### आङ्ग्लानुवादः
So wept aloud the anguished wives of the king like cows separated from their calves.



#### श्लोकः
##### मूलम्
स तमन्तः पुरे घोरमार्तशब्दं महीपतिः।  
पुत्रशोकाभिसन्तप्तः श्रुत्वा चासीत्सुदुःखितः॥2.41.8॥

##### शब्दार्थः
पुत्रशोकाभिसन्तप्तः oppressed with sorrow caused by the departure of his son, सः महीपतिः that king, अन्तःपुरे in the inner apartment (of the palace), घोरम् horible, तम् that, आर्त शब्दम्  wailings, श्रुत्वा having heard, सुदुःखितः आसीत् became increasingly distressed.

##### आङ्ग्लानुवादः
Upon hearing the dreadful wailing from the inner apartments of the palace, the king already devasted at the separation from his son, grew even more distressed.



#### श्लोकः
##### मूलम्
नाग्निहोत्राण्यहूयन्त नापचन् गृहमेधिनः  
अकुर्वन्न प्रजाः कार्यं सूर्यश्चान्तरधीयत॥2.41.9॥

##### शब्दार्थः
अग्निहोत्राणि (Fire) in agnihotra sacrifice, नाहूयन्त was not invoked, गृहमेधिनः householders, नापचन् did not cook, प्रजाः people, कार्यम् daily chores, न अकुर्वन् did not do, सूर्यश्च even the Sun, अन्तरधीयत also obscured.

##### आङ्ग्लानुवादः
The sacred fire in agnihotra sacrifices was not invoked householders did not cook their food the people did not attend to their daily chores. And the Sun set.



#### श्लोकः
##### मूलम्
व्यसृजन् कबलान्नागा गावो वत्सान्न पाययन्।  
पुत्रं प्रथमजं लब्ध्वा जननी नाभ्यनन्दत॥2.41.10॥

##### शब्दार्थः
नागाः elephants, कबलान् mouthful of food, व्यसृजन् shed, गावः cows, वत्सान् calves, न पाययन् did not suckle, जननी mothers, प्रथमजम् to the firstborn, पुत्रम् son, लब्धवा having begotten, नाभ्यनन्दत were not pleased.

##### आङ्ग्लानुवादः
Elephants dropped their morsel of food. Cows did not suckle their calves. Even the mothers were not pleased with their firstborn sons.



#### श्लोकः
##### मूलम्
त्रिशङ्कुर्लोहिताङ्गश्च बृहस्पतिबुधावपि।  
दारुणास् सोममभ्येत्य ग्रहास्सर्वे व्यवस्थिताः॥2.41.11॥

##### शब्दार्थः
त्रिशङ्कुः Trishanku, लोहिताङ्गश्च Mars, बृहस्पतिबुधावपि Jupiter as also Mercury, दारुणाः fierce aspect, सर्वे all, ग्रहाः planets, सोमम् Moon, अभ्येत्य approaching, व्यवस्थिताः remained.

##### आङ्ग्लानुवादः
The constellation Trishanku, the planets Mars, Jupiter, Mercury and other fierce planets took their position near the Moon.



#### श्लोकः
##### मूलम्
नक्षत्राणि गतार्चींषि ग्रहाश्च गततेजसः।  
विशाखास्तु सधूमाश्च नभसि प्रचकाशिरे॥2.41.12॥

##### शब्दार्थः
नक्षत्राणि the constellation of stars, गतार्चींषि shorn of their radiance, ग्रहाश्च planets also, गततेजसः diminished  their brilliance, विशाखास्तु as for Visakha stars, सधूमाः with smoke, नभसि in the sky, प्रचकाशिरे were shining.

##### आङ्ग्लानुवादः
The stars were shorn of their radiance. The brilliance of the planets diminished. Shrouded in smoke the Visakha constellation appeared in the sky.



#### श्लोकः
##### मूलम्
कालिकानिलवेगेन महोदधिरिवोत्थितः।  
रामे वनं प्रव्रजिते नगरं प्रचचाल तत्॥2.41.13॥

##### शब्दार्थः
महोदधिः great ocean, कालिकानिलवेगेन इव like windblown dark clouds, उत्थितः aroused, रामे Rama, वनम् to the forest, प्रव्रजिते having been exiled, तत् नगरम् that city (of Ayodhya), प्रचचाल was shaken.

##### आङ्ग्लानुवादः
After Rama left for the forest, dark clouds appeared (in the sky) like the (waves of) the great ocean uplifted by the speed of the wind which shook the city.



#### श्लोकः
##### मूलम्
दिशः पर्याकुलास्सर्वा स्तिमिरेणेव संवृताः।  
न ग्रहो नापि नक्षत्रं प्रचकाशे नकिञ्चन॥2.41.14॥

##### शब्दार्थः
सर्वाः all, दिशः cardinal points, पर्याकुलाः agitated, तिमिरेण with darkness, संवृताः इव covered, ग्रहः planet, न प्रचकाशे did not shine, नक्षत्रमपि even stars, किञ्चन anything, न not shining.

##### आङ्ग्लानुवादः
As if covered with darkness, all the cardinal points became agitated. No planet, no star nor was anything (any heavenly body) shining (in the sky).



#### श्लोकः
##### मूलम्
अकस्मान्नागरस्सर्वो जनो दैन्यमुपागमत्।  
आहारे वा विहारे वा न कश्चिदकरोन्मनः॥2.41.15॥

##### शब्दार्थः
सर्वः all, नागरः relating to the city, जनः people, अकस्मात् suddenly, दैन्यम् helplessness, उपागमत् obtained, आहारे वा either in nourishment, विहारे वा or in recreation, कश्चित् none, मनः their mind, न अकरात् not done.

##### आङ्ग्लानुवादः
All of a sudden the people of the city became miserable. No one was interested in eating and enjoying (life).



#### श्लोकः
##### मूलम्
शोकपर्यायसन्तप्तस् सततं दीर्घमुच्छवसन्।  
अयोध्यायां जनस्सर्व श्शुशोच जगतीपतिम्॥2.41.16॥

##### शब्दार्थः
अयोध्यायाम् in Ayodhya, सर्वः all, जनः people, शोकपर्यायसन्तप्तः afflicted with a series of grief, सततम् always, दीर्घम् deeply, उच्छवसन् heaving, जगतीपतिम् the lord of the world, शुशोच  
bewailed.

##### आङ्ग्लानुवादः
All the citizens of Ayodhya, afflicted with a series of grief and heaving deep sighs  ceaselessly bewailed at the sight of the lord of the world (Dasaratha).



#### श्लोकः
##### मूलम्
बाष्पपर्याकुलमुखो राजमार्गगतो जनः।  
न हृष्टो लक्ष्यते कश्चित्सर्व श्शोकपरायणः॥2.41.17॥

##### शब्दार्थः
राजमार्गगतः in the royal highway, जनः people, बाष्पपर्याकुलमुखः faces full of tears, कश्चित् any body, हृष्टः happy, न लक्ष्ययते could not be seen, सर्वः all, शोकपरायणः was plunged in sorrow.

##### आङ्ग्लानुवादः
The faces of the people on the highway were turbid with tears. None looked happy. All were plunged in sorrow.



#### श्लोकः
##### मूलम्
न वाति पवन श्शीतो न शशी सौम्यदर्शनः।  
न सूर्यस्तपते लोकं सर्वं पर्याकुलं जगत्॥2.41.18॥

##### शब्दार्थः
पवनः wind, शीतः cool, न वाति does not blow, शशी Moon, सौम्यदर्शनः with pleasant appearance, न not, सूर्यः Sun, लोकम् the world, न तपते did not warm, सर्वम्  entire, जगत् world, पर्याकुलम् was agitated.

##### आङ्ग्लानुवादः
The breeze did not blow cool. No more did the Moon look pleasant. The Sun did not give warmth to the world. All the world was agitated.



#### श्लोकः
##### मूलम्
अनर्थिनस्सुताः स्त्रीणां भर्तारो भ्रातरस्तथा।  
सर्वे सर्वं परित्यज्य राममेवान्वचिन्तयन्॥2.41.19॥

##### शब्दार्थः
सुताः sons, भर्तारः husbands, स्त्रीणाम् towards women, अनर्थिनः had no concern, तथा similarly, भ्रातरः brothers, अनर्थिनः had no mutual interest, सर्वे all, सर्वम् everything, परित्यज्य having deserted, राममेव about Rama only, अन्वचिन्तयन् they thought.

##### आङ्ग्लानुवादः
Mothers stopped thinking of their sons and husbands of their wives. Brothers were no longer interested in each other. Every one deserted every one and thought only of Rama.



#### श्लोकः
##### मूलम्
ये तु रामस्य सुहृदस् सर्वे ते मूढचेतसः।  
शोकभारेण चाक्रान्ता श्शयनं न जहुस्तदा॥2.41.20॥

##### शब्दार्थः
तदा then, रामस्य Rama's, ये सुहृदः those friends, ते सर्वे all of them, मूढचेतसः bewildered, शोकभारेण with burden of sorrow, आक्रान्ताः afflicted, शयनम् couches, न जहुः did not leave.

##### आङ्ग्लानुवादः
All the friends of Rama were stupefied. Afflicted with the burden of sorrow they did not leave their bed.



#### श्लोकः
##### मूलम्
ततस्त्वयोध्या रहिता महात्मना  
पुरन्दरेणेव मही सपर्वता।  
चचाल घोरं भयशोकपीडिता  
सनागयोधाश्वगणा ननाद च॥2.41.21॥

##### शब्दार्थः
ततः thereafter, पुरन्दरेण by Indra, रहिता without, सपर्वता with mountains, महीव like earth, महात्मना magnanimous Rama, रहिता without, अयोध्या Ayodhya, भयशोकपीडिता agitated by fear and sorrow, घोरम् dreadfully, चचाल had shaken, सनागयोधाश्वगणा filled with hosts of  warriors, elephants and horses, ननाद च made sounds.

##### आङ्ग्लानुवादः
Without magnanimous Rama, Ayodhya thereafter looked like the earth along with its mountains bereft of Indra. Afflicted with fear and sorrow it started shaking dreadfully with the sounds of horses, elephants and warriors.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे एकचत्वारिंशस्सर्गः॥  
Thus ends the fortyfirst sarga of Ayodhyakanda of  the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/03-nirgamaH/041_prajAshokavarNanam.md">
<details><summary><h3>भूषणम् ...{Loading}...</h3></summary>



तस्मिंस्तु पुरुषव्याघ्रे विनिर्याते कृताञ्जलौ ।  

आर्तशब्दो ऽथ संजज्ञे स्त्रीणामन्तःपुरे महान्  ॥  २।४१।१  ॥   

तस्मिन्नित्यादि । कृताञ्जलौ मातृपरिवेष्टितं पितरमुद्दिश्य कृताञ्जलौ ।
अन्तःपुरे स्त्रीणां दशरथेन समागतानामन्तःपुरवासिनीनां स्त्रीणाम्  ॥ 
२।४१।१  ॥   

  

अनाथस्य जनस्यास्य दुर्बलस्य तपस्विनः ।  

यो गतिः शरणं चासीत् स नाथः क्वनु गच्छति  ॥  २।४१।२  ॥   

अनाथस्येति । तपस्विनः शोच्यस्य । गम्यत इति गतिः, प्राप्यइतियावत् । शरणं
रक्षिता । "शरणं गृहरक्षित्रोः" इत्यमरः  ॥  २।४१।२  ॥   

  

न क्रुद्ध्यत्यभिशप्तोपि क्रोधनीयानि वर्जयन् ।  

क्रुद्धान् प्रसादयन् सर्वान् समदुःखः क्वचिद्गतः  ॥  २।४१।३  ॥   

कौसल्यायां महातेजा यथा मातरि वर्तते ।  

तथा यो वर्त्तते ऽस्मासु महात्मा क्वनु गच्छति  ॥  २।४१।४  ॥   

कैकेय्या क्लिश्यमानेन राज्ञा सञ्चोदितो वनम् ।  

परित्राता जनस्यास्य जगतः क्वनु गच्छति  ॥  २।४१।५  ॥   

नेति । अभिशप्तः मिथ्याभिशंसनं प्रापितः । क्वचिदित्यस्य न
क्रुद्ध्यतीत्यनेन सम्बन्धः  ॥  २।४१।३५  ॥   

  

अहो निश्चेतनो राजा जीवलोकस्य सम्प्रियम् ।  

धर्म्यं सत्यव्रतं रामं वनवासे प्रवत्स्यति  ॥  २।४१।६  ॥   

इति सर्वा महिष्यस्ता विवत्सा इव धेनवः ।  

रुरुदुश्चैव दुःखार्त्ताः सस्वरं च विचुक्रुशुः  ॥  २।४१।७  ॥   

स तमन्तःपुरे घोरमार्तशब्दं महीपतिः ।  

पुत्रशोकाभिसन्तप्तः श्रुत्वा चासीत् सुदुःखितः  ॥  २।४१।८  ॥   

अहो इति । निश्चेतनः बुद्धिहीनः । प्रवत्स्यति प्रवासयति  ॥  २।४१।६८  ॥   

  

नाग्निहोत्राण्यहूयन्त नापचन् गृहमेधिनः ।  

अकुर्वन्नप्रजाः कार्यं सूर्यश्चान्तरधीयत  ॥  २।४१।९  ॥   

नाग्निहोत्राणीति । नाहूयन्त अग्नानामन्तर्द्धानाद्धोतृ़णां व्यसनाच्चेति
भावः । अन्तरधीयत निस्तेजस्को ऽभूदित्यर्थः  ॥  २।४१।९  ॥   

  

व्यसृजन् कवलान्नागा गावो वत्सान्न पाययन् ।  

पुत्रं प्रथमजं लब्ध्वा जननीनाभ्यनन्दत  ॥  २।४१।१०  ॥   

व्यसृजन्निति । पाययन् अपाययन् । आगमशासनस्यानित्यत्वादडभावः  ॥  २।४१।१०
 ॥   

  

त्रिशङ्कुर्लोहिताङ्गश्च बृहस्पतिबुधावपि ।  

दारुणाः सोममभ्येत्य ग्रहाः सर्वे व्यवस्थिताः  ॥  २।४१।११  ॥   

त्रिशङ्कुरिति । त्रिशङ्कुः इक्ष्वाकुकुलकूटस्थः । लोहिताङ्गो ऽङ्गारकः ।
बृहस्पतिबुधयोर्दारुणत्वं दारुणाङ्गारकसंयोगात् क्रूरस्थानगतत्वाद्वा ।
त्रिशङ्कोर्ग्रहत्वाभावेपि च्छत्रिणो गच्छन्तीतिवद्व्यपदेशः । त्रिशङ्कोः
सोमप्राप्तिः ऋजुदेशत्वेन ज्ञेया । ननु ऽपूर्णे चतुर्दशे वर्षे पञ्चम्यां
भरताग्रजःऽ इति वक्ष्यमाणरीत्या तत्रैव कदाचित्पुष्ययोगसम्भावनया च
पञ्चम्यामभिषेक इति सिद्धम् । तस्मिन्नेव च निर्गतः तथा च कर्कटकस्थे
चन्द्रे कथं बुधसमागमः ? तस्य सूर्यसमीपवर्त्तित्वात् ।
उच्यते--प्राप्तिरत्र नैकराशिस्थितिः किंतु क्वचित् प्राप्तिः
क्वचिद्दृष्टिरिति न दोषः, वक्रगत्या समागम इत्यप्याहुः  ॥  २।४१।११  ॥   

  

नक्षत्राणि गतार्चीषि ग्रहाश्च गततेजसः ।  

विशाखास्तु सधूमाश्च नभसि प्रचकाशिरे  ॥  २।४१।१२  ॥   

विशाखाः इक्ष्वाकुदेशनक्षत्रम् । सधूमा इत्यनेन भाविराजविपत् सूच्यते  ॥ 
२।४१।१२  ॥   

  

कालिकानिलवेगेन महोदधिरिवोत्थितः ।  

रामे वनं प्रव्रजिते नगरं प्रचचाल तत्  ॥  २।४१।१३  ॥   

कालिकेति । कालिकानिलवेगेन मेघजालयुक्तप्रभञ्जनवेगेन । "मेघजाले च कालिका"
इत्यमरः । प्रचचाल व्यसनातिशयात्प्रकम्पितमभूत्  ॥  २।४१।१३  ॥   

  

दिशः पर्याकुलाः सर्वास्तिमिरेणेव संवृताः ।  

न ग्रहो नापि नक्षत्रं प्रचकाशे न किञ्चन  ॥  २।४१।१४  ॥   

दिश इति । ग्रहः जात्येकवचनम्, नवग्रहा इत्यर्थः । नक्षत्रम् अश्विन्यादि ।
न किंचित् प्रचकाशे सप्तर्षिध्रुवादिकं न प्रचकाश इत्यर्थः  ॥  २।४१।१४  ॥   

  

अकस्मान्नागरः सर्वो जनो दैन्यमुपागमत् ।  

आहारे वा विहारे वा न कश्चिदकरोन्मनः  ॥  २।४१।१५  ॥   

अकस्मादिति । अकस्मात् रामप्रव्राजनव्यतिरिक्तबन्धुविश्लेषणादिकारणं
विनेत्यर्थः  ॥  २।४१।१५  ॥   

  

शोकपर्यायसन्तप्तः सततं दीर्घमुच्छ्वसन् ।  

अयोध्यायां जनः सर्वः शुशोच जगतीपतिम्  ॥  २।४१।१६  ॥   

बाष्पपर्याकुलमुखो राजमार्गगतो जनः ।  

न हृष्टो लक्ष्यते कश्चित्सर्वः शोकपरायणः  ॥  २।४१।१७  ॥   

न वाति पवनः शीतो न शशी सौम्यदर्शनः ।  

न सूर्यस्तपते लोकं सर्वं पर्याकुलं जगत्  ॥  २।४१।१८  ॥   

शोकेति । शोकपर्यायसन्तप्तः शोकपरम्परासन्तप्तः  ॥  २।४१।१६१८ ॥   

  

अनर्थिनः सुताः स्त्रीणां भर्त्तारो भ्रातरस्तथा ।  

सर्वे सर्वं परित्यज्य राममेवान्वचिन्तयन्  ॥  २।४१।१९  ॥   

अनर्थिन इति । सुताः स्त्रीणामनर्थिनः मातृ़णां स्तन्यं नापेक्षन्त
इत्यर्थः । भर्तारः स्त्रीणामनर्थिनः । भ्रातरः अनर्थिनः अन्योन्यमिति शेषः
। सर्वे अनुरक्ताः सर्वे  ॥  २।४१।१९  ॥   

  

ये तु रामस्य सुहृदः सर्वे ते मूढचेतसः ।  

शोकभारेण चाक्रान्ताः शयनं न जहुस्तदा  ॥  २।४१।२०  ॥   

ये त्विति । शयनं मूर्च्छाशयनमित्यर्थः । येत्वित्यनेन पूर्वेभ्यो
वैलक्षण्यमुच्यते । चक्रवर्ती गतिमनुमेने । श्रीकौसल्या मङ्गलाशासनमकरोत् ।
तथा न भवन्ति सुहृदः । तेषामेकोपि न किंचिदकार्षीत् । रामस्य सुहृदः
पित्रोरपि गोप्यं रामो येभ्यः प्रकाशयति तादृशाः सुशोभनहृदयाः सुहृदः,
आत्मानं त्यक्त्वा राममेव रक्षन्त इत्यर्थः । सर्वे त इति तेषु
कश्चिदप्यन्यादृशो नास्तीति भावः । यदि सुहृदस्तर्हि पादौ संगृह्य रामो
निवर्त्यतामित्यत्राह--मूढचेतसः प्रसन्नबुद्धिभिः कर्तव्यं कथं बुद्धिहीनाः
कुर्वन्तीति भावः । ज्ञानभ्रंशस्य हेतुमाह शोकेति । पर्वतेनेव
शोकभारेणाक्रान्ताः शयनं न जहुः, पर्वताक्रान्ताः कथमुत्तिष्ठेयुरिति भावः
। तदा पारवश्यकाले, न तु स्वयं । स्वबुद्ध्या शयाना ह्युत्तिष्ठन्ति  ॥ 
२।४१।२०  ॥   

  

ततस्त्वयोध्या रहिता महात्मना पुरन्दरेणेव मही सपर्वता ।  

चचाल घोरं भयशोकपीडिता सनागयोधाश्वगणा ननाद च  ॥  २।४१।२१  ॥   

तत इति । पुरन्दरेणेव महीति त्रैलोक्याधिपतित्वादुक्तम् । यद्वा पुरन्दरेण
गोत्रभिदा हेतुना पर्वतसहिता मही यथा चलति तद्रक्षक रामविश्लेषेण
गजाश्वसहितायोध्या भयेन चचालेत्यर्थः  ॥  २।४१।२१  ॥   

  

इत्यार्षे श्रीरामायणे वाल्मीकीये आदिकाव्ये श्रीमदयोध्याकाण्डे
एकचत्वारिंशः  ॥  ४१  ॥   

इति श्रीगोवि० श्रीरामा० पीता० अयोध्याकाण्डव्याख्याने एकचत्वारिंशः सर्गः
 ॥  ४१  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/03-nirgamaH/041_prajAshokavarNanam.md">
<details><summary><h3>शिरोमणी ...{Loading}...</h3></summary>



सिंहावलोकनन्यायेन रामनिष्क्रमणकाले जातं वृत्तं वर्णयन्नाह-- तस्मिन्निति
। पुरुषव्याघ्रे परमपुरुषे रामे निष्क्रामति निर्गच्छति सति महान्
आर्तशब्दो दीनः स्वनः सञ्जज्ञे  ॥  २।४१।१  ॥   

  

शब्दस्वरूपं बोधयन्नाह-- अनाथस्येति । अनाथस्य रक्षणरहितस्य
रक्षाविषयकौदासीन्यविशिष्टदशरथस्येत्यर्थः । दुर्बलस्य
रामातिरिक्तबलरहितस्य अस्य जनस्य प्रजासमूहस्य च तपस्विनः नित्यतपोनिरतस्य
वशिष्ठादिब्रह्मकुलस्य चेत्यर्थः । यो रामः गतिः प्राप्यः शरणं चासीत् स
नाथः अस्मन्मनोरथपूरकः क्व गच्छति किञ्च अनाथस्य दशरथस्य पालनोदासीनत्वेन
रामातिरिक्तरक्षकरहितस्य अत एव दुर्बलस्य रामातिरिक्तबलरहितस्य अत एव
तपस्विनः स्वरक्षा कथं स्यादिति विचारयतः अस्य जनस्य गतिः रामः क्व गच्छति
शेषं पूर्ववत्  ॥  २।४१।२  ॥   

  

नेति । अभिशप्तः हास्यादिना केनचिद्दुरुक्तो ऽपि क्रोधनीयानि
क्रोधोत्पादकवचनानि वर्जयन् अश्रृण्वन्निवेत्यर्थः । क्रोधनीयानीति
भावानीयान्तप्रकृतिकार्शआद्यजन्तं क्रुद्धान् कैश्चिद्धेतुभिः
क्रोधविशिष्टान्प्रसादयन् तत्क्रोधदूरीकरणपूर्वकतत्प्रीतिमुत्पादयन्
समदुःखः किञ्चिद्धेतुकास्मद्दुःखदर्शनमात्रेण तद्दुःखविशिष्टः सन् यो न
क्रुध्यति स रामः क्व गच्छति  ॥  २।४१।३  ॥   

  

कौसल्यायामिति । महात्मा रामः  ॥  २।४१।४  ॥   

  

कैकेय्येति । कैकेय्या सह क्लिश्यमानेन निश्चितवियोगहेतुकक्लेशविशिष्टेन
राज्ञा अवनं वनस्थरक्षणं यथा स्यात्तथा सञ्चोदितः प्रेरितः अस्य जनस्य
चेतनस्येत्यर्थः । जगतो जडस्येत्यर्थः । परित्राता रक्षको रामः क्व गच्छति
 ॥  २।४१।५  ॥   

  

अहो इति । जीवलोकस्य चिदचितोः सङ्क्षयं समीचीनमाश्रयं धर्म्यं नित्यं
धर्मसंयुक्तमत एव सत्यव्रतं रामं वनवासे यत्प्रवत्स्यति प्रेषयति अतो राजा
निश्चेतनः प्रशस्तनिश्चयाभाववान् अहो कष्टमेतत्  ॥  २।४१।६  ॥   

  

इतीति । रुरुदुः विचुकुशुः । हा रामेत्यूचुश्र  ॥  २।४१।७  ॥   

  

स इति । स महीपतिः तमार्तशब्दं श्रुत्वा सुदुःखितश्चासीत्  ॥  २।४१।८  ॥   

  

नेति । अग्निहोत्राणि न अहूयन्त हवनकरणयोग्यैरिति शेषः । सूर्यः अन्तरधीयत
अकालकदुर्दिनादिना तिरो ऽभवदित्यर्थः । नाना हस्तिनः कम्बलान्
स्वपृष्ठाच्छादनविशेषान् व्यसृजन् । गावः वत्सान् न पायन् अपाययन्
आगमशास्त्रस्यानित्यत्वादड्विरहः । एतेन सर्वेषां रामवियोगदुःखासहिष्णुत्वं
सूचितम्  ॥  २।४१।९  ॥   

  

इहस्थानां शोकं संवर्ण्य लोकान्तरस्थानामपि तं वर्णयन्नाह-- त्रिशङ्कुरिति
। त्रिशङ्कुः विश्वामित्रनिर्मितस्वर्गविशेषस्थित इक्ष्वाकुवंश्यविशेषः
लोहिताङ्गो मङ्गलः बृहस्पतिबुधावपि दारुणाः क्रूराः सर्वे ग्रहाः
शनैश्चरादयश्च सोमं चन्द्रमसमभ्येत्य रात्रौ वक्रगमनेन प्राप्य
अव्यवस्थिताः चञ्चलचित्ता आसन्निति शेषः  ॥  २।४१।१०  ॥   

  

नक्षत्राणीति । गतार्चींषि अनुद्भूतेतेजांसि नक्षत्राणि गततेजसः ग्रहादयश्च
सधूमाः धूमसदृशाः नभसि प्रचकाशिरे ददृशिरे  ॥  २।४१।११  ॥   

  

कालिकेति । कालिका मेघमाला अनिलवेगेनोत्थितो महोदधिः समुद्र इवोत्थिता
एतेनाकालवृष्ट्या रामगमनं निवारयामीति तदभिप्रायः सूचितः अत एव
तदयोध्यानगरं प्रचचाल रामेण सहागच्छदित्यर्थः । अत्र सत्त्वगुणवतां शोकः
सार्वकालिकस्वसहायीभूतदशरथादिशोकदर्शनजनितः, तमो गुणवतां तु
निश्चितरावणादिविध्वंसजनित  

इति विवेकः । किं च अत्र सत्त्वासत्त्वगुणवतां शोकः
प्रातिभासिकरामौदासीन्यजनितः तेन रामस्वरूपस्य सर्वचित्तापहारकत्वं
व्यक्तम् । "मेघजाले च कालिका" इत्यमरः  ॥  २।४१।१२  ॥   

  

दिश इति । तिमिरेण संवृताः सर्वा दिशः तदभिमानिदेवताः पर्याकुला
व्याकुलचित्ता आसन्निति शेषः । अत एव ग्रहः शन्यादिः किञ्चन नैव प्रचकाशे
नक्षत्रमश्विन्यादि च नैव प्रचकाशे  ॥  २।४१।१३  ॥   

  

अकस्मादिति । अकस्मादतर्कितरामवियोगाद्दैन्यमुपागमत् अत एवाहारादौ मनो
नाकरोत्  ॥  २।४१।१४  ॥   

  

शोकेति । शोकपर्यायसन्तप्तः शोकस्य परम्परयातितापं प्राप्तः अयोध्यायां
विद्यमानः सर्वो रामप्रेषणाभिप्रायानभिज्ञो जनः जगतीपतिं चुकोप किं च
जगतीपतिं प्राप्य मन्थरायै चुकोप अत एव जगतीपतेः कर्मत्वम्  ॥  २।४१।१५  ॥   

  

बाष्पेति । राजमार्गगतः सर्वो जनः शोकपरायणः आसीदिति शेषः । अत एव
बाष्पपर्याकुलमुखः आसीदत एव कश्चिद्धृष्टो न लभ्यते  ॥  २।४१।१६  ॥   

  

नेति । सर्वं जगत् पर्याकुलं व्याकुलचित्तमासीदिति शेषः  ॥  २।४१।१७  ॥   

  

अनर्थिन इति । सुताः मातापित्रोः अनर्थिनः मातापित्रर्थसाधनरहिताः भर्तारः
पतयः स्त्रीणामनर्थिनः भ्रातरो भ्रातृ़णामनर्थिन आसन् । मातापित्रोरिति
भ्रातृ़णामिति च आसीदिति शेषः । तत्र हेतुः सर्वं स्वस्वकर्तव्यं परित्यज्य
राममेव अन्वचिन्तयन्  ॥  २।४१।१८  ॥   

  

ये इति । शोकभारेण आक्रान्ता व्याप्ता अत एव मूढचेतसः ये सर्वे रामस्य
सुहृदः ते तु शयनं निद्रां नैव भेजिरे प्रापुरित्यर्थः  ॥  २।४१।१९  ॥   

  

तत इति । महात्मना रामेण रहिता प्रातीतिकवियोगं प्राप्ता चचाल रामेण
सहाप्रकटरूपान्तरेणेति शेषः । ननाद च  ॥  २।४१।२०  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे
एकचत्वारिंशः सर्गः  ॥  २।४१  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/03-nirgamaH/041_prajAshokavarNanam.md">
<details><summary><h3>तिलकम् ...{Loading}...</h3></summary>



इदानीं तत्प्रयाणनिमित्तः सर्वप्रजाशोक उच्यते तस्मिन्निति ।
मातृवेष्टितपित्रुद्देशेन कृताञ्जलौ निष्कामति नगरान्निर्गच्छति सति  ॥ 
२।४१।१  ॥   

  

तदेवाह अनाथस्येति । तपस्विनः शोच्यस्य गतिः सकलसुखावाप्तिहेतुः शरणं
सर्वापद्भ्यो रक्षिता  ॥  २।४१।२  ॥   

  

अभिशस्तो मिथ्याभिशंसनं प्रापितः क्रोधनीयानि प्रजाक्रोधकराणि  ॥ 
२।४१।३,४ ॥   

  

वनं गन्तुमिति शेषः । अस्य जनस्येत्युक्त्वा किं विशिष्य कथनेन सर्वस्य
जगतः परिव्रातेति भगवत्स्वरूपज्ञायाः कस्याश्चिद्वचः  ॥  २।४१।५  ॥   

  

संक्षयमाधारत्वेन गृहभूतं वनवासे तन्निमित्तम् । प्रवत्स्यति प्रवासयति  ॥ 
२।४१।६८  ॥   

  

नाहूयन्ताग्निहोत्रिभिः रामदुःखादिति शेषः । अन्तरधीयत
रामव्यसनात्तद्वंश्यतया दिवसशेषे सत्यप्यन्तर्हितो ऽभूत् अकाले
दुर्दिनमभूदिति भावः । व्यसृजंस्त्यक्तवन्तः नागा गजाः न पाययन्नापाययन्
अडभाव आर्षः । दुर्दिनाद्युत्पाता राज्ञो रावणस्य च नाशसूचका इति बोध्यम्
 ॥  २।४१।९  ॥   

  

त्रिशङ्कुर्दक्षिणदिक्स्थः लोहिताङ्गो भौमः गुरुबुधौ अन्ये सर्वे ग्रहाः
शनिशुक्रादयः सोममभ्येत्य रात्रौ वक्रगत्या चन्द्रं प्राप्य दारुणाः
क्रूरार्चिषः सन्तो व्यवस्थिताः  ॥  २।४१।१०  ॥   

  

गतार्चीषि त्यक्तस्वाभाविककान्तीनि ग्रहा शन्यादयः विशाखा विमार्गस्थाः
सधूमाश्च नभसि  

दृश्यन्ते  ॥  २।४१।११  ॥   

  

कालिका मेघपङ्क्तिरनिलवेगेनाकाश उत्थित उदधिरिव दृश्यते नगरं
प्रचचालेत्यनेन भूकम्पः  ॥  २।४१।१२,१३  ॥   

  

अकस्माद्दैन्यहेतुकारणाभावे ऽपि दैन्यं रामवियोगदैन्यादधिकं दैन्यम्  ॥ 
२।४१।१४ ॥   

  

शोकेन रामवियोगजेन पर्यायसन्तप्तः पुनः पुनः सन्तप्तः
प्रतिज्ञापालनरूपधर्मवत्यपि कोप उत्पातः  ॥  २।४१।१५  ॥   

  

पूर्वं तु केषांचित्तत्वज्ञानां हर्ष आसीत्, संप्रति तु सर्वो ऽप्यहृष्टः
 ॥  २।४१।१६,१७ ॥   

  

सुता अनर्थिनो ऽनपेक्षिणः मातापित्रोरिति शेषः स्त्रीणां भर्तारो ऽनर्थिनः
भ्रातरः  

भ्रातृ़णामनर्थिनः इति शेषः । राममेवान्वचिन्तयन् तद्ध्यानेन सर्वो जनः
सर्वत्र विरक्तो ऽभूदित्याशयः  ॥  २।४१।१८,१९  ॥   

  

पुरंदरेण रहिता सपर्वता समेरुर्यथा मही चलति तस्य त्रिलोकीपतित्वात् तथा  

रामेण रहितायोध्या चचाल । रक्षकाभावात् ननाद च दुःखाच्चक्रन्देत्यर्थः  ॥ 
२।४१।२० ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे एकचत्वारिंशः सर्गः  ॥  २।४१  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/03-nirgamaH/041_prajAshokavarNanam.md">
<details><summary><h3>द्राविडपाठः ...{Loading}...</h3></summary>



  
तस्मिंस्तु पुरुषव्याघ्रे विनिर्याते कृताञ्जलौ।  
आर्तशब्दोऽथ सञ्जज्ञे स्त्रीणामन्तःपुरे महान् ॥ 2.41.1 ॥   
अनाथस्य जनस्यास्य दुर्बलस्य तपस्विनः।  
यो गतिः शरणं चासीत् स नाथः क्वनु गच्छति ॥ 2.41.2 ॥   
न क्रुद्ध्यत्यभिशप्तोपि क्रोधनीयानि वर्जयन्।  
क्रुद्धान् प्रसादयन् सर्वान् समदुःखः क्वचिद्गतः ॥ 2.41.3 ॥   
कौसल्यायां महातेजा यथा मातरि वर्तते।  
तथा यो वर्त्ततेऽस्मासु महात्मा क्वनु गच्छति ॥ 2.41.4 ॥   
कैकेय्या क्लिश्यमानेन राज्ञा सञ्चोदितो वनम्।  
परित्राता जनस्यास्य जगतः क्वनु गच्छति ॥ 2.41.5 ॥   
अहो निश्चेतनो राजा जीवलोकस्य सम्प्रियम्।  
धर्म्यं सत्यव्रतं रामं वनवासे प्रवत्स्यति ॥ 2.41.6 ॥   
इति सर्वा महिष्यस्ता विवत्सा इव धेनवः।  
रुरुदुश्चैव दुःखार्त्ताः सस्वरं च विचुक्रुशुः ॥ 2.41.7 ॥   
स तमन्तःपुरे घोरमार्तशब्दं महीपतिः।  
पुत्रशोकाभिसन्तप्तः श्रुत्वा चासीत् सुदुःखितः ॥ 2.41.8 ॥   
नाग्निहोत्राण्यहूयन्त नापचन् गृहमेधिनः।  
अकुर्वन्नप्रजाः कार्यं सूर्यश्चान्तरधीयत ॥ 2.41.9 ॥   
व्यसृजन् कवलान्नागा गावो वत्सान्न पाययन्।  
पुत्रं प्रथमजं लब्ध्वा जननीनाभ्यनन्दत ॥ 2.41.10 ॥   
त्रिशङ्कुर्लोहिताङ्गश्च बृहस्पतिबुधावपि।  
दारुणाः सोममभ्येत्य ग्रहाः सर्वे व्यवस्थिताः ॥ 2.41.11 ॥   
नक्षत्राणि गतार्चीषि ग्रहाश्च गततेजसः।  
विशाखास्तु सधूमाश्च नभसि प्रचकाशिरे ॥ 2.41.12 ॥   
कालिकानिलवेगेन महोदधिरिवोत्थितः।  
रामे वनं प्रव्रजिते नगरं प्रचचाल तत् ॥ 2.41.13 ॥   
दिशः पर्याकुलाः सर्वास्तिमिरेणेव संवृताः।  
न ग्रहो नापि नक्षत्रं प्रचकाशे न किञ्चन ॥ 2.41.14 ॥   
अकस्मान्नागरः सर्वो जनो दैन्यमुपागमत्।  
आहारे वा विहारे वा न कश्चिदकरोन्मनः ॥ 2.41.15 ॥   
शोकपर्यायसन्तप्तः सततं दीर्घमुच्छ्वसन्।  
अयोध्यायां जनः सर्वः शुशोच जगतीपतिम् ॥ 2.41.16 ॥   
बाष्पपर्याकुलमुखो राजमार्गगतो जनः।  
न हृष्टो लक्ष्यते कश्चित्सर्वः शोकपरायणः ॥ 2.41.17 ॥   
न वाति पवनः शीतो न शशी सौम्यदर्शनः।  
न सूर्यस्तपते लोकं सर्वं पर्याकुलं जगत् ॥ 2.41.18 ॥   
अनर्थिनः सुताः स्त्रीणां भर्त्तारो भ्रातरस्तथा।  
सर्वे सर्वं परित्यज्य राममेवान्वचिन्तयन् ॥ 2.41.19 ॥   
ये तु रामस्य सुहृदः सर्वे ते मूढचेतसः।  
शोकभारेण चाक्रान्ताः शयनं न जहुस्तदा ॥ 2.41.20 ॥   
ततस्त्वयोध्या रहिता महात्मना पुरन्दरेणेव मही सपर्वता।  
चचाल घोरं भयशोकपीडिता सनागयोधाश्वगणा ननाद च ॥ 2.41.21 ॥   

</details>
</div>
