+++
title = "०५३ रावणादेशेन राक्षसकृतहनुमत्पुच्छाग्निस्पर्शः"
title_english = "053 Later Ravana orders to set fire to his tail"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-053-Later_Ravana_orders_to_set_fire_to_his_tail.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/5_sundarakANDam/07-lankA-dahanam/053_rAvaNAdeshena_rAxasakRtahanumatpuchChAgnisparshaH.md">
<details><summary><h3>IITK ...{Loading}...</h3></summary>

Ravana orders the ogres to put Hanuman's tail on fire and take him round
Lanka with his burning tail



#### श्लोकः
##### मूलम्
तस्य तद्वचनं श्रुत्वा दशग्रीवो महात्मनः।  
देशकालहितं वाक्यं भ्रातुरुत्तरमब्रवीत्॥5.53.1॥

##### शब्दार्थः
दशग्रीवः tennecked one, महात्मनः greatsoul, भ्रातुः brother's, तस्य his, देशकालहितम् in keeping with the laws of the land, तत् वचनम् that word, श्रुत्वा after hearing, उत्तरम् in return, वाक्यम् these words, अब्रवीत् spoke.

##### आङ्ग्लानुवादः
The tenheaded Ravana heard his brother, the greatsoul Vibhishana's timely advice which was in keeping with the laws of the land and replied.



#### श्लोकः
##### मूलम्
सम्यगुक्तं हि भवता दूतवध्या विगर्हिता।  
अवश्यं तु वधादन्यः क्रियतामस्य निग्रहः॥5.53.2॥

##### शब्दार्थः
भवता by you, सम्यक् very well, उक्तं हि indeed spoken, दूतवध्या killing of emissary, विगर्हिता is censured, वधात् other than killing, अन्यः other, निग्रहः punishment, अस्य his, अवश्यम् surely, क्रियताम् may be done.

##### आङ्ग्लानुवादः
"Indeed, you have spoken very well.Killing of emissary is censured (in sastras). Surely we will impose suitable punishment other than killing.



#### श्लोकः
##### मूलम्
कपीनां किल लाङ्गूलमिष्टं भवति भूषणम्।  
तदस्य दीप्यतां शीघ्रं तेन दग्धेन गच्छतु॥5.53.3॥

##### शब्दार्थः
कपीनाम् for the monkeys, लाङ्गूलम् tail, इष्टम् is dear, भूषणम् is an ornament, भवति किल indeed is, अस्य his, तत् that, शीघ्रम् at once, दीप्यताम् may be set fire to, दग्धेन with the burning, तेन by that, गच्छतु  let go.

##### आङ्ग्लानुवादः
"The tail is dear to the monkeys and it is an ornament for them. Set fire to it at once and let him go with his burning tail.



#### श्लोकः
##### मूलम्
ततः पश्यन्त्विमं दीनमङ्गवैरूप्यकर्शितम्।  
समित्रज्ञातयस्सर्वे बान्धवाः ससुहृज्जनाः॥5.53.4॥  
आज्ञापयद्राक्षसेन्द्रः पुरं सर्वं सचत्वरम्।  
लाङ्गूलेन प्रदीप्तेन रक्षोभिः परिणीयताम्॥5.53.5॥

##### शब्दार्थः
ततः then, पश्यन्त्विमं let them see, समित्रज्ञातयः including his friends and relatives, बान्धवाः  kith and kin, ससुहृज्जनाः persons close to him, दीनमङ्गवैरूप्यकर्शितम् disfigured and deformed by such handicap, प्रदीप्तेन by the flamimg, लाङ्गूलेन by the tail, रक्षोभिः by the demons, सचत्वरम् the road junctions, सर्वम् all over, पुरम् the city, परिणीयताम् take him round, राक्षसेन्द्रः demon king, आज्ञापयत् ordered.

##### आङ्ग्लानुवादः
"Then all his friends, relatives and his kinsmen will see his disfigured and handicapped form. The demon king having ordered thus, the monkey was taken by the ogres round the junctions of the roads all over the city with his tail on fire.



#### श्लोकः
##### मूलम्
तस्य तद्वचनं श्रुत्वा राक्षसाः कोपकर्शिताः।  
वेष्टयन्ति स्म लाङ्गूलं जीर्णैः कार्पासकैः पटैः॥5.53.6॥

##### शब्दार्थः
तस्य his, तत् that, वचनम् word, श्रुत्वा having heard, कोपकर्शिताः brutally angry, राक्षसाः demons, जीर्णैः tatters, कार्पासकैः of cotton, पटैः  with tatters, लाङ्गूलम् his tail, वेष्टयन्ति स्म wrapped.

##### आङ्ग्लानुवादः
"Obeying the orders of the king, the brutally angry demons wrapped his tail with tatters of cotton.



#### श्लोकः
##### मूलम्
संवेष्ट्यमाने लाङ्गूले व्यवर्धत महाकपिः।  
शुष्कमिन्धनमासाद्य वनेष्विव हुताशनः॥5.53.7॥

##### शब्दार्थः
लाङ्गूले while that tail, संवेष्ट्यमाने was being swathed, महाकपिः great vanara, वनेषु  in the woods, शुष्कम् dried, इन्धनम् firewood,आसाद्य caught, हुताशनः इव like the fire, व्यवर्धत grew in size.

##### आङ्ग्लानुवादः
While the tail was being swathed, the great vanara grew in size like wild fire fed with dry firewood.



#### श्लोकः
##### मूलम्
तैलेन परिषिच्याथ तेऽग्निं तत्राभ्यपातयन्।  
लाङ्गूलेन प्रदीप्तेन राक्षसांस्तानपातयत्॥5.53.8॥  
रोषामर्षपरीतात्मा बालसूर्यसमाननः।

##### शब्दार्थः
अथ and then, ते those, तैलेन with oil, परिषिच्य having soaked, तत्र there, अग्निम् in fire, अभ्यपातयन् threw fire at his tail, बालसूर्यसमाननः his face looking like the rising Sun, रोषामर्षपरीतात्मा overtaken with anger and indignation, प्रदीप्तेन burning, लाङ्गूलेन by the tail, तान् राक्षसान् those demons, अपातयत् struck.

##### आङ्ग्लानुवादः
The demons soaked the tail and set fire to it. His face burning in anger shone like the rising Sun and his mind seized with indignation, he struck them with the burning tail.



#### श्लोकः
##### मूलम्
लाङ्गूलं सम्प्रदीप्तं तु द्रष्टुं तस्य हनूमतः॥5.53.9॥  
सहस्त्रीबालवृद्धाश्च जग्मुः प्रीता निशाचराः।

##### शब्दार्थः
तस्य हनूमतः of that Hanuman, सम्प्रदीप्तम् burning, लाङ्गूलम् tail, द्रष्टुम् to see, निशाचराः the demons, प्रीताः joyfully, सहस्त्रीबालवृद्धाश्च including children, women and the old, जग्मुः went out to see.

##### आङ्ग्लानुवादः
All the demons including the shedemons and their children and the elders went out joyfully to see the burning tail of Hanuman.



#### श्लोकः
##### मूलम्
स भूयः सङ्गतैः क्रूरैर्राक्षसैर्हरिसत्तमः॥5.53.10॥  
निबद्धः कृतवान्वीरस्तत्कालसदृशीं मतिम्।

##### शब्दार्थः
वीरः hero, सः हरिसत्तमः that great monkey, सङ्गतैः (ogres) collected around him, क्रूरैः cruel, राक्षसैः with ogres, भूयः again, निबद्धः bound, तत्कालसदृशीम् appropriate to the moment, मतिम् thought, कृतवान् thought over thus.

##### आङ्ग्लानुवादः
When the cruel demons collected together and bound him once again the heroic Hanuman thought what was appropriate to the moment.



#### श्लोकः
##### मूलम्
कामं खलु न मे शक्ता निबद्धस्यापि राक्षसाः॥5.53.11॥  
छित्त्वा पाशान् समुत्पत्य हन्यामहमिमान्पुनः।

##### शब्दार्थः
रक्षसाः ogres, निबद्धस्यापि even if they bind, मे me, न शक्ताः are not able, कामं खलु indeed, अहम् I, पुनः again, पाशान् bonds, छित्त्वा after severing, समुत्पत्य leap, इमान् these, हन्याम् I will kill.

##### आङ्ग्लानुवादः
'Even though these ogres are not capable, they have bound me. Indeed I will leap (into  the air) once again and sever my bonds and kill them.



#### श्लोकः
##### मूलम्
यदि भर्तुर्हितार्थाय चरन्तं भर्तृशासनात्॥5.53.12॥  
बध्नन्त्येते दुरात्मनो न तु मे निष्कृतिः कृता।

##### शब्दार्थः
भर्तुः of my lord's, हितार्थाय for the welfare, चरन्तम् while moving, एते दुरात्मनः these evil minded ones, भर्तृशासनात् by the order of their lord, बध्नन्ति यदि if they are binding, मे to me, निष्कृतिः escape, न कृता not be able to do

##### आङ्ग्लानुवादः
'These  evilminded demons bind me, ordered by their lord. When I am moving here for the welfare of  my master, I will not let them escape৷৷



#### श्लोकः
##### मूलम्
सर्वेषामेव पर्याप्तो राक्षसानामहं युधि॥5.53.13॥  
किंतु रामस्य प्रीत्यर्थं विषहिष्येऽहमीदृशम्।  
लङ्का चारयितव्या वै पुनरेव भवेदिति॥5.53.14॥

##### शब्दार्थः
युधि in battle, अहम् I, सर्वेषामेव for all of them, राक्षसानाम् for the ogres, पर्याप्तः enough, किन्तु but, रामस्य Rama's, प्रीत्यर्थम् for his pleasure, अहम् I, ईदृशम् such, लङ्का Lanka, पुनरेव once again, चारयितव्या going about, भवेत् will be, इति in this way, विषहिष्ये I will tolerate.

##### आङ्ग्लानुवादः
'I am strong enough to destroy all the demons in a battle. I am enduring this humiliation in order to make Rama happy. In this way I will get a chance to see Lanka once again.



#### श्लोकः
##### मूलम्
रात्रौ न हि सुदृष्टा मे दुर्गकर्मविधानतः।  
अवश्यमेव द्रष्टव्या मया लङ्का निशाक्षये॥5.53.15॥

##### शब्दार्थः
लङ्का Lanka, दुर्गकर्मविधानतः acquiring knowledge of the fortification of the city, रात्रौ in the night, सुदृष्टा well observed, न हि not indeed, निशाक्षये at the end of the night, मया by me, अवश्यमेव surely, द्रष्टव्या should be seen.

##### आङ्ग्लानुवादः
'Indeed I saw Lanka at night for which I could not acquire proper knowledge about the fortification of the city. Surely it should be seen by me now after the night has passed.



#### श्लोकः
##### मूलम्
कामं बद्धस्य मे भूयः पुच्छस्योद्दीपनेन च।  
पीडां कुर्वन्तु रक्षांसि न मेऽस्ति मनसश्श्रमः॥5.53.16॥

##### शब्दार्थः
भूयः again, बद्धस्य bound, मे for me, पुच्छस्य tail, उद्दीपनेन च by burning the same, रक्षांसि demons, कामम् surely, पीडाम् torment, कुर्वन्तु they may as they wish, मे me, मनसः mind, श्रमः exhausted, नास्ति not experienced.

##### आङ्ग्लानुवादः
'Let the demons torture me freely by setting fire to my tail. Let them bind me. I am not exhausted.



#### श्लोकः
##### मूलम्
ततस्ते संवृताकारं सत्त्ववन्तं महाकपिम्।  
परिगृह्य ययुर्हृष्टा राक्षसाः कपिकुञ्जरम्॥5.53.17॥

##### शब्दार्थः
ततः then, ते राक्षसाः those ogres, हृष्टाः joyfully, संवृताकारम् contracted, सत्त्ववन्तम् very powerful, कपिकुञ्जरम् elephant among monkeys, महाकपिम् great vanara, परिगृह्य after capturing, ययुः set forth.

##### आङ्ग्लानुवादः
Then the ogres set forth joyfully capturing the very powerful elephant among the monkeys, the great vanara who had contracted his body.



#### श्लोकः
##### मूलम्
शङ्खभेरीनिनादैस्तं घोषयन्तः स्वकर्मभिः।  
राक्षसाः क्रूरकर्माणश्चारयन्ति स्म तां पुरीम्॥5.53.18॥

##### शब्दार्थः
क्रूरकर्मणः cruel in action, राक्षसाः ogres, तम् him, शङ्खभेरीनिनादैश्च by sounding conches and beating drums, स्वकर्मभिः with their actions, घोषयन्तः while announcing, तां पुरीम् that city, चारयन्ति स्म paraded him.

##### आङ्ग्लानुवादः
The cruel demons started blowing conches and beating drums. They paraded him in the city  announcing their deeds.



#### श्लोकः
##### मूलम्
अन्वीयमानो रक्षोभिर्ययौ सुखमरिन्दमः।  
हनुमांश्चारयामास राक्षसानां महापुरीम्॥5.53.19॥

##### शब्दार्थः
अरिन्दमः subduer of enemies, हनुमान् Hanuman, रक्षोभिः by the ogres, अन्वीयमानः being followed, सुखम् happily, ययौ went, राक्षसानाम् of the demons, महापुरीम् great city, चारयामास ranged forth.

##### आङ्ग्लानुवादः
Hanuman, the subduer of enemies ranged forth happily while he was followed by the demons in the great city.



#### श्लोकः
##### मूलम्
अथापश्यद्विमानानि विचित्राणि महाकपिः।  
संवृतान् भूमिभागांश्च सुविभक्तांश्च चत्वरान्॥5.53.20॥

##### शब्दार्थः
अथ and then, महाकपिः great vanara, विचित्राणि wonderful, विमानानि towering mansions, संवृतान् secure all over, भूमिभागांश्च on the streets, सुविभक्तान् well laid out, चत्वरान् squares, अपश्यत् saw.

##### आङ्ग्लानुवादः
The great vanara saw wonderful, towering mansions, secure, mammoth buildings all over and welllaid out squares on the streets.



#### श्लोकः
##### मूलम्
वीथीश्च गृहसम्बाधाः कपिश्शृङ्गाटकानि च।  
तथा रथ्योपरथ्याश्च तथैव गृहकान्तरान्॥5.53.21॥  
गृहांश्च मेघसङ्काशान् ददर्श पवनात्मजः।

##### शब्दार्थः
पवनात्मजः son of the Windgod, कपिः monkey, गृहसम्बाधाः with houses, वीथीः streets, शृङ्गाटकानि च beautiful tall mansions, तथा similarly, रथ्योपरथ्याश्च highways and byways, तथैव च and similarly, गृहकान्तरान् interior paths, मेघसङ्काशान् appearing like clouds, गृहांश्च houses, ददर्श saw.

##### आङ्ग्लानुवादः
The son of the Windgod saw the streets with beautiful, tall mansions and houses appearing like clouds, highways and byways and secret routes.



#### श्लोकः
##### मूलम्
चत्वरेषु चतुष्केषु राजमार्गे तथैव च॥5.53.22॥  
घोषयन्ति कपिं सर्वे चारीक इति राक्षसाः।

##### शब्दार्थः
सर्वे all, राक्षसाः demons, चत्वरेषु at cross roads, चतुष्केषु at altars with four pillars, तथैव च like that, राजमार्गे royal road, कपिम् monkey, चारीकः इति that he is a spy, घोषयन्ति announcing.

##### आङ्ग्लानुवादः
All the demons went forth through cross roads, altars built on four pillars and royal roads announcing that he (Hanuman) was a spy.



#### श्लोकः
##### मूलम्
स्त्रीबालवृद्धाः निर्जग्मुस्तत्र तत्र कुतूहलात्॥5.53.23॥  
तं प्रदीपितलाङ्गूलं हनुमन्तं दिदृक्षवः।

##### शब्दार्थः
प्रदीपितलाङ्गूलम् with blazing tail, तं हनुमन्तम् at Hanuman, दिदृक्षवः desirous to have a glance, स्त्रीबालवृद्धाः women, children and the aged, तत्र तत्र here and there, कुतूहलात् out of eagerness, निर्जग्मुः came out.

##### आङ्ग्लानुवादः
With eagerness to have a glance at Hanuman's blazing tail, women, children and the aged here and there came out of eagerness to see him.



#### श्लोकः
##### मूलम्
दीप्यमाने ततस्तत्र लाङ्गूलाग्रे हनूमतः॥5.53.24॥  
राक्षस्यस्ता विरूपाक्ष्य श्शंसुर्देव्यास्तदप्रियम्।

##### शब्दार्थः
ततः then, तत्र there, हनूमतः Hanuman's, लाङ्गूलाग्रे when the tip of the tail, दीप्यमाने was set on fire, विरूपाक्ष्यः uglyeyed women, ताः राक्षस्यः the shedemon, देव्याः to divine Sita, अप्रियम् unpleasant, तत् that, शंसुः informed.

##### आङ्ग्लानुवादः
When the tip of Hanuman's tail was set on fire, the uglyeyed shedemon. Carried the unpleasant news to divine Sita.



#### श्लोकः
##### मूलम्
यस्त्वया कृतसंवादस् सीते ताम्रमुखः कपिः॥5.53.25॥  
लाङ्गूलेन प्रदीप्तेन स एष परिणीयते।

##### शब्दार्थः
सीते O Sita, यः he who, ताम्रमुखः red face, कपिः monkey, त्वया by you, कृतसंवादः who conversed with you, स एषः that person, प्रदीप्तेन set on fire, लाङ्गूलेन with tail, परिणीयते taken round.

##### आङ्ग्लानुवादः
"O Sita the redfaced monkey who conversed with you is being paraded in the streets with his tail set on fire".



#### श्लोकः
##### मूलम्
श्रुत्वा तद्वचनं क्रूरमात्मापहरणोपमम्॥5.53.26॥  
वैदेही शोकसन्तप्ता हुताशनमुपागमत्।

##### शब्दार्थः
वैदेही Vaidehi, आत्मापहरणोपमम् equally distressing as her abduction, क्रूरम् cruel, तत् that,  
वचनम् word, श्रुत्वा after hearing, शोकसन्तप्ता burning with grief, हुताशनम् firegod, उपागमत् invoked.

##### आङ्ग्लानुवादः
Distressed on hearing the news which was as cruel as her own abduction Sita started burning with grief and invoked the firegod.



#### श्लोकः
##### मूलम्
मङ्गलाभिमुखी तस्य सा तदाऽसीन्महाकपेः॥5.53.27॥  
उपतस्थे विशालाक्षी प्रयता हव्यवाहनम्।

##### शब्दार्थः
तदा then, सा that Sita, महाकपेः of the great monkey, तस्य मङ्गलाभिमुखी wishing auspicious events, आसीत् became, विशालाक्षी largeeyed lady, प्रयता with her mind, हव्यवाहनम् Firegod, उपतस्थे invoked.

##### आङ्ग्लानुवादः
Wishing the great monkey well, the largeeyed Sita invoked the Firegod in her heart.



#### श्लोकः
##### मूलम्
यद्यस्ति पतिशुश्रूषा यद्यस्ति चरितं तपः।  
यदि चास्त्येकपत्नीत्वं शीतो भव हनूमतः॥5.53.28॥

##### शब्दार्थः
पतिशुश्रूषा service to my husband, अस्ति यदि if rendered, तपः austerities, चरितम् practised, अस्ति यदि if I am, एकपत्नीत्वम् loyal to my husband, अस्ति च and so यदि if it be, त्वम् you, हनूमतः for Hanuman, शीतः cool, भव be.

##### आङ्ग्लानुवादः
"O Firegod if I have served my husband, if I have practised austerities, and if I am loyal to my husband, be cool to Hanuman.



#### श्लोकः
##### मूलम्
यदि किञ्चिदनुक्रोशस्तस्य मय्यस्ति धीमतः॥5.53.29॥  
यदि वा भाग्यशेषो मे शीतो भव हनूमतः।

##### शब्दार्थः
धीमतः of the wise, तस्य Rama's, मयि towards me, किञ्चित् even a little, अनुक्रोशः compassion, अस्ति यदि if he has, मे my, भाग्यशेषः any good luck, यदि वा if there is, हनूमतः to Hanuman, शीतः cool, भव be.

##### आङ्ग्लानुवादः
"If wise Rama has some compassion for me, if there is any residue of good luck for me, to Hanuman be cool O Firegod.



#### श्लोकः
##### मूलम्
यदि मां वृत्तसम्पन्नां तत्समागमलालसाम्॥5.53.30॥  
स विजानाति धर्मात्मा शीतो भव हनूमतः।

##### शब्दार्थः
धर्मात्मा righteous, सः he, माम् to me, वृत्तसम्पन्नाम् pure in mind, तत्समागमलालसाम् that I am longing to unite with him, विजानाति यदि if he believes, हनूमतः to Hanuman, शीतः cool, भव be.

##### आङ्ग्लानुवादः
"O Firegod if Rama is righteous, if I am pure in mind, and if I am longing to unite with him, be cool to Hanuman.



#### श्लोकः
##### मूलम्
यदि मां तारयेदार्यस्सुग्रीवः सत्यसङ्गरः॥5.53.31॥  
अस्माद्धुःखाम्बुसंरोधाच्छीतो भव हनूमतः।

##### शब्दार्थः
आर्यः noble one, सत्यसङ्गरः  who is true to his promise in warfare, सुग्रीवः Sugriva, अस्मात् from, दुःखाम्बुसंरोधात् from this ocean of agony, माम् me, तारयेद्यदि is going to rescue, हनूमतः for Hanuman, शीतः cool, भव be.

##### आङ्ग्लानुवादः
"If Sugriva is true to his promise to fight (for me), if he should be able to rescue me from this ocean of agony let Hanuman be cool (not consumed by fire.)"



#### श्लोकः
##### मूलम्
ततस्तीक्ष्णार्चिरव्यग्रः प्रदक्षिणशिखोऽनलः॥5.53.32॥  
जज्वाल मृगशाबाक्ष्या श्शंसन्निव शिवं कपेः।

##### शब्दार्थः
ततः then, अनलः Firegod, मृगशाबाक्ष्याः to the fawneyed lady, कपेः to the monkey, शिवम् auspicious, शंसन्निव as if assuring, तीक्ष्णार्चिः with intense flame, प्रदक्षिणशिखः with tips of flames moving, अव्यग्रः steadily, जज्वाल glowed.

##### आङ्ग्लानुवादः
Then the tips of the intense flame appeared steadily moving to the fawneyed Sita indicating the firegod's auspiciousness and safety to Hanuman.



#### श्लोकः
##### मूलम्
हनुमज्जनकश्चापि पुच्छानलयुतोऽनिलः॥5.53.33॥  
ववौ स्वास्थ्यकरो देव्याः प्रालेयानिलशीतलः।

##### शब्दार्थः
हनुमज्जनकः the father of Hanuman, Windgod अनिलः the Firegod, पुच्छानलयुतः burning tail of Hanuman, देव्याः to the divine lady, स्वास्थ्यकरः to calm her down, प्रालेयानिलशीतलः cool like the wind blowing from the snow, ववौ blew.

##### आङ्ग्लानुवादः
"The Windgod accompanying Hanuman's firelit tail also blew cool like the wind from snow, to calm the mind of the divine lady.



#### श्लोकः
##### मूलम्
दह्यमाने च लाङ्गूले चिन्तयामास वानरः॥5.53.34॥  
प्रदीप्तोऽग्निरयं कस्मान्न मां दहति सर्वतः।

##### शब्दार्थः
लाङ्गूले when the tail, दह्यमाने when it was ablaze, वानरः vanara, चिन्तयामास thought, सर्वतः on every side, प्रदीप्तः kindled अयम् this अग्निः fire, माम् me, कस्मात् why not me, न दहति is not burning.

##### आङ्ग्लानुवादः
When the tail was burning, the vanara wondered how the fire ablaze on every side was not burning himः



#### श्लोकः
##### मूलम्
दृश्यते च महाज्वालः करोति न च मे रुजम्॥5.53.35॥  
शिशिरस्येव सङ्घातो लाङ्गूलाग्रे प्रतिष्ठितः।

##### शब्दार्थः
महाज्वालः huge flame, दृश्यते seeing, मे my, रुजम् न करोति च is not hurting me, लाङ्गूलाग्रे at the end of my tail, शिशिरस्य like the coolness, सङ्घातः like mass of ice, प्रतिष्ठितः इव is placed.

##### आङ्ग्लानुवादः
'This huge flame is not hurting me. It  is as though a mass of ice is placed at the end of my tail. (The fire did not torture nor extend beyond the tip of my tail.)



#### श्लोकः
##### मूलम्
अथवा तदिदं व्यक्तं यद्दृष्टं प्लवता मया॥5.53.36॥  
रामप्रभावादाश्चर्यं पर्वतस् सरितां पतौ।

##### शब्दार्थः
अथवा or else, यत् such an incident, प्लवता while I leaped, मया  by me, रामप्रभावात् by the power of Rama, पर्वतः a mountain, सरितां पतौ foating in the ocean, आश्चर्यम् wonderful, दृष्टम् saw, तत इदम् that this, व्यक्तम् now It is clear.

##### आङ्ग्लानुवादः
'It must be due to the power of Rama, by which I found a wonderful mountain  emerging from the sea to give me protection while I was crossing the ocean. Now evidently this is due to Rama's power (that my tail is not burning me).



#### श्लोकः
##### मूलम्
यदि तावत्समुद्रस्य मैनाकस्य च धीमतः॥5.53.37॥  
रामार्थं सम्भ्रमस्तादृक्किमग्निर्न करिष्यति।

##### शब्दार्थः
समुद्रस्य for the ocean, धीमतः of the wise, मैनाकस्य for Mainaka, रामार्थम् for the cause of Rama, तादृक् such, सम्भ्रमः यदि if there was anxiety, अग्निः fire, किम् what, न करिष्यति not do?

##### आङ्ग्लानुवादः
'If the anxiety of the ocean and the wise Mainaka mountain is to serve Rama what is it that the fire cannot do?



#### श्लोकः
##### मूलम्
सीतायाश्चानृशंस्येन तेजसा राघवस्य च॥5.53.38॥  
पितुश्च मम सख्येन न मां दहति पावकः।

##### शब्दार्थः
सीतायाः Sita's, अनृशंस्येन by the steadfast chaste character, राघवस्य Rama's, तेजसा by lustre, मम पितुः my father's, सख्येन with friend, पावकः fire, माम् me, न दहति not burning.

##### आङ्ग्लानुवादः
'Because of Sita's steadfast loyalty, Rama's power and my father's friendship with the Firegod, the fire is not burning me.'



#### श्लोकः
##### मूलम्
भूयस्स चिन्तयामास मुहूर्तं कपिकुञ्जरः॥5.53.39॥  
उत्पपाताथ वेगेन ननाद च महाकपिः।

##### शब्दार्थः
कपिकुञ्जरः an elephantmonkey, सः महाकपिः the great monkey, भूयः once more, चिन्तयामास thought, अथ then, वेगेन with speed, उत्पपात sprang up, ननाद च roarshouted aloud.

##### आङ्ग्लानुवादः
Once more a thought came to the great Hanuman,the elephant among monkeys. He sprang up and shouted loud.



#### श्लोकः
##### मूलम्
पुरद्वारं ततश्श्रीमान् शैलशृङ्गमिवोन्नतम्॥5.53.40॥  
विभक्तरक्षस्सम्बाधमाससादानिलात्मजः।

##### शब्दार्थः
ततः then, श्रीमान् the illustrious, अनिलात्मजः the son of the Windgod (Hanuman), शैलशृङ्गमिव like the peak of a mountain, उन्नतम् lofty, विभक्तरक्षस्सम्बाधम्  turned away the demons, पुरद्वारम् entrance of the city, आससाद reached.

##### आङ्ग्लानुवादः
Then the illustrious Hanuman reached the entrance of the lofty city, which was  like the peak of a mountain and turned away the demons.



#### श्लोकः
##### मूलम्
स भूत्वा शैलसङ्काशः क्षणेन पुनरात्मवान्॥5.53.41॥  
ह्रस्वतां परमां प्राप्तो बन्धनान्यवशातयत्।

##### शब्दार्थः
आत्मवान् assumed original form, सः that, शैलसङ्काशः appearing like a mountain, भूत्वा becoming, क्षणेन in a moment, ह्रस्वताम् very small, प्राप्तः became, बन्धनानि all bondage, अवशातयत् casting off.

##### आङ्ग्लानुवादः
From his mountainlike form he assumed his original small figure within a moment casting off the bonds.



#### श्लोकः
##### मूलम्
विमुक्तश्चाभवछ्रचीमान् पुनः पर्वतसन्निभः॥5.53.42॥  
वीक्षमाणश्च ददृशे परिघं तोरणाश्रितम्।

##### शब्दार्थः
श्रीमान् illustrious, विमुक्तश्च relieved of bondage, पुनः again, पर्वतसन्निभः grew like a  
mountain, अभवत् became, वीक्षमाणश्च looking around, तोरणाश्रितम् near the archway, परिघम् iron club, ददृशे saw.

##### आङ्ग्लानुवादः
Illustrious Hanuman was relieved of the bond and once again grew to a mountain size. Looking around he saw an iron club near the archway.



#### श्लोकः
##### मूलम्
स तं गृह्य महाबाहुः कालायसपरिष्कृतम्॥5.53.43॥  
रक्षिणस्तान् पुनस्सर्वान्सूदयामास मारुतिः।

##### शब्दार्थः
महाबाहुः strongarmed, सः मारुतिः that Maruti, कालयासपरिष्कृतम् made of black Iron, तम् the club, पुनः again, गृह्य seizing, सर्वान् all, तान् रक्षिणः all the guards, सूदयामास killed.

##### आङ्ग्लानुवादः
Seizing the black Iron club again, the strongarmed Hanuman killed all the demon guards.



#### श्लोकः
##### मूलम्
स तान्निहत्त्वा रणचण्डविक्रमस् समीक्षमाणः पुनरेव लङ्काम्।  
प्रदीप्तलाङ्गूलकृतार्चिमाली प्रकाशतादित्य इवार्चिमाली॥5.53.44॥

##### शब्दार्थः
रणचण्डविक्रमः of fearsome valour in war, सः he, तान् those, निहत्त्वा having killed, पुनरेव once again, लङ्काम् at Lanka, समीक्षमाणः while gazing, प्रदीप्तलाङ्गूलकृतार्चिमाली garlanded by the flames of his tail, अर्चिमाली garlanded by rays, आदित्य इव just like Sun, प्रकाशत shining.

##### आङ्ग्लानुवादः
Hanuman, who was of fearsome valour in war with the demons, having killed them, gazed at Lanka once again. Garlanded by the flames of his tail around, he shone like the Sun covered with garlands of rays.  

#### समाप्तिः
 श्रीमद्रामायणे वाल्मीकीय आदिकाव्ये सुन्दरकाण्डे त्रिपञ्चाशस्सर्गः॥  
Thus ends the fiftythird sarga of Sundarakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/5_sundarakANDam/07-lankA-dahanam/053_rAvaNAdeshena_rAxasakRtahanumatpuchChAgnisparshaH.md">
<details><summary><h3>भूषणम् ...{Loading}...</h3></summary>



तस्य तद्वचनं श्रुत्वा दशग्रीवो महाबलः ।  

देशकालहितं वाक्यं भ्रातुरुत्तरमब्रवीत्  ॥  ५।५३।१ ॥   

तस्येत्यादि । देशकालहितं देशकालोचितमिति विभीषणवचनविशेषणम्  ॥  ५।५३।१ ॥   

  

सम्यगुक्तं हि भवता दूतवध्या विगर्हिता ।  

अवश्यं तु वधादन्यः क्रियतामस्य निग्रहः  ॥  ५।५३।२ ॥   

कपीनां किल लाङ्गूलमिष्टं भवति भूषणम् ।  

तदस्य दीप्यतां शीघ्रं तेन दग्धेन गच्छतु  ॥  ५।५३।३ ॥   

दूतवध्या दूतवधः  ॥  ५।५३।२,३ ॥   

  

ततः पश्यन्त्विमं दीनमङ्गवैरूप्यकर्शितम् ।  

समित्रज्ञातयः सर्वे बान्धवाः ससुहृज्जनाः  ॥  ५।५३।४ ॥   

तत इति । समित्रेति । मित्राणि आप्ताः, समसुखदुःखा वा सहाया वा । ज्ञातयः
भ्रात्रादयः । बान्धवाः सम्बन्धिनः । सुहृज्जनाः स्निग्धजनाः  ॥  ५।५३।४ ॥   

  

आज्ञापयद्राक्षसेन्द्रः पुरं सर्वं सचत्वरम् ।  

लाङ्गूलेन प्रदीप्तेन रक्षोभिः परिणीयताम्  ॥  ५।५३।५ ॥   

तस्य तद्वचनं श्रुत्वा राक्षसाः कोपकर्शिताः  ॥   

वेष्टयन्ति स्म लाङ्गूलं जीर्णैः कार्पासकैः पटैः  ॥  ५।५३।६ ॥   

संवेष्ट्यमाने लाङ्गूले व्यवर्धत महाकपिः ।  

शुष्कमिन्धनमासाद्य वनेष्विव हुताशनः ।  

तैलेन परिषिच्याथ ते ऽग्निं तत्राभ्यपातयन्  ॥  ५।५३।७ ॥   

आज्ञापयदिति । प्रदीप्तेन लाङ्गूलेन युक्तो हनुमान् सचत्वरं सर्वं पुरं
परिणीयतां परितो नीयताम् इत्याज्ञापयदित्यन्वयः  ॥  ५।५३।५७ ॥   

  

लाङूलेन प्रदीप्तेन राक्षसांस्तानपातयत् ।  

रोषामर्षपरीतात्मा बालसूर्यसमाननः  ॥  ५।५३।८ ॥   

लाङ्गूलं संप्रदीप्तं तु द्रष्टुं तस्य हनूमतः ।  

सहस्त्रीबालवृद्धाश्च जग्मुः प्रीता निशाचराः  ॥  ५।५३।९ ॥   

स भूयः सङ्गतैः क्रूरै राक्षसैर्हरिसत्तमः ।  

निबद्धः कृतवान् वीरस्तत्कालसदृशीं मतिम्  ॥  ५।५३।१० ॥   

लाङ्गूलेनेति । अपातयत् लाङ्गूलभ्रामणेन अद्रावयदित्यर्थः  ॥  ५।५३।८१० ॥   

  

कामं खलु न मे शक्ता निबद्धस्यापि राक्षसाः ।  

छित्त्वा पाशान् समुत्पत्य हन्यामहमिमान् पुनः  ॥  ५।५३।११ ॥   

न मे शक्ताः न मे पर्याप्ता इत्यर्थः । मम निग्रहे न समर्था इति यावत्  ॥ 
५।५३।११ ॥   

  

यदि भर्तृहितार्थाय चरन्तं भर्तृशासनात् ।  

बध्नन्त्येते दुरात्मानो न तु मे निष्कृतिः कृता  ॥  ५।५३।१२ ॥   

यदीति । भर्तृहितार्थाय रामहितार्थाय । चरन्तं प्रवर्तमानम्, मामिति शेषः ।
भर्तृशासनात् रावणशासनात् यदि बध्नन्ति, तावता मे निष्कृतिः प्रतिक्रिया न
कृता । इदं बन्धनमकिञ्चित्करमिति भावः  ॥  ५।५३।१२ ॥   

  

सर्वेषामेव पर्याप्तो राक्षसानामहं युधि ।  

किं तु रामस्य प्रीत्यर्थं विषहिष्ये ऽहमीदृशम्  ॥  ५।५३।१३ ॥   

रामस्य प्रीत्यर्थमिदं विषहिष्ये । रावणादिवधस्य स्वेनैव कर्तव्यत्वेन
रामाभिमतत्वाद्राक्षसानामहमीदृशं बन्धनाकर्षणादिरूपं परिभवं सहिष्य इति
भावः । रामस्य प्रीत्यर्थमित्यत्र च्छन्दोभङ्ग आर्षः  ॥  ५।५३।१३ ॥   

  

लङ्का चारयितव्या वै पुनरेव भवेदिति ।  

रात्रौ न हि सुदृष्टा मे दुर्गकर्मविधानतः  ॥  ५।५३।१४ ॥   

अवश्यमेव द्रष्टव्या मया लङ्का निशाक्षये  ॥  ५।५३।१५ ॥   

लङ्केति । लङ्का रात्रौ दुर्गकर्मविधानतः दुर्गकर्मविधानाद्धेतोः । न हि
सुदृष्टा नैव सुदृष्टा । यद्वा दुर्गकर्मविधानतः
नगरगुप्तिविशेषज्ञानपूर्वकमित्यर्थः । न दृष्टेति हेतोर्मया लङ्का
पुनश्चारयितव्या भवेत् । विचरित्वा द्रष्टव्या भवेदित्यर्थः । अयं च
प्रातःकालः न तूषःकालः । पातःकाले ऽपि तथा व्यवहारोपपत्तेः  ॥ 
५।५३।१४,१५ ॥   

  

कामं बद्धस्य मे भूयः पुच्छस्योद्दीपनेन च ।  

पीडां कुर्वन्तु रक्षांसि न मे ऽस्ति मनसः श्रमः  ॥  ५।५३।१६ ॥   

काममिति । मनसः श्रम इत्यनन्तरमितिकरणं बोध्यम्  ॥  ५।५३।१६ ॥   

  

ततस्ते संवृताकारं सत्त्ववन्तं महाकपिम् ।  

परिगृह्य ययुर्हृष्टा राक्षसाः कपिकुञ्जरम्  ॥  ५।५३।१७ ॥   

संवृताकारं गूढस्वभावम् । महाकपिमिति बुद्ध्या महत्त्वम् । कपिकुञ्जरमिति
सजातीयश्रैष्ठ्यम्  ॥  ५।५३।१७ ॥   

  

शङ्खभेरीनिनादैस्तं घोयषयन्तः स्वकर्मभिः ।  

राक्षसाः क्रूरकर्माणश्चारयन्ति स्म तां पुरीम्  ॥  ५।५३।१८ ॥   

स्वकर्मभिः आस्फोटनसिंहनादैरित्यर्थः । तां पुरीं घोषयन्तः । अत्यन्तसंयोगे
द्वितीया । चारयन्ति स्म, तमिति शेषः  ॥  ५।५३।१८ ॥   

  

अन्वीयमानो रक्षोभिर्ययौ सुखमरिन्दमः ।  

हनुमांश्चारयामास राक्षसानां महापुरीम्  ॥  ५।५३।१९ ॥   

चारयामास शोधयामास  ॥  ५।५३।१९ ॥   

  

अथापश्यद्विमानानि विचित्राणि महाकपिः ।  

संवृतान् भूमिभागांश्च सुविभक्तांश्च चत्वरान्  ॥  ५।५३।२० ॥   

चत्वरान् गृहबहिरङ्गणानि  ॥  ५।५३।२० ॥   

  

वीथीश्च गृहसंबाधाः कपिः श्रृङ्गाटकानि च ।  

तथा रथ्योपरथ्याश्च तथैव गृहकान्तरान् ।  

गृहांश्च मेघसङ्काशान् ददर्श पवनात्मजः  ॥  ५।५३।२१ ॥   

श्रृङ्गाटकानि चतुष्पथानि । रथ्याः महावीथीः । उपरथ्याः अवान्तरवीथीः ।
गृहकान्तरान् गृहकाणि क्षुद्रगृहाणि, अन्तराणि प्रच्छन्नद्वाराणि
अन्तर्द्वाराणीत्यर्थः । "तोरणो ऽस्त्री बहिर्द्वारं
प्रच्छन्नद्वारमन्तरम्" इति वैजयन्ती । अक्लीबत्वमार्षम्  ॥  ५।५३।२१ ॥   

  

चत्वरेषु चतुष्केषु राजमार्गे तथैव च ।  

घोषयन्ति कपिं सर्वे चारीक इति राक्षसाः  ॥  ५।५३।२२ ॥   

स्त्रीबालवृद्धा निर्जग्मुस्तत्र तत्र कुतूहलात् ।  

तं प्रदीपितलाङ्गूलं हनुमन्तं दिदृक्षवः  ॥  ५।५३।२३ ॥   

चत्वरेष्विति । चत्वरेषु चतसृणां रथ्यानां संभेदेषु । चतुष्केषु
चतुस्तम्भमण्डपेषु । चार एव चारीकः । स्वार्थे कप्रत्ययः । आर्षो दीर्घः  ॥ 
५।५३।२२,२३ ॥   

  

दीप्यमाने ततस्तस्य लांगूलाग्रे हनूमतः ।  

राक्षस्यस्ता विरूपाक्ष्यः शंसुर्देव्यास्तदप्रियम्  ॥  ५।५३।२४ ॥   

शंसुः शशंसुः । आर्षो द्विर्वचनाभावः  ॥  ५।५३।२४ ॥   

  

यस्त्वया कृतसंवादः सीते ताम्रमुखः कपिः ।  

लाङ्गूलेन प्रदीप्तेन स एष परिणीयते  ॥  ५।५३।२५ ॥   

परिणीयते परितो नीयते  ॥  ५।५३।२५ ॥   

  

श्रत्वा तद्वचनं क्रूरमात्मापहरणोपमम् ।  

वैदेही शोकसन्तप्ता हुताशनमुपागमत्  ॥  ५।५३।२६ ॥   

उपागमत् उपासितवती  ॥  ५।५३।२६ ॥   

  

मङ्गलाभिमुखी तस्य सा तदा ऽ ऽसीन्महाकपेः ।  

उपतस्थे विशालाक्षी प्रयता हव्यवाहनम्  ॥  ५।५३।२७ ॥   

तस्य हनुमतः । मङ्गलाभिमुखी अदाहपरा । प्रयता शुद्धिमती । "पवित्रः प्रयतः
पूतः" इत्यमरः  ॥  ५।५३।२७ ॥   

  

यद्यस्ति पतिशुश्रूषा यद्यस्ति चरितं तपः ।  

यदि चास्त्येकपत्नीत्वं शीतो भव हनूमतः  ॥  ५।५३।२८ ॥   

यद्यस्तीति । पतिशुश्रूषादिपदं तत्फलपरम् । शीतो भव, तेनेति शेषः ।
एकपत्नीत्वं पातिव्रत्यम्  ॥  ५।५३।२८ ॥   

  

यदि किंचिदनुक्रोशस्तस्य मय्यस्ति धीमतः ।  

यदि वा भाग्यशेषो मे शीतो भव हनूमतः  ॥  ५।५३।२९ ॥   

किंचिदनुक्रोश इति समस्तं पदम् । तस्य रामस्य । भाग्यशेषः इदानीं
निरन्तरदुःखानुभवात् भाग्यप्रसक्तिरेव नास्तीति मन्यमानाया इदं वचनम्  ॥ 
५।५३।२९ ॥   

  

यदि मां वृत्तसम्पन्नां तत्समागमलालसाम् ।  

स विजानाति धर्मात्मा शीतो भव हनूमतः  ॥  ५।५३।३० ॥   

मम पातिव्रत्यं यदि हनुमान् जानाति तदा शीतो भवेत्याह यदि मामिति  ॥ 
५।५३।३० ॥   

  

यदि मां तारयेदार्यः सुग्रीवः सत्यसङ्गरः ।  

अस्माद्दुःखाम्बुसंरोधाच्छीतो भव हनूमतः  ॥  ५।५३।३१ ॥   

यदि मां तारयेदिति । मत्तारणे इदमेव ज्ञापकमिति भावः  ॥  ५।५३।३१ ॥   

  

ततस्तीक्ष्णार्चिरव्यग्रः प्रदक्षिणशिखो ऽनलः ।  

जज्वाल मृगशावाक्ष्याः शंसन्निव शिवं कपेः  ॥  ५।५३।३२ ॥   

तत इति । ततः सीतोपगमात् । कपेरनलः कपिवालाग्निः मृगशावाक्ष्याः सीतायाः
शुभं शंसन्निव प्रदक्षिणशिखो जज्वालेत्यन्वयः  ॥  ५।५३।३२ ॥   

  

हनुमज्जनकश्चापि पुच्छानलयुतो ऽनिलः ।  

ववौ स्वास्थ्यकरो देव्याः प्रालेयानिलशीतलः  ॥  ५।५३।३३ ॥   

दह्यमाने च लाङ्गूले चिन्तयामास वानरः  ॥  ५।५३।३४ ॥   

हनुमदिति । अनिलश्च पुच्छानलयुतो ऽपि । प्रालेयानिलशीतलः
हिममारुतवच्छीतलस्सन् । देव्याः सीतायाः स्वास्थ्यकरः सुखकरः ववौ ।
अस्मात्परं दह्यमाने च लाङ्गूल इति श्लोकः । अनयोः श्लोकयोर्मध्ये केचन
श्लोकाः कतिपयकोशेषु दृश्यन्ते । बहुकोशेषु अदर्शनादर्थाधिक्याभावाच्च ते
अनादरणीयाः  ॥  ५।५३।३३,३४ ॥   

  

प्रदीप्तो ऽग्निरयं कस्मान्न मां दहति सर्वतः ।  

दृश्यते च महाज्वालः करोति न च मे रुजम् ।  

शिशिरस्येव सम्पातो लाङ्गूलाग्रे प्रतिष्ठितः  ॥  ५।५३।३५ ॥   

प्रदीप्त इति । रुजं पीडाम् । शिशिरस्येव सम्पातः शिशिरस्य चन्दनोशीरादेः
सम्पातः सङ्घट्ट इव स्थितः । अत्यन्तशीतल इत्यर्थः । एतेन हेतुविशेषं न
पश्यामीत्युक्तम्  ॥  ५।५३।३५ ॥   

  

अथवा तदिदं व्यक्तं यद् दृष्टं प्लवता मया ।  

रामप्रभावादाश्चर्यं पर्वतः सरितां पतौ  ॥  ५।५३।३६ ॥   

हेतुविशेषान्निश्चिनोति अथवेत्यादिना । प्लवता मया सरितां पतौ । आर्षं
घिसंज्ञाकार्यम् । समुद्रमध्ये पर्वतः पर्वतरूपं यदाश्चर्यम् अद्भुतरूपं
वस्तु दृष्टं तद्वदिदमग्नेः शैत्यं रामप्रभावात् सञ्जातं व्यक्तं निश्चितम्
 ॥  ५।५३।३६ ॥   

  

यदि तावत् समुद्रस्य मैनाकस्य च धीमतः ।  

रामार्थं सम्भ्रमस्तादृक् किमग्निर्न करिष्यति  ॥  ५।५३।३७ ॥   

एतदेवोपपादयति यदीति । सम्भ्रमः त्वरा । किमग्निर्न करिष्यति, सम्भ्रममिति
शेषः । रामार्थं मैनाकस्य सम्भ्रमो यदि स्यादग्नेस्तादृशस्सम्भ्रमः कुतो न
भविष्यतीत्यर्थः  ॥  ५।५३।३७ ॥   

  

सीतायाश्चानृशंस्येन तेजसा राघवस्य च ।  

पितुश्च मम सख्येन न मां दहति पावकः  ॥  ५।५३।३८ ॥   

आनृशंस्येन दयया  ॥  ५।५३।३८ ॥   

  

भूयः स चिन्तयामास मुहूर्तं कपिकुञ्जरः  ॥  ५।५३।३९ ॥   

स चिन्तयामास, अनन्तरकर्तव्यमिति शेषः  ॥  ५।५३।३९ ॥   

  

उत्पपाताथ वेगेन ननाद च महाकपिः ।  

पुरद्वारं ततः श्रीमान् शैलशृङ्गमिवोन्नतम्  ॥   

विभक्तरक्षस्सम्बाधमाससादानिलात्मजः  ॥  ५।५३।४० ॥   

चिन्तितमेवाह उत्पपातेति । पुरद्वारमिति । विभक्तरक्षस्सम्बाधं
निवृत्तरक्षस्सञ्चारम्  ॥  ५।५३।४० ॥   

  

स भूत्वा शैलसङ्काशः क्षणेन पुनरात्मवान् ।  

ह्रस्वतां परमां प्राप्तो बन्धनान्यवशातयत्  ॥  ५।५३।४१ ॥   

विमुक्तश्चाभवच्छ्रीमान् पुनः पर्वतसन्निभः ।  

वीक्षमाणश्च ददृशे परिघं तोरणाश्रितम्  ॥  ५।५३।४२ ॥   

स तं गृह्य महाबाहुः कालायसपरिष्कृतम् ।  

रक्षिणस्तान् पुनः सर्वान् सूदयामास मारुतिः  ॥  ५।५३।४३ ॥   

स इति । अवशातयत् अवाशातयत्, अच्यावयदित्यर्थः  ॥  ५।५३।४१४३ ॥   

  

स तान्निहत्वा रणचण्डविक्रमः समीक्षमाणः पुनरेव लङ्काम् ।  

प्रदीप्तलाङ्गूलकृतार्चिमाली प्रकाशतादित्य इवार्चिमाली  ॥  ५।५३।४४ ॥   

इत्यार्षे श्रीरामायणे वाल्मीकीये आदिकाव्ये श्रीमत्सुन्दरकाण्डे
त्रिपञ्चाशः सर्गः  ॥  ५।५३ ॥   

निहत्वा निहत्य । ल्यबभाव आर्ष । लाङ्गूलकृतार्चिमाली लाङ्गूले
कृतज्वालामालः । अर्चिमाली तेजःपुञ्जवानादित्य इव प्रकाशत प्राकाशत ।
आनित्यत्वादडभावः । अर्चीतीकारान्तत्वमार्षम्  ॥  ५।५३।४४ ॥   

इति श्रीगोविन्दराजविरचिते श्रीरामायणभूषणे श्रृङ्गारतिलकाख्याने
सुन्दरकाण्डव्याख्याने त्रिपञ्चाशः सर्गः  ॥  ५।५३ ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/5_sundarakANDam/07-lankA-dahanam/053_rAvaNAdeshena_rAxasakRtahanumatpuchChAgnisparshaH.md">
<details><summary><h3>शिरोमणी ...{Loading}...</h3></summary>



विभीषणवचनस्वीकारानन्तरकालिकं रावणवृत्तान्तमाह तस्येत्यादिभिः । महात्मनो
विभीषणस्य वचनं श्रुत्वा देशकालहितमुत्तरं वाक्यमब्रवीत्  ॥  ५।५३।१  ॥   

  

तद्वचनाकारमाह सम्यगित्यादिभिः । दूतवध्या विगर्हितेति भवता सम्यगुक्तमतः
वधादन्यः अस्य निग्रहः दण्डः क्रियताम्  ॥  ५।५३।२  ॥   

  

ननु को दण्डः इत्यत आह कपीनामिति । लाङ्गूलं कपीनां भूषणम् अत एव इष्टं
भवति अतः अस्य तत् लाङ्गूलं दीप्यतां दग्धेन लाङ्गूलेन विष्टः सन् गच्छतु
 ॥  ५।५३।३  ॥   

  

तत इति । ततः पुच्छदाहानन्तरम् अङ्गवैरूप्येण कर्शितं दुःखितममुं वानरं
ससुहृज्जनाः सुमित्रादयः पश्यन्तु तत्र मित्राणि तुल्यसुखदुःखवन्तः,
ज्ञातयो भ्रात्रादयः, बान्धवाः संबन्धिनः, सुहृज्जनाः स्नेहवन्तः  ॥  ५।५३।४
 ॥   

  

आज्ञापयदिति । प्रदीप्तेन लाङ्गूलेनोपलक्षितो ऽयं सचत्वरं सर्वं पुरं
रक्षोभिः परिणीयतामिति राक्षसेन्द्र आज्ञापयत् । एतेनैतादृशदर्शनेन
हतबान्धवानां राक्षसीनां दुःखशान्तिर्भविष्यतीति सूचितम्  ॥  ५।५३।५  ॥   

  

तस्येति । तस्य रावणस्य वचनं श्रुत्वा कोपकर्कशाः अतिकोपवन्तो राक्षसाः
तस्य हनूमतो लाङगूलं कार्पासिकैः कार्पासोपादानकैः पटैः वेष्टन्ते
अवेष्टन्त  ॥  ५।५३।६  ॥   

  

संवेष्ट्यमान इति । शुष्कमिन्धनमासाद्य वनेषु हुताशन इव व्यवर्धत  ॥ 
५।५३।७ ॥   

  

तैलेनेति । ते रावणाज्ञप्ताः राक्षसाः तैलेन परिषिच्य तत्र लाङ्गूले
अग्निमुपपादयन् प्रापयन् प्राज्वालयन्नित्यर्थः । अर्ध पृथक्  ॥  ५।५३।८
 ॥   

  

लाङ्गूलेनेति । भूयः सङ्गतैः राक्षसैः प्रदीपितेन लाङ्गूलेन
रोषामर्षपरीतात्मा हनूमान् राक्षसान् अताडयत् । सार्धश्लोके एकान्वयी  ॥ 
५।५३।९  ॥   

  

सहेति । निशाचराः प्रीतिं जग्मुः निबद्धो वीरस्तु तत्कालसदृशीं
पुच्छदहनसमयोचितां मतिं कृतवान्  ॥  ५।५३।१०  ॥   

  

तन्मत्याकारमाह काममिति । निबद्धस्यापि मे समीपे राक्षसाः समर्था न अतः
पाशान् राक्षसकृतबन्धनानि छित्त्वा इमान् राक्षसान् पुनर्हन्याम्  ॥ 
५।५३।११  ॥   

  

यदीति । भर्तृहितार्थाय चरन्तं मां भर्तृशासनात् रावणाज्ञातः यदीमे मां
निबघ्नन्ते तदा ऽपि मे निष्कृतिः मत्कृतकर्मप्रतिक्रिया न कृता  ॥  ५।५३।१२
 ॥   

  

सर्वेषामिति । यद्यपि राक्षसानां युधि अहं पर्याप्तः परिपूर्णः निहन्तुं
समर्थ इत्यर्थः, तथा ऽपि रामस्य प्रीत्यर्थं किंतु किंचित् ईदृशं कर्म
विषहिष्ये  ॥  ५।५३।१३  ॥   

  

ननु सहनेन कथं रामप्रीतिरित्यत आह लङ्केति । मम लङ्का पुनश्चारयितव्या
भवेत् इति यतः रात्रौ दुर्गकर्मविधानतः दुर्गमक्रियया विधानात् हेतोर्न
सुदृष्टा  ॥  ५।५३।१४  ॥   

  

अवश्यमिति । निशाक्षये लङ्का ऽवश्यं मया द्रष्टव्या अतः कामं मां बध्नन्तु
पुच्छस्योद्दीपनेन पीडां कुर्वन्तु च । तत्र हेतुः मे मनसः श्रमः खेदो
नास्ति । सार्धश्लोक एकान्वयी  ॥  ५।५३।१५  ॥   

  

तत इति । संवृतः आच्छादितः आकारो येन तं महाकपिं राक्षसाः परिगृह्य ययुः  ॥ 
५।५३।१६  ॥   

  

शङ्खेति । शङ्खभेरीनिनादैर्घोषयन्तो राक्षसाः कपिकुञ्जरं तां पुरीं
चारयन्ति स्म  ॥  ५।५३।१७  ॥   

  

अन्वीयमान इति । रक्षोभिरन्वीयमानो हनूमान् सुखं ययौ महापुरीं लङ्कां
चारयामास चचार च  ॥  ५।५३।१८  ॥   

  

अथेति । महांश्चासावकपिः कप्यन्तररहितः कपिर्हनुमान् विचित्राणि विमानादीनि
अपश्यच्च । तत्र चत्वराः द्वारसमीपबहिर्बद्धाः संबाधाः निबिडा शृङ्गाटकानि
चतुष्पथाः, उपरथ्याः स्वल्पवीथ्यः, गृहान्तराः गृहद्वयमध्यदेशाः ।
श्लोकद्वयमेकान्वयि  ॥  ५।५३।१९,२०  ॥   

  

चत्वरेष्विति । चत्वरेषु अङ्गणेषु चतुष्केषु चतुष्पथेषु चचार । रामदूतो
ऽयमिति कपिं राक्षसाः घोपयन्ति अघोषयन्त  ॥  ५।५३।२१  ॥   

  

दीप्यमान इति । लाङ्गूले दीप्यमाने सति अप्रियं तद्दीपनं देव्याः सीतायाः
समीपे शंसुः शशंसुः  ॥  ५।५३।२२  ॥   

  

तच्छासनाकारमाह य इति । यः त्वया कृतः संवादो येन सः कपिः प्रदीप्तेन
प्रज्वलितेन लाङ्गूलेनोपलक्षितः सन् परिणीयते  ॥  ५।५३।२३  ॥   

  

श्रुत्वेति । आत्मापहरणोपमं दुःखप्रापकत्वेन स्वापहरणसदृशं तद्वचनं
श्रुत्वा शोकसंतप्ता वैदेही हुताशनं वह्निमुपागमत् मनसा प्राप्नोत्  ॥ 
५।५३।२४  ॥   

  

मङ्गलेति । सा सीता महाकपेर्हनुमतः मङ्गलाभिमुखी मङ्गलप्रापिका आसीत् । अत
एव प्रयता प्रयतचित्ता सती हव्यवाहनं वह्निमुपतस्थे  ॥  ५।५३।२५  ॥   

  

तत्प्रकारमाह यदीति । यदि पतशुश्रूषाद्यस्ति मयीति शेषः, तदा हनूमतः शरीर
इति शेषः, शीतो भव  ॥  ५।५३।२६  ॥   

  

तत इति । ततः सीताप्रार्थनान्तरं तीक्ष्णमर्चिर्यस्य सो ऽनलः कपेः शुभं
शंसन्निव मृगशावाक्ष्याः सीताया अग्रे जज्वाल  ॥  ५।५३।२७  ॥   

  

हनुमदिति । हनुमज्जनकः हनुमत उत्पादकः पुच्छानलयुतः प्रालेयानिलः
हिमसंबन्धिवायुसदृशशीतलः अनिलः देव्याः सीतायाः स्वास्थ्यकरः सन् ववौ  ॥ 
५।५३।२८  ॥   

  

दह्यमान इति । लाङ्गूले दह्यमाने दहिनो वह्नेः अमानः दाहगर्वाभावः यस्मिन्
अदह्यमाने सतीत्यर्थः, किंच लाङ्गूले लाङ्गूलसंबन्धिपटे दह्यमाने सति
वानरश्चिन्तयामास । अर्धं पृथक्  ॥  ५।५३।२९  ॥   

  

चिन्ताकारमाह प्रदीप्त इति । सर्वतः प्रदीप्तोयमग्निः मां कस्मान्न दहति ।
अर्धं पृथक् । दृश्यते इति । लाङ्गूलाग्रे प्रतिष्ठितः महाज्वालो ऽग्निर्यो
दृश्यते स शिशिरस्य हिमस्य संपातः पिण्ड इव मे रुजं पीडां कस्मान्न करोति ।
चकारः कस्मादित्यर्थे  ॥  ५।५३।३०  ॥   

  

तत्संभावनामाह अथवेति । यत् यस्मात् रामप्रभावात् सरितां पतौ सरितां पतौ
समुद्रे पर्वतः पर्वतरूपमाश्चर्यं प्लवता मया दृष्टं तत्तस्मादेव इदं
वह्निशैत्यं व्यक्तं प्रकटीभूतम्  ॥  ५।५३।३१  ॥   

  

तदेव द्रढयन्नाह यदीति । रामार्थं समुद्रस्य मैनाकस्य च यदि संभ्रमः
मत्कर्मकादरः तर्हि अग्निः किं न करिष्यति संभ्रममिति शेषः ।
करिष्यत्येवेत्यर्थः  ॥  ५।५३।३२  ॥   

  

सीताया इति । सीतायाः आनृशंस्येन स्वाभाविकातिशयकृपया पावको मां न दहति  ॥ 
५।५३।३३  ॥   

  

भूय इति । मुहूर्तं भूयः संचिन्तयामास । अर्धं पृथक् । चिन्ताकारमाह कथमिति
। अस्मद्विधस्य रामकृपापात्रस्येत्यर्थः, राक्षसाधमैर्बन्धनं कथं न
संभवतीत्यर्थः, अतः मह्यं मम पराक्रमे सति अस्य बन्धनस्य प्रतिक्रिया
मत्सदृशाचरणं युक्ता स्यात्  ॥  ५।५३।३४  ॥   

  

तत इति । ततश्चिन्तानन्तरं महाकपिः पाशान् बन्धनानि छित्त्वा अथ
समङ्गलमुत्पपात ननाद च । क्रियाभेदान्न पौनरुक्त्यम्  ॥  ५।५३।३५  ॥   

  

पुरेति । ततो ऽनन्तरं विभक्ता निवृत्ता रक्षः संबाधा राक्षससंमर्दो यस्मिन्
तत् पुरद्वारम् आससाद  ॥  ५।५३।३६  ॥   

  

सिंहावलोकनन्यायेन बन्धनच्छेदप्रकारं वर्णयन्नाह स इति । शैलसंकाशो भूत्वा
विद्यमानो यो हनूमान् सः ह्रस्वतां प्राप्तः सन् बन्धनानि अवशातयत्
न्यवर्तयत्  ॥  ५।५३।३७  ॥   

  

विमुक्त इति । इति विमुक्तः बन्धनान्निर्गतो हनूमान् पुनः पर्वतसंनिभो
ऽभवत् । वीक्ष्यमाणः सन् परिघं ददृशे च  ॥  ५।५३।३८  ॥   

  

स इति । स हनूमान् कालायसपरिष्कृतं कालायसोपादानकं तं परिघं गृह्य गृहीत्वा
रक्षिणो द्वारपालकान् सूदयामास जघान  ॥  ५।५३।३९  ॥   

  

स इति । स हनूमान् तान् राक्षसान् निहत्वा निहत्य प्रदीप्तलाङ्गूलेन कृता
या अर्चिमाला अर्चिषां समूहः तद्वान् स हनूमान् अर्चिमाली आदित्य इव
प्रकाशत प्राकाशत अत एव निर्देशादर्चिशब्दो ऽपि कल्प्यते  ॥  ५।५३।४०  ॥   

  

इति श्रीमद्वाल्मीकीयरामायणव्याख्याने रामायणशिरोमणौ सुन्दरकाण्डे
त्रिपञ्चाशत्तमः सर्गः  ॥  ५।५३  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/5_sundarakANDam/07-lankA-dahanam/053_rAvaNAdeshena_rAxasakRtahanumatpuchChAgnisparshaH.md">
<details><summary><h3>तिलकम् ...{Loading}...</h3></summary>



तस्य विभीषणस्य  ॥  ५।५३।१  ॥   

  

दूतवध्या दूतवधः । आर्षमिदं साधु  ॥  ५।५३।२  ॥   

  

दग्धेन दाहकृतेनोपलक्षितो गच्छतु । स्वस्वामिसमीपमिति शेषः  ॥  ५।५३।३  ॥   

  

ततः स्वीयसमीपगमनानन्तरम् । सुमित्राणि समसुखदुःखा, ज्ञातयो भ्रात्रादयः,
बान्दवाः संबन्धिनः, सुहृज्जनाः स्निग्धजनाः, तत्सहिता बान्धवा इत्यर्थः  ॥ 
५।५३।४ ॥   

  

अथ रावणः स्वपुरदुर्गमहाबलमहैश्वर्याणि परेभ्यः प्रकाशयितुं
सर्वपुरपरावर्तनं दीप्तपुच्छस्याज्ञापयदित्याह-- आज्ञापयदिति ।
परिणीयतामित्याज्ञापयदिति योजना  ॥  ५।५३।५  ॥   

  

वेष्टन्ते अवेष्टयन्तेत्यर्थः  ॥  ५।५३।६  ॥   

  

शुष्कमिति । आरण्यका यथा शुष्कमिन्धनमासाद्य हुताशनमुत्पादयन्ति तथा
जीर्णपटवेष्टितलाङ्गूलं तैलेन परिषिच्य तत्र ते
ऽग्निमुपपादयन्नुदपादयन्नित्यर्थ इति कतकः । "हुताशनः" इति पाठे वृद्धौ
दृष्टन्तो ऽयम् । उपपादयन्नित्यस्य समयोजयन्नित्यर्थः इत्यन्ये ।
तान्बद्ध्वा नेतृ़न्  ॥  ५।५३।७,८  ॥   

  

सङ्गतैर्मिलितै राक्षसैः । स भूयो निबद्ध इति शेषः  ॥  ५।५३।९  ॥   

  

अथ बन्धसंहारशक्तावपि स नोचित इत्यचिन्तयदित्याह-- कृतवानिति  ॥  ५।५३।१०
 ॥   

  

तां मतिमभिनयति-- काममिति । निबद्धस्यापि निबद्धवदवस्थितस्यापि मे न शक्ताः
। सर्वथा बन्धनादाविति शेषः । तदेव समर्थयति-- छित्त्वेति  ॥  ५।५३।११  ॥   

  

तर्हि कुतो न हन्यन्ते तत्राह-- यदीति । भर्तू रामस्य हितार्थाय
हितनिमित्तं चरन्तं मां भर्तू रावणस्य शासनाद्यदि ते मां निबध्नन्ते
निबध्नन्तु केवलम्, न तु मे निष्कृतिः कृता, मया कृतस्य प्रतिक्रिया तु न
कृता  ॥  ५।५३।१२  ॥   

  

यदि तां वधरूपां चिकीर्षेयुस्तदा सर्वान्हनिष्याम्येवेत्याह-- सर्वेषामिति
। यदि पर्याप्तस्तर्हि क्रियतां शत्रुवधस्तत्राह-- रामस्येति । प्रीत्यर्थं
सर्वराक्षसवधजप्रीत्यविघ्नार्थमीदृशबन्धनादिकम्  ॥  ५।५३।१३  ॥   

  

फलान्तरार्थमपि सोढव्यमेवेत्याह-- लङ्केति । एतै रावणाज्ञया पुनरेव सकला
लङ्का चारयितव्या चारणेन दर्शयितव्या, अतो विषहिष्ये । ननु दृष्टायाः किं
पुनर्दर्शनेन तत्राह-- रात्राविति । दुर्गकर्मविधानतो दुर्गस्य
दुर्गमत्वस्वरूपकर्मविधानाद्धेतोः दुर्गांशे इति शेषः  ॥  ५।५३।१४  ॥   

  

निशाक्षये इत्यनेन सीतासंभाषणार्थं कतिपयदिनवासो गम्यते । तथा हि--
फाल्गुने रावणेन सीतापहारः आश्विनशुक्लसमाप्तौ हनूमत्प्रेरणया
पक्षावधिदानेन वानरान्प्रति दूतप्रेषणम् ततः
कार्तिकशुक्लप्रतिपद्यन्वेषणार्थं वानरप्रस्थानम् मार्गशुक्लदशम्यां
संपातिदर्शनम् तदा सुग्रीवदत्तमासावधेर्गतत्वस्य वानरैरुक्तिः अग्र
एकादश्यां हनूमतो लङ्कागमनम् तद्रात्रिशेषे सीतादर्शनम् ततो द्वादश्यां
दिने स्थित्वा रात्रौ सीतायाः सम्यग्दर्शनम् तद्रात्रिशेषे तत्र रावणागमनम्
तत्र रावणेन "मासान्द्वादश भामिनि" इति स्वदत्तावधौ मासद्वयावशेषवचने
कतिपयदिनाधिक्यं तु मासत्वानवच्छिन्नत्वेनाल्पान्तरत्वान्न विवक्षितम् ।
ततस्त्रयोदश्यां प्रातः सीतया सह कथालापः तद्दिन एवाशोकवनिकाभङ्गादि
चतुर्दश्यामक्षान्तवधो लङ्कादाहश्च, पूर्णिमायां वा । पूर्वं
वासन्तिकवृक्षाणां पुष्पितत्वोक्तिस्तु तद्वर्षे क्षयमासेनोपपादिता
उत्पातेन च लक्ष्मणस्य सुग्रीवनिकटे प्रेषणसमये रामेण
मासचतुष्टयरूपकृतावधेरपगमोक्तिस्तु प्रागुपपादितरहस्येति दिक् ।
पुच्छस्योद्दीपनेन चेत्यस्योत्तरश्लोकेनान्वयः  ॥  ५।५३।१५  ॥   

  

मनसः श्रमो मनःखेदो न मे ऽस्तीति चिन्तयामासेत्यन्वयः । तत एवम् । तस्य
चिन्तानन्तरमित्यर्थः  ॥  ५।५३।१६  ॥   

  

स्वकर्मभी राजद्रोहिणो दुष्टस्यैवं दण्ड इत्येवमादिभिर्घोषयन्तः
पूर्ववृत्तान्तस्य सर्वान्प्रति प्रकटं प्रतिपादनं घोषणम्  ॥  ५।५३।१७,१८
 ॥   

  

चारयामास स्वार्थे णिच् । चरणेन ददर्शेत्यर्थः  ॥  ५।५३।१९  ॥   

  

चत्वरान्द्वारसमीपं बहिर्बद्धान् । गृहैः संबाधा निबिडाः । शृङ्गाटकानि
चतुष्पथान्  ॥  ५।५३।२०  ॥   

  

उपरथ्याः स्वल्पवीथ्यः गृहान्तरान्गृहद्वयमध्यभागान् । चतुष्केषु
चतुष्पथेषु  ॥  ५।५३।२१  ॥   

  

"चारीकः" इति पाठे ऽपि चार इत्येवार्थः आर्षं साधुत्वम् चारशब्दात्स्वार्थे
आर्ष ईकः  ॥  ५।५३।२२  ॥   

  

तस्य हनूमतो लाङ्गूलाग्रे दीप्यमाने तदप्रियं देव्याः शंसुः शशंसुः  ॥ 
५।५३।२३ ॥   

  

परिणीयते परितो ऽपनीयते । आत्मापहरणोपमं तादृग्दुःखजनकम्  ॥  ५।५३।२४ ॥   

  

उपागमद्ध्यानेनोपासितवती । यद्वा तत्र समीपे ज्वलमानमग्निमुपासितवती  ॥ 
५।५३।२५  ॥   

  

प्रयता शुद्धिमती  ॥  ५।५३।२६  ॥   

  

एकपत्नीत्वं पातिव्रत्यम् । शीतो भव हुताशनेति शेषः । अस्याः सीताछायात्वे
ऽपि स्वस्मिंस्तदभेदबुद्धिसत्त्वान्नैतदुक्त्यसङ्गतिः । ततः
सीतोपासनानन्तरम्, तीक्ष्णार्चिरप्यनलः प्रदक्षिणशिखो जज्वाल  ॥  ५।५३।२७
 ॥   

  

तथा सीतायाः कपेः शिवं स्वकृतं शंसन्निवाभूत् । किं च हनूमज्जनको ऽनिलो
वायुः पुच्छानलयुतो ऽपि देव्याः संमुखे स्वास्थ्यकरः कपेः स्वास्थ्यसूचकः
सन्प्रालेयानिलशीतलो ववौ  ॥  ५।५३।२८  ॥   

  

सर्वतः प्रदीप्तो ऽग्निरित्यन्वयः  ॥  ५।५३।२९  ॥   

  

लाङ्गूलाग्रे शिशिरस्य हिमस्य संपातः पिण्ड इव प्रतिष्ठित इत्यन्वयः  ॥ 
५।५३।३०  ॥   

  

तत्रोपपत्तिं चिन्तयति-- अथवेति । यद्यस्मात्प्लवता मया सरितां पतौ
रामप्रभावात्समुद्रे पर्वतरूपमाश्चर्यं दृष्टम् । ततो
रामप्रभावादेवेदमपीत्यर्थः  ॥  ५।५३।३१  ॥   

  

ननु समुद्रप्रेरणेन मैनाकोत्थानं प्रयुज्यते, अग्नेस्तु स्वभाववैपरीत्यं
कुतस्तत्राह-- यदीति । तावदिति वाक्यालङ्कारे । रामार्थं रामोपकारार्थं
तादृक्संभ्रमो यद्यादरपूर्वंकं त्वरा यदि, तदा रामेण नित्यमुपासितो ऽग्नी
रामोपकारार्थं कथमपि शैत्यं किं न करिष्यतीत्यर्थः  ॥  ५।५३।३२  ॥   

  

आनृशंस्यमाश्रितजनदया  ॥  ५।५३।३३  ॥   

  

चिन्तयामास अनन्तरकर्तव्यमिति शेषः  ॥  ५।५३।३४  ॥   

  

प्रतिक्रिया लङ्कादहनरूपा । मह्यं मम  ॥  ५।५३।३५  ॥   

  

उत्पपात पुच्छाग्निना बन्धनेन च सहैवेति शेषः  ॥  ५।५३।३६  ॥   

  

विभक्तरक्षःसंबाधं रक्षःसंमर्दरहितम्  ॥  ५।५३।३७  ॥   

  

शैलसङ्काशो महान्भूत्वा ह्रस्वतां प्राप्त इत्यनेन देहसौक्ष्म्यात्स्वयमेव
बन्धगलनमुक्तम्, एवंरीत्या बन्धनान्यवशातयद्दूरीकृतवान् विमुक्त्यनन्तरं
पुनः पर्वताकारो ऽभवत्  ॥  ५।५३।३८,३९  ॥   

  

अर्चिमालीत्यत्र नीरेफतार्षी  ॥  ५।५३।४०  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
सुन्दरकाण्डे त्रिपञ्चाशः सर्गः  ॥  ५।५३  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/5_sundarakANDam/07-lankA-dahanam/053_rAvaNAdeshena_rAxasakRtahanumatpuchChAgnisparshaH.md">
<details><summary><h3>द्राविडपाठः ...{Loading}...</h3></summary>



  
तस्य तद्वचनं श्रुत्वा दशग्रीवो महाबलः।  
देशकालहितं वाक्यं भ्रातुरुत्तरमब्रवीत् ॥ 5.53.1 ॥   
सम्यगुक्तं हि भवता दूतवध्या विगर्हिता।  
अवश्यं तु वधादन्यः क्रियतामस्य निग्रहः ॥ 5.53.2 ॥   
कपीनां किल लाङ्गूलमिष्टं भवति भूषणम्।  
तदस्य दीप्यतां शीघ्रं तेन दग्धेन गच्छतु ॥ 5.53.3 ॥   
ततः पश्यन्त्विमं दीनमङ्गवैरूप्यकर्शितम्।  
समित्रज्ञातयः सर्वे बान्धवाः ससुहृज्जनाः ॥ 5.53.4 ॥   
आज्ञापयद्राक्षसेन्द्रः पुरं सर्वं सचत्वरम्।  
लाङ्गूलेन प्रदीप्तेन रक्षोभिः परिणीयताम् ॥ 5.53.5 ॥   
तस्य तद्वचनं श्रुत्वा राक्षसाः कोपकर्शिताः।  
वेष्टयन्ति स्म लाङ्गूलं जीर्णैः कार्पासकैः पटैः ॥ 5.53.6 ॥   
शुष्कमिन्धनमासाद्य वनेष्विव हुताशनः।  
तैलेन परिषिच्याथ तेऽग्निं तत्राभ्यपातयन् ॥ 5.53.7 ॥   
लाङूलेन प्रदीप्तेन राक्षसांस्तानपातयत्।  
रोषामर्षपरीतात्मा बालसूर्यसमाननः ॥ 5.53.8 ॥   
लाङ्गूलं सम्प्रदीप्तं तु द्रष्टुं तस्य हनूमतः।  
सहस्त्रीबालवृद्धाश्च जग्मुः प्रीता निशाचराः ॥ 5.53.9 ॥   
स भूयः सङ्गतैः क्रूरै राक्षसैर्हरिसत्तमः।  
निबद्धः कृतवान् वीरस्तत्कालसदृशीं मतिम् ॥ 5.53.10 ॥   
कामं खलु न मे शक्ता निबद्धस्यापि राक्षसाः।  
छित्त्वा पाशान् समुत्पत्य हन्यामहमिमान् पुनः ॥ 5.53.11 ॥   
यदि भर्तृहितार्थाय चरन्तं भर्तृशासनात्।  
बध्नन्त्येते दुरात्मानो न तु मे निष्कृतिः कृता ॥ 5.53.12 ॥   
सर्वेषामेव पर्याप्तो राक्षसानामहं युधि।  
किं तु रामस्य प्रीत्यर्थं विषहिष्येऽहमीदृशम् ॥ 5.53.13 ॥   
लङ्का चारयितव्या वै पुनरेव भवेदिति।  
रात्रौ न हि सुदृष्टा मे दुर्गकर्मविधानतः ॥ 5.53.14 ॥   
अवश्यमेव द्रष्टव्या मया लङ्का निशाक्षये ॥ 5.53.15 ॥   
कामं बद्धस्य मे भूयः पुच्छस्योद्दीपनेन च।  
पीडां कुर्वन्तु रक्षांसि न मेऽस्ति मनसः श्रमः ॥ 5.53.16 ॥   
ततस्ते संवृताकारं सत्त्ववन्तं महाकपिम्।  
परिगृह्य ययुर्हृष्टा राक्षसाः कपिकुञ्जरम् ॥ 5.53.17 ॥   
शङ्खभेरीनिनादैस्तं घोयषयन्तः स्वकर्मभिः।  
राक्षसाः क्रूरकर्माणश्चारयन्ति स्म तां पुरीम् ॥ 5.53.18 ॥   
अन्वीयमानो रक्षोभिर्ययौ सुखमरिन्दमः।  
हनुमांश्चारयामास राक्षसानां महापुरीम् ॥ 5.53.19 ॥   
अथापश्यद्विमानानि विचित्राणि महाकपिः।  
संवृतान् भूमिभागांश्च सुविभक्तांश्च चत्वरान् ॥ 5.53.20 ॥   
तथा रथ्योपरथ्याश्च तथैव गृहकान्तरान्।  
गृहांश्च मेघसङ्काशान् ददर्श पवनात्मजः ॥ 5.53.21 ॥   
चत्वरेषु चतुष्केषु राजमार्गे तथैव च।  
घोषयन्ति कपिं सर्वे चारीक इति राक्षसाः ॥ 5.53.22 ॥   
स्त्रीबालवृद्धा निर्जग्मुस्तत्र तत्र कुतूहलात्।  
तं प्रदीपितलाङ्गूलं हनुमन्तं दिदृक्षवः ॥ 5.53.23 ॥   
दीप्यमाने ततस्तस्य लाङ्गूलाग्रे हनूमतः।  
राक्षस्यस्ता विरूपाक्ष्यः शंसुर्देव्यास्तदप्रियम् ॥ 5.53.24 ॥   
यस्त्वया कृतसंवादः सीते ताम्रमुखः कपिः।  
लाङ्गूलेन प्रदीप्तेन स एष परिणीयते ॥ 5.53.25 ॥   
श्रत्वा तद्वचनं क्रूरमात्मापहरणोपमम्।  
वैदेही शोकसन्तप्ता हुताशनमुपागमत् ॥ 5.53.26 ॥   
मङ्गलाभिमुखी तस्य सा तदाऽऽसीन्महाकपेः।  
उपतस्थे विशालाक्षी प्रयता हव्यवाहनम् ॥ 5.53.27 ॥   
यद्यस्ति पतिशुश्रूषा यद्यस्ति चरितं तपः।  
यदि चास्त्येकपत्नीत्वं शीतो भव हनूमतः ॥ 5.53.28 ॥   
यदि किञ्चिदनुक्रोशस्तस्य मय्यस्ति धीमतः।  
यदि वा भाग्यशेषो मे शीतो भव हनूमतः ॥ 5.53.29 ॥   
यदि मां वृत्तसम्पन्नां तत्समागमलालसाम्।  
स विजानाति धर्मात्मा शीतो भव हनूमतः ॥ 5.53.30 ॥   
यदि मां तारयेदार्यः सुग्रीवः सत्यसङ्गरः।  
अस्माद्दुःखाम्बुसंरोधाच्छीतो भव हनूमतः ॥ 5.53.31 ॥   
ततस्तीक्ष्णार्चिरव्यग्रः प्रदक्षिणशिखोऽनलः।  
जज्वाल मृगशावाक्ष्याः शंसन्निव शिवं कपेः ॥ 5.53.32 ॥   
हनुमज्जनकश्चापि पुच्छानलयुतोऽनिलः।  
ववौ स्वास्थ्यकरो देव्याः प्रालेयानिलशीतलः ॥ 5.53.33 ॥   
दह्यमाने च लाङ्गूले चिन्तयामास वानरः ॥ 5.53.34 ॥   
दृश्यते च महाज्वालः करोति न च मे रुजम्।  
शिशिरस्येव सम्पातो लाङ्गूलाग्रे प्रतिष्ठितः ॥ 5.53.35 ॥   
अथवा तदिदं व्यक्तं यद् दृष्टं प्लवता मया।  
रामप्रभावादाश्चर्यं पर्वतः सरितां पतौ ॥ 5.53.36 ॥   
यदि तावत् समुद्रस्य मैनाकस्य च धीमतः।  
रामार्थं सम्भ्रमस्तादृक् किमग्निर्न करिष्यति ॥ 5.53.37 ॥   
सीतायाश्चानृशंस्येन तेजसा राघवस्य च।  
पितुश्च मम सख्येन न मां दहति पावकः ॥ 5.53.38 ॥   
भूयः स चिन्तयामास मुहूर्तं कपिकुञ्जरः ॥ 5.53.39 ॥   
पुरद्वारं ततः श्रीमान् शैलशृङ्गमिवोन्नतम्।  
विभक्तरक्षस्सम्बाधमाससादानिलात्मजः ॥ 5.53.40 ॥   
स भूत्वा शैलसङ्काशः क्षणेन पुनरात्मवान्।  
ह्रस्वतां परमां प्राप्तो बन्धनान्यवशातयत् ॥ 5.53.41 ॥   
विमुक्तश्चाभवच्छ्रीमान् पुनः पर्वतसन्निभः।  
वीक्षमाणश्च ददृशे परिघं तोरणाश्रितम् ॥ 5.53.42 ॥   
स तं गृह्य महाबाहुः कालायसपरिष्कृतम्।  
रक्षिणस्तान् पुनः सर्वान् सूदयामास मारुतिः ॥ 5.53.43 ॥   
स तान्निहत्वा रणचण्डविक्रमः समीक्षमाणः पुनरेव लङ्काम्।  
प्रदीप्तलाङ्गूलकृतार्चिमाली प्रकाशतादित्य इवार्चिमाली ॥ 5.53.44 ॥   

</details>
</div>
