+++
title = "००९ सीतया आयुधन्यासप्रदानम्"
title_english = "009 Seetha concerned about Sri Rama s vow to kill demons"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-009-Sitaya_Aayudhanyasa_Pradhana.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/3_araNyakANDam/02-panchavaTI-praveshaH/009_sItayA_AyudhanyAsapradAnam.md">
<details><summary><h3>IITK ...{Loading}...</h3></summary>

Sita's admonition to Rama on the evil of attachment to weapons, after he
had given up the kingdom.



#### श्लोकः
##### मूलम्
सुतीक्ष्णेनाभ्यनुज्ञातं प्रस्थितं रघुनन्दनम्।  
हृद्यया स्निग्धया वाचा भर्तारमिदमब्रवीत्॥3.9.1॥

##### शब्दार्थः
सुतीक्ष्णेन by Sutikshna, अभ्यनुज्ञातम् permitted, प्रस्थितम् to leave, भर्तारम् husband, रघुनन्दनम् delight of the Raghus, हृद्यया heartily, स्निग्धया affectionately, वाचा with words, इदम् these, अब्रवीत् said.

##### आङ्ग्लानुवादः
While Rama was leaving with the permission of Sutikshna, Sita spoke these warm, affectionate words to her husbandः



#### श्लोकः
##### मूलम्
अयं धर्मस्सुसूक्ष्मेण विधिना प्राप्यते महान्।  
निवृत्तेन तु शक्योऽयं व्यसनात्कामजादिह॥3.9.2॥

##### शब्दार्थः
महान् great, अयं धर्मः this righteous path, सुसूक्ष्मेण in a subtle, विधिना means, प्राप्यते  is obtained, अयम् this, कामजात् born of desire, व्यसनात् by addiction, निवृत्तेन by that which is averted, इह here, शक्यः not possible.

##### आङ्ग्लानुवादः
This great path of dharma you are following now can be attained only through subtle means by one free from addiction born of passion.



#### श्लोकः
##### मूलम्
त्रीण्येव व्यसनान्यत्र कामजानि भवन्त्युत।  
मिथ्यावाक्यं परमकं तस्माद्गुरुतरावुभौ॥3.9.3॥  
परदाराभिगमनं विना वैरं च रौद्रता।

##### शब्दार्थः
अत्र here (in this context), कामजानि born out of lust, व्यसनानि vices, त्रीण्येव three only, उत  
indeed, भवन्ति are there, मिथ्यावाक्यम् speaking untruth, परमकम् greatest of all, परदाराभिगमनम् have sexual relation with others' wives विना वैरम् without enmity, रौद्रता violent acts, उभौ both, तस्मात् therefore, गुरुतरौ are of serious nature.

##### आङ्ग्लानुवादः
There are three kinds of vices born out of lust. First, speaking untruth, second, having sexual relation with others' wives and third, resorting to violence with no enmity. The later two vices are of serious nature.



#### श्लोकः
##### मूलम्
मिथ्यावाक्यं न ते भूतं न भविष्यति राघव॥3.9.4॥  
कुतोऽभिलाषणं स्त्रीणां परेषां धर्मनाशनम्।

##### शब्दार्थः
राघव Rama, मिथ्यावाक्यम्  lie, ते to  you, न भूतम् never practised, न भविष्यति nor in future, धर्मनाशनम् destroying the character, परेषाम् other's, स्त्रीणाम् women, अभिलषणम् such desire, कुतः how can it come to you.

##### आङ्ग्लानुवादः
O Rama you never spoke untruth in the past nor will you speak in future. How can there be any desire in you to destroy the virtue of others' wives ?



#### श्लोकः
##### मूलम्
तव नास्ति मनुष्येन्द्र न चाभूत्ते कदाचन॥3.9.5॥  
मनस्यपि तथा राम न चैतद्विद्यते क्वचित्।

##### शब्दार्थः
मनुष्येन्द्र O Indra among men, तव to you, एतत् now, नास्ति does not exist, ते to you, कदाचन at any time, न अभूत् च did not happen earlier, राम Rama, तथा like that, मनस्यपि even in your mind, क्वचित् indeed at any time, न विद्यते does not exist.

##### आङ्ग्लानुवादः
O Rama, lord among men, you hadn't it (lust for other women) in the past. You havn't it now. Never does it exist even in your mind.



#### श्लोकः
##### मूलम्
स्वदारनिरतस्त्वं च नित्यमेव नृपात्मज॥3.9.6॥  
धर्मिष्ठस्सत्यसन्धश्च पितुर्निर्देशकारकः।

##### शब्दार्थः
नृपात्मज O prince , त्वम् you, नित्यमेव always, स्वदारनिरतः ever attached to your wife, धर्मिष्ठः  
righteous, सत्यसन्धश्च adherent to truth, पितुः father, निर्देशकारकः obedient.

##### आङ्ग्लानुवादः
O prince, you are always faithful to your wife. You are righteous, truthful and obedient to your father's orders.



#### श्लोकः
##### मूलम्
सत्यसन्ध महाभाग श्रीमल्लक्ष्मणपूर्वज॥3.9.7॥  
त्वयि धर्मश्च सत्यं च त्वयि सर्वं प्रतिष्ठितम्।

##### शब्दार्थः
सत्यसन्ध truthful, महाभाग reverend, श्रीमन् powerful one, लक्ष्मणपूर्वज one born before Lakshmana (Rama), त्वयि in you, धर्मश्च righteousness, सत्यं च truth, त्वयि in you, सर्वम् all, प्रतिष्ठितम् are wellestablished.

##### आङ्ग्लानुवादः
O Rama, you are truthful, honourable, powerful. O elder brother of Lakshmana, in you is established truth and righteousness.



#### श्लोकः
##### मूलम्
तच्च सर्वं महाबाहो शक्यं धर्तुं जितेन्द्रियैः॥3.9.8॥  
तव वश्येन्द्रियत्वं च जानामि शुभदर्शन।

##### शब्दार्थः
महाबाहो longarmed, तत् that, सर्वम् all, जितेन्द्रियैः having conquered the senses, धर्तुम् to hold, शक्यम् possible, शुभदर्शन pleasing to look at, तव वश्येन्द्रियत्वम् your ability to control the senses, जानामि I know.

##### आङ्ग्लानुवादः
O longarmed one, to contain all this is only possible for those who have conquered the senses. O handsome one, I know your ability to control the senses.



#### श्लोकः
##### मूलम्
तृतीयं यदिदं रौद्रं परप्राणाभिहिंसनम्॥3.9.9॥  
निर्वैरं क्रियते मोहात्तच्च ते समुपस्थितम्।

##### शब्दार्थः
निर्वैरम् without enmity, यत् as such, इदम् this, रौद्रम् wrath, परप्राणाभिहिंसनम् showing violence on other beings, मोहात् out of delusion, क्रियते is carried out, तत् that, तृतीयम् third, ते you, समुपस्थितम्  befallen.

##### आङ्ग्लानुवादः
(But) you are a victim to the third (vice born of lust) i.e. showing violence without cause for enmity



#### श्लोकः
##### मूलम्
प्रतिज्ञातस्त्वया वीर दण्डकारण्यवासिनाम्॥3.9.10॥  
ऋषीणां रक्षणार्थाय वधस्संयति रक्षसाम्।

##### शब्दार्थः
वीर O valiant one , दण्डकारण्यवासिनाम् those residing in Dandaka forest, ऋषीणाम् of sages, रक्षणार्थाय to protect them, संयति in battle, रक्षसाम् with demons, वधः killing, त्वया by you, प्रतिज्ञातः is promised.

##### आङ्ग्लानुवादः
O valiant one, you have promised to kill the demons in the battle, in order to protect the sages residing in the Dandaka forest.



#### श्लोकः
##### मूलम्
एतन्निमित्तं च वनं दण्डका इति विश्रुतम्॥3.9.11॥  
प्रस्थितस्त्वं सह भ्रात्रा धृतबाणशरासनः।

##### शब्दार्थः
एतन्निमित्तम् for this reason, त्वम् you, धृतबाणशरासनः wielding bow and arrows, भ्रात्रा सह with brother, दण्डकाः Dandaka forest, इति by name, विश्रुतम् wellknown, वनम् forest, प्रस्थितः entered.

##### आङ्ग्लानुवादः
It is only on account of this that you entered the wellknown Dandaka forest with your brother wielding bow and arrows.



#### श्लोकः
##### मूलम्
ततस्त्वां प्रस्थितं दृष्ट्वा मम चिन्ताकुलं मनः॥3.9.12॥  
त्वद्वृत्तं चिन्तयन्त्या वै भवेन्निश्श्रेयसं हितम्।

##### शब्दार्थः
ततः therefore, प्रस्थितम् present, त्वाम् you, दृष्ट्वा seeing, मम to me, मनः mind, चिन्ताकुलम् is worried, त्वद्वृत्तम् your stand, चिन्तयन्त्याः while I reflect, हितम् salutary, निश्रेयसम् final benefit, भवेत् वै it is wished.

##### आङ्ग्लानुवादः
I am, therefore, worried in my mind when I see you here and think of your wellbeing. I wish your ultimate good. [The next two lines appear, more or less, a repetition. So omitted ः Editor]



#### श्लोकः
##### मूलम्
त्वां चैव प्रस्थितं दृष्ट्वा राम चिन्ताकुलं मनः॥3.9.13॥  
सर्वतचशिन्तय्नत्या मे तव निश्श्रेयसं नृप।  
न हि मे रोचते वीर गमनं दण्डकान्प्रति॥3.9.14॥  
कारणं तत्र वक्ष्यामि वदन्त्याश्श्रूयतां मम।

##### शब्दार्थः
वीर O brave Rama, दण्डकान् प्रति to Dandakaranyam, गमनम् going, मे to me, न रोचते not to my liking, तत्र there, कारणम् reason, वक्ष्यामि I shall tell, मम वदन्त्याः my saying so, श्रूयताम् please listen.

##### आङ्ग्लानुवादः
O brave Rama, I do not like your going to Dandaka forest. I shall tell you the reason. Do listen.



#### श्लोकः
##### मूलम्
त्वं हि बाणधनुष्पाणिर्भ्रात्रा सह वनं गतः॥3.9.15॥  
दृष्ट्वा वनचरान्सर्वान्कच्चित्कुर्याश्शरव्ययम्।

##### शब्दार्थः
बाणधनुष्पाणिः holding bow and arrows, त्वम् you, भ्रात्रा सह with your brother, वनम् to the forest, गतः you are gone, सर्वान् all, वनचरान् forestrangers दृष्ट्वा seeing, शरव्ययम् release of arrows, कच्चित् कुर्यात् you may resort to.

##### आङ्ग्लानुवादः
Of course, you will go to the forest with your brother, holding the bow and arrows. Release the arrows when you see the forestrangers.



#### श्लोकः
##### मूलम्
क्षत्रियाणामपि धनुर्हुताशस्येन्धनानि च॥3.9.16॥  
समीपतस्स्थितं तेजो बलमुच्छ्रयते भृशम्।

##### शब्दार्थः
क्षत्रियाणाम् for Kshatriyas, समीपतः nearby, स्थितम् available, धनुः bow, हुताशस्य for a fire, इन्धनानि च is fuel also, भृशम् surely, तेजः lustre, बलम् strength, उच्छ्रयते increases.

##### आङ्ग्लानुवादः
A bow in the hand of a kshatriya is like fuel to fire. It surely swells his strength and his brilliance.



#### श्लोकः
##### मूलम्
पुरा किल महाबाहो तपस्स्वी सत्यवाक्छुचिः॥3.9.17॥  
कस्मिंश्चिदभवत्पुण्ये वने रतमृगद्विजे।

##### शब्दार्थः
महाबाहो mightyarmed, पुरा in the past, पुण्ये in a sacred, रतमृगद्विजे where animals and birds roamed, कस्मिंश्चित्  some, वने in a forest, सत्यवाक् one who speaks the truth, शुचिः pure, तपस्स्वी ascetic, अभवत् किल lived.

##### आङ्ग्लानुवादः
O mightyarmed one, there dwelt in the past an ascetic, noble and truthful in a sacred forest where animals and birds lived merrily together.



#### श्लोकः
##### मूलम्
तस्यैव तपसो विघ्नं कर्तुमिन्द्रश्शचीपतिः॥3.9.18॥  
खङ्गपाणिरथागच्छदाश्रमं भटरूपधृत्।

##### शब्दार्थः
अथ then, शचीपतिः husband of Sachi, इन्द्रः Indra, तस्यैव his only, तपसः penance, विघ्नम् obstruction, कर्तुम् to do, भटरूपधृत् in the guise of an attendant, खङ्गपाणिः sword in hand, आश्रमम् to the hermitage, आगच्छत् came.

##### आङ्ग्लानुवादः
Once Indra, husband of Sachi, came to his hermitage in the guise of an attendant, sword in hand, in order to hinder his penance.



#### श्लोकः
##### मूलम्
तस्मिंस्तदाश्रमपदे निशितः खङ्ग उत्तमः॥3.9.19॥  
स न्यासविधिना दत्तः पुण्ये तपसि तिष्ठतः।

##### शब्दार्थः
तदा then, तस्मिन् in that, आश्रमपदे at the hermitage, पुण्ये holy, तपसि in penance, तिष्ठतः practising, निशितः a sharp, उत्तमः best, सः खङ्गः that sword, न्यासविधिना as a trust, दत्तः was deposited.

##### आङ्ग्लानुवादः
Then while the sage was practising penance at the hermitage, he gave him that excellent sword to be kept in trust.



#### श्लोकः
##### मूलम्
स तच्छस्त्रमनुप्राप्य न्यासरक्षणतत्परः॥3.9.20॥  
वने तु विचरत्येव रक्षन्प्रत्ययमात्मनः।

##### शब्दार्थः
सः तु that sage, तत् that, शस्त्रम् weapon, अनुप्राप्य having received, आत्मनः his own, प्रत्ययम् trust, रक्षन् while keeping, न्यासरक्षणतत्परः always attentive in protecting that deposit, वने in the forest, विचरत्येव  went wandering.

##### आङ्ग्लानुवादः
Having received the weapon as a trust, the sage went wandering in the forest, always attentive in safeguarding the weapon.



#### श्लोकः
##### मूलम्
यत्र गच्छत्युपादातुं मूलानि च फलानि च॥3.9.21॥  
न विना याति तं खङ्गं न्यासरक्षणतत्परः।

##### शब्दार्थः
न्यासरक्षणतत्परः ever alert in protecting the trust, मूलानि च roots, फलानि च and fruits, यत्र wherever, गच्छति he goes, तं खङ्गं विना without that sword, न याति does not go,

##### आङ्ग्लानुवादः
Vigilant about protecting the sword deposited with him, the sage never moved without it even when he went gathering roots and fruits.



#### श्लोकः
##### मूलम्
नित्यं शस्त्रं परिवहन्क्रमेण स तपोधनः॥3.9.22॥  
चकार रौद्रीं स्वां बुद्धिं त्यक्त्वा तपसि निश्चयम्।

##### शब्दार्थः
नित्यम् always, शस्त्रम् weapon, परिवहन् while carrying, सः तपोधनः that sage, तपसि in penance, निश्चयम् his resolve, त्यक्त्वा after giving up, क्रमेण gradually, स्वाम् his, बुद्धिं intellect, रौद्रीम् fierce, चकार developed.

##### आङ्ग्लानुवादः
While the sage moved about holding the weapon, he gave up the practice of penance gradually and developed a violent mindset.



#### श्लोकः
##### मूलम्
ततस्सरौद्रेऽभिरतः प्रमत्तोऽधर्मकर्शितः॥3.9.23॥  
तस्य शस्त्रस्य संवासाज्जगाम नरकं मुनिः।

##### शब्दार्थः
ततः then, तस्य of that, शस्त्रस्य संवासात् in association with the weapon, रौद्रे in a violent mood, अभिरतः always involved, सः that, मुनिः sage, प्रमत्तः in excitement अधर्मकर्शितः dragged in unrighteous ways, नरकम् to hell, जगाम went.

##### आङ्ग्लानुवादः
By association with the sword, he developed a violent attitude. And in that habitual state of excitement he was dragged into unrighteous ways which (ultimately) took him to hell.



#### श्लोकः
##### मूलम्
एवमेतत्पुरा वृत्तं शस्त्रसंयोगकारणम्॥3.9.24॥  
अग्निसंयोगवद्धेतुश्शस्त्रसंयोग उच्यते।  
स्नेहाच्च बहुमानाच्च स्मारये त्वां न शिक्षये॥3.9.25॥

##### शब्दार्थः
पुरा in the past, एतत् that, शस्त्रसंयोगकारणम् owing to contact with the weapon, वृत्तम् this happened, शस्त्र संयोगः association with the weapon, अग्निसम्योगवत् like contact with fire हेतुः becomes a cause, उच्यते it is said, स्नेहाच्च out of love, बहुमानाच्च out of great respect, त्वाम् to you, स्मारये I am reminding, न शिक्षये I am not instructing you.

##### आङ्ग्लानुवादः
Contact with the weapon has led to this in the past. Like contact with fire, it leads man to destruction. I say this out of my love and reverence for you as a reminder and not as an instruction.



#### श्लोकः
##### मूलम्
न कथञ्चन सा कार्या गृहीतधनुषा त्वया।  
बुद्धिर्वैरं  विना हन्तुं राक्षसान्दण्डकाश्रितान्॥3.9.26॥  
अपराधं विना हन्तुं लोकान्वीर न कामये।

##### शब्दार्थः
गृहीतधनुषा by one holding a bow, त्वया by you, वैरं विना without animosity, दण्डकाश्रितान् those taking shelter in Dandaka, राक्षसान् demons, हन्तुम् to kill, सा बुद्धिः that thinking, कथञ्चन on any account, न कार्या should not be done, अपराधं विना without any offence, लोकान् the people, हन्तुम् to kill, न कामये not desirable.

##### आङ्ग्लानुवादः
While holding a bow, you should not have the intention to kill demons residing in Dandaka with no animosity against you. O valiant one  I do not desire that any one should be killed without incurring any offence.



#### श्लोकः
##### मूलम्
क्षत्रियाणां तु वीराणां वनेषु निरतात्मनाम्॥3.9.27॥  
धनुषा कार्यमेतावदार्तानां त्वभिरक्षणम्।

##### शब्दार्थः
वनेषु in the forests, निरतात्मनाम् those practising selfcontrol, वीराणाम् for warriors, क्षत्रियाणाम् for kshatriyas, आर्तानाम् of the panicked, अभिरक्षणम् protection, एतावत् this much, धनुषा with a bow, कार्यम्  duty.

##### आङ्ग्लानुवादः
It is the duty of a kshatriya, a warrior to protect with his bow those who practise selfcontrol (penance) in the forest in a state of panic.



#### श्लोकः
##### मूलम्
क्वच शस्त्रं क्व च वनं क्व च क्षात्रं तपः क्वच॥3.9.28॥  
व्याविद्धमिदमस्माभिर्द्देशधर्मस्तु पूज्यताम्।

##### शब्दार्थः
क्वच शस्त्रं where is a weapon, क्व च वनं and where is a forest, क्व च क्षात्रं where is the duty of a kshatriya, तपः क्वच and where is penance, अस्माभि by us, इदं this, व्याविद्धम् is encroached, देशधर्मस्तु law of the locality पूज्यताम् may be honoured.

##### आङ्ग्लानुवादः
Where is the question of wielding a weapon and living in the forest, where is the life of a kshatriya and the life of penance? For us, this is an encroachment. Let the law of the land be honoured.



#### श्लोकः
##### मूलम्
तदार्य कलुषा बुद्धिर्जायते शस्त्रसेवनात्॥3.9.29॥  
पुनर्गत्वा त्वयोध्यायां क्षत्रधर्मं चरिष्यसि।

##### शब्दार्थः
आर्य Lord  तत् thus, शस्त्रसेवनात् serving the weapons बुद्धिः mind, कलुषा impure, जायते will be, पुनः again, गत्वा after going to, अयोध्यायाम् to Ayodhya, क्षत्रधर्मम् duty of a Kshatriya, चरिष्यसि you can practise.

##### आङ्ग्लानुवादः
Lord, when we handle the weapon, the mind gets vitiated. (Only) after returning to Ayodhya can you perform the duty of a kshatriya.



#### श्लोकः
##### मूलम्
अक्षया तु भवेत्प्रीतिश्श्वश्रूश्वशुरयोर्मम॥3.9.30॥  
यदि राज्यं परित्यज्य भवेस्त्वं निरतो मुनिः।

##### शब्दार्थः
त्वम् you, राज्यम् kingdom, परित्यज्य having given up, निरतः permanent, मुनिः an ascetic, भवेः you, यदि if, मम to me, श्वश्रूश्वशुरयोः to motherinlaw and fatherinlaw, अक्षया unlimited, प्रीतिः joy, भवेत् will be.

##### आङ्ग्लानुवादः
You would have been on unlimited source of joy to my fatherinlaw and motherinlaw had you permanently renounced the kingdom for the life of an ascetic.



#### श्लोकः
##### मूलम्
धर्मादर्थः प्रभवति धर्मात्प्रभवते सुखम्॥3.9.31॥  
धर्मेण लभते सर्वं धर्मसारमिदं जगत्।

##### शब्दार्थः
धर्मात् from righteous duty, अर्थः wealth, प्रभवति will arise, धर्मात् from righteousness, सुखम् happiness, प्रभवते will result, धर्मेण by righteous ways, सर्वम् everything, लभते is attained, इदं जगत् this world, धर्मसारम् the essence is dharma.

##### आङ्ग्लानुवादः
Righteousness brings wealth. Wealth brings happiness. Righteousness brings everything. In fact, the essence of the world is righteousness.



#### श्लोकः
##### मूलम्
आत्मानं नियमैस्तैस्तै कर्शयित्वा प्रयत्नतः॥3.9.32॥  
प्राप्यते निपुणैर्धर्मो न सुखाल्लभ्यते सुखम्।

##### शब्दार्थः
निपुणैः by wisemen, आत्मानम् themselves, तैस्तैः by their various means, नियमैः by their discipline, प्रयत्नतः with effort, कर्शयित्वा after crushing, धर्मः righteousness, प्राप्यते is  attained, सुखात् from happiness, सुखम् joy, न लभ्यते will not be attained.

##### आङ्ग्लानुवादः
The wise earn dharma through getting their bodies emaciated by carefully adopting  
different means of discipline (selftorture). Happiness does not beget happiness.



#### श्लोकः
##### मूलम्
नित्यं शुचिमतिस्सौम्य चर धर्मं तपोवने॥3.9.33॥  
सर्वं हि विदितं तुभ्यं त्रैलोक्यमपि तत्त्वतः।

##### शब्दार्थः
सौम्य O gentle one, नित्यम् always, शुचिमतिः with a pure mind (free from thoughts of punishing the innocent), तपोवने in this forest of ascetics, धर्मम् dharma, चर follow, त्रैलोक्यम् three worlds, सर्वम् अपि all put together, तुभ्यम् to you, तत्त्वतः in true spirit, विदितं हि is known indeed.

##### आङ्ग्लानुवादः
O gentle one you may move in this forest of ascetics with a pure mind. The true meaning behind everything in these three worlds is known to you, indeed.



#### श्लोकः
##### मूलम्
स्त्रीचापलादेतदुदाहृतं मे धर्मं च वक्तुं तव कस्समर्थः।  
विचार्य बुद्ध्या तु सहानुजेन यद्रोचते तत्कुरु मा चिरेण॥3.9.34॥

##### शब्दार्थः
स्त्रीचापलात् due to the fickle nature of a woman, एतत् all that, मे by myself, उदाहृतम् is mentioned to you, तव your, धर्मम् rightful duty, वक्तुम् to direct, कः who indeed, समर्थः a capable one, तु you, बुद्ध्या applying your mind, अनुजेन with brother, सह also, विचार्य after deliberating  carefully, यत् whatever, रोचते pleases you, तत् that, कुरु you may do, माचिरेण let there be no delay.

##### आङ्ग्लानुवादः
I told you all this out of feminine fickleness. Who can guide you in the ways of dharma? After carefully deliberating the matter with your brother you may act according to your wish. Let there be no delay (hesitation).  

#### समाप्तिः
 श्रीमद्रामायणे वाल्मीकीय आदिकाव्ये अरण्यकाण्डे नवमस्सर्गः॥  
Thus ends the ninth sarga of Aranyakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/3_araNyakANDam/02-panchavaTI-praveshaH/009_sItayA_AyudhanyAsapradAnam.md">
<details><summary><h3>भूषणम् ...{Loading}...</h3></summary>



सुतीक्ष्णेनाभ्यनुज्ञातं प्रस्थितं रघुनन्दनम् ।  

हृद्यया स्निग्धया वाचा भर्तारमिदमब्रवीत्  ॥  ३।९।१  ॥   

अथ सीता वीरपत्नीत्वेन धनुर्मुष्टिग्रहणविशेषेण सायुधतया सन्नद्धं
पतिमालोक्य यदि त्वं सायुधो राक्षसभूयिष्ठे देशे प्रविष्टः स्याः तर्हि तैः
साकं विरोधः स्यात्, तेनावयोर्विश्लेषः स्यात्, तेन भवतो महान् क्लेशः
स्यात् अतो निधायायुधं वने ऽस्माभिर्गन्तव्यमित्याह नवमे
सुतीक्ष्णेनेत्यादि । अभ्यनुज्ञातम् अरिष्टं गच्छ पन्थानमिति
रावणवधाभिप्रायेणानुज्ञातम् । हृद्यया युक्तियुक्तत्वेन हृदयङ्गमया ।
स्निग्धया स्त्रिहप्रवृत्तया । अनेन वक्ष्यमाणवचने स्नेह एव मूलमित्युक्तम्
। रामेण ऋषिभ्यः प्रतिज्ञाकरणं रामप्रतिज्ञायाः दुरावरत्वं च बहुशो
दृष्टवत्यपि राक्षसैर्वैरे भर्तुः स्वविरहद्वारा महान् क्लेशो भवेदिति
प्रेमान्धतया तथोक्तवतीति भावः  ॥  ३।९।१  ॥   

  

अयं धर्मस्सुसूक्ष्मेण विधिना प्राप्यते महान् ।  

निवृत्तेन तु शक्यो ऽयं व्यसनात् कामजादिह  ॥  ३।९।२  ॥   

किं तदुक्तं तत्राह अयं धर्म इति । महानयं धर्मः त्वयानुष्ठीयमानो
मुनिधर्मः । सुसूक्ष्मेण विधिना मार्गेण विचारेण प्राप्यते, धर्मकामैरिति
शेषः । सूक्ष्मविधिमेवाह निवृत्तेनेति । इह वने । कामजात्
इच्छाकृताद्व्यसनान्निवृत्तेन पुरुषेणायं धर्मः शक्यः सम्पाद्यः ।
व्यसनमिति जात्येकवचनम्  ॥  ३।९।२  ॥   

  

त्रीण्येव व्यसनान्यत्र कामजानि भवन्त्युत ।  

मिथ्यावाक्यं परमकं तस्माद् गुरुतरावुभौ ।  

परदाराभिगमनं विना वैरं च रौद्रता  ॥  ३।९।३  ॥   

किं तद्व्यसनं तत्राह त्रीण्येवेति । अत्र लोके । उत अत्यर्थम् । कामजानि
रागकृतानि त्रीण्येव व्यसनानि भवन्ति । कानि तानि त्रीणीत्यत्राह
मिथ्यावाक्यमित्यादि । मिथ्यावाक्यं परमकं प्रथममित्यर्थः, सर्वेभ्यो
व्यसनेभ्यः श्रेष्ठमित्यर्थः । स्वार्थे कः । तस्मादपि व्यासनात्
गुरुतरावुभौ व्यसनविशेषौ । तावाह परदारेत्यादिना । परादाराभिगमनं
परदाराभिमर्शनम्, वैरं विना रौद्रता हिंसकता चेति  ॥  ३।९।३  ॥   

  

मिथ्यावाक्यं न ते भूतं न भविष्यति राघव ।  

कुतो ऽभिलाषणं स्त्रीणां परेषां धर्मनाशनम्  ॥  ३।९।४  ॥   

एवं सामान्येन व्यसनरूपमुक्त्वा प्रकृते परिहार्यत्वेन वक्तव्यं व्यसनं
दर्शयितुमितपरिशेषमाह मिथ्येत्यादिना । अत्र
भूतभविष्यतोर्वर्तमानस्यान्तर्भावः । कुत इति परेषां सम्बन्धिनीनां
स्त्रीणां धर्मनाशनमधर्मकरं च अभिलाषणमभिलाषः कुतः, असम्भावित इत्यर्थः ।
धर्मनाशनशब्देन गुरुतरशब्दोक्तातिशयो दर्शिताः । मिथ्यावाक्यमधर्मकरम्
इदमुभयकरमिति भावः  ॥  ३।९।४  ॥   

  

तव नास्ति मनुष्येन्द्र न चाभूत्ते कदाचन ।  

मनस्यपि तथा राम न चैतद्विद्यते क्वचित्  ॥  ३।९।५  ॥   

कुत इत्यादिना परदाराभिलाष एव नास्ति कुतस्तदभिगमनमित्युक्तम् । कालत्रयेपि
तदभाव इति विशेषयति तवेति । मनुष्येन्देति हेतुगर्भं सम्बोधनम् । तव
परदाराभिलाषणमिदानीं नास्ति कदाचन ते तन्नाभूत् । हे राम एतत् अभिलाषणं ते
क्वचित्सुन्दरेष्वपि परदारेषु मनसा सङ्कल्पेनापि न विद्यते । अनेन
भविष्यत्काले ऽपि नास्तीत्युक्तम् । तथेति समुच्चये । चोवधारणे  ॥  ३।९।५
 ॥   

  

स्वदारनिरतस्त्वं च नित्यमेव नृपात्मज ।  

धर्मिष्ठस्सत्यसन्धश्च पितुर्निर्देशकारकः  ॥  ३।९।६  ॥   

उक्तव्यसनद्वयाभावे बहून् हेतून् दर्शयति स्वदारेत्यादिना । हे नृपात्मज
त्वं नित्यमेव स्वदारनिरतः धर्मिष्ठश्च, अत एव सत्यसन्धः सत्यप्रतिज्ञः ।
तत्र निदर्शनं पितुर्निर्देशकारकः  ॥  ३।९।६  ॥   

  

सत्यसन्ध महाभाग श्रीमँल्लक्ष्णपूर्वज ।  

त्वयि सत्यं च धर्मश्च त्वयि सर्वं प्रतिष्ठितम्  ॥  ३।९।७  ॥   

उक्तानुवादपूर्वकं भर्तारं स्तौति सत्यसन्धेति । महाभाग महाधर्मन् श्रीमन्
निरवधिकैश्वर्य लक्ष्मणपूर्वज वैराग्ये लक्ष्मणादप्यधिक त्वयि सत्यं
प्रतिष्ठितम् । धर्मश्च प्रतिष्ठितः अन्यत्सर्वमैश्वर्यवैराग्यादिकं च
त्वयि प्रतिष्ठितं सुस्थिरम्  ॥  ३।९।७  ॥   

  

तच्च सर्वं महाबाहो शक्यं धर्तुं जितेन्द्रियैः ।  

तव वश्येन्द्रियत्वं च जानामि शुभदर्शन  ॥  ३।९।८  ॥   

तृतीयव्यसनसद्भावं वक्तुमुक्तव्यसनद्वयाभावं स्वानुभवसिद्धत्वेन द्रढयति
तच्चेति । हे महाबाहो जितेन्द्रियैः धर्तुं शक्यं तत्पूर्वोक्तं
धर्मिष्ठत्वादिकं सर्वं तव वश्येन्द्रियत्वं च जानामि । शुभदर्शन
तत्सद्भावे तव दर्शनमेव प्रमाणम् "रूपमेवास्यैतन्महिमानं व्याचष्टे" इति
श्रुतेः  ॥  ३।९।८  ॥   

  

तृतीयं यदिदं रौद्रं परप्राणाभिहिंसनम् ।  

निर्वैरं क्रियते मोहात्तच्च ते समुपस्थितम्  ॥  ३।९।९  ॥   

एवं व्यसनद्वयरहितेन त्वया तृतीयव्यसनमपि कथञ्चित्परिहर्तव्यमित्याशयेनाह
तृतीयमिति । नेर्वैरं यथा भवति तथा परप्राणाभिहिंसनरूपं यदिदं रौद्रं
रौद्राख्यम् तृतीयं महद्व्यसनं पामरैः क्रियते । तच्च तत्तु ते
समुपस्थितम्, त्वया कर्तुमुद्युक्तमित्यर्थः  ॥  ३।९।९  ॥   

  

प्रतिज्ञातस्त्वया वीर दण्डकारण्यवासिनाम् ।  

ऋषीणां रक्षणार्थाय वधस्संयति रक्षसाम्  ॥  ३।९।१०  ॥   

कथमुद्युक्तमित्यत्राह प्रतिज्ञात इति  ॥  ३।९।१०  ॥   

  

एतन्निमित्तं च वनं दण्डका इति विश्रुतम् ।  

प्रस्थितस्त्वं सह भ्रात्रा धृतबाणशरासनः  ॥  ३।९।११  ॥   

न केवलमृष्यभ्यर्थनया प्रतिज्ञातं प्रथमसङ्कल्पश्च तव तथैवेत्याह
एतन्निमित्तमिति । दण्डका इति विश्रुतं वनं प्रति त्वं भ्रात्रा सह
धृतबाणशरासनः सन् प्रस्थितः । ऽकेवलेनात्मकार्येणऽ इत्यादिना
भवतैवोक्तत्वादिति भावः  ॥  ३।९।११  ॥   

  

ततस्त्वां प्रस्थितं दृष्ट्वा मम चिन्ताकुलं मनः ।  

त्वद्वृत्तं चिन्तयन्त्या वै भवेन्निःश्रेयसं हितम्  ॥  ३।९।१२  ॥   

ततः किमित्यत्राह ततस्त्वामिति । प्रस्थितं त्वां दृष्ट्वा त्वद्धृतं
सत्यप्रतिज्ञत्वस्वदारैकनिरतत्वादिकं च दृष्ट्वा । त्वन्निःश्रेयसं तव
सौख्यं हितं तत्साधनं च चिन्तयन्त्या मम मनश्चिन्ताकुलं भवेद्वै भवति हि ।
भवान् सत्यप्रतिज्ञत्वेन रक्षोवधान्न निवर्तेत निर्वैरं परहिंसनं च न
करोषि, यस्य कस्यचिद्वैरमूलस्य करणे तदहमेव स्याम्, मद्विरहं च
त्वमेकदारव्रतनिरतः न सोढुमर्हति अतः कथमिदं सम्पत्स्यत इति भावः  ॥  ३।९।१२
 ॥   

  

नहि मे रोचते वीर गमनं दण्डकान्प्रति ।  

कारणं तत्र वक्ष्यामि वदन्त्याः श्रूयतां मम  ॥  ३।९।१३  ॥   

तर्हि क उपायस्ते प्रतिभातीत्यपेक्षायां रामपक्षस्यैव
स्वपक्षत्वात्तत्पक्षं स्थूणादिखननन्यायेन द्रढयितुं पक्षान्तरमाह नहीति ।
मम मत्तः  ॥  ३।९।१३  ॥   

  

त्वं हि बाणधनुष्पाणिर्भ्रात्रा सह वनं गतः ।  

दृष्ट्वा वनचरान् सर्वान् कच्चित् कुर्याश्शरव्ययम्  ॥  ३।९।१४  ॥   

शरव्ययं शरमोक्षम् । कच्चिदिति कामप्रवेदने  ॥  ३।९।१४  ॥   

  

क्षत्ित्रयाणां च हि धनुर्हुताशस्येन्धनानि च ।  

समीपतः स्थितं तेजोबलमुच्छ्रयते भृशम्  ॥  ३।९।१५  ॥   

तर्हि शरव्ययं न करोमीत्यत्राह क्षत्ित्रयाणामिति । क्षत्ित्रयाणां समीपतः
स्थितं धनुः तेजोरूपं बलं भृशम् । उच्छ्रयते वर्धयति । हुताशस्य
समीपस्थितानीन्धनानि च तेजोबलमुच्छ्रयन्ते । दृष्टान्तालङ्कारः  ॥  ३।९।१५
 ॥   

  

पुरा किल महाबाहो तपस्वी सत्यवाक् शुचिः ।  

कस्मिंश्चिदभवत्पुण्ये वने रतमृगद्विजे  ॥  ३।९।१६  ॥   

तस्यैव तपसो विध्नं कर्तुमिन्द्रश्शचीपतिः ।  

खङ्गपाणिरथागच्छदाश्रमं भटरूपधृत्  ॥  ३।९।१७  ॥   

उक्तार्थे एतिह्यमाह पुरेत्यादि । रतमृगद्विजे सन्तुष्टमृगपक्षिके । तपस्वी
कश्चिदभवदित्यन्वयः  ॥  ३।९।१६,१७  ॥   

  

तस्मिंस्तदाश्रमपदे निशितः खङ्ग उत्तमः ।  

स न्यासविधिना दत्तः पुण्ये तपसि तिष्ठतः  ॥  ३।९।१८  ॥   

स इति खङ्गविशेषणम् । न्यासविधिना न्यासप्रकारेण ।
"राजचोरादिकभयाद्दायादानां च वञ्चनात् । स्थाप्यते ऽन्यगृहे द्रव्यं न्यासः
स परिकीर्तितः  ॥ " इत्युक्तो न्यासः। तिष्ठतः तस्येति शेषः। चतुर्थ्यर्थे
षष्ठी  ॥  ३।९।१८  ॥   

  

स तच्छस्त्रमनुप्राप्य न्यासरक्षणतत्परः ।  

वने तं विचरत्येव रक्षन् प्रत्ययमात्मनः  ॥  ३।९।१९  ॥   

आत्मनः प्रत्ययं विश्वासस्थापितं वस्तु । "
प्रत्ययोधीनशपथज्ञानविश्वासहेतुषु  ॥ " इत्यमरः। रक्षन्नेव विचरति व्यचरत्
 ॥  ३।९।१९  ॥   

  

यत्र गच्छत्युपादातुं मूलानि च फलानि च ।  

न विना याति तं खङ्गं न्यासरक्षणतत्परः  ॥  ३।९।२०  ॥   

एतदेवोपपादयति यत्रेति  ॥  ३।९।२०  ॥   

  

नित्यं शस्त्रं परिवहन् क्रमेण स तपोधनः ।  

चकार रौद्रीं स्वां बुद्धिं त्यक्त्वा तपसि निश्चयम्  ॥  ३।९।२१  ॥   

परिवहन् रक्षन् । रौद्रीं हिंसापराम् । स्वां शस्त्रधार्यसाधारणाम्  ॥ 
३।९।२१  ॥   

  

ततः स रौद्रे ऽभिरतः प्रमत्तो ऽधर्मकर्शितः ।  

तस्य शस्त्रस्य संवासाज्जगाम नरकं मुनिः  ॥  ३।९।२२  ॥   

रौद्रे हिंसारूपकर्मणि । अधर्मेण कर्शितः पीडितः । संवासात्सम्पर्कात्  ॥ 
३।९।२२  ॥   

  

एवमेतत्पुरा वृत्तं शस्त्रसंयोगकारणम्  ॥  ३।९।२३  ॥   

शस्त्रसंयोगकारणं पुरावृत्तम्, उक्तमिति शेषः  ॥  ३।९।२३  ॥   

  

अग्निसंयोगवद्धेतुश्शस्त्रसंयोग उच्यते ।  

स्नेहाच्च बहुमानाच्च स्मारये त्वां न शिक्षये  ॥  ३।९।२४  ॥   

पुरावृत्तफलितमर्थमाह अग्नीति । अग्निसंयोगो यथा वस्तुनो विकारहेतुः एवं
शस्त्रसंयोगो ऽपि शस्त्रिणो विकारहेतुर्भवति । स्नेहात् त्वद्विषयस्नेहात्
। बहु मानात् मद्विषये त्वत्कृतबहुमानात् । स्मारये भविद्विज्ञातार्थमेव
स्मारयामि । न शिक्षये नापूर्वमर्थमुपदिशामि  ॥  ३।९।२४  ॥   

  

न कथञ्चन सा कार्या गृहीतधनुषा त्वया ।  

बुद्धिर्वैरं विना हन्तुं राक्षसान् दण्डकाश्रितान् ।  

अपराधं विना हन्तुं लोकान् वीर न कामये  ॥  ३।९।२५  ॥   

गृहीतधनुषा त्वया वैरं विना राक्षसान् हन्तुं सा रौद्री बुद्धिः । कथञ्चन
केनापि प्रकरेण । न कार्या न कर्तुं योग्या, त्वत्प्रकृत्यननुगुणत्वादिति
भावः । इयं बुद्धिर्मत्प्रकृतेरप्यननुगुणेत्याह अपराधमिति । लोकान्
प्राणिनः  ॥  ३।९।२५  ॥   

  

क्षत्ित्रयाणां तु वीराणां वनेषु निरतात्मनाम् ।  

धनुषा कार्यमेतावदार्तानामभिरक्षणम्  ॥  ३।९।२६  ॥   

यद्येवं तर्हि क्षत्रियधर्मो धनुर्धारणे निरवकाशं स्यादित्याशङ्क्याह
क्षत्ित्रयाणां त्विति । वीराणां क्षत्ित्रयाणां धनुषा कार्यं कर्तव्यम् ।
वनेषु निरतात्मनाम् आर्तानां पीडितानां रक्षणं बाधकोत्सारणमित्येतावदेव ।
तुरवधारणे  ॥  ३।९।२६  ॥   

  

क्व च शस्त्रं क्व च वनं क्व च क्षात्त्रं तपः क्व च ।  

व्याविद्धमिदमस्माभिर्देशधर्मस्तु पूज्यताम्  ॥  ३।९।२७  ॥   

ननु रक्षणार्थं वा धनुर्धार्यमेवेत्याशङ्क्य तदपि नेदानीमुचितम् । किन्तु
राज्यपालनकाल इत्याह क्व चेत्यादिना । क्षात्त्रं क्षत्त्रधर्मः ।
किंशब्दाभ्यां गम्यमानमर्थमाह व्याविद्धमिदमिति । शस्त्रवने क्षात्त्रतपसी
च परस्परविरुद्धमिदमस्माभिर्न पूज्यताम्, किन्तु देशधर्मस्तपोवनधर्मः
पूज्यताम् । क्षात्त्रशस्त्रे विहाय वनवासतपश्चरणे एव क्रियतामित्यर्थः  ॥ 
३।९।२७  ॥   

  

तदार्य कलुषा बुद्धिर्जायते शस्त्रसेवनात् ।  

पुनर्गत्वा त्वयोध्यायां क्षत्त्रधर्मं चरिष्यसि  ॥  ३।९।२८  ॥   

व्यत्ययो वा किं न स्यादित्यत्राह तदार्येति । तर्हि वर्णधर्मो
लुप्येतेत्यत्राह पुनरिति  ॥  ३।९।२८  ॥   

  

अक्षया तु भवेत्प्रीतिः श्वश्रूश्वशुरयोर्मम ।  

यदि राज्यं परित्यज्य भवेस्त्वं निरतो मुनिः  ॥  ३।९।२९  ॥   

तपोमात्रकरणे फलान्तरमप्याह अक्षयेति । यद्वा सर्वदा क्षत्त्रधर्मं
त्यक्त्वा मुनिवृत्तिराश्रयतामित्याह अक्षयेति । तुः समुच्चये । अकलुषा
बुद्धिश्च ते भवेदित्यर्थः । श्वश्रूश्वशुरयोः कैकेयीदशरथयोः । "श्वशुरः
श्वश्वा" इत्येकशेषाभाव आर्षः  ॥  ३।९।२९  ॥   

  

धर्मादर्थः प्रभवति धर्मात्प्रभवते सुखम् ।  

धर्मेण लभते सर्वं धर्मसारमिदं जगत्  ॥  ३।९।३०  ॥   

केवलधर्मानुष्ठानस्य सर्वश्रेयोमूलत्वमाह धर्मादित्यादिना । सर्वं
मुक्तिमपि ज्ञानद्वारा लभत इत्यर्थः  ॥  ३।९।३०  ॥   

  

आत्मानं नियमैस्तैस्तैः कर्शयित्वा प्रयत्नतः ।  

प्राप्यते निपुणैर्धर्मो न सुखाल्लभ्यते सुखम्  ॥  ३।९।३१  ॥   

धर्मार्थज्ञानप्रकारमाह आत्मानमिति । नियमैः चान्द्रायणादिव्रतैः । आत्मानं
शरीरम्  ॥  ३।९।३१  ॥   

  

नित्यं शुचिमतिः सौम्य चर धर्मं तपोवने ।  

सर्वं हि विदितं तुभ्यं त्रेलोक्यमपि तत्त्वतः  ॥  ३।९।३२  ॥   

त्रैलोक्यं त्रिलोकभवं पुरूषार्थतत्साधनतदङ्गकलापम्  ॥  ३।९।३२  ॥   

  

स्त्रीचापलादेतदुदाहृतं मे धर्मं च वक्तुं तव कस्समर्थः ।  

विचार्य बुद्ध्या तु सहानुजेन यद्रोचते तत्कुरु मा चिरेण  ॥  ३।९।३३  ॥   

इत्यार्षे श्रीरामायणे वाल्मीकीये आदिकाव्ये श्रीमदारण्यकाण्डे नवमः सर्गः
 ॥  ९  ॥   

स्त्रीचापलात् स्त्रीत्वप्रयुक्तचापलात् । मे मया । मा चिरेण विचारस्य
विलम्बो मा भूत् । अत्र सार्धत्रयस्त्रिंशच्छ्लोकाः  ॥  ३।९।३३  ॥   

इति श्रीगोविन्दराजविरचिते श्रीरामायणभूषणे रत्नमेखलाख्याने
आरण्यकाण्डव्याख्याने नवमः सर्गः  ॥  ९  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/3_araNyakANDam/02-panchavaTI-praveshaH/009_sItayA_AyudhanyAsapradAnam.md">
<details><summary><h3>शिरोमणी ...{Loading}...</h3></summary>



प्रस्थानानन्तरकालिकं सीतोक्तं वर्णयन्नाह--सुतीक्ष्णेनेति । प्रस्थितं
रघुनन्दनं भर्तारं हृद्यया मनोहरया स्निग्धया मधुरया वाचा इदमब्रवीत्,
सीतेति शेषः  ॥  ३।९।१  ॥   

  

तद्वचनाकारमाह--य इति । सुसूक्ष्मेण अतिविचारलभ्येन विधिना यो महान् धर्मः
प्राप्यते स धर्मनिवृत्तेन पापाचरणाद्रहितेन पुरुषेण कामजाद्व्यसनाच्छक्यः
रक्षितुमिति शेषः । ऽअधर्मं तु सुसूक्ष्मेण विधिना प्राप्यते महान्ऽ इति
भट्टपाठः  ॥  ३।९।२  ॥   

  

व्यसनमेव निरूपयन्त्याह--त्रीणीति । कामजानि इच्छाजनितानि व्यसनानि
त्रीण्येव भवन्ति ।  

तत्स्वरूपमाह--परमं परा अत्युत्कृष्टा मा अर्थाभावे ऽपि मनोहारिका
संपत्तिर्यस्मिँस्तन्मिथ्यावाक्यमेकं व्यसनं, तस्मादपि गुरुतरौ उभौ
वक्ष्यमाणौ  ॥  ३।९।३  ॥   

  

तावेव बोधयन्त्याह--परेति । परदारैः अन्यस्त्रीभिः अभिगमनं संगमः वैरं विना
रौद्रता क्रूरकर्मकारित्वं च । तत्र व्यसनद्वयस्यासंभवमाह--हे राघव ते
वाक्यं मिथ्या न भूतमत एव न भविष्यति  ॥  ३।९।४  ॥   

  

कुत इति । परेषामन्येषां स्त्रीणां धर्मनाशनमभिलषणं मनस्यपि कुतः कस्मादपि
हेतोः कदाचन क्वचित्कस्मिँश्चिद्देशे तव नाभूत् न वास्ति न विद्यते
भविष्यति वर्तमानसामीप्य इति भविष्यति लट् अत एव हे नृपात्मज त्वं नित्यमेव
स्वदारनिरतः । श्लोकद्वयमेकान्वयि  ॥  ३।९।५६  ॥   

  

तदेव भङ्ग्यन्तरेणाह--धर्मिष्ठ इति । धर्मिष्ठः वेदोक्तनिखिलधर्मविशिष्टः
अत एव सत्यसंघश्चासीति शेषः, अत एव पितुर्निर्देशकारको ऽसि अत एव सर्वं
साङ्गं त्वयि धर्मः त्वयि सत्यं च प्रतिष्ठितम्  ॥  ३।९।७  ॥   

  

ननूक्तयोर्व्यसनयोरसत्वमपि कथं निश्चितमित्यत आह--तदिति । हे महाबाहो
जितेन्द्रियैः पुरुषैः सर्वं साङ्गं तत्पूर्वोक्तं सत्यं धर्मश्च वोढुं
नित्यं धारयितुं शक्यम् । ननु मयि कथं वश्येन्द्रियत्वनिश्चय इत्यत आह--तव
तु भूतानां चिन्तकानां पुरुषाणां वश्येन्द्रियत्वं वश्यानि इन्द्रियाणि
येषां तत्वं, एतेन यदि त्वच्चिन्तनकर्तृ़णां वश्येन्द्रियत्वं तर्हि तव
वश्येन्द्रियत्वं किं वक्तव्यमिति काव्यार्थापत्तिरलङ्कारो ध्वनितः, तेन
वश्येन्द्रियत्वं विना व्यसनाभावस्यात्यन्ताभावः सूचितः  ॥  ३।९।८  ॥   

  

तृतीयव्यसनस्य प्रसक्तिं दर्शयन्ती आह--तृतीयमिति । यद्रौद्रं भयङ्करं
निर्वैरं निर्गतं वैरं यस्मिन् तत्परप्राणाभिहिंसनं तृतीयं व्यसनं
मोहादविवेकाज्जनैः क्रियते तदिदं व्यसनं ते समुपस्थितं प्रसङ्गात्प्राप्तम्
 ॥  ३।९।९  ॥   

  

तत्प्राप्तिमुपपादयन्ती आह--प्रतिज्ञात इति । हे वीर ऋषीणां रक्षणार्थाय
संयति संग्रामे रक्षसां वधः प्रतिज्ञातः एतन्निमित्तमेव दण्डका इति नाम्ना
विश्रुतं ख्यातं वनं भ्रात्रा सह प्रस्थितः । श्लोकद्वयमेकान्वयि  ॥ 
३।९।१०११  ॥   

  

तत इति । ततः प्रतिज्ञाकरणानन्तरं प्रस्थितं त्वां दृष्ट्वा मम मनः
चिन्ताकुलमभवदिति शेषः, अतस्तद्वृत्तं राक्षसवधप्रतिज्ञावृत्तान्तं
चिन्तयन्त्या मम हितं निःश्रेयसं कल्याणं भवेत्, मत्प्रार्थनां
स्वीकुर्वित्यर्थः । एतेन राक्षसमात्रवधप्रतिज्ञाश्रवणात्
अनपराधिविभीषणादिवधविषयकसंशयो जात इति व्यञ्जितम् । नच ऽतपस्विनां रणे
शत्रून् हन्तुमिच्छामि राक्षसान्ऽ इति प्रतिज्ञावाक्ये
तपस्विशत्रुत्वविशिष्टराक्षसवधप्रतिज्ञया विभीषणादिव्यावृत्तिः सिद्धैवेति
संशयस्य नावकाश इति वाच्यम्, शत्रुभ्रातृत्वादेः शत्रुत्वाभासस्य
संशयबीजत्वात् । नच प्रतिज्ञावाक्ये रण इति सप्तम्यन्तस्योपादानात् रणे
आगतान् राक्षसान् हन्तुमिच्छामीत्यर्थात् कथं विभीषणादिसंग्रहसंशय इति
वाच्यम्, रणे विद्यमानो ऽहं हन्तुमिच्छामीत्यर्थस्यापि संभवात्
विभीषणानुयायिनामपि बहूनां रावणाधीनत्वात् रणागमनसंभवाच्च यत्नविशेषमन्तरा
विभीषणागमनस्यापि दुर्वारत्वाच्चेति दिक्  ॥  ३।९।१२  ॥   

  

तदेव बोधयितुकामाह--नेति । हि वीर दण्डकान् प्रतिगमनं मे न रोचते । तत्र
कारणं  

वक्ष्यामि वदन्त्याः मम श्रूयताम्  ॥  ३।९।१३  ॥   

  

तद्वचनप्रकारमाह--त्वमिति । बाणधनुष्पाणिः भ्रात्रा सह त्वं वनं
दण्डकारण्यं गतः प्राप्तः । ननु तत्र को दोष इत्यत आह--सर्वान् वनचरान्
दृष्ट्वा कच्चित् कदाचित् राक्षसवधप्रतिज्ञास्मरणसमये इत्यर्थः, शरव्ययं
शरेण व्ययमनपराधिराक्षसवधं त्वं कुर्याः चेत्तन्मे न रोचते इति शेषः, एतेन
तन्न कर्तव्यमिति ध्वनितम्  ॥  ३।९।१४  ॥   

  

ननु शस्त्रधारिणां प्रायो विवेकध्वंसान्मृगयादिष्विवानपराधिवधे ऽपि को दोष
इत्यत आह--क्षत्रियाणामिति । क्षत्रियाणां समीपतः स्थितं धनुः हुताशस्य
वह्नेः समीपतः स्थितानि इन्धनानि च भृशमत्यन्तं तेजोबलं तेजसः इतरप्रतापस्य
बलमाच्छादकतेज एव उच्छ्रयते वर्धयति नतु विवेकं विनाशयतीत्यर्थः, एतेन
शस्त्रग्रहणात् क्षत्रियेतराणामेव विवेकध्वंस इति सूचितम्  ॥  ३।९।१५  ॥   

  

तत्रेतिहासं कथयन्ती आह--पुरेति । रतमृगद्विजे रताः मृगाः द्विजाः
पक्षिणश्च यस्मिन् तस्मिन् कस्मिँश्चिद्वने पुरा पूर्वं सत्यवान् तपस्वी
शुचिर्ब्राह्मणो ऽभवत्  ॥  ३।९।१६  ॥   

  

तस्येति । तस्य सत्यवतः तपसो विघ्नमेव कर्तुं भटरूपधृक् खड्गपाणिः
शचीपतिरिन्द्रस्तस्याश्रममगच्छत्  ॥  ३।९।१७  ॥   

  

तस्मिन्निति । तस्मिन्प्रसिद्धे तदाश्रमपदे तस्य ऋषेः आश्रमपदे
आसमन्ताद्भावेन अ न श्रमो यस्मिन् तदेव पदं स्थानं तस्मिन् पुण्ये तपसि
तिष्ठतः सत्यवतः सन्यासविधिना इमं स्वकीयं खड्गं समयान्तरे गहीतास्मीति
नियोगं कृत्वेत्यर्थः, उत्तमः खड्गः दत्तः इन्द्रेणेति शेषः । अत एव निहितः
स्वसमीपे संस्थापितः सत्यवतेति शेषः, संबन्धसामान्यविवक्षया षष्ठी  ॥ 
३।९।१८  ॥   

  

स इति । तच्छस्त्रमनुप्राप्य आत्मनः प्रत्ययं विश्वासं रक्षन्
न्यासरक्षणतत्परः स सत्यवान् वेन विहरति  ॥  ३।९।१९  ॥   

  

यत्रेति । यत्र यदा मूलानि उपादातुं ग्रहीतुं गच्छति तदा तं खड्गं विना न
याति  ॥  ३।९।२०  ॥   

  

नित्यमिति । शस्त्रं नित्यं परिवहन् स तपोधनः क्रमेण तपसि निश्चयं
त्यक्त्वा स्वां बुद्धिं रौद्रां जनभयदात्रीं चकार  ॥  ३।९।२१  ॥   

  

तत इति । ततो ऽनन्तरं शस्त्रस्य संवासाद्धेतोः रौद्राभिरतः
भयङ्करकर्मनिरतःः अत एव धर्मकर्षितः दूरीकृतधर्मः स सत्यवान् मुनिः नरकं
जगाम  ॥  ३।९।२२  ॥   

  

एवमिति । शस्त्रसंयोगः कारणं यस्मिन् तद्वृत्तं
वृतान्तमेतन्निरूपितमित्यर्थः । एवं शस्त्रसंयोगः
अग्निसंयोगवद्धेतुसंयुक्तक्षत्रियेतरविनाशे कारणमुच्यते  ॥  ३।९।२३  ॥   

  

स्नेहादिति । स्नेहात्त्वद्विषयकानुरागाद्धेतोः बहुमानादतिसत्कारं प्रापय्य
त्वां स्मारये न शिक्षये अतः गृहीतधनुषा त्वया सा अनपराधिहिंसा कथंचन न
कार्या  ॥  ३।९।२४  ॥   

  

बुद्धिरिति । वैरं विना राक्षसान् हन्तुं बुद्धिर्न कार्येति शेषः । तत्र
हेतुः--हे वीर अपराधं विना हन्तुं न मंस्यते प्रशस्तत्वेन न निश्चेष्यति
कश्चिद्विद्वानिति शेषः  ॥  ३।९।२५  ॥   

  

ननु धनुर्धारणं किमर्थमित्यत आह--क्षत्रियाणामिति । नियतात्मनां
नियमितान्तःकरणानां क्षत्रियाणां धनुषा आर्तानामभिरक्षणं दुष्टभर्त्सनादिना
रक्षाकार्यम्, एतेन तस्या दयालुतातिशयः सूचितः  ॥  ३।९।२६  ॥   

  

निवृत्तानां तु प्राकृतक्षत्रियाणामपि शस्त्रधारणमनुचितमित्याह--क्व चेति ।
क्षात्रं क्षत्रियसंबन्धि शस्त्रं क्व तपश्च क्व इदं धर्मद्वयस्वीकारः
व्याविद्धं विरुद्धमस्माभिर्निश्चीयते इति शेषः । अतो देशधर्मः
प्राकृतविलक्षणा ऽयोध्योचितरीतिः सद्वारकाद्वारकपालनं युज्यतां क्रियताम्
 ॥  ३।९।२७  ॥   

  

प्राकृतानां तपश्चरणसमये शस्त्रधारणे दोषमाह--कदर्येति । शस्त्रसेवनादसमये
शस्त्रधारणात् कदर्यकलुषा कृपणकलुषबुद्धिसदृशी बुद्धिर्जायते यथाल्पस्यापि
धनस्य रक्षणे कृपणानां चित्तवृत्तिः तथा निवृत्तानामपि स्यादिति तात्पर्यम्
। ननु मया त्विदानीं किंचित् स्मर्यत इत्यत आह--हे क्षत्र क्षतात्त्रातः
अयोध्यायां गत्वा धर्मं चरिष्यसि साक्षात् परंपरया चोपदेक्ष्यसि इदानीं
चोपदेशयोग्यजनासन्निधानान्न स्मर्यत इति तात्पर्यम्  ॥  ३।९।२८  ॥   

  

ननु निवृत्तमार्गस्यैव श्रेष्ठत्वे ऽस्माभिरपि स एव स्वीक्रियतामित्यत
आह--अक्षयेति । त्वं यदि राज्यं संन्यस्य त्यक्त्वापि मुनिः रक्षामननशीलः
सन् निरतः रक्षणै प्रवृत्तो भवेः तदा मम श्वश्रूश्वशुरयो रक्षया
प्रीतिर्भवेत्  ॥  ३।९।२९  ॥   

  

ननु निवृत्तिरेव श्रेष्ठा चेत्तत्स्वीकारादेव तयोरधिका
प्रीतिर्भविष्यतीत्यत आह--धर्मादिति ।
धर्मात्कालोचितस्वस्वोचितानुष्ठानादर्थः प्रभवति तस्मादेव सुखं प्रभवते अतः
इदं जगत् धर्मसारं धर्म एव सारो यस्मिन् तत्, एतेन निखिलाधीशेन रक्षैव
कर्तव्येति सूचितम्  ॥  ३।९।३०  ॥   

  

धर्म एव महात्मनां प्रवृत्तिरिति बोधयन्ती आह--आत्मानामिति ।
तैस्तैर्वनस्थोचितैर्नियमैरात्मानं मनः प्रयत्नतः विचारेण कर्षयित्वा
स्थिरीकृत्येत्यर्थः, निपुणैः पुरुषैर्धर्मः प्राप्यते तस्मादेव सुखं लभत
इत्यर्थः, सुखात्सुखाभासोपायभूतात्कर्तव्याचरणात्सुखं न लभते  ॥  ३।९।३१
 ॥   

  

नित्यमिति । शुचिमतिः अनपराधिहिंसारहितचित्तः त्वं धर्मं चर । ननु को धर्म
इत्यत आह--तुभ्यं तव सर्वं तत्त्वतो विदितं तेन स्वोचितं विचार्य कुर्विति
व्यञ्जितम्  ॥  ३।९।३२  ॥   

  

नन्वेवं चेत्त्वया किमर्थमुच्यते इत्यत आह--स्त्रीति ।
स्त्रीचापलात्स्त्रीनिष्ठस्वाभाविकचापल्याद्धेतोः एतदुदाहृतं कथितं तव
धर्मं वक्तुं कः समर्थः न को ऽपीत्यर्थः, अतः यद्रोचते तत्कुरु चिरेण मा
विलम्बो न कार्यः  ॥  ३।९।३३  ॥   

  

इति श्रीमद्वाल्मीकीयरामायणव्याख्याने रामायणशिरोमणावारण्यकाण्डे नवमः
सर्गः  ॥  ३।९  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/3_araNyakANDam/02-panchavaTI-praveshaH/009_sItayA_AyudhanyAsapradAnam.md">
<details><summary><h3>तिलकम् ...{Loading}...</h3></summary>



चोम्मेन्तर्य् फ़ोर् थे सेलेच्तेद् वलुएस् दोएस्न्ऽत् एxइस्त्


</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/3_araNyakANDam/02-panchavaTI-praveshaH/009_sItayA_AyudhanyAsapradAnam.md">
<details><summary><h3>द्राविडपाठः ...{Loading}...</h3></summary>


सुतीक्ष्णेनाभ्यनुज्ञातं प्रस्थितं रघुनन्दनम्।  
हृद्यया स्निग्धया वाचा भर्तारमिदमब्रवीत् ॥ 3.9.1 ॥   
अयं धर्मस्सुसूक्ष्मेण विधिना प्राप्यते महान्।  
निवृत्तेन तु शक्योऽयं व्यसनात् कामजादिह ॥ 3.9.2 ॥   
मिथ्यावाक्यं परमकं तस्माद् गुरुतरावुभौ।  
परदाराभिगमनं विना वैरं च रौद्रता ॥ 3.9.3 ॥   
मिथ्यावाक्यं न ते भूतं न भविष्यति राघव।  
कुतोऽभिलाषणं स्त्रीणां परेषां धर्मनाशनम् ॥ 3.9.4 ॥   
तव नास्ति मनुष्येन्द्र न चाभूत्ते कदाचन।  
मनस्यपि तथा राम न चैतद्विद्यते क्वचित् ॥ 3.9.5 ॥   
स्वदारनिरतस्त्वं च नित्यमेव नृपात्मज।  
धर्मिष्ठस्सत्यसन्धश्च पितुर्निर्देशकारकः ॥ 3.9.6 ॥   
सत्यसन्ध महाभाग श्रीमँल्लक्ष्णपूर्वज।  
त्वयि सत्यं च धर्मश्च त्वयि सर्वं प्रतिष्ठितम् ॥ 3.9.7 ॥   
तच्च सर्वं महाबाहो शक्यं धर्तुं जितेन्द्रियैः।  
तव वश्येन्द्रियत्वं च जानामि शुभदर्शन ॥ 3.9.8 ॥   
तृतीयं यदिदं रौद्रं परप्राणाभिहिंसनम्।  
निर्वैरं क्रियते मोहात्तच्च ते समुपस्थितम् ॥ 3.9.9 ॥   
प्रतिज्ञातस्त्वया वीर दण्डकारण्यवासिनाम्।  
ऋषीणां रक्षणार्थाय वधस्संयति रक्षसाम् ॥ 3.9.10 ॥   
एतन्निमित्तं च वनं दण्डका इति विश्रुतम्।  
प्रस्थितस्त्वं सह भ्रात्रा धृतबाणशरासनः ॥ 3.9.11 ॥   
ततस्त्वां प्रस्थितं दृष्ट्वा मम चिन्ताकुलं मनः।  
त्वद्वृत्तं चिन्तयन्त्या वै भवेन्निःश्रेयसं हितम् ॥ 3.9.12 ॥   
नहि मे रोचते वीर गमनं दण्डकान्प्रति।  
कारणं तत्र वक्ष्यामि वदन्त्याः श्रूयतां मम ॥ 3.9.13 ॥   
त्वं हि बाणधनुष्पाणिर्भ्रात्रा सह वनं गतः।  
दृष्ट्वा वनचरान् सर्वान् कच्चित् कुर्याश्शरव्ययम् ॥ 3.9.14 ॥   
क्षत्त्रियाणां च हि धनुर्हुताशस्येन्धनानि च।  
समीपतः स्थितं तेजोबलमुच्छ्रयते भृशम् ॥ 3.9.15 ॥   
पुरा किल महाबाहो तपस्वी सत्यवाक् शुचिः।  
कस्मिंश्चिदभवत्पुण्ये वने रतमृगद्विजे ॥ 3.9.16 ॥   
तस्यैव तपसो विध्नं कर्तुमिन्द्रश्शचीपतिः।  
खङ्गपाणिरथागच्छदाश्रमं भटरूपधृत् ॥ 3.9.17 ॥   
तस्मिंस्तदाश्रमपदे निशितः खङ्ग उत्तमः।  
स न्यासविधिना दत्तः पुण्ये तपसि तिष्ठतः ॥ 3.9.18 ॥   
स तच्छस्त्रमनुप्राप्य न्यासरक्षणतत्परः।  
वने तं विचरत्येव रक्षन् प्रत्ययमात्मनः ॥ 3.9.19 ॥   
यत्र गच्छत्युपादातुं मूलानि च फलानि च।  
न विना याति तं खङ्गं न्यासरक्षणतत्परः ॥ 3.9.20 ॥   
नित्यं शस्त्रं परिवहन् क्रमेण स तपोधनः।  
चकार रौद्रीं स्वां बुद्धिं त्यक्त्वा तपसि निश्चयम् ॥ 3.9.21 ॥   
ततः स रौद्रेऽभिरतः प्रमत्तोऽधर्मकर्शितः।  
तस्य शस्त्रस्य संवासाज्जगाम नरकं मुनिः ॥ 3.9.22 ॥   
एवमेतत्पुरा वृत्तं शस्त्रसंयोगकारणम् ॥ 3.9.23 ॥   
अग्निसंयोगवद्धेतुश्शस्त्रसंयोग उच्यते।  
स्नेहाच्च बहुमानाच्च स्मारये त्वां न शिक्षये ॥ 3.9.24 ॥   
बुद्धिर्वैरं विना हन्तुं राक्षसान् दण्डकाश्रितान्।  
अपराधं विना हन्तुं लोकान् वीर न कामये ॥ 3.9.25 ॥   
क्षत्त्रियाणां तु वीराणां वनेषु निरतात्मनाम्।  
धनुषा कार्यमेतावदार्तानामभिरक्षणम् ॥ 3.9.26 ॥   
क्व च शस्त्रं क्व च वनं क्व च क्षात्त्रं तःप क्व च।  
व्याविद्धमिदमस्माभिर्देशधर्मस्तु पूज्यताम् ॥ 3.9.27 ॥   
तदार्य कलुषा बुद्धिर्जायते शस्त्रसेवनात्।  
पुनर्गत्वा त्वयोध्यायां क्षत्त्रधर्मं चरिष्यसि ॥ 3.9.28 ॥   
अक्षया तु भवेत्प्रीतिः श्वश्रूश्वशुरयोर्मम।  
यदि राज्यं परित्यज्य भवेस्त्वं निरतो मुनिः ॥ 3.9.29 ॥   
धर्मादर्थः प्रभवति धर्मात्प्रभवते सुखम्।  
धर्मेण लभते सर्वं धर्मसारमिदं जगत् ॥ 3.9.30 ॥   
आत्मानं नियमैस्तैस्तैः कर्शयित्वा प्रयत्नतः।  
प्राप्यते निपुणैर्धर्मो न सुखाल्लभ्यते सुखम् ॥ 3.9.31 ॥   
नित्यं शुचिमतिः सौम्य चर धर्मं तपोवने।  
सर्वं हि विदितं तुभ्यं त्रेलोक्यमपि तत्त्वतः ॥ 3.9.32 ॥   
स्त्रीचापलादेतदुदाहृतं मे धर्मं च वक्तुं तव कस्समर्थः।  
विचार्य बुद्ध्या तु सहानुजेन यद्रोचते तत्कुरु मा चिरेण ॥ 3.9.33 ॥   

</details>
</div>
