+++
title = "०१२ अश्वमेधारम्भः"
title_english = "012 dasaratha readies to perform asvamedha ritual"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-012-Ashva_Medhaarambhaha.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/02-putrakAmaH/012_ashvamedhArambhaH.md">
<details><summary><h2>IITK ...{Loading}...</h2></summary>

Dasaratha requests Rsyasringa to perform the sacrificethe priests order
him to procure necessary materials and to release the sacificial
horse--Dasaratha orders his ministers to get the preparations done.



### श्लोकः
#### मूलम्
ततः काले बहुतिथे कस्मिंश्चित्सुमनोहरे।  
वसन्ते समनुप्राप्ते राज्ञो यष्टुं मनोऽभवत्॥1.12.1॥

#### शब्दार्थः
ततः afterwards, बहुतिथे काले after a lapse of long time, सुमनोहरे charming, कस्मिंश्चित्   some time, वसन्ते spring season, समनुप्राप्ते having arrived, राज्ञः for the king, यष्टुम् to perform sacrifice, मनः अभवत् desire arose.

#### आङ्ग्लानुवादः
After a long time, at the advent of charming spring a desire arose in the mind of the king (Dasaratha) to perform the sacrifice.



### श्लोकः
#### मूलम्
ततः प्रसाद्य शिरसा तं विप्रं देववर्णिनम्।  
यज्ञाय वरयामास सन्तानार्थं कुलस्य वै॥1.12.2॥

#### शब्दार्थः
ततः then, देववर्णिनम् effulgent like a celestial being, विप्रम् that brahmin, शिरसा bowing his head low in respect, प्रसाद्य having won his grace, कुलस्य of the dynasty, सन्तानार्थम् for preserving uninterrupted continuity, यज्ञाय to perform sacrifice, वरयामास appointed him as official priest to preside over the ceremony.

#### आङ्ग्लानुवादः
Then bowing his head in respect to that brahmin who was effulgent like a celestial  and having won his grace he chose him to conduct a sacrifice for a son for (the continuity of) his dynasty.



### श्लोकः
#### मूलम्
तथेति च स राजानमुवाच च सुसत्कृतः।  
सम्भारा सम्भ्रियन्तां ते तुरगश्च विमुच्यताम्॥1.12.3॥

#### शब्दार्थः
सुसत्कृतः wellhonoured, सः that brahmin, तथेति be it so, राजानम् king, उवाच said, सम्भाराः requisite materials, सम्भ्रियन्ताम् be procured, ते your, तुरगः sacrificial horse, विमुच्यताम् च let it be released.

#### आङ्ग्लानुवादः
The wellhonoured brahmin agreed, saying, "Be it so, let the requisite materials be procured and the sacificial horse, released".



### श्लोकः
#### मूलम्
ततो राजाऽब्रवीद्वाक्यं सुमन्त्रं मन्त्रिसत्तमम्।  
सुमन्त्रावाहय क्षिप्रं ऋत्विजो ब्रह्मवादिनः॥1.12.4॥  
सुयज्ञं वामदेवं च जाबालिमथ काश्यपम्।  
पुरोहितं वसिष्ठं च ये चान्ये द्विजसत्तमाः॥1.12.5॥

#### शब्दार्थः
ततः thereafter, राजा king, मन्त्रिसत्तमम् best of ministers, सुमन्त्रम् Sumantra, वाक्यम् words, अब्रवीत् spoke, सुमन्त्रः O Sumantra, क्षिप्रम् immediately, ब्रह्मवादिनः wellversed in vedas, ऋत्विजः official priests, सुयज्ञम् Suyajna, वामदेवम् च Vamadeva, जाबालिम् Jabali, अथ and, काश्यपम् Kashyapa, पुरोहितं वसिष्ठं च family priest Vasistha, अन्ये other, द्विजसत्तमाः foremost among brahmins, आवाहय summon.

#### आङ्ग्लानुवादः
Thereafter the king said to Sumantra, "Summon immediately, Suyajna, Vamadeva, Jabali and Kasyapa, family priest Vasishta and other foremost and learned brahmins who are the official priests wellversed in the Vedas".



### श्लोकः
#### मूलम्
ततस्सुमन्त्रस्त्वरितं गत्वा त्वरितविक्रमः।  
समानयत्स तान्विप्रान् समस्तान्वेदपारगान्॥1.12.6॥

#### शब्दार्थः
ततः thereupon, त्वरितविक्रमः a man with swift movements, सः सुमन्त्रः that Sumantra, त्वरितम् immediately, गत्वा had gone, वेदपारगान् mastered fully vedas, समस्तान् gathering together, तान् विप्रान् all of those brahmins, समानयत् brought.

#### आङ्ग्लानुवादः
Then Sumantra, a man of smart movement went immediately and brought all those brahmins who were wellversed in the Vedas.



### श्लोकः
#### मूलम्
तान्पूजयित्वा धर्मात्मा राजा दशरथस्तदा।  
धर्मार्थसहितं युक्तं श्लक्ष्णं वचनमब्रवीत्॥1.12.7॥

#### शब्दार्थः
धर्मात्मा virtuous, दशरथः राजा king Dasaratha, तदा then, तान् them, पूजयित्वा after paying respects, धर्मार्थसहितम् full of truth and duty, श्लक्ष्णम् gracious, (इदं) युक्तं वचनम् these words, अब्रवीत् uttered.

#### आङ्ग्लानुवादः
After paying respect to them (learned brahmins), virtuous king Dasaratha graciously uttered these words charged with dharma and artha.



### श्लोकः
#### मूलम्
मम लालप्यमानस्य पुत्रार्थं नास्ति वै सुखम्।  
तदर्थं हयमेधेन यक्ष्यामीति मतिर्मम॥1.12.8॥

#### शब्दार्थः
पुत्रार्थम् to have sons, लालप्यमानस्य suffering from intense sorrow, मम for me, सुखम् happiness, नास्ति वै not there, तदर्थं for that reason, (अहम् I), हयमेधेन यक्ष्यामि I shall perform HorseSacrifice, इति thus, मम my, मतिः intention.

#### आङ्ग्लानुवादः
"There is no happiness for me. I am overwhelmed with grief as I have no son. Therefore, I intend to perform a horsesacrifice.



### श्लोकः
#### मूलम्
तदहं यष्टुमिच्छामि शास्त्रदृष्टेन कर्मणा।  
ऋषिपुत्रप्रभावेन कामान्प्राप्स्यामि चाप्यहम्॥1.12.9॥

#### शब्दार्थः
तत् for that reason, शास्त्रदृष्टेन कर्मणा according to scriptural procedures, यष्टुं इच्छामि desirous of performing sacrifice, ऋषिपुत्रप्रभावेन by the grace of sage Rishyashringa, अहम् I, कामान् desires, प्राप्स्यामि च will obtain.

#### आङ्ग्लानुवादः
I wish to perform the yaga acording to scriptural procedures. And I will have my desire fulfilled by the grace of the sage (Rsyasringa)".



### श्लोकः
#### मूलम्
ततस्साध्विति तद्वाक्यं ब्राह्मणाः प्रत्यपूजयन्।  
वसिष्ठप्रमुखास्सर्वे पार्थिवस्य मुखाच्च्युतम्॥1.12.10॥

#### शब्दार्थः
ततः then, वसिष्ठप्रमुखाः Vasishta and others, ब्राह्मणाः brahmins, सर्वे all, पार्थिवस्य king's, मुखात् from the mouth, च्युतम् delivered, तत् वाक्यम those words, साधु इति well said, प्रत्यपूजयन् extolled.

#### आङ्ग्लानुवादः
When they heard these words from the king's month, those brahmins heades by Vasishta extolled the king's decision exclaiming, "wellsaid"ः



### श्लोकः
#### मूलम्
ऋष्यशृङ्गपुरोगाश्च प्रत्यूचुर्नृपतिं तदा।  
सम्भारास्सम्भ्रियन्तां ते तुरगश्च विमुच्यताम्॥1.12.11॥

#### शब्दार्थः
ऋष्यशृङ्गपुरोगाः priests led by Rsyashringa, तदा then, नृपतिम् addressing king, प्रत्यूचुः replied, सम्भाराः sacrificial articles, सम्भ्रियन्ताम् be procured, ते your, तुरगः sacrificial horse, विमुच्यतां च be released.

#### आङ्ग्लानुवादः
The priests led by Rsyasringa replied to the king, saying, "Let the sacrificial articles be procured and your sacrificial horse released."



### श्लोकः
#### मूलम्
सर्वथा प्राप्स्यसे पुत्रांश्चत्वारोऽमितविक्रमान्।  
यस्य ते धार्मिकी बुद्धिरियं पुत्रार्थमागता ॥1.12.12॥

#### शब्दार्थः
यस्य ते for you whose, पुत्रार्थम् for begetting children, इयम् this, धार्मिकी बुद्धिः righteous thought, आगता having come to your mind, सर्वथा surely, अमितविक्रमान् men of immense  prowess, चत्वारः four, पुत्रान् sons, प्राप्स्यसे shall you get.

#### आङ्ग्लानुवादः
"Since this righteous thought for begetting children has entered your mind, you shall surely get four sons of immense prowess".



### श्लोकः
#### मूलम्
ततः प्रीतोऽभवद्राजा श्रुत्वा तद्विजभाषितम्।  
अमात्यांश्चाब्रवीद्राजा हर्षेणेदं शुभाक्षरम्॥1.12.13॥

#### शब्दार्थः
ततः thereafter, राजा king, द्विजभाषितम् brahmin's words, श्रुत्वा having heard, प्रीतः अभवत्  felt happy, राजा king, हर्षेण with delight, शुभाक्षरम् containing auspicious letters,  इदं this,  अब्रवीत् spoke.

#### आङ्ग्लानुवादः
Pleased to hear the brahmins' words, the king happily addressed his ministers with auspicious wordsः



### श्लोकः
#### मूलम्
गुरूणां वचनाच्छीघ्रं सम्भारास्सम्भ्रियन्तु मे।  
समर्थाधिष्ठितश्चाश्वस्सोपाध्यायो विमुच्यताम्॥1.12.14॥

#### शब्दार्थः
(इह now), मे गुरूणाम् my spiritual preceptors', वचनात् words, सम्भाराः articles required for performing the sacrifice, सम्भ्रियन्तु be procured, समर्थाधिष्ठितः under the protection of warriors, सोपाध्यायः along with main priest, अश्वः horse, विमुच्यताम् be released.

#### आङ्ग्लानुवादः
"In accordance with the instructions by my spiritual preceptors let the articles (required for performing the sacrifice) be procured and the horse  released under the protection of warriors accompanied by the chief priest".



### श्लोकः
#### मूलम्
सरय्वाश्चोत्तरे तीरे यज्ञभूमिर्विधीयताम्।  
शान्तयश्चाभिवर्धन्तां यथाकल्पं यथाविधि॥1.12.15॥

#### शब्दार्थः
सरय्वाः of river Sarayu, उत्तरे तीरे on the northern bank, यज्ञभूमिः sacrificial pavillion, विधीयताम् be constructed, यथाकल्पम् according to prescribed ritual code, यथाविधि according to the scriptural stipulation, शान्तयश्च expiatory rites, अभिवर्धन्ताम् may be wished.

#### आङ्ग्लानुवादः
Let a sacrificial pavillion be constructed on the northern bank of Sarayu according to prescribed methods ordained in the 'kalpa' and other scriptures for the uninterrupted completion of the sacrifice.



### श्लोकः
#### मूलम्
शक्यः प्राप्तुमयं यज्ञस्सर्वेणापि महीक्षिता।  
नापराधो भवेत्कष्टो यद्यस्मिन्क्रतुसत्तमे॥1.12.16॥

#### शब्दार्थः
अस्मिन् In this, क्रतुसत्तमे best of sacifices, कष्टः difficulties, अपराधः omissions, न भवेत् यदि does not happen, अयं यज्ञः this sacrifice, सर्वेणापि महीक्षिता indeed by every king, प्राप्तुम् to obtain, शक्यः possible.

#### आङ्ग्लानुवादः
If in this best of sacrifices aswamedha, obstructions and omissions do not occur it will be possible for the king to get the results.



### श्लोकः
#### मूलम्
छिद्रं हि मृगयन्तेऽत्र विद्वांसो ब्रह्मराक्षसाः।  
निहतस्य च यज्ञस्य सद्यः कर्ता विनश्यति॥1.12.17॥

#### शब्दार्थः
अत्र in this sacrifice, विद्वांसः learned men, ब्रह्मराक्षसाः brahma rakshasas(celestial beings turned into demons), छिद्रम् flaw, मृगयन्ते हि will be looking out for, निहतस्य struck down, यज्ञस्य of sacrifice, कर्ता च the doer, सद्यः immediately, विनश्यति will be destroyed.

#### आङ्ग्लानुवादः
The learned brahmarakshasas always look out for flaws in the sacrifice so that they can strike into it. If the sacrifice is damaged, the doer of the sacrifice will be immediately destroyed.



### श्लोकः
#### मूलम्
तद्यथा विधिपूर्वं मे क्रतुरेष समाप्यते।  
तथा विधानं क्रियतां समर्थाः करणेष्विह॥1.12.18॥

#### शब्दार्थः
तत् for that reason, मे my, एषः क्रतुः this sacifice, विधिपूर्वम् in accordance with scriptures, यथा समाप्यते as it could be completed, तथा in that manner, विधानम् arrangement, क्रियताम् may be done, इह(You) here, करणेषु in actions, समर्थाः experts.

#### आङ्ग्लानुवादः
Therefore let the arrangements be made in a manner by which this sacifice is completed in accordance with the prescriptions in scriptures and you are experts in doing so".



### श्लोकः
#### मूलम्
तथेति च ततस्सर्वे मन्त्रिणः प्रत्यपूजयन्।  
पार्थिवेन्द्रस्य तद्वाक्यं यथाज्ञप्तमकुर्वत॥1.12.19॥

#### शब्दार्थः
ततः then, मन्त्रिणः ministers, सर्वे all, पार्थिवेन्द्रस्य of that king's, तथेति let it be so, प्रत्यपूजयन् honoured, यथाज्ञप्तम् as ordered, अकुर्वत performed.

#### आङ्ग्लानुवादः
Honouring the words of the king, all the ministers did as ordered.



### श्लोकः
#### मूलम्
ततो द्विजास्ते धर्मज्ञमस्तुवन्पार्थिवर्षभम्।  
अनुज्ञातास्ततस्सर्वे पुनर्जग्मुर्यथागतम्॥1.12.20॥

#### शब्दार्थः
ततः after that, ते द्विजाः those brahmins, धर्मज्ञम् knower of righteousness, पार्थिवर्षभम् great king, अस्तुवन् praised, अनुज्ञाताः having been permitted, ततः from there, पुनः again, यथागतम् in the manner as they came, जग्मुः returned.

#### आङ्ग्लानुवादः
Admiring the great king, the knower of righteousness, the brahmins permitted by him  returned to their places as they had some.



### श्लोकः
#### मूलम्
गतेष्वथ द्विजाग्य्रेषु मन्त्रिणस्तान्नराधिपः।  
विसर्जयित्वा स्वं वेश्म प्रविवेश महाद्युतिः॥1.12.21॥

#### शब्दार्थः
अथ thereafter, द्विजाग्य्रेषु when great brahmins, गतेषु (सत्सु) had departed, महाद्युतिः great and glorious, नराधिपः king, मन्त्रिणः those ministers, विसर्जयित्वा having sent them, स्वं वेश्म his palace, प्रविवेश entered.

#### आङ्ग्लानुवादः
When the great brahmins  departed, the glorious king (Dasaratha) sent away his ministers and entered his palace.  

### समाप्तिः
 श्रीमद्रामायणे वाल्मीकीय आदिकाव्ये बालकाण्डे द्वादशस्सर्गः॥2  
Thus ends the twelfth sarga of Balakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/02-putrakAmaH/012_ashvamedhArambhaH.md">
<details><summary><h2>भूषणम् ...{Loading}...</h2></summary>



ततः काले बहुतिथे कस्मिंश्चित्सुमनोहरे ।  

वसन्ते समनुप्राप्ते राज्ञो यष्टुं मनो ऽभवत्  ॥  १।१२।१  ॥   

एवं दशरथः सर्वकामसमृद्धो ऽपि पुत्रालाभसन्तप्तस्तन्मूलानि पापानि
स्वाधिकारानुरूपेणाश्वमेधेन विना न विनश्यन्तीति मन्वानः "सर्वं पाप्पानं
तरति तरति ब्रह्महत्यां यो ऽश्वमेधेन यजते" इति श्रुत्या "राजसार्वभौमो
ऽश्वमेधेन यजेत" इति स्मृत्या च विहितमश्वमेधं यष्टुं सङ्कल्प्य
तदानीमुद्बुद्धसंस्कारेण सुमन्त्रेणोदीरितवचनाज्जामात्रुपलालनव्याजेन
शान्तया सह ऋश्यशृङ्गमानीय प्राप्तकाले पूर्वं सङ्कल्पितमश्वमेधं
कर्तुमारभतेत्याह ततः काल इत्यादि । ततः ऋश्यशृङ्गानयनानन्तरं , बहुतिथे
अनल्पे काले गते । सङ्ख्यासञ्ज्ञाद्बहुशब्दात् पूरणार्थे डटि
"बहुपूगगणसङ्घस्य तिथुक्" इति तिथुगागमः । कस्मिंश्चित्
मलिम्लुचत्वादिदोषरहिततया विलक्षणे, सुमनोहरे पौर्णमास्याः
कालत्वेनातिमनोज्ञे, वसन्ते समनुप्राप्ते प्रारब्धे, चैत्र्यां
पौर्णमास्यामित्यर्थः । राज्ञो दशरथस्य यष्टुं साङ्ग्रहणीमिष्टिं कर्तुं
मनः मनोरथः अभूत् । "चैत्र्यां पौर्णमास्यां प्रातरश्वमेधेन यक्ष्ये इति
सङ्कल्प्य साङ्ग्रहण्येष्ट्या यजते" इति स्मरणात्  ॥  १।१२।१  ॥   

  

ततः प्रसाद्य शिरसा तं विप्रं देववर्णिनम् ।  

यज्ञाय वरयामास सन्तानार्थं कुलस्य वै  ॥  १।१२।२  ॥   

अथ साङ्ग्रहणीमिष्टिं कर्तुमृत्विग्वरणे प्राप्ते प्रथममृश्यशृङ्गं
ब्रह्मत्वेन वृतवानित्याह ततः प्रसाद्येति । देववर्णिनं देववर्चसम्  ॥ 
१।१२।२  ॥   

  

तथेति च स राजानमुवाच च सुसत्कृतः ।  

सम्भाराः सम्भ्रियन्तां ते तुरगश्च विमुच्यताम्  ॥  १।१२।३  ॥   

तथेति । स च ऋश्यशृङ्गश्च  ॥  १।१२।३  ॥   

  

ततो राजाब्रवीद्वाक्यं सुमन्त्रं मन्त्रिसत्तमम् ।  

सुमन्त्रावाहय क्षिप्रमृत्विजो ब्रह्मवादिनः  ॥  १।१२।४  ॥   

अथ "अपदातीनृत्विजः समावहन्त्यासुब्रह्मण्यायाः" इति
विहितमध्वर्युप्रभृतिवरणमाह ततो राजेत्यादिना । अस्याः श्रुतेरयमर्थः तस्य
तस्य गृहे गत्वा सोमप्रवाकवृतानध्वर्युब्रह्महोतृ़नाग्नीध्रं च
हस्त्यश्वादिकमारोप्य राजगृहमानयन्ति राजपुरुषाः । अनन्तरायाममावास्यायां
पूर्ववृता एव ते  

सञ्ज्ञानेष्ट्यर्थं पुनर्व्रियन्ते । अथ वैशाख्यां पौर्णमास्यां
प्राजापत्यर्षभपश्वर्थं पूर्ववत् सोमप्रवाकवृतौ मैत्रावरुणप्रतिप्रस्थातारौ
हस्त्यादिकमारोप्यानयन्ति राजपुरुषाः । अनन्तरायाममावास्यायां तथैव
वृतमुद्गातारं हस्त्यादिभिरानयन्ति । अथागामिनि वसन्ते पञ्चदश्यां
हस्त्यादिभिः प्रस्तोतारमानयन्ति । त्रैधातवीयार्थं यत्र
दीक्षारम्भस्तद्दिवसादूर्ध्वं तृतीयादिष्वहस्वन्वहमितरानष्टावृत्विजो
हस्त्यादिकमारोप्यानयन्ति ब्राह्मणाच्छंसिनमच्छावाकं नेष्टारं प्रतिहर्तारं
ग्रावस्तुतं पोतारम् उन्नेतारं सुब्रह्मण्यमिति सोमार्थम् ।
एवमासुब्रह्मण्याह्वानादपदातीनृत्विज आवहन्तीति । एवं क्रमेण कर्त्तव्यानि
ऋत्विग्वरणानि कार्यकरत्वात्सङ्ग्रहेण दर्शयति सुमन्त्रावाहयेति । आवाहय
आनय । ऋतौ यजन्तीति ऋत्विजः । ब्रह्मवादिनः वेदपाठकान्  ॥  १।१२।४  ॥   

  

सुयज्ञं वामदेवं च जाबालिमथ काश्यपम् ।  

पुरोहितं वसिष्ठं च ये चाप्यन्ये द्विजातयः  ॥  १।१२।५  ॥   

ऋत्विजः परिगणयति सुयज्ञमिति  ॥  १।१२।५  ॥   

  

ततः सुमन्त्रस्त्वरितं गत्वा त्वरितविक्रमः ।  

समानयत्स तान् सर्वान् समर्थान् वेदपारगान्  ॥  १।१२।६  ॥   

तत इति त्वरितविक्रमः त्वरितपदन्यासः  ॥  १।१२।६  ॥   

  

तान् पूजयित्वा धर्मात्मा राजा दशरथस्तदा ।  

धर्मार्थसहितं युक्तं श्लक्ष्णं वचनमब्रवीत्  ॥  १।१२।७  ॥   

तानिति । धर्मार्थसहितं धर्मार्थरूपप्रयोजनयुक्तम्, श्लक्ष्णं मधुरम्  ॥ 
१।१२।७  ॥   

  

मम लालप्यमानस्य पुत्रार्थं नास्ति वै सुखम् ।  

तदर्थं हयमेधेन यक्ष्यामीति मतिर्मम  ॥  १।१२।८  ॥   

ममेति व्याख्यातम्  ॥  १।१२।८  ॥   

  

तदहं यष्टुमिच्छामि शास्त्रदृष्टेन कर्मणा ।  

ऋषिपुत्रप्रभावेन कामान् प्राप्स्यामि चाप्यहम्  ॥  १।१२।९  ॥   

तदिति । यष्टुमिच्छामि प्रतिबन्धकदुरितशान्त्यर्थम् । ऋषिपुत्रप्रभावेन
ऋश्यशृङ्गकृतयज्ञप्रभावेन, पश्चात्कामान्, पुत्रान् प्राप्स्यामि च  ॥ 
१।१२।९  ॥   

  

ततः साध्विति तद्वाक्यं ब्राह्मणाः प्रत्यपूजयन् ।  

वसिष्ठप्रमुखाः सर्वे पार्थिवस्य मुखाच्च्युतम्  ॥  १।१२।१०  ॥   

तत इति । ऋश्यशृङ्गश्लाघागर्भत्वाद्वसिष्ठप्रमुखा इत्युक्तम्  ॥  १।१२।१०
 ॥   

  

ऋश्यशृङ्गपुरोगाश्चप्रत्यूचुर्नृपतिं तदा ।  

सम्भाराः सम्भ्रियन्तां ते तुरगश्च विमुच्यताम्  ॥  १।१२।११  ॥   

ऋश्यशृङ्गेत्यादि व्याख्यातप्रायम्  ॥  १।१२।११  ॥   

  

सर्वथा प्राप्स्यसे पुत्रांश्चतुरो ऽमितविक्रमान् ।  

यस्य ते धार्मिकी बुद्धिरियं पुत्रार्थमागता  ॥  १।१२।१२  ॥   

सर्वथेति । सनत्कुमारवचःश्रवणाच्चतुर इत्युक्तम्  ॥  १।१२।१२  ॥   

  

ततः प्रीतो ऽभवद्राजा श्रुत्वा तु द्विजभाषितम् ।  

अमात्यांश्चाब्रवीद्राजा हर्षेणेदं शुभाक्षरम्  ॥  १।१२।१३  ॥   

तत इति । क्रियाभेदान्न राजपदपुनरुक्तिः  ॥  १।१२।१३  ॥   

  

गुरूणां वचनाच्छीघ्रं सम्भाराः सम्भ्रियन्तु मे ।  

समर्थाधिष्ठितश्चाश्वस्सोपाध्यायो विमुच्यताम्  ॥  १।१२।१४  ॥   

गुरूणामिति । सम्भ्रियन्तु सम्भ्रियन्ताम्, आर्षं परस्मैपदम् । अत्र
सम्भाराः यज्ञीयाश्वमोचनोपकरणानि "द्वादशारत्नी रशना भवति" इत्युक्त्या
द्वादशारत्निपरिमिता मुञ्जाख्यतृणविशेषनिर्मिता रशना "चतुष्टय्य आपो
भवन्ति" इत्यनुवाकोक्ताः आतपतिवर्ष्याः कूप्याः स्थावरा वहन्त्यश्च इति
चतुर्विधा आप इत्यादीनि । समर्थैः "चतुःशता रक्षन्ति" इति श्रूयमाणै
राजपुत्राद्यैः अधिष्ठितः रक्षितः । सोपाध्यायः उपाध्यायैश्चतुर्भिः
ऋत्विग्भिः सहितः । अश्वो विमुच्यताम् "चत्वार ऋत्विजः समुक्षन्तीत्यारभ्य
शतेन राजपुत्रैः सह अध्वर्युः शतेनाराजभिरुग्रैः सहब्रह्मा शतेन
सूतग्रामणीभिः सह होता शतेन क्षत्र्रसङ्ग्रहीतृभिः सहोद्गाता" इति श्रुतेः
। सङ्गृहीतं च भट्टभास्करैः "सन्नाहवन्तः क्षितिपालपुत्राः सन्नद्धसूताः
शतमस्य तल्प्याः । गोपायितारः शतमेवमुग्राः सन्नाहिनस्तादृशसूनुयुक्ताः ।
वैश्याः शतं प्रान्तचराः पथिस्युर्वरूथिनस्तैः शतमेव शूद्राः  ॥ " इति  ॥ 
१।१२।१४  ॥   

  

सरय्वाश्चोत्तरे तीरे यज्ञभूमिर्विधीयताम् ।  

शान्तयश्चाभिवर्द्धन्तां यथाकल्पं यथाविधि  ॥  १।१२।१५  ॥   

अथ "पुण्यनामदेवयजनमध्यवस्यति" इत्युक्तरीत्या यागार्हपुण्यस्थपलपरिग्रहं
दर्शयति सरय्वा इति । उत्तरं विविक्तमिति तत्परिग्रहः । शान्तयः
शान्तिकर्माणि । अभिवर्द्धन्तां प्रवर्तन्ताम्, यथाकल्पं यथाक्रमं, यथाविधि
यथाशास्त्रम्  ॥  १।१२।१५  ॥   

  

शक्यः कर्तुमयं यज्ञः सर्वेणापि महीक्षिता ।  

नापराधो भवेत्कष्टो यद्यस्मिन् क्रतुसत्तमे  ॥  १।१२।१६  ॥   

शक्य इति । कष्टः क्लेशकरः  ॥  १।१२।१६  ॥   

  

छिद्रं हि मृगयन्ते ऽत्र विद्वांसो ब्रह्मराक्षसाः ।  

विघ्नितस्य हि यज्ञस्य सद्यः कर्ता विनश्यति  ॥  १।१२।१७  ॥   

छिद्रमिति । छिद्रम् अपराधमित्यर्थः  ॥  १।१२।१७  ॥   

  

तद्यथा विधिपूर्वं मे क्रतुरेष समाप्यते ।  

तथा विधानं क्रियतां समर्थाः करणेष्विह  ॥  १।१२।१८  ॥   

तदिति । यथेति छेदः  ॥  १।१२।१८  ॥   

  

तथेति च ततः सर्वे मन्त्रिणः प्रत्यपूजयन् ।  

पार्थिवेन्द्रस्य तद्वाक्यं यथाज्ञप्तमकुर्वत  ॥  १।१२।१९  ॥   

तथेति । अकुर्वत साङ्ग्रहणेष्टिप्रभृत्यश्वविमोचनान्तमकुर्वन्नित्यर्थः  ॥ 
१।१२।१९  ॥   

  

ततो द्विजास्ते धर्मज्ञमस्तुवन् पार्थिवर्षभम् ।  

अनुज्ञातास्ततः सर्वे पुनर्जग्मुर्यथागतम्  ॥  १।१२।२०  ॥   

ततो द्विजा इति । अनुज्ञाताः, तेनेति शेषः  ॥  १।१२।२०  ॥   

  

गतेष्वथ द्विजाग्र्येषु मन्त्रिणस्तान्नराधिपः ।  

विसर्ज्जयित्वा स्वं वेश्म प्रविवेश महाद्युतिः  ॥  १।१२।२१  ॥   

इत्यार्षे श्रीरामायणे वाल्मीकीये आदिकाव्ये बालकाण्डे द्वादशः सर्गः  ॥  १२
 ॥   

गतेष्विति । स्वं वेश्म, अग्निगृहादन्तःपुरमित्यर्थः  ॥  १।१२।२१  ॥   

इति श्रीगोविन्दराजविरचिते श्रीरामायणभूषणे मणिमञ्जीराख्याने
बालकाण्डव्याख्याने द्वादशः सर्गः  ॥  १२  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/02-putrakAmaH/012_ashvamedhArambhaH.md">
<details><summary><h2>शिरोमणी ...{Loading}...</h2></summary>



अश्वमेधोपक्रममाह तत इत्यादिभिः । ततः ऋष्यशृङ्गस्य पुरप्राप्त्यनन्तरं
बहुतिथे अल्पभिन्ने काले । गते सतीति शेषः । सुमनोहरे
दोषोपद्रवादिराहित्येन समुचिततिथ्यादिप्राप्तत्वेन रमणीये
कस्मिंश्चिद्विलक्षणे वसन्ते समनुप्राप्ते सति राज्ञो दशरथस्य मनो यष्टुं
यागं कर्तुमभवत् प्रावर्तत  ॥  १।१२।१  ॥   

  

तत इति । ततः यागानुकूलमनस्कत्वानन्तरं देववर्णिनं दिव्यतेजसं तं विप्रम्
ऋष्यशृङ्गं शिरसा प्रणम्य कुलस्य सन्तानार्थमेव यज्ञाय यज्ञं प्रवर्तयितुं
वरयामास ब्रह्मत्वेन स्वीचकार । चशब्द एवार्थे  ॥  १।१२।२  ॥   

  

तथेति । स ऋष्यशृङ्गः वसुधाधिपं सार्वभौमं राजानं दशरथं तथा यागानुकूलमिति
वक्ष्यमाणं वचः उवाच । वचनमेवाह सम्भाराः सम्भ्रियन्तामित्यादि ।
अर्थस्तुपूर्ववत्  ॥  १।१२।३  ॥   

  

तत इति । ततः ऋष्याज्ञापनानन्तरं राजा दशरथो मन्ित्रसत्तमं सुमन्त्रं
वाक्यमब्रवीत् । वाक्यमेवाह हे सुमन्त्र ब्रह्मवादिनो वेदज्ञान् ऋत्विजः
क्षिप्रं शीघ्रमावाहय मत्समीपं प्रापय  ॥  १।१२।४  ॥   

  

सुयज्ञमिति । एतदारभ्य हयमेधेन कर्मणेत्येतत्पर्यन्तं श्लोकसार्द्धचतुष्टयं
पूर्वमपीत्थं पठितमिति तद्व्याख्यानमेवैतद्व्याख्यानं बोध्यम्  ॥  १।१२।५९
 ॥   

  

ऋषीति । ऋषिपुत्रस्य ऋष्यशृङ्गस्य प्रभावेण रामसाक्षात्कारजनिततेजसा अहं
कामान्प्राप्स्याम्येव । अपिना देवकार्यसिद्धिश्च भविष्यति । चशब्द एवार्थे
। तत इति । ततः राजवाक्यश्रवणानन्तरं पार्थिवस्य राज्ञः मुखाच्च्युतं
तत्प्रसिद्धं वाक्यं वसिष्ठप्रमुखाः सर्वे ब्राह्मणाः साधु शोभनमिति
प्रत्यपूजयन्  ॥  १।१२।१०  ॥   

  

ऋष्येति । तदा तस्मिन्काले ऋष्यशृङ्गपुरोगा ऋष्यशृङ्गप्रभृतयः नृपतिं
राजानं प्रत्यूचुः । तद्वचनमेवाह सम्भारा इत्यादिभिः  ॥  १।१२।१११३  ॥   

  

तत इति । द्विजभाषितं श्रुतवान् द्विजभाषितश्रवणविशिष्टो राजा प्रीतो ऽभवत्
। ततः प्रीतिप्राप्त्यनन्तरं राजा शुभाक्षरं मधुराक्षरविशिष्टमिदं वचनं
हर्षेण अमात्यान् अब्रवीत् । व्याख्यातार्था इतःप्रभृति षट् श्लोकाः  ॥ 
१।१२।१४२०  ॥   

  

तत इति । धर्मज्ञं पार्थिवर्षभं राजराजं ते तत्रागताः द्विजाः ततः
अतिपुण्यसम्पादकधर्माचरणादस्तुवन् प्राशंसन् । ततः
प्रशंसाकरणानन्तरमनुज्ञाताः राजाज्ञां प्राप्ताः सर्वे द्विजाः यथागतं
पुनर्जग्मुः । स्वस्वाश्रममिति शेषः  ॥  १।१२।२१  ॥   

  

गतानामिति । द्विजातीनां गतानां द्विजातिषु गतेषु सत्सु तानागतान्
मन्त्रिणः विसर्जयित्वा सम्प्रेष्य । ल्यबभाव आर्षः । महामतिः नराधिपः स्वं
वेश्य अन्तःपुरं प्रविवेश । सप्तम्यर्थे षष्ठी  ॥  १।१२।२२  ॥   

  

इति श्रीमद्वाल्मीकीयरामायणव्याख्याने रामायणशिरोमणौ बालकाण्डे द्वादशः
सर्गः  ॥  १२  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/02-putrakAmaH/012_ashvamedhArambhaH.md">
<details><summary><h2>तिलकम् ...{Loading}...</h2></summary>



एवं निश्चितमवगतं पुत्रदातृत्वं यस्य तादृश ऋष्यशृङ्ग आनीते
सकलपापक्षयकारितया पूर्वसङ्कल्पितत्वेन चाश्वमेधं प्रस्तौति तत इति ।
बहुतिथे ऽनल्पे काले । गत इति शेषः । सुमनोहरे शास्त्रोक्तदोषरहिते । मनो
ऽभवत्प्रावर्तत  ॥  १।१२।१  ॥   

  

तत इति । देववर्णिनम् देववर्चसम् । कुलस्य सन्तानार्थं
कुलाविच्छेदरूपप्रयोजनमुद्दिश्य तेन स्वर्गार्थं च । यज्ञाय यज्ञार्थम् ।
विप्रमृष्यशङ्गम्  ॥  १।१२।२४  ॥   

  

आवाहय मत्समीपं प्रापय  ॥  १।१२।५  ॥   

  

तत इत्यादि व्याख्यातप्रायम्  ॥  १।१२।६८  ॥   

  

पुत्रार्थं हयमेधेन कर्मणा तदाख्येन कर्मणा । अनुष्ठानारम्भाय च
पुनरुपन्यासः  ॥  १।१२।९  ॥   

  

ऋषिपुत्रो ऋष्यशृङ्गः  ॥  १।१२।१०१२  ॥   

  

धार्मिकी प्रजासंरक्षणरूपधर्मप्रयोजना  ॥  १।१२।१३,१४  ॥   

  

सम्भ्रियन्तु सम्पाद्यन्ताम् । गुरूणामित्यादयो व्याख्यातप्रायाः  ॥ 
१।१२।१५२१  ॥   

  

गतानामिति । गतेषु द्विजादिष्वित्यर्थः । सप्तम्यर्थे षष्ठी । विसर्जयित्वा
। संवत्सरान्ते यागार्थमिति शेषः  ॥  १।१२।२२  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये बालकाण्डे
द्वादशः सर्गः  ॥  १२  ॥   

  



</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/02-putrakAmaH/012_ashvamedhArambhaH.md">
<details><summary><h2>द्राविडपाठः ...{Loading}...</h2></summary>


ततः काले बहुतिथे कस्मिंश्चित्सुमनोहरे।  
वसन्ते समनुप्राप्ते राज्ञो यष्टुं मनोऽभवत् ॥ 1.12.1 ॥   
ततः प्रसाद्य शिरसा तं विप्रं देववर्णिनम्।  
यज्ञाय वरयामास सन्तानार्थं कुलस्य वै ॥ 1.12.2 ॥   
तथेति च स राजानमुवाच च सुसत्कृतः।  
सम्भाराः सम्भ्रियन्तां ते तुरगश्च विमुच्यताम् ॥ 1.12.3 ॥   
ततो राजाब्रवीद्वाक्यं सुमन्त्रं मन्त्रिसत्तमम्।  
सुमन्त्रावाहय क्षिप्रमृत्विजो ब्रह्मवादिनः ॥ 1.12.4 ॥   
सुयज्ञं वामदेवं च जाबालिमथ काश्यपम्।  
पुरोहितं वसिष्ठं च ये चाप्यन्ये द्विजातयः ॥ 1.12.5 ॥   
ततः सुमन्त्रस्त्वरितं गत्वा त्वरितविक्रमः।  
समानयत्स तान् सर्वान् समर्थान् वेदपारगान् ॥ 1.12.6 ॥   
तान् पूजयित्वा धर्मात्मा राजा दशरथस्तदा।  
धर्मार्थसहितं युक्तं श्लक्ष्णं वचनमब्रवीत् ॥ 1.12.7 ॥   
मम लालप्यमानस्य पुत्रार्थं नास्ति वै सुखम्।  
तदर्थं हयमेधेन यक्ष्यामीति मतिर्मम ॥ 1.12.8 ॥   
तदहं यष्टुमिच्छामि शास्त्रदृष्टेन कर्मणा।  
ऋषिपुत्रप्रभावेन कामान् प्राप्स्यामि चाप्यहम् ॥ 1.12.9 ॥   
ततः साध्विति तद्वाक्यं ब्राह्मणाः प्रत्यपूजयन्।  
वसिष्ठप्रमुखाः सर्वे पार्थिवस्य मुखाच्च्युतम् ॥ 1.12.10 ॥   
ऋश्यशृङ्गपुरोगाश्च प्रत्यूचुर्नृपतिं तदा।  
सम्भाराः सम्भ्रियन्तां ते तुरगश्च विमुच्यताम् ॥ 1.12.11 ॥   
सर्वथा प्राप्स्यसे पुत्रांश्चतुरोऽमितविक्रमान्।  
यस्य ते धार्मिकी बुद्धिरियं पुत्रार्थमागता ॥ 1.12.12 ॥   
ततः प्रीतोऽभवद्राजा श्रुत्वा तु द्विजभाषितम्।  
अमात्यांश्चाब्रवीद्राजा हर्षेणेदं शुभाक्षरम् ॥ 1.12.13 ॥   
गुरूणां वचनाच्छीघ्रं सम्भाराः सम्भ्रियन्तु मे।  
समर्थाधिष्ठितश्चाश्वस्सोपाध्यायो विमुच्यताम् ॥ 1.12.14 ॥   
सरय्वाश्चोत्तरे तीरे यज्ञभूमिर्विधीयताम्।  
शान्तयश्चाभिवर्द्धन्तां यथाकल्पं यथाविधि ॥ 1.12.15 ॥   
शक्यः कर्तुमयं यज्ञः सर्वेणापि महीक्षिता।  
नापराधो भवेत्कष्टो यद्यस्मिन् क्रतुसत्तमे ॥ 1.12.16 ॥   
छिद्रं हि मृगयन्तेऽत्र विद्वांसो ब्रह्मराक्षसाः।  
विघ्नितस्य हि यज्ञस्य सद्यः कर्ता विनश्यति ॥ 1.12.17 ॥   
तद्यथा विधिपूर्वं मे क्रतुरेष समाप्यते।  
तथा विधानं क्रियतां समर्थाः करणेष्विह ॥ 1.12.18 ॥   
तथेति च ततः सर्वे मन्त्रिणः प्रत्यपूजयन्।  
पार्थिवेन्द्रस्य तद्वाक्यं यथाज्ञप्तमकुर्वत ॥ 1.12.19 ॥   
ततो द्विजास्ते धर्मज्ञमस्तुवन् पार्थिवर्षभम्।  
अनुज्ञातास्ततः सर्वे पुनर्जग्मुर्यथागतम् ॥ 1.12.20 ॥   
गतेष्वथ द्विजाग्र्येषु मन्त्रिणस्तान्नराधिपः।  
विसर्ज्जयित्वा स्वं वेश्म प्रविवेश महाद्युतिः ॥ 1.12.21 ॥   

</details>
</div>
