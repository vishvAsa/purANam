+++
title = "०४० हनुमता सीताश्वासनम्"
title_english = "040 Hanuma consoles Seetha and travels northward"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-040-Hanuma_consoles_Seetha_and_travels_northward.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/5_sundarakANDam/05-sItA-bhAShaNam/040_hanumatA_sItAshvAsanam.md">
<details><summary><h3>IITK ...{Loading}...</h3></summary>

Sita permits Hanuman to depart



#### श्लोकः
##### मूलम्
श्रुत्वा तु वचनं तस्य वायुसूनोर्महात्मनः।  
उवाचात्महितं वाक्यं सीता सुरसुतोपमा॥5.40.1॥

##### शब्दार्थः
महात्मनः great soul, तस्य his, वायुसूनोः son of the Windgod, वचनम् words, श्रुत्वा having heard, सुरसुतोपमा like the daughter of gods, सीता Sita, आत्महितम् for her benefit, वाक्यम् words, उवाच spoke.

##### आङ्ग्लानुवादः
Sita who was like the daughter of the gods heard the son of the Windgod for her benefit and repliedः



#### श्लोकः
##### मूलम्
त्वां दृष्ट्वा प्रियवक्तारं सम्प्रहृष्यामि वानरः।  
अर्धसञ्जातसस्येव वृष्टिं प्राप्य वसुन्धरा॥5.40.2॥

##### शब्दार्थः
वानर vanara, प्रियवक्तारम् who has been speaking pleasing words, त्वाम् you दृष्ट्वा after seeing, अर्धसञ्जातसस्या as half grown, वसुन्धरा earth, वृष्टिम् rain, प्राप्येव as if begotten, सम्प्रहृष्यामि I feel happy.

##### आङ्ग्लानुवादः
"O vanara just as the earth feels happy when the half grown crops receive rain, I feel happy after seeing you. You have been speaking pleasing words



#### श्लोकः
##### मूलम्
यथा तं पुरुषव्याघ्रं गात्रैश्शोकाभिकर्शितैः।  
संस्पृशेयं सकामाहं तथा कुरु दयां मयि॥5.40.3॥

##### शब्दार्थः
सकामम् a passionate lady, अहम् I, शोकाभिकर्शितैः emaciated with suffering, गात्रैः with limbs, तं पुरुषव्याघ्रम् him that tiger among men, यथा as, संस्पृशेयम् I may touch, तथा in that way, मयि in me, दयाम् kindness, कुरु do.

##### आङ्ग्लानुवादः
"Be kind to me and act in such a manner that I may embrace my lord passionately with  
my body emaciated with grief.



#### श्लोकः
##### मूलम्
अभिज्ञानं च रामस्य दद्या हरिगणोत्तम।  
क्षिप्तामिषीकां काकस्य कोपादेकाक्षिशातनीम्॥5.40.4॥

##### शब्दार्थः
हरिगणोत्तम best leader of the vanaras, कोपात् with anger, क्षिप्ताम् released, काकस्य crow's, एकाक्षिशातनीम् blinding one eye, इषीकाम् by a blade of grass, रामस्य to Rama, अभिज्ञानम् as a token, दद्याः give.

##### आङ्ग्लानुवादः
"O best leader of vanaras remind Rama about the incident of the release of a blade of grass in anger blinding one of the eyes of the crow narrated to you.



#### श्लोकः
##### मूलम्
मनश्शिलायास्तिलको गण्डपार्श्वे निवेशितः।  
त्वया प्रणष्टे तिलके तं किल स्मर्तुमर्हसि॥5.40.5॥

##### शब्दार्थः
तिलके when tilaka mark, प्रणष्टे got erased, त्वया by you, मनश्शिलायाः with a grind stone, तिलकः tilaka (mark on forehead), गण्डपार्श्वे stone near by, निवेशितः किल painted indeed, तम् that tilaka, स्मर्तुम् to remember, अर्हसि you will.

##### आङ्ग्लानुवादः
'(Further remind him), 'When my tilaka mark was erased, you painted tilaka with a stone (manassita pigment) nearby. O Rama you should remember that (incident).



#### श्लोकः
##### मूलम्
स वीर्यवान्कथं सीतां हृतां समनुमन्यसे।  
वसन्तीं रक्षसां मध्ये महेन्द्रवरुणोपमः॥5.40.6॥

##### शब्दार्थः
वीर्यवान् valiant, महेन्द्रवरुणोपमः comparable to Varuna and Indra, सः Rama, हृताम् seized, रक्षसाम् of rakshasas, मध्ये in the midst of, वसन्तीम् dwelling, सीताम् Sita, कथम् how, समनुमन्यसे he will agree.

##### आङ्ग्लानुवादः
'Rama you are like Indra and Varuna in valiance. How are you tolerating Sita seized, dwelling among the demons?



#### श्लोकः
##### मूलम्
एष चूडामणिर्दिव्यो मया सुपरिरक्षितः।  
एतं दृष्ट्वा प्रहृष्यामि व्यसने त्वामिवानघ॥5.40.7॥

##### शब्दार्थः
अनघ sinless, दिव्यः wonderful, एषः this, चूडामणिः Chudamani, मया of mine, सुपरिरक्षितः carefully safe guared, व्यसने in distress, एतम् this one, दृष्ट्वा seeing, त्वामिव like you here, प्रहृष्यामि look at it.

##### आङ्ग्लानुवादः
"O sinless Rama this wonderful Chudamani of mine has been carefully safeguarded. Seeing this is like seeing you when I am in distress.



#### श्लोकः
##### मूलम्
एष निर्यातितश्श्रीमान्मया ते वारिसम्भवः।  
अतः परं न शक्ष्यामि जीवितुं शोकलालसा॥5.40.8॥

##### शब्दार्थः
श्रीमान् glorious one, वारिसम्भवः born of the sea, एषः this, ते to you, निर्यातितः is returned, शोकलालसा engrossed in grief, अतः परम् beyond this, जीवितुम् to live, न शक्ष्यामि it is not possible for me.

##### आङ्ग्लानुवादः
"I am sending you this (Chudamani) born of the sea. O glorious Rama and now engrossed in grief it is not possible for me to live.



#### श्लोकः
##### मूलम्
असह्यानि च दुःखानि वाचश्च हृदयच्छिदः।  
राक्षसीनां सुघोराणां त्वत्कृते मर्षयाम्यहम्॥5.40.9॥

##### शब्दार्थः
अहम् I, असह्यानि unbearable, दुःखानि grief, सुघोराणाम् of dreadful ones, राक्षसीनाम् of ogresses, हृदयच्छिदः piercing my heart, वाचश्च utterings, त्वत्कृते your sake, मर्षयामि I am enduring.

##### आङ्ग्लानुवादः
"I am tolerating this unbearable grief, and the words of the dreadful ogresses piercing my heart. Only for you.



#### श्लोकः
##### मूलम्
धारयिष्यामि मासं तु जीवितं शत्रुसूदन।  
ऊर्ध्वं मासान्न जीविष्ये त्वया हीना नृपात्मज॥5.40.10॥

##### शब्दार्थः
शत्रुसूदन O subduer of enemies, नृपात्मज O prince, मासं तु for one month only, जीवितम् life, धारयिष्यामि will survive, त्वया you, हीना separated, मासात् for one month only, ऊर्ध्वम् beyond that, न जीविष्ये will not live.

##### आङ्ग्लानुवादः
"O subduer of enemies O prince I will hold on to life only for a month. I will not survive beyond a month in your absence.



#### श्लोकः
##### मूलम्
घोरो राक्षसराजोऽयं दृष्टिश्च न सुखा मयि।  
त्वां च श्रुत्वा विपद्यन्तं न जीवेयमहं क्षणम्॥5.40.11॥

##### शब्दार्थः
अयम् this, राक्षसराजः demon king, घोरः fearsome, मयि at me, दृष्टिः look, सुखा moral, न no, त्वाम् you, विपद्यन्तम् facing calamities, श्रुत्वा hearing, अहम् I, क्षणम् even a moment, न जीवेयम् I will not survive.

##### आङ्ग्लानुवादः
"The demon king is frightful. He looks at me with immoral (lusty) eyes. I do not wish to live even for a moment after hearing about the adversities (you have faced)."



#### श्लोकः
##### मूलम्
वैदेह्या वचनं श्रुत्वा करुणं साश्रु भाषितम्।  
अथाब्रवीन्महातेजा हनुमान्मारुतात्मजः॥5.40.12॥

##### शब्दार्थः
अथ then, महातेजाः a brilliant one, मारुतात्मजः son of the Windgod, हनुमान् Hanuman, साश्रु weeping, भाषितम् words spoken, करुणम् piteously, वैदेह्याः Vaidehi's, वचनम् words, श्रुत्वा on hearing, अब्रवीत् said.

##### आङ्ग्लानुवादः
Hearing the words of Sita who was weeping piteously, brilliant Hanuman said thisः



#### श्लोकः
##### मूलम्
त्वच्छोकविमुखो रामो देवि सत्येन ते शपे।  
रामे दुःखाभिभूते तु लक्ष्मणः परितप्यते॥5.40.13॥

##### शब्दार्थः
देवि O irreproachable lady, रामः Rama, त्वच्छोकविमुखः out of grief he is not showing any  interest in life, सत्येन truly, ते to you, शपे I promise, रामे when Rama, दुःखाभिभूते he is in grief, लक्ष्मणः च even Lakshmana, परितप्यते is immersed in sorrow.

##### आङ्ग्लानुवादः
"O irreproachable lady I swear by you that Rama has grown averse to everything out of grief of separation from you. When Rama is in grief even Lakshmana gets immersed in sorrow.



#### श्लोकः
##### मूलम्
कथञ्चिद्भवती दृष्टा न कालः परिशोचितुम्।  
इमं मुहूर्तं दुःखानामन्तं द्रक्ष्यसि भामिनि॥5.40.14॥

##### शब्दार्थः
कथञ्चित् somehow, भवती you, दृष्टा seen, परिशोचितम् to worry, कालः time, न not, भामिनि a beautiful lady, इमम् this, मुहूर्तम् moment, दुःखानाम् for grief, अन्तम् end, द्रक्ष्यसि you can see.

##### आङ्ग्लानुवादः
"O beautiful lady somehow I could meet you. This is not the time to worry about. You will see the end of suffering at this very moment.



#### श्लोकः
##### मूलम्
तावुभौ पुरुषव्याघ्रौ राजपुत्रावरिन्दमौ।  
त्वद्दर्शनकृतोत्साहौ लङ्कां भस्मीकरिष्यतः॥5.40.15॥

##### शब्दार्थः
पुरुषव्याघ्रौ tigers among men, अरिन्दमौ crusher of enemies, त्वद्दर्शनकृतोत्साहौ very determined to see you, उभौ both, तौ राजपुत्रौ both the princes, लङ्काम् Lanka, भस्मीकरिष्यतः will reduce to ashes.

##### आङ्ग्लानुवादः
"Both the princes are tigers among men and crushers of enemies. They are determined to see you, and will reduce Lanka to ashes.



#### श्लोकः
##### मूलम्
हत्त्वा च समरे क्रूरं रावणं सहबान्धवम्।  
राघवौ त्वां विशालाक्षि स्वां पुरीं प्रापयिष्यतः॥5.40.16॥

##### शब्दार्थः
विशालाक्षि largeeyed one, राघवः Rama, समरे in war, सहबान्धवम् along with relatives, क्रूरम् vile, रावणम् Ravana, हत्वा after killing, स्वां पुरीं प्रति to his own city, त्वाम् you, प्रापयिष्यतः will  
take you back.

##### आङ्ग्लानुवादः
"O largeeyed lady Killing in war the vile Ravana, the demon king and all his relatives, Rama would take you back to his own city৷৷



#### श्लोकः
##### मूलम्
यत्तु रामो विजानीयादभिज्ञानमनिन्दिते।  
प्रीतिसञ्जननं तस्य भूयस्त्वं दातुमर्हसि॥5.40.17॥

##### शब्दार्थः
अनिन्दिते blameless lady, रामः Rama, यत् that which, अभिज्ञानम् knows, विजानीयात् to identify you, तस्य your, प्रीतिसञ्जननम् that which makes him more happy, भूयः one more, त्वम् you, दातुम् may give, अर्हसि is proper.

##### आङ्ग्लानुवादः
"O unimpeachable lady give one more identification which would make him more happy".



#### श्लोकः
##### मूलम्
साब्रवीद्दत्तमेवेति मयाभिज्ञानमुत्तमम्।  
एतदेव हि रामस्य दृष्ट्वा मत्केशभूषणम्॥5.40.18॥  
श्रद्धेयं हनुमन्वाक्यं तव वीर भविष्यति।

##### शब्दार्थः
मया mine, उत्तमम् best, अभिज्ञानम् identification, दत्तमेव already given, इति this, सा she, अब्रवीत् said, वीर hero, हनुमान् Hanuman, एतत् all this, मत्केशभूषणम् my jewel for the hair, दृष्ट्वा seeing, तव his, वाक्यम् words, रामस्य Rama's, श्रद्धेयम् what you tell, भविष्यति will believe.

##### आङ्ग्लानुवादः
"I have already given the best identification. When you hand this jewel used on my hair to him,  he will believe what you tell him".



#### श्लोकः
##### मूलम्
स तं मणिवरं गृह्य श्रीमान्प्लवगसत्तमः॥5.40.19॥  
प्रणम्य शिरसा देवीं गमनायोपचक्रमे।

##### शब्दार्थः
श्रीमान् illustrious one, सः he, प्लवगसत्तमः best of vanaras, मणिवरम् best jewel, गृह्य holding,  
देवीम् to Sita, शिरसा by his head, प्रणम्य prostrated, गमनाय to depart, उपचक्रमे started.

##### आङ्ग्लानुवादः
The illustrious vanara held the ornament, prostrated to Sita and prepared to depart.



#### श्लोकः
##### मूलम्
तमुत्पातकृतोत्साहमवेक्ष्य हरिपुङ्गवम्॥5.40.20॥  
वर्धमानं महावेगमुवाच जनकात्मजा।  
अश्रुपूर्णमुखी दीना बाष्पगद्गदया गिरा॥5.40.21॥

##### शब्दार्थः
जनकात्मजा Janaka's daughter, उत्पातकृतोत्साहम् risen up eager to leap, वर्धमानम् enlarging, महावेगम् very swiftly, तं हरिपुङ्गवम् him the chief of vanaras, आवेक्ष्य looking at him, अश्रुपूर्णमुखी her face filled with tears, दीना pitiably, बाष्पगद्गदया throat choked with tears, गिरा with these words, उवाच spoke.

##### आङ्ग्लानुवादः
Seeing Hanuman eager to leap, enlarging his body quickly, she appeared pitiable with her face filled with tears and throat choked.



#### श्लोकः
##### मूलम्
हनुमन्सिंहसङ्काशौ भ्रातरौ रामलक्ष्मणौ।  
सुग्रीवं च सहामात्यं सर्वान् ब्रूयाह्यनामयम्॥5.40.22॥

##### शब्दार्थः
हनुमान् Hanuman, भ्रातरौ brothers, सिंहसङ्काशौ both comparable to lion, रामलक्ष्मणौ to Rama and Lakshmana, सहामात्यम् along with ministers, सुग्रीवं च and Sugriva, सर्वान् to all, अनामयम् wellbeing, ब्रूयाः convey.

##### आङ्ग्लानुवादः
"O Hanuman to the lionlike brothers Rama and Lakshmana, to Sugriva  including his ministers and to every one convey my good wishes.



#### श्लोकः
##### मूलम्
यथा च स महाबाहुर्मां तारयति राघवः।  
अस्माद्दुःखाम्बुसम्रोधात्त्वं समाधातुमर्हसि॥5.40.23॥

##### शब्दार्थः
महाबाहुः mightyarmed, सः राघवः that Rama, अस्मात् from this, दुःखाम्बुसंशेधात् from this ocean of sorrow, यथा in such a way, तारयति will help to cross, त्वम् you, समाधातुम् to  
make efforts, अर्हसि it is proper.

##### आङ्ग्लानुवादः
"You should make efforts in such a manner that the mightyarmed Rama will help me in crossing the cean of sorrow.



#### श्लोकः
##### मूलम्
इमं च तीव्रं मम शोकवेगं रक्षोभिरेभिः परिभर्त्सनं च।  
ब्रूयास्तु रामस्य गतस्समीपम् शिवश्च तेऽध्वाऽस्तु हरिप्रवीर॥5.40.24॥

##### शब्दार्थः
हरिप्रवीर foremost vanara, रामस्य to Rama, समीपम् near, गतः after going, मम my, इमम् this, तीव्रम् intense, शोकवेगम् of grief, एभिः by these, रक्षोभिः by the rakshasas, परिभर्त्सनं च threats also, ब्रूयाः you nararte, ते to you, अध्वा journey, शिवः happy, अस्तु let it be.

##### आङ्ग्लानुवादः
"Foremost vanara tell Rama about my intense grief as well as the threats of the demons. May your journey be happy.



#### श्लोकः
##### मूलम्
स राजपुत्र्य्राप्रतिवेदितार्थः कपिः कृतार्थः परिहृष्टचेताः।  
अल्पावशेषं प्रसमीक्ष्य कार्यं दिशं ह्युदीचीं मनसा जगाम॥5.40.25॥

##### शब्दार्थः
सः that, कपिः vanara, राजपुत्र्या by the princess, प्रतिवेदितार्थः understood the message, कृतार्थः accomplished, परिहृष्टचेताः delighted at heart, कार्यम् task, अल्पावशेषम् a small left over, प्रसमीक्ष्य after considering, उदीचीम् north, दिशम् direction, मनसा mentally, जगम reached.

##### आङ्ग्लानुवादः
Hanuman understood the message of princess Sita and felt delighted at heart at his accomplishment. Considering the small task yet to be accomplished he reached the northern shore mentally (He thought of Rama who waited in Kishkinda which is in the northern direction).  

#### समाप्तिः
 श्रीमद्रामायणे वाल्मीकीय आदिकाव्ये सुन्दरकाण्डे चत्वारिंशस्सर्गः॥  
Thus ends the fortieth sarga of Sundarakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/5_sundarakANDam/05-sItA-bhAShaNam/040_hanumatA_sItAshvAsanam.md">
<details><summary><h3>भूषणम् ...{Loading}...</h3></summary>



श्रुत्वा तु वचनं तस्य वायुसूनोर्महात्मनः ।  

उवाचात्महितं वाक्यं सीता सुरसुतोपमा  ॥  ५।४०।१ ॥   

श्रुत्वेत्यादि  ॥  ५।४०।१ ॥   

  

त्वां दृष्ट्वा प्रियवक्तारं संप्रहृष्यामि वानर ।  

अर्धसञ्जातसस्येव वृष्टिं प्राप्य वसुन्धरा  ॥  ५।४०।२ ॥   

यथा तं पुरुषव्याघ्रं गात्रैः शोकाभिकर्शितैः ।  

संस्पृशेयं सकामा ऽहं तथा कुरु दयां मयि  ॥  ५।४०।३ ॥   

त्वामिति । अर्धसञ्जातसस्या अर्धोत्पन्नसस्या  ॥  ५।४०।२३ ॥   

  

अभिज्ञानं च रामस्य दद्या हरिगणोत्तम ।  

क्षिप्तामिषीकां काकस्य कोपादेकाक्षिशातनीम्  ॥  ५।४०।४ ॥   

मनःशिलायास्तिलको गण्डपार्श्वे निवेशितः ।  

त्वया प्रनष्टे तिलके तं किल स्मर्तुमर्हसि  ॥  ५।४०।५ ॥   

स वीर्यवान् कथं सीतां हृतां समनुमन्यसे ।  

वसन्तीं रक्षसां मध्ये महेन्द्रवरुणोपमः  ॥  ५।४०।६ ॥   

अभिज्ञानं चेति । काकस्यैकाक्षिशातनीं क्षिप्ताम् इषीकाम्
इषीकतृणरूपमभिज्ञानं पूर्वोक्तं दद्याः । अन्यच्च वक्ष्यामीति भावः ।
तदेवाह मन इति । तिलके पूर्वतिलके प्रनष्टे सति । गण्डपार्श्वे गण्डस्थले
गण्डशैलपार्श्वे वा । मनः शिलायास्तिलकः मनः शिलाकृततिलकः । तत् मनः
शिलातिलकनिर्माणं स्मर्तुमर्हसि । इदमप्यभिज्ञानं दद्या इति योजना  ॥ 
५।४०।४६ ॥   

  

एष चूडामणिर्दिव्यो मया सुपरिरक्षितः ।  

एतं दृष्ट्वा प्रहृष्यामि व्यसने त्वामिवानघ  ॥  ५।४०।७ ॥   

एष ति । प्रहृष्यामीति । अस्य चूडामणेस्त्वया बहुशो लालितत्वेन
त्वत्स्मारकत्वादिति भावः  ॥  ५।४०।७ ॥   

  

एष निर्यातितः श्रीमान् मया ते वारिसम्भवः ।  

अतः परं न शक्ष्यामि जीवितुं शोकलालसा  ॥  ५।४०।८ ॥   

असह्यानि न दुःखानि वाचश्च हृदयच्छिदः ।  

राक्षसीनां सुघोराणां त्वत्कृते मर्षयाम्यहम्  ॥  ५।४०।९ ॥   

धारयिष्यामि मासं तु जीवितं शत्रुसूदन ।  

मासादूर्ध्वं न जीविष्ये त्वया हीना नृपात्मज  ॥  ५।४०।१० ॥   

वारिसम्भवः, रत्नं हि रत्नाकरे उत्पद्यते । अतः परं मासात्परम्  ॥ 
५।४०।८१० ॥   

  

घोरो राक्षसराजो ऽयं दृष्टिश्च न सुखा मयि ।  

त्वां च श्रुत्वा विषज्जनं न जीवेयमहं क्षणम्  ॥  ५।४०।११ ॥   

वैदेह्या वचनं श्रुत्वा करुणं साश्रुभाषितम् ।  

तथा ऽब्रवीन्महातेजा हनुमान् मारुतात्मजः  ॥  ५।४०।१२ ॥   

त्वच्छोकविमुखो रामो देवि सत्येन ते शपे ।  

रामे दुःखाभिभूते तु लक्ष्मणः परितप्यते  ॥  ५।४०।१३ ॥   

विषज्जन्तं विलम्बमानम्  ॥  ५।४०।१११३ ॥   

  

कथंचिद् भवती दृष्टा न कालः परिशोचितुम् ।  

इमं मुहूर्तं दुःखानामन्तं द्रक्ष्यामि भामिनि  ॥  ५।४०।१४ ॥   

तावुभौ पुरुषव्याघ्रौ राजपुत्रावरिन्दमौ ।  

त्वद्दर्शनकृतोत्साहौ लङ्कां भस्मीकरिष्यतः  ॥  ५।४०।१५ ॥   

हत्वा तु समरे क्रूरं रावणं सहबान्धवम् ।  

राघवौ त्वां विशालाक्षि स्वां पुरीं प्रापयिष्यतः  ॥  ५।४०।१६ ॥   

यत्तु रामो विजानीयादभिज्ञानमनिन्दिते ।  

प्रीतिसञ्जननं तस्य भूयस्त्वं दातुमर्हसि  ॥  ५।४०।१७ ॥   

सा ऽब्रवीद्दत्तमेवेति मया ऽभिज्ञानमुत्तमम् ।  

एतदेव हि रामस्य दृष्ट्वा मत्केशभूषणम् ।  

श्रद्धेयं हनुमन् वाक्यं तव वीर भविष्यति  ॥  ५।४०।१८ ॥   

स तं मणिवरं गृह्य श्रीमान् प्लवगसत्तमः ।  

प्रणम्य शिरसा देवीं गमनायोपचक्रमे  ॥  ५।४०।१९ ॥   

तमुत्पातकृतोत्साहमवेक्ष्य हरिपुङ्गवम् ।  

वर्धमानं महावेगमुवाच जनकात्मजा  ॥  ५।४०।२० ॥   

अश्रुपूर्णमुखी दीना बाष्पगद्गदया गिरा  ॥  ५।४०।२१ ॥   

हनुमन् सिंहसङ्काशौ भ्रातरौ रामलक्ष्मणौ ।  

सुग्रीवं च सहामात्वं सर्वान् ब्रूया ह्यनामयम्  ॥  ५।४०।२२ ॥   

यथा च स महाबाहुर्मां तारयति राघवः ।  

अस्माद्दुःखाम्बुसंरोधात् त्वं समाधातुमर्हसि  ॥  ५।४०।२३ ॥   

इमं मुहूर्तम् अस्मिन्मुहूर्ते  ॥  ५।४०।१४२३ ॥   

  

इमं च तीव्रं मम शोकवेगं रक्षोभिरेभिः परिभर्त्सनं च ।  

ब्रूयास्तु रामस्य गतः समीपं शिवश्च ते ऽध्वा ऽस्तु हरिप्रवीर  ॥ 
५।४०।२४ ॥   

इमं चेति । शिवश्च ते ऽध्वा ऽस्तु हरिप्रवीरेति । शिवः अव्याहत इत्यर्थः  ॥ 
५।४०।२४ ॥   

  

स राजपुत्र्या प्रतिवेदितार्थः कपिः कृतार्थः परिहृष्टचेताः ।  

अल्पावशेषं प्रसमीक्ष्य कार्यं दिशं ह्युदिचीं मनसा जगाम  ॥  ५।४०।२५ ॥   

इत्यार्षे श्रीरामायणे वाल्मीकीये आदिकाव्ये श्रीमत्सुन्दरकाण्डे
चत्वारिंशः सर्गः  ॥  ५।४० ॥   

स इति । अल्पावशेषम् अल्पावशिष्टम् । प्रसमीक्ष्य विचार्य  ॥  ५।४०।२५ ॥   

इति श्रीगोविन्दराजवरिचिते श्रीरामायणभूषणे श्रृङ्गारङ्गारतिलकाख्याने
सुन्दरकाण्डव्याख्याने चत्वारिंशः सर्गः  ॥  ५।४० ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/5_sundarakANDam/05-sItA-bhAShaNam/040_hanumatA_sItAshvAsanam.md">
<details><summary><h3>शिरोमणी ...{Loading}...</h3></summary>



हनुमद्वचनश्रवणानन्तरं हनुमन्तं प्रति सीतोक्तिमाह श्रुत्वेति । सीता
वाक्यमुवाच  ॥  ५।४०।१  ॥   

  

तदाकारमाह त्वामित्यादिभिः । वृष्टिं वर्षणं प्राप्य अर्धसंजातसस्या
वसुन्धरेव त्वां दृष्ट्वा प्रहृष्यामि  ॥  ५।४०।२  ॥   

  

यथेति । सकामा उत्कटेच्छावती अहं यथा संस्पृशेयं तथा मयि दयां कुरु  ॥ 
५।४०।३  ॥   

  

अभिज्ञानमिति । अभिज्ञानं चूडामणिं रामस्य रामाय दद्याः अभिज्ञानान्तरमाह
काकस्य एकाक्षिनाशिनीमिषीकां चाभिज्ञानं दद्या कथयेरित्यर्थः  ॥  ५।४०।४
 ॥   

  

मनः शिलाया इति । मम तिलके प्रनष्टे सति मनश्शिलायास्तिलकः गण्डपार्श्वे
गण्डैकदेशे निवेशितः तं तिलकं स्मर्तुमर्हसि इदमप्यभिज्ञानं दद्या इति शेषः
 ॥  ५।४०।५  ॥   

  

स इति । स रामस्त्वं हृतां सीतां कथं समनुमन्यसे सहसे  ॥  ५।४०।६  ॥   

  

एष इति । एषः पित्रा दत्तः चूडामणिः मया संरक्षितः । तत्र हेतुः व्यसने
राक्षसकर्तृकपीडायां सत्यां त्वामिव एतं मणिं दृष्ट्वा प्रहष्यामि  ॥ 
५।४०।७  ॥   

  

एष इति । वारिसंभवः एषः मणिः मया निर्यातितः त्वत्प्रत्यभिज्ञानार्थं
प्रेषितः अतः परम् अवधिकालादुत्तरं शोकलालसा शोकाक्रान्तचित्ताहं जीवितुं न
शक्ष्यामि  ॥  ५।४०।८  ॥   

  

असह्यानीति । त्वत्कृते त्वत्प्राप्तिनिमित्तं दुःखादीनि मर्षयामि  ॥ 
५।४०।९  ॥   

  

धारयिष्यामीति । मासादूर्ध्वम् अवधिभूतदिनात्परं न जीविष्ये जीवितास्मि  ॥ 
५।४०।१०  ॥   

  

घोर इति । अयं राक्षसराजः घोरः अतिक्रूरः अत एव मयि सुखासुखहेतभूता
दृष्टिर्न हन्तुमेवेच्छतीत्यर्थः । एतेन जीवनं दुर्लभमिति सूचितम् ।
हेत्वन्तरमाह विषज्जन्तं त्वां श्रुत्वा क्षणमपि न जीवेयं जीवितुमिच्छेयम्
 ॥  ५।४०।११  ॥   

  

वैदेह्या इति । हनूमानब्रवीत्  ॥  ५।४०।१२  ॥   

  

तद्वचनाकारमाह त्वदित्यादिभिः । अयं पूर्वमपि पठितो व्याख्यातश्च
एवमुत्तरश्लोका अपि  ॥  ५।४०।१३  ॥   

  

दृष्टेति  ॥  ५।४०।१४  ॥   

  

ताविति  ॥  ५।४०।१५  ॥   

  

हत्वेति  ॥  ५।४०।१६  ॥   

  

यदिति । प्रीतिसंजननं प्रीत्युत्पादकं यदभिज्ञानं भूयो विजानीयात् तत् त्वं
भूयो दातुमर्हसि  ॥  ५।४०।१७  ॥   

  

सेति । उत्तममभिज्ञानं भूषणं मया दत्तमेव अतः एतदेव दृष्ट्वा रामस्य
श्रद्धेयं तव वाक्यं भविष्यति इति सा सीता अब्रवीत् । सार्थश्लोक एकान्वयी
 ॥  ५।४०।१८  ॥   

  

स इति । स हनूमान् गमनायोपचक्रमे । अर्धद्वयमेकान्वयि  ॥  ५।४०।१९  ॥   

  

तमिति । उत्पाते सागरोत्प्लवने कृतः उत्साहो येन अत एव वर्धमानं हनूमन्तम्
अश्रुपूर्णमुखी जनकात्मजा उवाच । सार्धश्लोक एकान्वयी  ॥  ५।४०।२०,२१  ॥   

  

तद्वचनाकारमाह हनूमन्निति । हे हनूमन् अनामयं कुशलं रामादीन् ब्रूयाः  ॥ 
५।४०।२२  ॥   

  

यथेति । अयं पूर्वं व्याख्यातः  ॥  ५।४०।२३  ॥   

  

इदमिति । रामस्य समीपं गतस्त्वं मम शोकवेगं रक्षोमिः परिभर्त्सनं च ब्रूयाः
 ॥  ५।४०।२४  ॥   

  

स इति । राजपुत्र्याः प्रतिपादितः उक्तः अर्थो यस्मै अत एव कृतार्थः अत एव
परिहृष्टचेताः स हनूमान् कार्यम् अल्पशेषं किञ्चिदवशिष्टं प्रसमीक्ष्य
विचार्य उदीचीं दिशं मनसा जगाम  ॥  ५।४०।२५  ॥   

  

इति श्रीमद्वाल्मीकीयरामायणव्याख्याने रामायणशिरोमणौ सुन्दरकाण्डे
चत्वारिंशः सर्गः  ॥  ५।४०  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/5_sundarakANDam/05-sItA-bhAShaNam/040_hanumatA_sItAshvAsanam.md">
<details><summary><h3>तिलकम् ...{Loading}...</h3></summary>



आत्महितमात्मदुःखोद्धारप्रयोजनम्  ॥  ५।४०।१  ॥   

  

अर्धसञ्जातान्यर्धं वयःप्राप्तानि, ततः परं जलाभावादासन्नशोषाणि सस्यानि
यस्याः सा यथा दैवात्संपन्नवृष्ट्या संपन्नसस्या भवति तथाहमपि
प्राप्तजीवितनाशामृतोपमात्त्वदर्शनाद्धृतजीवितेति भावः  ॥  ५।४०।२  ॥   

  

सकामा तत्स्पर्शेच्छावती  ॥  ५।४०।३  ॥   

  

अभिज्ञानं चूडामण्यात्मकं दद्या देहि । तथा
कोपात्काकस्यैकाक्षिशातनीमिषीकां क्षिप्त्वा काको रक्षित इत्यपरमभिज्ञानं
दद्याः । श्रावयेत्यर्थः  ॥  ५।४०।४  ॥   

  

अथाभिज्ञानान्तरमाह सन्देशरूपेण-- मनःशिलाया इति । पूर्वतने तिलके नष्टे
सति त्वया रामेण मम गण्डपार्श्वे मनःशिलातिलको निवेशितः, तं किल ।
स्वकृततिलकमित्यर्थः । स्मर्तुमर्हसि । इति मयोक्तमिति ब्रूहीति शेषः  ॥ 
५।४०।५  ॥   

  

अथ केवलसन्देशान्तरमाह स वीर्यवानिति । अनुमन्यसे । सहस इत्यर्थः  ॥  ५।४०।६
 ॥   

  

दिव्य एष चूडामणिरेतावत्कालं सुपरिरक्षितः, एतं व्यसने त्वामिव दृष्ट्वा
प्रहृष्यामि । एतत्संनिधाने रक्षोभिभवासंभवादिति भावः  ॥  ५।४०।७  ॥   

  

स एष निर्यातितो दत्तः । त्वत्प्रत्यभिज्ञानार्थमिति शेषः । अतः
शीघ्रमागमने एव कुशलम्, अन्यथा परमं दुःखमिति भावः  ॥  ५।४०।८  ॥   

  

त्वत्कृते त्वत्प्राप्तिप्रत्याशया । मर्षयामि सहामि  ॥  ५।४०।९,१०  ॥   

  

यतो ऽयं घोरस्तस्य दृष्टिश्च, चाद्बुद्धिः, न सुखा
अवधिकालादूर्ध्वकृतविनाशनिश्चया, अतस्तत्पूर्वमेव
मरणौचित्यादवधिकालस्याधिकत्वे ऽपि मासादूर्ध्वमेव न जीविष्यामि । किं च
त्वां विषज्जन्तं विलम्बं कुर्वन्तं यदि शृणुयां तदा तथा श्रुत्वा
मासादर्वागेव क्षणमपि न जीवेयमित्युक्तमिति ब्रूहीति शेषः  ॥  ५।४०।११  ॥   

  

वचनमुक्तसन्देशरूपम्  ॥  ५।४०।१२  ॥   

  

त्वच्छोकविमुखस्त्वत्स्थित्यपरिज्ञानजशाकेन त्वदुद्धारप्रवृत्तिविमुखः, न
तु ज्ञात्वेति सत्येन ते शपे  ॥  ५।४०।१३  ॥   

  

कथञ्चिद्भवती दृष्टा, अतः परं शोचितुं न कालः । इमं मुहूर्तम् ।
अस्मिन्नचिरकाले इत्यर्थः  ॥  ५।४०।१४१६  ॥   

  

यत्त्वभिज्ञानं राम एव विशिष्य जानीयाद्यच्च तस्य प्रीतिसञ्जननं तद्भूयः
पुनरधिकं च दातुमर्हसि  ॥  ५।४०।१७,१८  ॥   

  

श्रद्धेयं विश्वसनीयम्  ॥  ५।४०।१९  ॥   

  

उत्पाते उत्प्लवने कृतोत्साहम्  ॥  ५।४०।२०,२१  ॥   

  

अनामयमारोग्यम्  ॥  ५।४०।२२  ॥   

  

त्वं समाधातुमित्यस्य तथेत्यादिः । समाधानं संविधानम्, "अथापि स महाबाहुः"
इति पाठे यथेत्यपि पूरणीयमेव । यद्यपि श्रुतवृत्तान्तः स्वयमेव यतिष्यति
तथापि त्वमपि यथा मां शीघ्रं तारयसि तथा संविधानं कुर्वित्यर्थः  ॥ 
५।४०।२३,२४  ॥   

  

तत्कार्यं लङ्कागमनप्रयोजनमल्यशेषम् । देवीदर्शनरूपस्य महतः प्रधानकृत्यस्य
निष्पन्नत्वात्परबलदर्शनरूपस्यानुषङ्गिकत्वादल्पशेषत्वमित्याशयः  ॥  ५।४०।२५
 ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
सुन्दरकाण्डे चत्वारिंशः सर्गः  ॥  ५।४०  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/5_sundarakANDam/05-sItA-bhAShaNam/040_hanumatA_sItAshvAsanam.md">
<details><summary><h3>द्राविडपाठः ...{Loading}...</h3></summary>



  
श्रुत्वा तु वचनं तस्य वायुसूनोर्महात्मनः।  
उवाचात्महितं वाक्यं सीता सुरसुतोपमा ॥ 5.40.1 ॥   
त्वां दृष्ट्वा प्रियवक्तारं सम्प्रहृष्यामि वानर।  
अर्धसञ्जातसस्येव वृष्टिं प्राप्य वसुन्धरा ॥ 5.40.2 ॥   
यथा तं पुरुषव्याघ्रं गात्रैः शोकाभिकर्शितैः।  
संस्पृशेयं सकामाऽहं तथा कुरु दयां मयि ॥ 5.40.3 ॥   
अभिज्ञानं च रामस्य दद्या हरिगणोत्तम।  
क्षिप्तामिषीकां काकस्य कोपादेकाक्षिशातनीम् ॥ 5.40.4 ॥   
मनःशिलायास्तिलको गण्डपार्श्वे निवेशितः।  
त्वया प्रनष्टे तिलके तं किल स्मर्तुमर्हसि ॥ 5.40.5 ॥   
स वीर्यवान् कथं सीतां हृतां समनुमन्यसे।  
वसन्तीं रक्षसां मध्ये महेन्द्रवरुणोपमः ॥ 5.40.6 ॥   
एष चूडामणिर्दिव्यो मया सुपरिरक्षितः।  
एतं दृष्ट्वा प्रहृष्यामि व्यसने त्वामिवानघ ॥ 5.40.7 ॥   
एष निर्यातितः श्रीमान् मया ते वारिसम्भवः।  
अतः परं न शक्ष्यामि जीवितुं शोकलालसा ॥ 5.40.8 ॥   
असह्यानि न दुःखानि वाचश्च हृदयच्छिदः।  
राक्षसीनां सुघोराणां त्वत्कृते मर्षयाम्यहम् ॥ 5.40.9 ॥   
धारयिष्यामि मासं तु जीवितं शत्रुसूदन।  
मासादूर्ध्वं न जीविष्ये त्वया हीना नृपात्मज ॥ 5.40.10 ॥   
घोरो राक्षसराजोऽयं दृष्टिश्च न सुखा मयि।  
त्वां च श्रुत्वा विषज्जनं न जीवेयमहं क्षणम् ॥ 5.40.11 ॥   
वैदेह्या वचनं श्रुत्वा करुणं साश्रुभाषितम्।  
तथाऽब्रवीन्महातेजा हनुमान् मारुतात्मजः ॥ 5.40.12 ॥   
त्वच्छोकविमुखो रामो देवि सत्येन ते शपे।  
रामे दुःखाभिभूते तु लक्ष्मणः परितप्यते ॥ 5.40.13 ॥   
कथञ्चिद् भवती दृष्टा न कालः परिशोचितुम्।  
इमं मुहूर्तं दुःखानामन्तं द्रक्ष्यामि भामिनि ॥ 5.40.14 ॥   
तावुभौ पुरुषव्याघ्रौ राजपुत्रावरिन्दमौ।  
त्वद्दर्शनकृतोत्साहौ लङ्कां भस्मीकरिष्यतः ॥ 5.40.15 ॥   
हत्वा तु समरे क्रूरं रावणं सहबान्धवम्।  
राघवौ त्वां विशालाक्षि स्वां पुरीं प्रापयिष्यतः ॥ 5.40.16 ॥   
यत्तु रामो विजानीयादभिज्ञानमनिन्दिते।  
प्रीतिसञ्जननं तस्य भूयस्त्वं दातुमर्हसि ॥ 5.40.17 ॥   
एतदेव हि रामस्य दृष्ट्वा मत्केशभूषणम्।  
श्रद्धेयं हनुमन् वाक्यं तव वीर भविष्यति ॥ 5.40.18 ॥   
स तं मणिवरं गृह्य श्रीमान् प्लवगसत्तमः।  
प्रणम्य शिरसा देवीं गमनायोपचक्रमे ॥ 5.40.19 ॥   
तमुत्पातकृतोत्साहमवेक्ष्य हरिपुङ्गवम्।  
वर्धमानं महावेगमुवाच जनकात्मजा ॥ 5.40.20 ॥   
अश्रुपूर्णमुखी दीना बाष्पगद्गदया गिरा ॥ 5.40.21 ॥   
हनुमन् सिंहसङ्काशौ भ्रातरौ रामलक्ष्मणौ।  
सुग्रीवं च सहामात्वं सर्वान् ब्रूया ह्यनामयम् ॥ 5.40.22 ॥   
यथा च स महाबाहुर्मां तारयति राघवः।  
अस्माद्दुःखाम्बुसंरोधात् त्वं समाधातुमर्हसि ॥ 5.40.23 ॥   
इमं च तीव्रं मम शोकवेगं रक्षोभिरेभिः परिभर्त्सनं च।  
ब्रूयास्तु रामस्य गतः समीपं शिवश्च तेऽध्वाऽस्तु हरिप्रवीर ॥ 5.40.24 ॥   
स राजपुत्र्या प्रतिवेदितार्थः कपिः कृतार्थः परिहृष्टचेताः।  
अल्पावशेषं प्रसमीक्ष्य कार्यं दिशं ह्युदिचीं मनसा जगाम ॥ 5.40.25 ॥   

</details>
</div>
