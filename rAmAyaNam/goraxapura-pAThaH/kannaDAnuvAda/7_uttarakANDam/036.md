+++
title = "೦೩೬"
unicode_script = "kannada"

+++
[ಮೂವತ್ತೇಳನೆಯ ಸರ್ಗ]



<details><summary>ಭಾಗಸೂಚನಾ</summary>

ಶ್ರೀರಾಮನು ಸಭಾಸದರೊಂದಿಗೆ ರಾಜಸಭೆಯಲ್ಲಿ ಸಮಾಲೋಚನೆ
</details>

###### 1


<details><summary>ಮೂಲಮ್</summary>

ಅಭಿಷಿಕ್ತೇ ತು ಕಾಕುತ್ಸ್ಥೇ ಧರ್ಮೇಣ ವಿದಿತಾತ್ಮನಿ ।  
ವ್ಯತೀತಾ ಯಾ ನಿಶಾ ಪೂರ್ವಾ ಪೌರಾಣಾಂ ಹರ್ಷವರ್ಧಿನೀ ॥
</details>

<details><summary>ಅನುವಾದ</summary>

ಕಾಕುತ್ಸ್ಥಕುಲಭೂಷಣ ಆತ್ಮಜ್ಞಾನೀ ಶ್ರೀರಾಮಚಂದ್ರನು ವಿಧಿವತ್ತಾಗಿ ಪಟ್ಟಾಭಿಷಿಕ್ತನಾದ ಬಳಿಕ ಪೌರರ ಹರ್ಷವನ್ನು ಹೆಚ್ಚಿಸಿದ ಮೊದಲನೆಯ ರಾತ್ರಿಯು ಕಳೆಯಿತು.॥1॥
</details>

###### 2


<details><summary>ಮೂಲಮ್</summary>

ತಸ್ಯಾಂ ರಜನ್ಯಾಂ ವ್ಯಷ್ಟಾಯಾಂ ಪ್ರಾತರ್ನೃಪತಿಬೋಧಕಾಃ ।  
ವಂದಿನಃ ಸಮುಪಾತಿಷ್ಠನ್ಸೌಮ್ಯಾ ನೃಪತಿವೇಶ್ಮನಿ ॥
</details>

<details><summary>ಅನುವಾದ</summary>

ರಾತ್ರೆ ಕಳೆದು ಬೆಳಗಾದಾಗ ಪ್ರಾತಃಕಾಲ ಮಹಾರಾಜಾ ಶ್ರೀರಾಮನನ್ನು ಎಬ್ಬಿಸುವ ಸೌಮ್ಯವಂದೀ ಜನರು ಅರಮನೆಗೆ ಬಂದರು.॥2॥
</details>

###### 3


<details><summary>ಮೂಲಮ್</summary>

ತೇ ರಕ್ತಕಂಠಿನಃ ಸರ್ವೇ ಕಿನ್ನರಾ ಇವ ಶಿಕ್ಷಿತಾಃ ।  
ತುಷ್ಟುವುರ್ನೃಪತಿಂ ವೀರಂ ಯಥಾವತ್ಸಂಪ್ರಹರ್ಷಿಣಃ ॥
</details>

<details><summary>ಅನುವಾದ</summary>

ಅವರ ಕಂಠ ಮಧುರವಾಗಿದ್ದು, ಸಂಗೀತ ಕಲೆಯಲ್ಲಿ ಕಿನ್ನರರಂತೆ ಶಿಕ್ಷಿತರಾಗಿದ್ದರು. ಅವರು ಬಹಳ ಹರ್ಷದಿಂದ ಯಥಾವತ್ತಾಗಿ ವೀರ ನರೇಶ ಶ್ರೀರಘುನಾಥನನ್ನು ಸ್ತುತಿಸಲು ಪ್ರಾರಂಭಿಸಿದರು.॥3॥
</details>

###### 4


<details><summary>ಮೂಲಮ್</summary>

ವೀರ ಸೌಮ್ಯ ಪ್ರಬುಧ್ಯಸ್ಯ ಕೌಸಲ್ಯಾಪ್ರೀತಿವರ್ಧನ ।  
ಜಗದ್ಧಿ ಸರ್ವಂ ಸ್ವಪಿತಿ ತ್ವಯಿ ಸುಪ್ತೇ ನರಾಧಿಪ ॥
</details>

<details><summary>ಅನುವಾದ</summary>

ಕೌಸಲ್ಯಾ ನಂದವರ್ಧನ ಸೌಮ್ಯರೂಪ ವೀರ ರಘುವೀರನೇ! ಏಳಯ್ಯ, ಮಹಾರಾಜ ಏಳಿ. ನೀವು ಮಲಗಿದ್ದರೆ ಇಡೀ ಜಗತ್ತು ಮಲಗಿದ್ದೀತು. (ಬ್ರಾಹ್ಮಮುಹೂರ್ತದಲ್ಲಿ ಎದ್ದು ಧರ್ಮಾನುಷ್ಠಾನ ಮಾಡಲಾರರು..॥4॥
</details>

###### 5


<details><summary>ಮೂಲಮ್</summary>

ವಿಕ್ರಮಸ್ತೇ ಯಥಾ ವಿಷ್ಣೋ ರೂಪಂ ಚೈವಾಶ್ವಿನೋರಿವ ।  
ಬುದ್ಧ್ಯಾ ಬೃಹಸ್ಪತೇಸ್ತುಲ್ಯಃ ಪ್ರಜಾಪತಿಸಮೋ ಹ್ಯಸಿ ॥
</details>

<details><summary>ಅನುವಾದ</summary>

ನಿಮ್ಮ ಪರಾಕ್ರಮ ವಿಷ್ಣುವಿನಂತೆ ಇದ್ದು, ರೂಪವು ಅಶ್ವಿನೀಕುಮಾರರಂತೆ ಇದೆ. ಬುದ್ಧಿಯಲ್ಲಿ ನೀವು ಬೃಹಸ್ಪತಿಗೆ ತುಲ್ಯರಾಗಿದ್ದೀರಿ. ಪ್ರಜಾಪಾಲನೆಯಲ್ಲಿ ಸಾಕ್ಷಾತ್ ಪ್ರಜಾಪತಿಯಂತೆ ಇರುವಿರಿ.॥5॥
</details>

###### 6


<details><summary>ಮೂಲಮ್</summary>

ಕ್ಷಮಾ ತೇ ಪೃಥಿವೀತುಲ್ಯಾ ತೇಜಸಾ ಭಾಸ್ಕರೋಪಮಃ ।  
ವೇಗಸ್ತೇ ವಾಯುನಾ ತುಲ್ಯೋ ಗಾಂಭೀರ್ಯಮುದಧೇರಿವ ॥
</details>

<details><summary>ಅನುವಾದ</summary>

ನಿಮ್ಮ ಕ್ಷಮೆ ಪೃಥಿವಿಯಂತೆ ಇದೆ, ತೇಜ ಭಗವಾನ್ ಭಾಸ್ಕರನಂತೆ ಇದೆ. ವೇಗವಾಯುವಿನಂತೆ ಇದ್ದು, ಗಂಭೀರತೆಯಲ್ಲಿ ಸಮುದ್ರದಂತೆ ಇರುವೆ.॥6॥
</details>

###### 7


<details><summary>ಮೂಲಮ್</summary>

ಅಪ್ರಕಂಪ್ಯೋ ಯಥಾ ಸ್ಥಾಣುಶ್ಚಂದ್ರೇ ಸೌಮ್ಯತ್ವಮೀದೃಶಮ್ ।  
ನೇದೃಶಾಃ ಪಾರ್ಥಿವಾಃ ಪೂರ್ವಂ ಭವಿತಾರೋ ನರಾಧಿಪ ॥
</details>

<details><summary>ಅನುವಾದ</summary>

ನರೇಶ್ವರನೇ! ನೀವು ಭಗವಾನ್ ಶಂಕರನಂತೆ ಯುದ್ಧದಲ್ಲಿ ಅವಿಚಲರಾಗಿರುವಿರಿ. ನಿಮ್ಮಲ್ಲಿರುವ ಸೌಮ್ಯತೆಯು ಚಂದ್ರನಲ್ಲೇ ಸಿಗುವುದು. ನಿಮ್ಮಂತಹ ರಾಜನು ನ ಭೂತೋ ನ ಭವಿಷ್ಯತಿ.॥7॥
</details>

###### 8


<details><summary>ಮೂಲಮ್</summary>

ಯಥಾ ತ್ವಮಸಿ ದುರ್ಧಷೋ ಧರ್ಮನಿತ್ಯಃ ಪ್ರಜಾಹಿತಃ ।  
ನ ತ್ವಾಂ ಜಹಾತಿ ಕೀರ್ತಿಶ್ಚ ಲಕ್ಷ್ಮೀಶ್ಚ ಪುರುಷರ್ಷಭ ॥
</details>

<details><summary>ಅನುವಾದ</summary>

ಪುರುಷೋತ್ತಮನೇ! ನಿಮ್ಮನ್ನು ಸೋಲಿಸುವುದು ಅಸಂಭವವೇ ಆಗಿದೆ. ನೀವು ಸದಾ ಧರ್ಮದಲ್ಲೇ ಸಂಲಗ್ನರಾಗಿದ್ದು, ಪ್ರಜೆಗಳ ಹಿತದಲ್ಲಿ ತತ್ಪರ ನಾಗಿರುವಿರಿ. ಅದರಿಂದ ಕೀರ್ತಿ ಮತ್ತು ಲಕ್ಷ್ಮೀ ನಿಮ್ಮನ್ನು ಎಂದೂ ಬಿಟ್ಟಿಲ್ಲ.॥8॥
</details>

###### 9


<details><summary>ಮೂಲಮ್</summary>

ಶ್ರೀಶ್ಚ ಧರ್ಮಶ್ಚ ಕಾಕುತ್ಸ್ಥ ತ್ವಯಿ ನಿತ್ಯಂ ಪ್ರತಿಷ್ಠಿತೌ ।  
ಏತಾಶ್ಚಾನ್ಯಾಶ್ಚ ಮಧುರಾ ವಂದಿಭಿಃ ಪರಿಕೀರ್ತತಾಃ ॥
</details>

<details><summary>ಅನುವಾದ</summary>

ಕಕುತ್ಸ್ಥಕುಲನಂದನ! ಐಶ್ವರ್ಯ ಮತ್ತು ಧರ್ಮ ನಿಮ್ಮಲ್ಲಿ ನಿತ್ಯ ಪ್ರತಿಷ್ಠಿತವಾಗಿವೆ. ವಂದೀಜನರು ಹೀಗೆ ಇನ್ನೂ ಅನೇಕ ಸ್ತುತಿಗಳನ್ನು ಹಾಡಿದರು.॥9॥
</details>

###### 10


<details><summary>ಮೂಲಮ್</summary>

ಸೂತಾಶ್ಚ ಸಂಸ್ತವೈರ್ದಿವ್ಯೈರ್ಬೋಧಯಂತಿ ಸ್ಮ ರಾಘವಮ್ ।  
ಸ್ತುತಿಭಿಃ ಸ್ತೂಯಮಾನಾಭಿಃ ಪ್ರತ್ಯಬುಧ್ಯತ ರಾಘವಃ ॥
</details>

<details><summary>ಅನುವಾದ</summary>

ಸೂತರೂ ಕೂಡ ದಿವ್ಯಸ್ತುತಿಗಳಿಂದ ಶ್ರೀರಘುನಾಥನನ್ನು ಎಬ್ಬಿಸುತ್ತಿದ್ದರು. ಹೀಗೆ ಕೇಳಿದ ಸ್ತುತಿಗಳಿಂದ ಭಗವಾನ್ ಶ್ರೀರಾಮನು ಎಚ್ಚರಗೊಂಡನು.॥10॥
</details>

###### 11


<details><summary>ಮೂಲಮ್</summary>

ಸ ತದ್ವಿಹಾಯ ಶಯನಂ ಪಾಂಡುರಾಚ್ಛಾದನಾಸ್ತೃತಮ್ ।  
ಉತ್ತಸ್ಥೌ ನಾಗಶಯನಾದ್ಧರಿರ್ನಾರಾಯಣೋ ಯಥಾ ॥
</details>

<details><summary>ಅನುವಾದ</summary>

ಪಾಪಹಾರಿ ಭಗವಾನ್ ನಾರಾಯಣನು ಸರ್ಪಶಯ್ಯೆಯಿಂದ ಏಳುವಂತೆಯೇ ರಾಮನೂ ಬಿಳಿಯ ಮೇಲುಹಾಸಿನಿಂದ ಮುಚ್ಚಿದ್ದ ಶಯ್ಯೆಯನ್ನು ಬಿಟ್ಟು ಎದ್ದು ಕುಳಿತನು.॥11॥
</details>

###### 12


<details><summary>ಮೂಲಮ್</summary>

ತಮುತ್ಥಿತಂ ಮಹಾತ್ಮಾನಂ ಪ್ರಹ್ವಾಃ ಪ್ರಾಂಜಲಯೋ ನರಾಃ ।  
ಸಲೀಲಂ ಭಾಜನೈಃ ಶುಭ್ರೈರುಪತಸ್ಥುಃ ಸಹಸ್ರಶಃ ॥
</details>

<details><summary>ಅನುವಾದ</summary>

ಮಹಾರಾಜರು ಶಯ್ಯೆಯಿಂದ ಏಳುತ್ತಲೇ ಸಾವಿರಾರು ಸೇವಕರು ವಿನಯಪೂರ್ವಕ ಕೈಮುಗಿದುಕೊಂಡು ಉಜ್ವಲ ಪಾತ್ರೆಗಳಲ್ಲಿ ನೀರು ಹಿಡಿದುಕೊಂಡು ಅವನ ಸೇವೆಯಲ್ಲಿ ಉಪಸ್ಥಿತರಾದರು.॥12॥
</details>

###### 13


<details><summary>ಮೂಲಮ್</summary>

ಕೃತೋದಕಃ ಶುಚಿರ್ಭೂತ್ವಾ ಕಾಲೇ ಹುತಹುತಾಶನಃ ।  
ದೇವಾಗಾರಂ ಜಗಾಮಾತು ಪುಣ್ಯಮಿಕ್ಷ್ವಾಕುಸೇವಿತಮ್ ॥
</details>

<details><summary>ಅನುವಾದ</summary>

ಸ್ನಾನಾದಿಗಳನ್ನು ಮುಗಿಸಿ ಶುದ್ಧನಾಗಿ ಅವನು ಸರಿಯಾದ ಸಮಯಕ್ಕೆ ಅಗ್ನಿಯಲ್ಲಿ ಆಹುತಿ ಕೊಟ್ಟು, ಬೇಗನೇ ಇಕ್ಷ್ವಾಕು ವಂಶೀಯರಿಂದ ಸೇವಿತ ಪವಿತ್ರ ದೇವಮಂದಿರಕ್ಕೆ ಆಗಮಿಸಿದನು.॥13॥
</details>

###### 14


<details><summary>ಮೂಲಮ್</summary>

ತತ್ರ ದೇವಾನ್ಪಿತೃನ್ವಿಪ್ರಾನರ್ಚಯಿತ್ವಾ ಯಥಾವಿಧಿ ।  
ಬಾಹ್ಯಕಕ್ಷ್ಯಾಂತರಂ ರಾಮೋ ನಿರ್ಜಗಾಮ ಜನೈರ್ವೃತಃ ॥
</details>

<details><summary>ಅನುವಾದ</summary>

ಅಲ್ಲಿ ದೇವತೆಗಳನ್ನು, ಪಿತೃಗಳನ್ನು, ಬ್ರಾಹ್ಮಣರನ್ನು ವಿಧಿವತ್ತಾಗಿ ಪೂಜಿಸಿ ಅವನು ಅನೇಕ ಕರ್ಮಚಾರಿಗಳೊಂದಿಗೆ ಹೊರಗಿನ ಕಕ್ಷೆಗೆ ಬಂದನು.॥14॥
</details>

###### 15


<details><summary>ಮೂಲಮ್</summary>

ಉಪತಸ್ಥುರ್ಮಹಾತ್ಮಾನೋ ಮಂತ್ರಿಣಃ ಸಪುರೋಹಿತಾಃ ।  
ವಸಿಷ್ಠಪ್ರಮುಖಾಃ ಸರ್ವೇ ದೀಪ್ಯಮಾನಾ ಇವಾಗ್ನಯಃ ॥
</details>

<details><summary>ಅನುವಾದ</summary>

ಆಗ ಪ್ರಜ್ವಲಿತ ಅಗ್ನಿಯಂತೆ ತೇಜಸ್ವೀ ವಸಿಷ್ಠಾದಿ ಎಲ್ಲ ಮಹಾತ್ಮಾ ಮಂತ್ರಿಗಳು ಮತ್ತು ಪುರೋಹಿತರು ಅಲ್ಲಿ ಉಪಸ್ಥಿತರಾದರು.॥15॥
</details>

###### 16


<details><summary>ಮೂಲಮ್</summary>

ಕ್ಷತ್ರಿಯಾಶ್ಚ ಮಹಾತ್ಮಾನೋ ನಾನಾಜನಪದೇಶ್ವರಾಃ ।  
ರಾಮಸ್ಯೋಪಾವಿಶನ್ಪಾರ್ಶ್ವೇ ಶಕ್ರಸ್ಯೇವ ಯಥಾಮರಾಃ ॥
</details>

<details><summary>ಅನುವಾದ</summary>

ಅನಂತರ ಅನೇಕಾನೇಕ ಜನ ಪದಗಳ ಒಡೆಯರು, ಮಹಾಮನಸ್ವೀ ಕ್ಷತ್ರಿಯರು, ಶ್ರೀರಾಮನ ಬಳಿಗೆ ಬಂದು ಇಂದ್ರನ ಬಳಿ ದೇವತೆಗಳು ಬಂದು ಕುಳಿತುಕೊಳ್ಳುವಂತೆ ಕುಳಿತರು.॥16॥
</details>

###### 17


<details><summary>ಮೂಲಮ್</summary>

ಭರತೋ ಲಕ್ಷ್ಮಣಶ್ಚಾತ್ರ ಶತ್ರುಘ್ನಶ್ಚ ಮಹಾಯಶಾಃ ।  
ಉಪಾಸಾಂಚಕ್ರೀರೇ ಹೃಷ್ಟಾ ವೇದಾಸ್ತ್ರಯ ಇವಾಧ್ವರಮ್ ॥
</details>

<details><summary>ಅನುವಾದ</summary>

ಮಹಾ ಯಶಸ್ವೀ ಭರತ, ಲಕ್ಷ್ಮಣ, ಶತ್ರುಘ್ನ ಮೂವರೂ ಸಹೋದರರೂ ಬಹಳ ಹರ್ಷದಿಂದ ಮೂರು ವೇದಗಳು ಯಜ್ಞದ ಬಳಿ ಇರುವಂತೆ ಶ್ರೀರಾಮನ ಸೇವೆಯಲ್ಲಿ ಉಪಸ್ಥಿತರಾದರು.॥17॥
</details>

###### 18


<details><summary>ಮೂಲಮ್</summary>

ಯಾತಾಃ ಪ್ರಾಂಜಲಯೋ ಭೂತ್ವಾ ಕಿಂಕರಾ ಮುದಿತಾನನಾಃ ।  
ಮುದಿತಾ ನಾಮ ಪಾರ್ಶ್ವಸ್ಥಾ ಬಹವಃ ಸಮುಪಾವಿಶನ್ ॥
</details>

<details><summary>ಅನುವಾದ</summary>

ಆಗಲೇ ಮುದಿತರೆಂಬ ಪ್ರಸಿದ್ಧ ಪ್ರಸನ್ನಮುಖವುಳ್ಳ ಅನೇಕ ಸೇವಕರು ಕೈಮುಗಿದುಕೊಂಡು ಸಭಾಭವನಕ್ಕೆ ಬಂದರು ಹಾಗೂ ಶ್ರೀರಘುನಾಥನ ಬಳಿಯಲ್ಲಿ ಕುಳಿತರು.॥18॥
</details>

###### 19


<details><summary>ಮೂಲಮ್</summary>

ವಾನರಾಶ್ಚ ಮಹಾವೀರ್ಯಾ ವಿಂಶತಿಃ ಕಾಮರೂಪಿಣಃ ।  
ಸುಗ್ರೀವಪ್ರಮುಖಾರಾಮಮುಪಾಸಂತೇ ಮಹೌಜಸಃ ॥
</details>

<details><summary>ಅನುವಾದ</summary>

ಮತ್ತೆ ಮಹಾಪರಾಕ್ರಮಿ, ಮಹಾತೇಜಸ್ವೀ ಹಾಗೂ ಕಾಮರೂಪಿಗಳಾದ ಸುಗ್ರೀವಾದಿ ಇಪ್ಪತ್ತು1 ವಾನರರು ಭಗವಾನ್ ಶ್ರೀರಾಮನ ಸಮೀಪ ಬಂದು ಮಂಡಿಸಿದರು.॥19॥
</details>

<details><summary>ಟಿಪ್ಪನೀ</summary>

1. ಸುಗ್ರೀವ, ಅಂಗದ, ಹನುಮಂತ, ಜಾಂಬವಂತ, ಸುಷೇಣ, ತಾರ, ನೀಲ, ನಳ, ಮೈಂದ, ದ್ವಿವಿದ, ಕುಮುದ, ಶರಭ, ಶತಬಲಿ, ಗಂಧಮಾದನ, ಗಜ, ಗವಾಕ್ಷ, ಗವಯ, ಧೂಮ್ರ, ರಂಭ, ಜ್ಯೋತಿಮುಖ, ಹೀಗೆ ಮುಖ್ಯ ಮುಖ್ಯ ಇಪ್ಪತ್ತು ವಾನರ ವೀರರು ಅಲ್ಲಿ ಉಪಸ್ಥಿತರಾಗಿದ್ದರು.
</details>

###### 20


<details><summary>ಮೂಲಮ್</summary>

ವಿಭೀಷಣಶ್ಚ ರಕ್ಷತೋಭಿಶ್ಚತುರ್ಭಿಃ ಪರಿವಾರಿತಃ ।  
ಉಪಾಸತೇ ಮಹಾತ್ಮಾನಂ ಧನೇಶಮಿವ ಗುಹ್ಯಕಾಃ ॥
</details>

<details><summary>ಅನುವಾದ</summary>

ತನ್ನ ನಾಲ್ವರು ಮಂತ್ರಿಗಳೊಂದಿಗೆ ವಿಭೀಷಣನೂ ಕೂಡ, ಗುಹ್ಯಕರು ಧನಪತಿ ಕುಬೇರನ ಸೇವೆಯಲ್ಲಿ ಉಪಸ್ಥಿತರಾದಂತೆಯೇ ಮಹಾತ್ಮಾ ಶ್ರೀರಾಮನ ಸೇವೆಯಲ್ಲಿ ಉಪಸ್ಥಿತರಾದರು.॥20॥
</details>

###### 21


<details><summary>ಮೂಲಮ್</summary>

ತಥಾ ನಿಗಮವೃದ್ಧಾಶ್ಚಕುಲೀನಾ ಯೇ ಚ ಮಾನವಾಃ ।  
ಶಿರಸಾ ವಂದ್ಯ ರಾಜಾನಮುಪಾಸಂತೇ ವಿಚಕ್ಷಣಾಃ ॥
</details>

<details><summary>ಅನುವಾದ</summary>

ಶಾಸ್ತ್ರಜ್ಞಾನದಲ್ಲಿ ಪಾರಂಗತರಾದ, ಕುಲೀನರಾದ, ಚತುರ ಮನುಷ್ಯರೂ ಕೂಡ ಮಹಾರಾಜನಿಗೆ ತಲೆಬಾಗಿ ಪ್ರಣಾಮ ಮಾಡಿ ಅಲ್ಲಿ ಬಂದು ಕುಳಿತು ಕೊಂಡರು.॥21॥
</details>

###### 22


<details><summary>ಮೂಲಮ್</summary>

ತಥಾ ಪರಿವೃತೋ ರಾಜಾ ಶ್ರೀಮದ್ಭಿರ್ಋಷಿಭಿರ್ವರೈಃ ।  
ರಾಜಭಿಶ್ಚ ಮಹಾವೀರ್ಯೈರ್ವಾನರೈಶ್ಚ ಸರಾಕ್ಷಸೈಃ ॥
</details>

<details><summary>ಅನುವಾದ</summary>

ಹೀಗೆ ಬಹಳ ಶ್ರೇಷ್ಠ ಹಾಗೂ ತೇಜಸ್ವೀ ಮಹರ್ಷಿಗಳು, ಮಹಾಪರಾಕ್ರಮಿ ರಾಜರು, ವಾನರರು ಮತ್ತು ರಾಕ್ಷಸರಿಂದ ಪರಿವೃತನಾಗಿ ರಾಜಸಭೆಯಲ್ಲಿ ಕುಳಿತಿರುವ ಶ್ರೀರಾಮನು ಬಹಳ ಶೋಭಿಸುತ್ತಿದ್ದನು.॥22॥
</details>

###### 23


<details><summary>ಮೂಲಮ್</summary>

ಯಥಾ ದೇವೇಶ್ವರೋ ನಿತ್ಯಮೃಷಿಭಿಃ ಸಮುಪಾಸ್ಯತೇ ।  
ಅಧಿಕಸ್ತೇನ ರೂಪೇಣ ಸಹಸ್ರಾಕ್ಷಾದ್ವಿರೋಚತೇ ॥
</details>

<details><summary>ಅನುವಾದ</summary>

ದೇವೇಂದ್ರನು ಸದಾ ಋಷಿಗಳಿಂದ ಸೇವಿತನಾದಂತೆಯೇ ಮಹರ್ಷಿಗಳಿಂದ ಸುತ್ತುವರೆದ ಶ್ರೀರಾಮಚಂದ್ರನು ಆಗ ಸಹಸ್ರಾಕ್ಷನಿಗಿಂತಲೂ ಹೆಚ್ಚು ಶೋಭಿಸುತ್ತಿದ್ದನು.॥23॥
</details>

###### 24


<details><summary>ಮೂಲಮ್</summary>

ತೇಷಾಂ ಸಮುಪವಿಷ್ಟಾನಾಂ ತಾಸ್ತಾಃ ಸುಮಧುರಾಃ ಕಥಾಃ ।  
ಕಥ್ಯಂತೇ ಧರ್ಮಸಂಯುಕ್ತಾಃ ಪುರಾಣಜ್ಞೈರ್ಮಹಾತ್ಮಭಿಃ ॥
</details>

<details><summary>ಅನುವಾದ</summary>

ಎಲ್ಲರೂ ಯಥಾಸ್ಥಾನದಲ್ಲಿ ಕುಳಿತಾಗ ಪುರಾಣವೇತ್ತರಾದ ಮಹಾತ್ಮರು ಬೇರೆ-ಬೇರೆ ಧರ್ಮಕಥೆಯನ್ನು ಹೇಳತೊಡಗಿದರು..॥24॥
</details>

<details><summary>ಟಿಪ್ಪನೀ</summary>

2.	ಈ ಸರ್ಗದ ಬಳಿಕ ಕೆಲವು ಪ್ರತಿಗಳಲ್ಲಿ ಐದು ಸರ್ಗಗಳು ದೊರೆಯುತ್ತವೆ. ಅವುಗಳಲ್ಲಿ ವಾಲಿ, ಸುಗ್ರೀವರ ಉತ್ಪತ್ತಿಯ ಕಥೆ, ರಾವಣನು ಶ್ವೇತದ್ವೀಪಕ್ಕೆ ಹೋದ ವರ್ಣನೆ ಇದೆ. ಈ ಇತಿಹಾಸವನ್ನು ಅಗಸ್ತ್ಯರೇ ಹೇಳಿದ್ದರು. ಆದರೆ ಇದರ ಮೊದಲ ಸರ್ಗದಲ್ಲೇ ಅಗಸ್ತ್ಯರು ಬೀಳ್ಕೊಂಡ ವರ್ಣನೆ ಬಂದಿದೆ. ಆದ್ದರಿಂದ ಇಲ್ಲಿ ಈ ಸರ್ಗ ಉಲ್ಲೇಖ ಅಸಂಗತವಾಗಿ ಕಾಣುತ್ತದೆ. ಅದಕ್ಕಾಗಿ ಈ ಸರ್ಗಗಳನ್ನು ಇಲ್ಲಿ ಕೊಟ್ಟಿಲ್ಲ.
</details>

<details><summary>ಮೂಲಮ್ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ಮೂವತ್ತೇಳನೆಯ ಸರ್ಗ ಪೂರ್ಣವಾಯಿತು. ॥37॥
</details>

<details><summary>ಅನುವಾದ</summary>


</details>
