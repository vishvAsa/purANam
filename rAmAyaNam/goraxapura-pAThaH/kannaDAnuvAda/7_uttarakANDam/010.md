+++
title = "೦೧೦"
unicode_script = "kannada"

+++
[ಹತ್ತನೆಯ ಸರ್ಗ]



<details><summary>ಭಾಗಸೂಚನಾ</summary>

ರಾವಣಾದಿಗಳ ತಪಸ್ಸು, ವರಪ್ರಾಪ್ತಿ
</details>

###### 1


<details><summary>ಮೂಲಮ್</summary>

ಅಥಾಬ್ರಮೀನ್ಮುನಿಂ ರಾಮಃ ಕಥಂ ತೇ ಭ್ರಾತರೋ ವನೇ ।  
ಕೀದೃಶಂತು ತದಾ ಬ್ರಹ್ಮಂಸ್ತಪಸ್ತೇಪುರ್ಮಹಾಬಲಾಃ ॥
</details>

<details><summary>ಅನುವಾದ</summary>

ಇಲ್ಲಿಯವರೆಗಿನ ಕಥೆ ಕೇಳಿ ಶ್ರೀರಾಮನು ಅಗಸ್ತ್ಯರಲ್ಲಿ ಕೇಳಿದನು - ಬ್ರಾಹ್ಮಣ ಶ್ರೇಷ್ಠರೇ! ಆ ಮೂವರೂ ಮಹಾಬಲಿ ರಾಕ್ಷಸರು ವನದಲ್ಲಿ ಹೇಗೆ ತಪಸ್ಸು ಮಾಡುತ್ತಿದ್ದರು.॥1॥
</details>

###### 2


<details><summary>ಮೂಲಮ್</summary>

ಅಗಸ್ತ್ಯಸ್ತ್ವಬ್ರವೀತ್ತತ್ರ  ರಾಮಂ ಸುಪ್ರೀತಮಾನಸಮ್ ।  
ತಾಂಸ್ತಾನ್ ಧರ್ಮವಿಧೀಂ ಸ್ತತ್ರ ಭ್ರಾತರಸ್ತೇ ಸಮಾವಿಶನ್ ॥
</details>

<details><summary>ಅನುವಾದ</summary>

ಅತ್ಯಂತ ಪ್ರಸನ್ನಚಿತ್ತರಾದ ಅಗಸ್ತ್ಯರು ಶ್ರೀರಾಮನಲ್ಲಿ ಹೇಳಿದರು- ರಘುನಂದನ! ಆ ಮೂವರೂ ಸಹೋದರರೂ ಬೇರೆ-ಬೇರೆ ಧರ್ಮವಿಧಿಗಳನ್ನು ಅನುಷ್ಠಾನ ಮಾಡಿದರು.॥2॥
</details>

###### 3


<details><summary>ಮೂಲಮ್</summary>

ಕುಂಭಕರ್ಣಸ್ತತೋ ಯತ್ತೋ ನಿತ್ಯಂ ಧರ್ಮಪಥೇ ಸ್ಥಿತಃ ।  
ತತಾಪ ಗ್ರೀಷ್ಮಕಾಲೇ ತು ಪಂಚಾಗ್ನೀನ್ ಪರಿತಂ ಸ್ಥಿತಃ ॥
</details>

###### 4


<details><summary>ಮೂಲಮ್</summary>

ಮೇಘಾಂಬುಸಿಕ್ತೋ ವರ್ಷಾಸು ವೀರಾಸನಮಸೇವತ ।  
ನಿತ್ಯಂ ಚ ಶಿಶಿರೇ ಕಾಲೇ ಜಲಮಧ್ಯಪ್ರತಿಶ್ರಯಃ ॥
</details>

<details><summary>ಅನುವಾದ</summary>

ಕುಂಭಕರ್ಣನು ತನ್ನ ಇಂದ್ರಿಯಗಳನ್ನು ನಿಯಂತ್ರಿಸಿ ಪ್ರತಿದಿನ ಧರ್ಮಮಾರ್ಗದಲ್ಲಿ ಸ್ಥಿತನಾಗಿ ಬೇಸಿಗೆಯಲ್ಲಿ ಪಂಚಾಗ್ನಿಗಳ ನಡುವೆ ಕುಳಿತು ಘೋರ ತಪಸ್ಸನ್ನಾಚರಿಸಿದನು.॥3-4॥
</details>

###### 5


<details><summary>ಮೂಲಮ್</summary>

ಏವಂ ವರ್ಷ ಸಹಸ್ರಾಣಿ ದಶ ತಸ್ಯಾಪಚಕ್ರಮುಃ ।  
ಧರ್ಮೇ ಪ್ರಯತಮಾನಸ್ಯ ಸತ್ಪಥೇ ನಿಷ್ಠಿತಸ್ಯ ಚ ॥
</details>

<details><summary>ಅನುವಾದ</summary>

ಮತ್ತೆ ಮಳೆಗಾಲದಲ್ಲಿ ಬಯಲಲ್ಲಿ ವೀರಾಸನದಲ್ಲಿ ಕುಳಿತು ಮಳೆ ನೀರಿನಲ್ಲಿ ನೆನೆಯುತ್ತಾ, ಚಳಿಗಾಲದಲ್ಲಿ ನೀರಿನಲ್ಲಿ ಮುಳುಗಿ ತಪಸ್ಸು ಮಾಡುತ್ತಿದ್ದನು.॥5॥
</details>

###### 6


<details><summary>ಮೂಲಮ್</summary>

ವಿಭೀಷಣಸ್ತು  ಧರ್ಮಾತ್ಮಾ ನಿತ್ಯಂ ಧರ್ಮಪರಃ ಶುಚಿಃ ।  
ಪಂಚವರ್ಷ ಸಹಸ್ರಾಣಿ  ಪಾದೇನೈಕೇನ ತಸ್ಥಿವಾನ್ ॥
</details>

<details><summary>ಅನುವಾದ</summary>

ವಿಭೀಷಣನು ಸದಾ ಧರ್ಮಾತ್ಮನಾಗಿದ್ದನು. ಅವನು ನಿತ್ಯ ಧರ್ಮ ಪರಾಯಣನಾಗಿ, ಶುದ್ಧ ಆಚಾರ ವಿಚಾರ ಪಾಲಿಸುತ್ತಾ ಐದುಸಾವಿರ ವರ್ಷ ಒಂಟಿ ಕಾಲಿನಲ್ಲಿ ನಿಂತು ತಪಸ್ಸು ಮಾಡಿದನು.॥6॥
</details>

###### 7


<details><summary>ಮೂಲಮ್</summary>

ಸಮಾಪ್ತೇ ನಿಯಮೇ ತಸ್ಯ ನನೃತುಶ್ಚಾಪ್ಸರೋಗಣಾಃ ।  
ಪಪಾತ ಪುಷ್ಪವರ್ಷಂ ಚ ತುಷ್ಟುವುಶ್ಚಾಪಿ ದೇವತಾಃ ॥
</details>

<details><summary>ಅನುವಾದ</summary>

ಅವನ ನಿಯಮ ಸಮಾಪ್ತವಾದಾಗ ಅಪ್ಸರೆಯರು ನೃತ್ಯಮಾಡತೊಡಗಿದರು. ಅವನ ಮೇಲೆ ಆಕಾಶದಿಂದ ಹೂವಿನ ಮಳೆ ಸುರಿಯಿತು ಹಾಗೂ ದೇವತೆಗಳು ವಿಭೀಷಣನನ್ನು ಸ್ತುತಿಸಿದರು.॥7॥
</details>

###### 8


<details><summary>ಮೂಲಮ್</summary>

ಪಂಚವರ್ಷಸಹಸ್ರಾಣಿ ಸೂರ್ಯಂ ಚೈವಾನ್ವವರ್ತತ ।  
ತಸ್ಥೌ ಚೋರ್ಧ್ವಶಿರೋಬಾಹುಃ ಸ್ವಾಧ್ಯಾಯೇ ಧೃತಮಾನಸಃ ॥
</details>

<details><summary>ಅನುವಾದ</summary>

ಅನಂತರ ವಿಭೀಷಣನು ಎರಡೂ ಕೈಗಳನ್ನು ಮೇಲಕ್ಕೆತ್ತಿ, ಸ್ವಾಧ್ಯಾಯ ಪರಾಯಣನಾಗಿ ಐದುಸಾವಿರ ವರ್ಷ ಸೂರ್ಯ ನಾರಾಯಣನನ್ನು ಆರಾಧಿಸಿದನು.॥8॥
</details>

###### 9


<details><summary>ಮೂಲಮ್</summary>

ಏವಂ ವಿಭೀಷಣಸ್ಯಾಪಿ ಸ್ವರ್ಗಸ್ಥಸ್ಯೇವ ನಂದನೇ ।  
ದಶವರ್ಷ ಸಹಸ್ರಾಣಿ  ಗತಾನಿ  ನಿಯತಾತ್ಮನಃ ॥
</details>

<details><summary>ಅನುವಾದ</summary>

ಹೀಗೆ ಮನಸ್ಸನ್ನು ವಶಕೊಂಡ ವಿಭೀಷಣನೂ ಕೂಡ ಹತ್ತುಸಾವಿರ ವರ್ಷ ಸ್ವರ್ಗದ ನಂದನವನದಲ್ಲಿ ಇರುವಂತೆ ಸುಖವಾಗಿ ಕಳೆದನು.॥9॥
</details>

###### 10


<details><summary>ಮೂಲಮ್</summary>

ದಶವರ್ಷ ಸಹಸ್ರಂ ತು ನಿರಾಹಾರೋ ದಶಾನನಃ ।  
ಪೂರ್ಣೇ ವರ್ಷ ಸಹಸ್ರೇ ತು ಶಿರಶ್ಚಾಗ್ನೌ ಜುಹಾವ ಸಃ ॥
</details>

<details><summary>ಅನುವಾದ</summary>

ದಶಮುಖನೂ ಹತ್ತುಸಾವಿರ ವರ್ಷಗಳು ಒಂದೇ ಸಮನೆ ಉಪವಾಸ ಮಾಡಿದನು. ಪ್ರತಿಯೊಂದು ಸಾವಿರ ವರ್ಷ ಪೂರ್ಣವಾದಾಗ ಅವನು ತನ್ನ ಒಂದು ಮಸ್ತಕವನ್ನು ಕಡಿದು ಅಗ್ನಿಯಲ್ಲಿ ಆಹುತಿ ಕೊಡುತ್ತಿದ್ದನು.॥10॥
</details>

###### 11


<details><summary>ಮೂಲಮ್</summary>

ಏವಂ ವರ್ಷ ಸಹಸ್ರಾಣಿ ನವ ತಸ್ಯಾತಿಚಕ್ರಮುಃ ।  
ಶಿರಾಂಸಿ ನವ ಚಾಪ್ಯಸ್ಯ ಪ್ರವಿಷ್ಟಾನಿ ಹುತಾಶನಮ್ ॥
</details>

<details><summary>ಅನುವಾದ</summary>

ಹೀಗೆ ಮಾಡುತ್ತಾ ಒಂಭತ್ತು ಸಾವಿರ ವರ್ಷ ಕಳೆಯಿತು ಹಾಗೂ ಒಂಭತ್ತು ತಲೆಗಳನ್ನು ಅಗ್ನಿಗೆ ಅರ್ಪಿಸಿದನು.॥11॥
</details>

###### 12


<details><summary>ಮೂಲಮ್</summary>

ಅಥ ವರ್ಷ ಸಹಸ್ರೇ ತು ದಶಮೇ ದಶಮಂ ಶಿರಃ ।  
ಛೇತ್ತುಕಾಮೇ ಧಶಗ್ರೀವೇ ಪ್ರಾಪ್ತಸ್ತತ್ರ ಪಿತಾಮಹಃ ॥
</details>

<details><summary>ಅನುವಾದ</summary>

ಹತ್ತನೆಯ ಸಾವಿರ ವರ್ಷ ಪೂರ್ಣವಾದಾಗ ದಶಗ್ರೀವನು ತನ್ನ ಹತ್ತನೆಯ ಮಸ್ತಕವನ್ನು ಕಡಿಯಲು ಮುಂದಾದಾಗ ಪಿತಾಮಹ ಬ್ರಹ್ಮದೇವರು ಅಲ್ಲಿಗೆ ಆಗಮಿಸಿದರು.॥12॥
</details>

###### 13


<details><summary>ಮೂಲಮ್</summary>

ಪಿತಾಮಹಸ್ತು ಸುಪ್ರೀತಃ ಸಾರ್ಧಂ ದೇವೈರುಪಸ್ಥಿತಃ ।  
ತವ ತಾವದ್ದಶಗ್ರೀವ ಪ್ರೀತೋಸ್ಮೀಽತ್ಯಭ್ಯಭಾಷತ ॥
</details>

<details><summary>ಅನುವಾದ</summary>

ಪಿತಾಮಹ ಬ್ರಹ್ಮದೇವರು ಅತ್ಯಂತ ಪ್ರಸನ್ನರಾಗಿ ದೇವತೆಗಳೊಂದಿಗೆ ಅಲ್ಲಿಗೆ ಬಂದಿದ್ದರು. ಅವರು ಬಂದಾಕ್ಷಣ ಹೇಳಿದರು- ದಶಗ್ರೀವ! ನಾನು ನಿನ್ನ ಮೇಲೆ ಪ್ರಸನ್ನನಾಗಿದ್ದೇನೆ.॥13॥
</details>

###### 14


<details><summary>ಮೂಲಮ್</summary>

ಶೀಘ್ರಂ ವರಯ ಧರ್ಮಜ್ಞ ವರೋ ಯಸ್ತೇಽಭಿಕಾಂಕ್ಷಿತಃ ।  
ಕಂ ತೇ ಕಾಮಂ ಕರೋಮ್ಯದ್ಯ ನ ವೃಥಾ ತೇ ಪರಿಶ್ರಮಃ ॥
</details>

<details><summary>ಅನುವಾದ</summary>

ಧರ್ಮಜ್ಞನೇ! ನಿನ್ನ ಮನಸ್ಸಿನಲ್ಲಿರುವ ಇಚ್ಛಿತ ವರವನ್ನು ಕೇಳು. ಇಂದು ನಿನ್ನ ಅಭಿಲಾಷೆ ಪೂರ್ಣಗೊಳಿಸುವೆನು. ನಿನ್ನ ಪರಿಶ್ರಮ ವ್ಯರ್ಥವಾಗಿ ಹೋಗಬಾರದು.॥14॥
</details>

###### 15


<details><summary>ಮೂಲಮ್</summary>

ಅಥಾಬ್ರವೀದ್ದಶಗ್ರೀವಃ ಪ್ರಹೃಷ್ಟೇನಾಂತರಾತ್ಮನಾ ।  
ಪ್ರಣಮ್ಯ ಶಿರಸಾ ದೇವಂ ಹರ್ಷಗದ್ಗದಯಾ ಗಿರಾ ॥
</details>

<details><summary>ಅನುವಾದ</summary>

ಇದನ್ನು ಕೇಳಿ ದಶಗ್ರೀವನು ಸಂತೋಷಗೊಂಡು, ತಲೆಬಾಗಿ ಬ್ರಹ್ಮದೇವರಿಗೆ ಪ್ರಣಾಮ ಮಾಡಿ, ಹರ್ಷ, ಗದ್ಗದ ವಾಣಿಯಲ್ಲಿ ಹೇಳಿದನು.॥15॥
</details>

###### 16


<details><summary>ಮೂಲಮ್</summary>

ಭಗವನ್ ಪ್ರಾಣಿನಾಂ ನಿತ್ಯಂ ನಾನ್ಯತ್ರ ಮರಣಾದ್ಭಯಮ್ ।  
ನಾಸ್ತಿ ಮೃತ್ಯುಸಮಃ ಶತ್ರುರಮರತ್ವಮಹಂ ವೃಣೇ ॥
</details>

<details><summary>ಅನುವಾದ</summary>

ಭಗವಂತನೇ! ಪ್ರಾಣಿಗಳಿಗೆ ಮರಣಕ್ಕಿಂತ ಹೆಚ್ಚಿನದಾದ ಭಯವಿರುವುದಿಲ್ಲ. ಆದ್ದರಿಂದ ನಾನು ಅಮರನಾಗಲು ಬಯಸುತ್ತೇನೆ; ಏಕೆಂದರೆ ಮೃತ್ಯುವಿಗೆ ಸಮವಾದ ಶತ್ರು ಮತ್ತೊಂದು ಇರುವುದಿಲ್ಲ.॥16॥
</details>

###### 17


<details><summary>ಮೂಲಮ್</summary>

ಏವಮುಕ್ತಸ್ತದಾ ಬ್ರಹ್ಮಾ ದಶಗ್ರೀವಮುವಾಚ ಹ ।  
ನಾಸ್ತಿ ಸರ್ವಾಮರತ್ವಂ ತೇ ವರಮನ್ಯಂ ವೃಣೀಷ್ವ ಮೇ ॥
</details>

<details><summary>ಅನುವಾದ</summary>

ಅವನು ಹೀಗೆ ಹೇಳಿದಾಗ ಬ್ರಹ್ಮದೇವರು ದಶಗ್ರೀವನಲ್ಲಿ ಹೇಳಿದರು-ನಿನಗೆ ಸರ್ವಥಾ ಅಮರತ್ವ ಸಿಗಲಾರದು;  ಅದಕ್ಕಾಗಿ ಬೇರೆ ವರವನ್ನು ಕೇಳು.॥17॥
</details>

###### 18


<details><summary>ಮೂಲಮ್</summary>

ಏವಮುಕ್ತೇ ತದಾ ರಾಮ ಬ್ರಹ್ಮಣಾ ಲೋಕಕರ್ತೃಣಾ ।  
ದಶಗ್ರೀವ ಉವಾಚೇದಂ ಕೃತಾಂಜಲಿ ರಥಾಗ್ರತಃ ॥
</details>

<details><summary>ಅನುವಾದ</summary>

ಶ್ರೀರಾಮಾ! ಲೋಕಸೃಷ್ಟಾ ಬ್ರಹ್ಮದೇವರು ಹೀಗೆ ಹೇಳಿದಾಗ ದಶಗ್ರೀವನು ಕೈಮುಗಿದು ಇಂತೆಂದನು.॥18॥
</details>

###### 19


<details><summary>ಮೂಲಮ್</summary>

ಸುಪರ್ಣನಾಗ ಯಕ್ಷಾಣಾಂ ದೈತ್ಯದಾನವ ರಕ್ಷಸಾಮ್ ।  
ಅವಧ್ಯೋಹಂ ಪ್ರಜಾಧ್ಯಕ್ಷ  ದೇವತಾನಾಂ ಚ ಶಾಶ್ವತ ॥
</details>

<details><summary>ಅನುವಾದ</summary>

ಸನಾತನ ಪ್ರಜಾಪತಿಯೇ! ನಾನು ಗರುಡ, ನಾಗ, ಯಕ್ಷ, ದೈತ್ಯ, ದಾನವ, ರಾಕ್ಷಸ ಹಾಗೂ ದೇವತೆಗಳಿಗೂ ಅವಧ್ಯನಾಗಬೇಕು.॥19॥
</details>

###### 20


<details><summary>ಮೂಲಮ್</summary>

ನಹಿ ಚಿಂತಾ ಮಮಾನ್ಯೇಷು ಪ್ರಾಣಿಷ್ವಮರಪೂಜಿತ ।  
ತೃಣಭೂತಾ ಹಿ ತೇ ಮನ್ಯೇ ಪ್ರಾಣಿನೋ ಮಾನುಷಾದಯಃ ॥
</details>

<details><summary>ಅನುವಾದ</summary>

ದೇವವಂದ್ಯ ಪಿತಾಮಹನೇ! ಇತರ ಪ್ರಾಣಿಗಳಿಂದ ನನಗೆ ಎಳ್ಳಷ್ಟು ಭಯವಿಲ್ಲ. ಮನುಷ್ಯಾದಿ ಇತರ ಜೀವಿಗಳನ್ನು ನಾನು ತೃಣಪ್ರಾಯವೆಂದು ತಿಳಿಯುತ್ತೇನೆ.॥20॥
</details>

###### 21


<details><summary>ಮೂಲಮ್</summary>

ಏವಮುಕ್ತಸ್ತು ಧರ್ಮಾತ್ಮಾ ದಶಗ್ರೀವೇಣ ರಕ್ಷಸಾ ।  
ಉವಾಚ ವಚನಂ ದೇವಃ ಸಹ ದೇವೈಃ ಪಿತಾಮಹಃ ॥
</details>

<details><summary>ಅನುವಾದ</summary>

ದಶಗ್ರೀವ ರಾಕ್ಷಸನು ಹೀಗೆ ಹೇಳಿದಾಗ ದೇವತೆಗಳ ಸಹಿತ ಬ್ರಹ್ಮದೇವರು ಹೀಗೆ ಹೇಳಿದರು.॥21॥
</details>

###### 22


<details><summary>ಮೂಲಮ್</summary>

ಭವಿಷ್ಯತ್ಯೇವಮೇತತ್ತೇ ವಚೋ ರಾಕ್ಷಸಪುಂಗವ ।  
ಏವಮುಕ್ತ್ವಾ ತು ತಂ ರಾಮ ದಶಗ್ರೀವಂ ಪಿತಾಮಹಃ ॥
</details>

<details><summary>ಅನುವಾದ</summary>

ರಾಕ್ಷಸಶ್ರೇಷ್ಠನೇ! ನಿನ್ನ ಮಾತು ನಿಜವಾಗಲಿ. ಶ್ರೀರಾಮಾ! ಪಿತಾಮಹರು ಪುನಃ ದಶಗ್ರೀವನಲ್ಲಿ ಹೀಗೆ ಹೇಳಿದರು.॥22॥
</details>

###### 23


<details><summary>ಮೂಲಮ್</summary>

ಶೃಣು ಚಾಪಿ ವರೋ ಭೂಯಃ ಪ್ರೀತಸ್ಯೇಹ ಶುಭೋ ಮಮ ।  
ಹುತಾನಿ ಯಾನಿ ಶೀರ್ಷಾಣಿ ಪೂರ್ವಮಗ್ನೌ ತ್ವಯಾನಘ ॥
</details>

## (ಶ್ಲೋಕ - 24½)


<details><summary>ಮೂಲಮ್</summary>

ಪುನಸ್ತಾನಿ ಭವಿಷ್ಯಂತಿ ತಥೈವ ತವ ರಾಕ್ಷಸ ।  
ವಿತರಾಮೀಹ ತೇ ಸೌಮ್ಯ ವರಂ ಚಾನ್ಯಂ ದುರಾಸದಮ್ ॥  
ಛಂದತಸ್ತವ ರೂಪಂ ಚ ಮನಸಾ ಯದ್ಯಥೇಪ್ಸಿತಮ್ ।
</details>

<details><summary>ಅನುವಾದ</summary>

ನಿಷ್ಪಾಪ ರಾಕ್ಷಸನೇ! ಕೇಳು, ನಾನು ಪ್ರಸನ್ನನಾಗಿ ಪುನಃ ನಿನಗೆ ಈ ಶುಭವರವನ್ನು ಕೊಡುತ್ತೇನೆ. ನೀನು ಮೊದಲು ಅಗ್ನಿಯಲ್ಲಿ ಹೋಮ ಮಾಡಿದ ನಿನ್ನ ತಲೆಗಳು ಹಿಂದಿನಂತೆ ಪ್ರಕಟವಾಗಲಿ. ಸೌಮ್ಯನೇ! ಇದಲ್ಲದೆ ಇನ್ನೊಂದು ದುರ್ಲಭ ವರವನ್ನು ಕೊಡುತ್ತಿದ್ದೇನೆ - ನೀನು ಮನಸ್ಸಿನಲ್ಲಿ  ಬಯಸಿದ ರೂಪವನ್ನು ಧರಿಸಬಲ್ಲೆ. ನೀನು ಕಾಮರೂಪಿ ಯಾಗುವೆ.॥23-24½॥
</details>

## (ಶ್ಲೋಕ - 25½)


<details><summary>ಮೂಲಮ್</summary>

ಏವಂ ಪಿತಾಮಹೋಕ್ತಸ್ಯ ದಶಗ್ರೀವಸ್ಯ ರಕ್ಷಸಃ ॥  
ಅಗ್ನೌ ಹುತಾನಿ ಶೀರ್ಷಾಣಿ ಪುನಸ್ತಾನ್ಯುತ್ಥಿತಾನಿ ವೈ।
</details>

<details><summary>ಅನುವಾದ</summary>

ಬ್ರಹ್ಮದೇವರು ಹೀಗೆ ಹೇಳಿದಾಗಲೇ ರಾಕ್ಷಸ ದಶಗ್ರೀವನು ಮೊದಲು ಅಗ್ನಿಯಲ್ಲಿ ಹೋಮಿಸಿದ ತಲೆಗಳು ಹೊಸದಾಗಿ ಮೂಡಿದವು.॥25½॥
</details>

## (ಶ್ಲೋಕ - 26½)


<details><summary>ಮೂಲಮ್</summary>

ಏವಮುಕ್ತ್ವಾತು ತಂ ರಾಮ ದಶಗ್ರೀವಂ ಪಿತಾಮಹಃ ॥  
ವಿಭೀಷಣಮಥೋವಾಚ ವಾಕ್ಯಂ ಲೋಕ ಪಿತಾಮಹಃ ।
</details>

<details><summary>ಅನುವಾದ</summary>

ಶ್ರೀರಾಮಾ! ದಶಗ್ರೀವನಲ್ಲಿ ಇಂತು ನುಡಿದು ಲೋಕಪಿತಾಮಹ ಬ್ರಹ್ಮದೇವರು ವಿಭೀಷಣನಲ್ಲಿ ಇಂತೆಂದರು.॥26½॥
</details>

## (ಶ್ಲೋಕ - 27½)


<details><summary>ಮೂಲಮ್</summary>

ವಿಭೀಷಣ ತ್ವಯಾ ವತ್ಸ ಧರ್ಮಸಂಹಿತ ಬುದ್ಧಿನಾ ॥  
ಪರಿತುಷ್ಟೋಽಸ್ಮಿ ಧರ್ಮಾತ್ಮನ್ ವರಂ ವರಯ ಸುವ್ರತ ।
</details>

<details><summary>ಅನುವಾದ</summary>

ಮಗು ವಿಭೀಷಣನೇ! ನಿನ್ನ ಬುದ್ಧಿ ಸದಾ ಧರ್ಮದಲ್ಲೇ ತೊಡಗಿದೆ, ಆದ್ದರಿಂದ ನಾನು ನಿನಗೆ ಬಹಳ ಸಂತುಷ್ಟನಾಗಿದ್ದೇನೆ. ಸುವ್ರತ ಧರ್ಮಾತ್ಮನೇ! ನೀನೂ ಕೂಡ ತನಗೆ ಅಭೀಷ್ಟವಾದ ವರವನ್ನು ಕೇಳು.॥27½॥
</details>

###### 28


<details><summary>ಮೂಲಮ್</summary>

ವಿಭೀಷಣಸ್ತು ಧರ್ಮಾತ್ಮಾ ವಚನಂ ಪ್ರಾಹ ಸಾಂಜಲಿಃ ॥
</details>

## (ಶ್ಲೋಕ - 29½)


<details><summary>ಮೂಲಮ್</summary>

ವೃತಃ ಸರ್ವಗುಣೈರ್ನಿತ್ಯಂ ಚಂದ್ರಮಾ ರಶ್ಮಿಭಿರ್ಯಥಾ ।  
ಭಗವನ್ ಕೃತಕೃತ್ಯೋಽಹಂ ಯನ್ಮೇಲೋಕಗುರುಃ ಸ್ವಯಮ್ ॥  
ಪ್ರೀತೇನ ಯದಿ ದಾತವ್ಯೋ ವರೋ ಮೇ ಶೃಣು ಸುವ್ರತ ।
</details>

<details><summary>ಅನುವಾದ</summary>

ಆಗ ಕಿರಣ ಮಾಲಾಮಂಡಿತ ಚಂದ್ರನಂತೆ, ಸಮಸ್ತ ಗುಣಸಂಪನ್ನ ಧರ್ಮಾತ್ಮಾ ವಿಭೀಷಣನು ಕೈ ಮುಗಿದು ಹೇಳಿದನು - ಭಗವಂತನೇ! ಲೋಕಗುರು ನೀನು ನನ್ನ ಮೇಲೆ ಪ್ರಸ್ನನಾಗಿದ್ದರೆ ನಾನು ಕೃತಾರ್ಥನಾಗಿದ್ದೇನೆ. ನನಗೆ ಕೇಳು ವುದು ಯಾವುದೂ ಉಳಿದಿಲ್ಲ. ಸುವ್ರತ ಪಿತಾಮಹನೇ! ನೀನು ಪ್ರಸನ್ನನಾಗಿ ವರ ಕೊಡಲು ಬಯಸುವೆಯಾದರೆ ಕೇಳು.॥28-29½॥
</details>

## (ಶ್ಲೋಕ - 30½)


<details><summary>ಮೂಲಮ್</summary>

ಪರಮಾಪದ್ಗತಸ್ಯಾಪಿ ಧರ್ಮೇ ಮಮ ಮತಿರ್ಭವೇತ್ ॥  
ಅಶಿಕ್ಷಿತಂ ಚ ಬ್ರಹ್ಮಾಸ್ತ್ರಂ ಭಗವನ್ ಪ್ರತಿಭಾತು ಮೇ ।
</details>

<details><summary>ಅನುವಾದ</summary>

ಭಗವಂತನೇ ! ಭಾರೀ ಆಪತ್ತಿನಲ್ಲಿ ಬಿದ್ದರೂ ನನ್ನ ಬುದ್ಧಿ ಧರ್ಮದಲ್ಲೇ ತೊಡಗಿರಲಿ, ಅದರಿಂದ ಎಂದೂ ವಿಚಲಿತ ವಾಗದೆ, ಕಲಿಯದೆಯೇ ನನಗೆ ಬ್ರಹ್ಮಾಸ್ತ್ರದ ಜ್ಞಾನ ಉಂಟಾಗಲೀ.॥30½॥
</details>

###### 31


<details><summary>ಮೂಲಮ್</summary>

ಯಾ ಯಾ ಮೇ ಜಾಯತೇ ಬುದ್ಧಿರ್ಯೇಷುಯೇಷ್ವಾಶ್ರಮೇಷು ಚ ॥
</details>

###### 32


<details><summary>ಮೂಲಮ್</summary>

ಸಾ ಸಾ ಭವತು ಧರ್ಮಿಷ್ಠಾ ತಂ ತಂ ಧರ್ಮಂ ಚ ಪಾಲಯೇ ।  
ಏಷ ಮೇ ಪರಮೋದಾರೋ ವರಃ ಪರಮಕೋ ಮತಃ ॥
</details>

<details><summary>ಅನುವಾದ</summary>

ಯಾವುದೇ ಆಶ್ರಮದ ವಿಷಯದಲ್ಲಿ ನನ್ನ ವಿಚಾರ ಧರ್ಮಾನುಕಾಲವಾಗಿರಲಿ ಹಾಗೂ ಆ ಧರ್ಮವನ್ನು ನಾನು ಪಾಲಿಸುವೆನು; ಇದೇ ನನಗೆ ಎಲ್ಲಕ್ಕಿಂತ ಉತ್ತಮವಾದ ವರದಾನವಾಗಿದೆ.॥31-32॥
</details>

###### 33


<details><summary>ಮೂಲಮ್</summary>

ನ ಹಿ ಧರ್ಮಾಭಿರಕ್ತಾನಾಂ ಲೋಕೇ ಕಿಂಚನ ದುರ್ಲಭಮ್ ।  
ಪುನಃ ಪ್ರಜಾಪತಿಃ ಪ್ರೀತೋ ವಿಭೀಷಣಮುವಾಚ ಹ ॥
</details>

<details><summary>ಅನುವಾದ</summary>

ಏಕೆಂದರೆ ಧರ್ಮದಲ್ಲಿ ಅನುರಕ್ತನಾದವನಿಗೆ ಯಾವುದೂ ದುರ್ಲಭವಲ್ಲ. ಇದನ್ನು ಕೇಳಿ ಪ್ರಸನ್ನರಾದ ಪ್ರಜಾಪತಿ ಬ್ರಹ್ಮದೇವರು ಪುನಃ ವಿಭೀಷಣನಲ್ಲಿ ಹೇಳಿದರು.॥33॥
</details>

## (ಶ್ಲೋಕ - 34½)


<details><summary>ಮೂಲಮ್</summary>

ಧರ್ಮಿಷ್ಠಸ್ತ್ವಂ ಯಥಾ  ವತ್ಸ ತಥಾ ಚೈತದ್ ಭವಿಷ್ಯತಿ ।  
ಯಸ್ಮಾದ್ರಾಕ್ಷಸಯೋನೌ ತೇ ಜಾತಸ್ಯಾಮಿತ್ರನಾಶನ ॥  
ನಾಧರ್ಮೇ ಜಾಯತೇ ಬುದ್ಧಿರಮರತ್ವಂ ದದಾಮಿ ತೇ ।
</details>

<details><summary>ಅನುವಾದ</summary>

ವತ್ಸ! ನೀನು ಧರ್ಮದಲಿ ಸ್ಥಿತನಾಗುವೆ, ನೀನು ಬಯಸಿದುದೆಲ್ಲ ಪೂರ್ಣವಾಗುವುದು. ಶತ್ರುನಾಶಕನೇ ! ರಾಕ್ಷಸಯೋನಿಯಲ್ಲಿ ಹುಟ್ಟಿದ್ದರೂ ನಿನ್ನ ಬುದ್ಧಿ ಅಧರ್ಮದಲ್ಲಿ ಎಂದೂ ತೊಡಗಲಾರದು; ಇದರಿಂದ ನಿನಗೆ ನಾನು ಅಮರತ್ವವನ್ನು ಕರುಣಿಸುವೆನು.॥34½॥
</details>

## (ಶ್ಲೋಕ - 35½)


<details><summary>ಮೂಲಮ್</summary>

ಇತ್ಯುಕ್ತ್ವಾ ಕುಂಭಕರ್ಣಾಯ ವರಂ ದಾತುಮವಸ್ಥಿತಮ್ ॥  
ಪ್ರಜಾಪತಿಂ ಸುರಾಃ ಸರ್ವೇ ವಾಕ್ಯಂ ಪ್ರಾಂಜಲಯೋಽಬ್ರುವನ್ ।
</details>

<details><summary>ಅನುವಾದ</summary>

ವಿಭೀಷಣನಲ್ಲಿ ಹೀಗೆ ಹೇಳಿ ಬ್ರಹ್ಮದೇವರು ಕುಂಭಕರ್ಣನಿಗೆ ವರ ಕೊಡಲು ಹೊರಟಾಗ ದೇವತೆಗಳೆಲ್ಲ ಕೈಮುಗಿದು ಅವರಲ್ಲಿ ಹೀಗೆ ಹೇಳಿದರು.॥35½॥
</details>

## (ಶ್ಲೋಕ - 36½)


<details><summary>ಮೂಲಮ್</summary>

ನ ತಾವತ್ ಕುಂಭಕರ್ಣಾಯ ಪ್ರದಾತವ್ಯೋ ವರಸ್ತ್ವಯಾ ॥  
ಜಾನೀಷೇ ಹಿ ಯಥಾ ಲೋಕಾಂಸ್ತ್ರಾಸಯತ್ಯೇಷ ದುರ್ಮತಿಃ ।
</details>

<details><summary>ಅನುವಾದ</summary>

ಪ್ರಭೋ! ನೀವು ಕುಂಭಕರ್ಣನಿಗೆ ವರ ಕೊಡಬೇಡಿರಿ; ಏಕೆಂದರೆ ಈ ದುರ್ಬದ್ಧಿ ನಿಶಾಚರ ಸಮಸ್ತ ಲೋಕಗಳಿಗೆ ತೊಂದರೆ ಕೊಡುತ್ತಿರುವುದು ನೀವು ತಿಳಿದೇ ಇದ್ದೀರಿ.॥36½॥
</details>

## (ಶ್ಲೋಕ - 37½)


<details><summary>ಮೂಲಮ್</summary>

ನಂದನೇಽಪ್ಸರಸಃ ಸಪ್ತ ಮಹೇಂದ್ರಾನುಚರಾ ದಶ ॥  
ಅನೇನ ಭಕ್ಷಿತಾ ಬ್ರಹ್ಮನ್ಋಷಯೋ ಮಾನುಷಾಸ್ತಥಾ ।
</details>

<details><summary>ಅನುವಾದ</summary>

ಬ್ರಹ್ಮನ್! ಇವನು ನಂದನವನದ ಏಳು ಅಪ್ಸರೆಯನ್ನು, ದೇವೇಂದ್ರನ ಹತ್ತು ಅನುಚರರನ್ನು ಹಾಗೂ ಅನೇಕ ಋಷಿಗಳನ್ನು, ಮನುಷ್ಯರನ್ನು ತಿಂದು ಹಾಕಿರುವನು.॥37½॥
</details>

## (ಶ್ಲೋಕ - 38½)


<details><summary>ಮೂಲಮ್</summary>

ಅಲಬ್ಧವರಪೂರ್ವೇಣ  ಯತ್ಕೃತಂ ರಾಕ್ಷಸೇನ ತು ॥  
ಯದ್ಯೇಷ ವರಲಬ್ಧಃ ಸ್ಯಾದ್ಭಕ್ಷಯೇದ್ಭುವನತ್ರಯಮ್ ।
</details>

<details><summary>ಅನುವಾದ</summary>

ವರ ಪಡೆಯದೆಯೇ ಈ ರಾಕ್ಷಸನು ಹೀಗೆ ಪ್ರಾಣಿಗಳನ್ನು ತಿಂದು ಕ್ರೂರ ಕರ್ಮಮಾಡುತ್ತಿರುವನಾದರೆ, ವರ ಪ್ರಾಪ್ತ ವಾದಾಗ ಇವನು ಮೂರು ಲೋಕಗಳನ್ನು ತಿಂದು ಬಿಡುವನು.॥38½॥
</details>

## (ಶ್ಲೋಕ - 39½)


<details><summary>ಮೂಲಮ್</summary>

ವರವ್ಯಾಜೇನ ಮೋಹೋಽಸ್ಮೈ ದೀಯತಾಮಮಿತಪ್ರಭ ॥  
ಲೋಕಾನಾಂ ಸ್ವಸ್ತಿ ಚೈವಂ ಸ್ಯಾದ್ಭವೇದಸ್ಯ ಚ ಸಮ್ಮತಿಃ ।
</details>

<details><summary>ಅನುವಾದ</summary>

ಅಮಿತ ತೇಜಸ್ವೀ ದೇವನೇ! ನೀವು ವರದ ನೆಪದಲ್ಲಿ ಇವನಿಗೆ ಮೋಹ ಉಂಟುಮಾಡಿರಿ. ಇದರಿಂದ ಸಮಸ್ತ ಲೋಕಗಳ ಮಂಗಳವಾದೀತು ಮತ್ತು ಇನ ಸಮ್ಮಾನವೂ ಆಗುವುದು.॥39½॥
</details>

## (ಶ್ಲೋಕ - 40½)


<details><summary>ಮೂಲಮ್</summary>

ಏವಮುಕ್ತಃ ಸುರೈರ್ಬ್ರಹ್ಮಾಚಿಂತಯತ್ಪದ್ಮಸಂಭವಃ ॥  
ಚಿಂತಿತಾ ಚೋಪತಸ್ಥೇಽಸ್ಯ ಪಾರ್ಶ್ವಂ ದೇವೀ ಸರಸ್ವತೀ ।
</details>

<details><summary>ಅನುವಾದ</summary>

ದೇವತೆಗಳು ಹೀಗೆ ಹೇಳಿದಾಗ ಪದ್ಮಸಂಭವನು ಸರಸ್ವತಿಯನ್ನು ಸ್ಮರಿಸಿದನು, ಸ್ಮರಿಸುತ್ತಲೇ ದೇವೀ ಸರಸ್ವತಿಯು ಬಳಿಗೆ ಬಂದಳು.॥40½॥
</details>

## (ಶ್ಲೋಕ - 41½)


<details><summary>ಮೂಲಮ್</summary>

ಪ್ರಾಂಜಲಿಃ ಸಾ ತು ಪಾರ್ಶ್ವಸ್ಥಾ ಪ್ರಾಹ ವಾಕ್ಯಂ ಸರಸ್ವತೀ ॥  
ಇಯಮಸ್ಮ್ಯಾಗತಾ ದೇವ ಕಿಂ ಕಾರ್ಯಂ ಕರವಾಣ್ಯಹಮ್ ।
</details>

<details><summary>ಅನುವಾದ</summary>

ಅವರ ಬಳಿಯಲ್ಲಿ ನಿಂತಿರುವ ಸರಸ್ವತಿಯು ಕೈಮುಗಿದು, ದೇವ! ನಾನು ಬಂದಿರುವೆನು, ನನಗೇನು ಅಪ್ಪಣೆ? ನಾನು ಯಾವ ಕಾರ್ಯ ಮಾಡಲಿ.॥41½॥
</details>

## (ಶ್ಲೋಕ - 42½)


<details><summary>ಮೂಲಮ್</summary>

ಪ್ರಜಾಪತಿಸ್ತು ತಾಂ ಪ್ರಾಪ್ತಾಂ ಪ್ರಾಹ ವಾಕ್ಯಂ ಸರಸ್ವತೀಮ್ ॥  
ವಾಣಿ ತ್ವಂ ರಾಕ್ಷಸೇಂದ್ರಸ್ಯ ಭವ ವಾಗ್ದೇವತೇಪ್ಸಿತಾ ।
</details>

<details><summary>ಅನುವಾದ</summary>

ಅಲ್ಲಿಗೆ ಬಂದಿರುವ ಸರಸ್ವತಿ ದೇವಿಯಲ್ಲಿ ಪ್ರಜಾಪತಿಗಳು ಹೇಳಿದರು-ವಾಗ್ದೇವತೇ! ನೀನು ರಾಕ್ಷಸೇಂದ್ರ ಕುಂಭಕರ್ಣನ ನಾಲಿಗೆಯಲ್ಲಿ ನೆಲೆಸು, ದೇವತೆಗಳಿಗೆ ಅನುಕೂಲವಾದ ವಾಣಿಯಿಂದ ಪ್ರಕಟಳಾಗು.॥42½॥
</details>

## (ಶ್ಲೋಕ - 43½)


<details><summary>ಮೂಲಮ್</summary>

ತಥೇತ್ಯುಕ್ತ್ವಾ ಪ್ರವಿಷ್ಟಾ ಸಾ ಪ್ರಜಾಪತಿರಥಾಬ್ರವೀತ್ ॥  
ಕುಂಭಕರ್ಣ ಮಹಾಬಾಹೋ ವರಂ ವರಯ ಯೋ ಮತಃ ।
</details>

<details><summary>ಅನುವಾದ</summary>

‘ಹಾಗೆಯೇ ಆಗಲಿ’ ಎಂದು ಹೇಳಿ ಸರಸ್ವತಿಯು ಕುಂಭಕರ್ಣನ ಬಾಯನ್ನು ಸೇರಿದಳು. ಬಳಿಕ ಪ್ರಜಾಪತಿಗಳು ಆ ರಾಕ್ಷಸನಲ್ಲಿ - ಮಹಾಬಾಹು ಕುಂಭಕರ್ಣನೇ! ನಿನ್ನ ಮನಸ್ಸಿಗೆ ಬಂದ ವರವನ್ನು ಕೇಳು ಎಂದು ಹೇಳಿದರು.॥43½॥
</details>

###### 44


<details><summary>ಮೂಲಮ್</summary>

ಕುಂಭಕರ್ಣಸ್ತುತದ್ವಾಕ್ಯಂ ಶ್ರುತ್ವಾ ವಚನಮಬ್ರವೀತ್ ॥
</details>

###### 45


<details><summary>ಮೂಲಮ್</summary>

ಸ್ವಪ್ತುಂ ವರ್ಷಾಣ್ಯನೇಕಾನಿ ದೇವದೇವ ಮಮೇಪ್ಸಿತಮ್ ।  
ಏವಮಸ್ತ್ವಿತಿ ತಂ ಚೋಕ್ತ್ವಾ ಪ್ರಾಯಾದ್ಬ್ರಹ್ಮಾ ಸುರೈಃ ಸಮಮ್ ॥
</details>

<details><summary>ಅನುವಾದ</summary>

ಅವರ ಮಾತನ್ನು ಕೇಳಿ ಕುಂಭಕರ್ಣನು ಹೇಳಿದನು - ದೇವದೇವಾ! ನಾನು ಅನೇಕ ವರ್ಷಗಳವರೆಗೆ ಮಲಗಿಯೇ ಇರುವೆನು. ಇದೇ ನನ್ನ ಇಚ್ಛೆಯಾಗಿದೆ. ಆಗ ‘ಹಾಗೆಯೇ ಆಗಲಿ’ ಎಂದು ಹೇಳಿ ಬ್ರಹ್ಮದೇವರು ದೇವತೆಗಳೊಂದಿಗೆ ಹೊರಟು ಹೋದರು.॥44-45॥
</details>

###### 46


<details><summary>ಮೂಲಮ್</summary>

ದೇವೀ ಸರಸ್ವತೀ ಚೈವ ರಾಕ್ಷಸಂ ತಂ ಜಹೌ ಪುನಃ ।  
ಬ್ರಹ್ಮಣಾ ಸಹ ದೇವೇಷು ಗತೇಷು ಚ ನಭಃಸ್ಥಲಮ್ ॥
</details>

###### 47


<details><summary>ಮೂಲಮ್</summary>

ವಿಮುಕ್ತೋಽಸೌ ಸರಸ್ವತ್ಯಾ ಸ್ವಾಂ ಸಂಜ್ಞಾಂ ಚ ತತೋಗತಃ ।  
ಕುಂಭಕರ್ಣಸ್ತು ದುಷ್ಟಾತ್ಮಾ ಚಿಂತಯಾಮಾಸ ದುಃಖಿತಃ ॥
</details>

<details><summary>ಅನುವಾದ</summary>

ಮತ್ತೆ ಸರಸ್ವತಿಯು ರಾಕ್ಷಸನನ್ನು ಬಿಟ್ಟು ದೇವತೆಗಳೊಂದಿಗೆ ತೆರಳಿದಾಗ ದುಷ್ಟಾತ್ಮಾ ಕುಂಭಕರ್ಣನು ಎಚ್ಚರಗೊಂಡು, ದುಃಖಿತನಾಗಿ ಹೀಗೆ ಯೋಚಿಸ ತೊಡಗಿದನು.॥46-47॥
</details>

###### 48


<details><summary>ಮೂಲಮ್</summary>

ಈದೃಶಂ ಕಿಮಿದಂ ವಾಕ್ಯಂ ಮಮಾದ್ಯ ವದನಾಚ್ಚ್ಯುತಮ್ ।  
ಅಹಂ ವ್ಯಾಮೋಹಿತೋ ದೇವೈರಿತಿ ಮನ್ಯೇ ತದಾಗತೈಃ ॥
</details>

<details><summary>ಅನುವಾದ</summary>

ಅಯ್ಯೋ! ಇಂದು ನನ್ನ ಬಾಯಿಯಿಂದ ಇಂತಹ ಮಾತು ಏಕೆ ಹೊರಟಿತು? ಬ್ರಹ್ಮದೇವರೊಂದಿಗೆ ಬಂದಿರುವ ದೇವತೆಗಳೇ ಆಗ ನನ್ನನ್ನು ಮೋಹಗೊಳಿಸಿದರೆಂದು ನಾನು ತಿಳಿಯುತ್ತೇನೆ.॥48॥
</details>

###### 49


<details><summary>ಮೂಲಮ್</summary>

ಏವಂ ಲಬ್ಧವರಾಃ ಸರ್ವೇ ಭ್ರಾತರೋ ದೀಪ್ತತೇಜಸಃ ।  
ಶ್ಲೇಷ್ಮಾತಕವನಂ ಗತ್ವಾ ತತ್ರ ತೇ ನ್ಯವಸನ್ ಸುಖಮ್ ॥
</details>

<details><summary>ಅನುವಾದ</summary>

ಹೀಗೆ ಆ ಮೂವರೂ ತೇಜಸ್ವೀ ಸಹೋದರರು ವರ ಪಡೆದು ಶ್ಲೆಷ್ಮಾತಕ (ಚಳ್ಳೆಹಣ್ಣಿನ) ವನಕ್ಕೆ ಹೋಗಿ ಸುಖವಾಗಿ ಇರತೊಡಗಿದರು.॥49॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ಹತ್ತನೆಯ ಸರ್ಗ ಪೂರ್ಣವಾಯಿತು. ॥10॥
</details>
