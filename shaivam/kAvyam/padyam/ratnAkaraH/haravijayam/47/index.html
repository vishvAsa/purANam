<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>पुराणे विश्वासटिप्पन्यः  | ४७</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/purANam/shaivam/kAvyam/padyam/ratnAkaraH/haravijayam/47/" rel="alternate" type="application/rss+xml" title="पुराणे विश्वासटिप्पन्यः" />
    <link href="/purANam/shaivam/kAvyam/padyam/ratnAkaraH/haravijayam/47/" rel="feed" type="application/rss+xml" title="पुराणे विश्वासटिप्पन्यः" />

    <meta property="og:url" content="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/">
  <meta property="og:site_name" content="पुराणे विश्वासटिप्पन्यः">
  <meta property="og:title" content="४७">
  <meta property="og:description" content=".
हरविजयम्।
सप्तचत्वारिंशः सर्गः।
सङ्ग्राममूर्ध्नि दलितासुरचक्रवाला-
मालोक्य तत्र विकसत्पुलकप्रबन्धाः।
आबद्धगोचरपरिष्ठितवाक्प्रपञ्चं
संतुष्टुवुर्भगवतीमिति सिद्धसाध्याः ॥ 47.1 ॥
किं चित्रमत्र दलितं रिपुचक्रवाल-
मेतत्त्वया जननि यत्प्रसभं रणाग्रे।
निर्भिन्दती भवनवर्तिनिशान्धकार-
माश्चर्यधाम नहि दीपशइखा कदाचित् ॥ 47.2 ॥
दोर्दण्डदृप्तमनसः सुभटा विपक्ष-
मन्येऽपि यद्रणमुखेषु पराजयन्ते।
तच्छक्तिरूपमनघस्थितं सं…….
……सभागपरमाणुवपिजृम्भितं ते ॥ 47.3 ॥
दैत्यैः पुरा सुरचमूसु विनर्जितासु
तद्गुप्तिकारणवशादसमाप्तशक्तिः।
ध्यात्वासनातनपदं किल शंकरेण
सृष्टासि नान्यजितजीवनिबन्धवृत्तिः (?) ॥ 47.4 ॥
निस्त्रिंशमुद्वहसि संप्रति नीलकण्ठ-
कण्ठप्रभासदृश हिअयनुरागहेतोः।
हुंकारसंभ्रमचलत्सकलाततायि-
चक्रा न जातु रणलालसया पुनस्त्वम् ॥ 47.5 ॥
आयोदनेषु सकलामरचक्रवालै-
रालोकिता त्वमसुराधिप…..।
विस्तारिदर्पणमिवोदरदेशलग्न-
मभ्रंकषोष्णकरमण्डलगमुद्वहन्ती ॥ 47.6 ॥
कार्कश्यमश्मनिकरादिव संयुगेषु
दूर्वाप्रवालकलया(कवला) दिव…रङ्गे (रङ्गमङ्गे)।
संक्रान्तिमापदिव देवि हिमस्थलीम्यो
हासच्छविस्तव तुषारगिरेर्विपाण्डुः ॥ 47.7 ॥
मार्गं पुरा किल सहस्ररुचो रुरुत्सु-
रुद्यन्नगस्त्यमुनिनापि निषिद्धवृत्तिः।
विन्द्याचलस्त्वयि गुहागृहभाजि सप्त-
लोकाधिकं ध्रुवमवाप समुन्नतत्वम् ॥ 47.8 ॥
संचिन्त्य रूपमतुलं तव पुष्पकेतु-
दाहानुतापवशतः श्वसितोष्णवातान्।
आकृष्टकण्ठकुरहास्पदकालकूट-
कूटानलानिव मुमोच मृगाङ्कमौलिः ॥ 47.9 ॥
सद्माजिरं तवल नभश्चरचक्रवाल-
पुष्पोपकारनिपतन्मधुपावलीकम्।
विच्छन्नभक्तभवबनधनलोहपाश-
जालावकीर्णमिव राजति मेकलाद्रौ ॥ 47.10 ॥
निस्त्रिंशघातविनिकृत्तपशूपहार-
जीवा इवाप्य सुगतिं परिदीप्यमानाः।
विन्ध्याद्रिकंदरजुषो भुवनान्धकार-
निर्भेदिनोऽन्तिकगतास्तव भान्ति दीपाः ॥ 47.11 ॥
ब्रह्मण्डशङ्कमुपपादितकण्ठभाग-
रन्ध्नं विनिःश्वसितमारुतपूर्णगर्भम्।
संहाररात्रिषु विपूरयसि त्वमेत-
मालम्बय भैरववपुः प्रसभं कराम्याम् ॥ 47.12 ॥
आविष्कृतप्रलयदुर्धरकालरात्त्रि-
मूर्तेरुदग्रविकटावयवान्तरेषु।
पर्याप्तिमेति तव संहृतसप्तलोक-
लोकास्थिसंभृतिशतैरपि मण्डनं किम् ॥ 47.13 ॥
निर्मांसताधवलराहुशिरः कपाल-
कांस्याग्रपीतभुवनक्षतजासवश्रीः।
विश्राणयस्यतनुतत्पिशितावदंश-
लेशानुविद्धदशनाम्ब न कस्य भीतिम् ॥ 47.14 ॥
आहन्यमानकनकाचललाडनोत्थ-
नादानुबनधबधिरीकृतसप्तलोकम्।
कल्याणि वादयसि कालविभावरीषु
पद्मासनाण्डविकटोर्ध्वकवाटघण्टाम् ॥ 47.15 ॥
हेलाविनिःश्वसितपीतकठोरकण्ठ-
नाडीनिरर्गलगलत्क्षयसागराम्भः।
रूपं बिभर्षि वलयीकृतसप्तसंख्य-
द्वीपोष्णरश्मिकिरणावधिशैलचक्रम् ॥ 47.16 ॥
संहारकालरभसोत्थितधूमकेतु-
निर्दग्धसप्तभुवनेन्धनजो न मातः।
मन्ये ललाटतटपुण्ड्रकमात्रकेऽपि
पर्याप्तिमेति तव भस्मपरागपुञ्जः ॥ 47.17 ॥
और्वो निरर्गलकरालशिखासहस्र-
भसमीकृतार्णवजलस्तव जाठरोऽग्निः।
श्वासास्तवैव मरुतः प्रलयागमेषु
हेलानिपातितकुलाचलचक्रवालाः ॥ 47.18 ॥
वक्षःस्थलीविनिमितामरशैलदण्ड-
लग्नेन्दुखण्डनवभास्वदलाबुपात्राम्।
आश्रावयस्यतनुशेषशरीरतन्त्र-
तन्त्रीगुणां प्रलयरात्रिषु काण्डवीणाम् ॥ 47.19 ॥
संकल्पकल्पितविशङ्कटकण्ठभाग-
मन्तःस्थसप्तजलशेवधिवारिपूर्णम्।
ब्रह्माण्डमेव सहसा विदधासि चण्डि
लीलाकमण्डलुमिमं प्रलयागमेषु । 47.20 ॥
वैकुण्ठचक्रपरिकल्पितशङ्खपत्त्र-
संरुद्धरन्ध्रविकरालविलम्बिपाशम्।
कर्णं बिभर्षि भगवत्यभिराममेक-
मन्यं च हेमगिरिकञ्चनतालपत्त्रम् ॥ 47.21 ॥
अभ्युच्छ्वसत्फणपलाशकरालजिह्व-
प्रत्यगुपक्ष्मनिकुरुम्बशरीरनालम्।
कर्णेऽवतंसयकसि पाण्डुरपुण्डरीक-
शोभं भवानि भुजगाधिपमप्यनन्तम् ॥ 47.22 ॥
अस्तोदयाद्रिनमितोन्नमितार्कचन्द्र-
विस्तीर्णबिम्बमणिकन्दुककीर्णहस्ता।
चिक्रीडिथ त्वमिह चण्डि कुमारभाव-
मातस्थुषी भुवनविस्मयनीयमूर्तिः ॥ 47.23 ॥
तारक्वणड्डमरुका करुसीषु चण्डि
संहारकालमुदिता विचरस्यमन्दम्।
स्कन्धाधिरोपितविटङ्कविरञ्चिकाय-
कङ्कालभागनिनदत्समवर्तिघण्टा ॥ 47.24 ॥
एषा विभाति तव देवि कपालपङ्क्ति-
रुत्त्सिता दलितशङ्खविपाडुरत्विट्।
संवर्तकालकलितोत्कटवह्निहेति-
भस्मोकृताखिलकुलाचलमण्डलश्रीः ॥ 47.25 ॥
रक्तच्छटाशवलकुञ्जरराजकृत्ति-
संछादितस्तनतटाम्ब बिभासि काली।
पौरन्दरी दिगिव बालदिवाकरांशु-
भिन्नान्तरालतिमिरस्थगितोदयाद्रिः ॥ 47.26 ॥
आभीलतां ब्रजसि पाणिनखाग्रशुक्ति-
लीलागृहीतसकलोद्धतसप्तसिन्धुः।
पादाङ्गदीकृतकरालसहस्ररस्मि-
धामावधिक्षितितला-प्रलयागमेषु ॥ 47.27 ॥
योगेश्वरीरुचिरचक्रकरालनाभि-
बद्धास्थबैरवहृदङ्कगतां जनस्त्वाम्।
ध्यायन्नसंकलितसंकटशोकशङ्कु-
शङ्कः शशाङ्कुमुखि शंकरतामुपैति ॥ 47.28 ॥
ब्रह्मप्रपञ्चपरिनिष्ठितभेदसाम
गायन्त्यविप्लुतमनाः प्रलयोत्सवाग्रे।
शर्वाणि वादयसि दीधितिचक्रवाल-
तन्त्रीगुणाञ्चितशशाङ्ककलाविपञ्चीम् ॥ 47.29 ॥
विस्पष्टपाटलदलप्रकरायमाण-
माणिक्यदीधितिविटङ्कतलाङ्गुलीकः।
अभ्युद्वहन्भुवनपङ्कजमेष भाति
हस्तस्तवैव भुजगाधिपभोगदीर्घः ॥ 47.30 ॥
क्लेशप्रतानगहनाप्रतिपन्नपार-
संसारकाननकठोरकुठारधारा।
स्फूर्जत्यनुत्तरतिरस्कृततापवर्त्म-
मैधामृतस्रुतिरहो त्वयि भक्तिरेका ॥ 47.31 ॥
संस्पृश्यमानपभितस्तुहिनोत्करेणे
यद्युत्सृजेन्न कमलं कमलाक्षि लक्ष्मीम्।
तेन स्फुरन्नखमणिप्रभयावलीढः।
संप्राप्नुयाच्चरण एष तवोपमानम् ॥ 47.32 ॥
संदेहितारुणदलाङ्गुलिपादपद्म-
पीठोत्थसौरभभराकुलितं विभाति।
संभाव्य कृष्णरजनीति समागतं त्वां
सेवारसात्तम इवातनु भृङ्गचक्रम् ॥ 47.33 ॥
संवादिबिम्बफलमुज्ज्वलकम्बुकण्ठि
ताम्बूलरागपरिपाटलमोष्ठयुग्म्म।
आभासि तत्क्षणनिपीतपशूपहार-
विष्यन्दिशोणितरसार्द्रमिवोद्वहन्ती ॥ 47.34 ॥
अर्धं शशाङ्कशकलाभरणेन गाढ-
रागोपगूढमनसा वपुषोऽर्पितं ते।
निःशेषमेव हृदयं पुनरव्यलीक-
मानोपघातघटनं दिदिशे त्वयास्मै ॥ 47.35 ॥
प्रेङ्खत्फणामणिमयूखशिखाभिलक्ष्य-
प्रालम्बकम्बु रशानास्पदमेचकाहिः।
काली विभासि भगवत्युपहारपीतद-
धूपोत्थधूमपरिणामवशादिव त्वम् ॥ 47.36 ॥
उष्णीषबन्धदृढपीडितकण्ठपीठ-
फुल्लत्फणाफलकवासुकिफूत्कृतोत्थाः।
त्वां चण्डिपावकशिखाः परितोषयन्ति
संशोषिताभ्रसरितः शिरसि स्मरारेः ॥ 47.37 ॥
भासि त्वमम्ब रजनी शशलक्ष्मशार-
मध्यं दधत्यसकलामृतरश्मिबिम्बम्।
विस्पष्टपङ्कपटलाविलरन्ध्रमार्ग-
तिर्यक्स्थितस्फुरदरण्यकपालकल्पम् । 47.38 ॥
प्रेङ्खज्जपाकुसुमकोमलचन्दनाम्बु-
चर्चाङ्कपीनपरिणाहिपयोधरश्रीः।
शोभां बिभर्षि भगवत्युपगूढसाध्य-
रागेव कृष्णरजनीत्वमुपागता त्वम् ॥ 47.39 ॥
सेवाश्रितोज्जवलकराम्बुरुहाश्रयं ते
तत्संश्रयान्परिजनत्वमिवोपनेतुम्।
छायान्धकारितगुहागृहगर्भभागा
वीराः करालकरवाललता दिशन्ति ॥ 47.40 ॥
आलिङ्गिता इवच वीरनिखातखङ्ग-
पट्टांशुभिर्जननि विन्ध्यगुहानिकेतात्।
लक्ष्मीं वहन्ति शबराः सजलाम्बुवाह-
च्छायाः कृतार्घविधयस्तव निष्पतन्तः ॥ 47.41 ॥
अङ्काधिरूढगुहचन्द्रकिणस्तवाम्ब
नृत्तोपहारसविकासशिखण्डखण्डाः।
विन्ध्याद्रिकंदरगुहागृहसंनिवेश-
भाजो वहन्ति शिखिनः परिवारलीलाम् ॥ 47.42 ॥
निस्त्रिंशघातविनिकृत्तपशूपहार-
रक्तच्छटाच्छुरणशोभि गृहाजिरं ते।
धत्ते हरप्रणतिरोषगृहीतसंध्या-
बन्दीशतान्वितमिवानिशमम्ब लक्ष्मीम् ॥ 47.43 ॥
त्वत्तः प्रभावमहिता भुवनत्रयस्य
नानाफलप्रसवसंभृतिहेतुभूताः।
विद्याः प्रसूतिमसमामधिजग्मुरम्ब
हेमाद्रिसानुसरणेरिव कल्पवल्ल्यः ॥ 47.44 ॥
तत्त्वत्रयीकृतपदाष्टविभेदवर्ग-
निःशेषवाङ्भयनिबन्धनवर्णराशिम्।
स्वर्गापवर्गफलसंपदनन्यहेतु-
माम्नायमातरमुशन्ति पुराविदस्त्वाम् ॥ 47.45 ॥
सर्वप्रपञ्चपरिवर्जितनिर्विकार-
शान्तातिवृत्तपरतत्त्वशिवात्मवृत्तिः।
सूक्ष्मातिसूक्ष्मगहनप्रकतिः शिखेति
सौषुप्तमण्डलगता परिदीप्यसे त्वम् ॥ 47.46 ॥
लोकान्सिसृक्षुरधितिष्ठति यामभीक्ष्ण-
मीशस्त्वया प्रकृतिकारणतां दधत्या।
ग्रन्थौ स्थितं पुटपरम्परया त्वयादि-
मध्यावसानरहितां स्तितिमीयिवत्या ॥ 47.47 ॥
विस्पष्टसप्तदशकस्थिति गौरि लिङ्ग-
माश्रित्य तिष्ठसि विभिः फलभोक्तृशाक्तिः।
ज्ञानामनस्त्वमखिलेषु च विग्रहेषु
चिद्रूपतामुप्गता किल भौतिकेषु ॥ 47.48 ॥
क्लेशेन्धनोत्करनिरर्गलदाववह्नि-
ज्वालाहतावतमसा किल भावना त्वम्।
अभ्यासयोगवशतो जननी जिनाना-
मालोकहेतुरुदिता जिनशासनस्थैः ॥ 47.49 ॥
बोधिप्रकर्षमधिरूढवतो जिनस्य
सोपानपङ्क्तिरुदिता मुदितादिभूमिः।
स्पष्टप्रकारयुगलाधिमुखं समाधे-
रभ्रंशभाग्भुवनधारिणि धारणी त्वम् ॥ 47.50 ॥
क्लेशेन्धनौघघटनास्रववर्त्मवह्नि-
ज्वाला जिन्स्य जननीत्वमुपोढमोहा।
प्रज्ञा त्वमेव हतसंतमसाम्ब तस्य
जैनैरभीक्ष्णमुदिता भवभङ्गहेतुः ॥ 47.51 ॥
अक्षुण्णमार्गयुगभङ्गदशाव्यतीत-
विस्पष्टमार्गगतिवर्त्मरथाधिरूढैः।
त्वं कीर्तिताभयनिरात्मकतावलग्न-
रूपा भवानि मतिपारमितेति बौद्धैः ॥ 47.52 ॥
क्लेशप्रतानहगनप्रतिबन्धशून्य-
स्कन्धप्रवाहपरिहारिनिमित्तमेकः।
अष्टाङ्ग एष परिनिर्वृतये त्वयैव
संदर्शितोऽतिगहनः सुगतस्य मार्गः ॥ 47.53 ॥
गर्भीकृतावधुतसंतमसानुबन्ध-
संवित्प्रकाशविषमीकृतयानमार्गैः।
आर्यावलोकभुवि लोकितसंभवा च
तारा त्वमम्ब कथिताब्जकुलप्रसूतिः ॥ 47.54 ॥
प्राप्ताभिसंधिपरतामनुवृत्तिलग्न-
गौणस्थितिः स्थितसितातिशयादभीक्ष्णम्।
विद्येति सर्वबहुलाखिलदृष्टिसंज्ञा
संकर्षणी निगदिता किल शासने त्वम् ॥ 47.55 ॥
आबध्य यत्र नतिमुत्तमयोगयोग-
भाजि व्रजन्ति प(य)तयोऽधिपतेः सयुक्त्वम्।
साधारणा त्वमपवर्गफलैकहेतु-
रेकायनैरभिहिता भगवत्यलिङ्गि ॥ 47.56 ॥
शीर्षैः सहस्रशिरसा पुरुषेण साम-
गीतिर्विभेदगहनप्रतिपन्नशाखा।
त्वं गीयसे श्रुतिसुखा रुचिरप्रपञ्च-
पञ्चप्रकारपरिनिष्ठितचारुभक्तिः ॥ 47.57 ॥
भोगापवर्गसुखसाधनसप्तकोटि-
संख्यानमन्त्रगणनायकतां दधत्या।
कृत्स्नं त्वयैव गगनामृतधारयैत-
दाप्याय्यते जगदनेकगुणप्रपञ्चम् ॥ 47.58 ॥
शान्ता शिवागमपदं परमीशितुस्त्व-
माद्या कला किल कलात्रितयैकहेतुः।
तत्त्वं व्यतीत्य भवतीं स्थितिमभ्युपेत्य
दीर्घाजवञ्जवजुषो न भवन्ति युक्ताः ॥ 47.59 ॥
ब्रह्माननेभ्य उदिता किल पञ्चधा त्वं
पञ्चभ्य एव भुवनत्रयसिद्धिहेतुः।
विद्याविभावितविचित्रपवित्रमन्त्र-
स्तोत्रप्रपञ्चरुचिरस्तितिरञ्चितश्रीः ॥ 47.60 ॥
यं ज्ञानलिङ्गमतिवृत्तिविकल्पचक्र-
मुत्क्रान्तमुत्तमधियः सकलार्थचित्राः।
उद्गीथमाहुरभितोऽभिविधाय विश्व-
मेकं स्थितं सकलसाधनधर्मशून्यम् ॥ 47.61 ॥
व्याप्य स्थितो जगति यः सकला गिरश्च
यश्च प्रविश्य किल ता अपि धातुरीड्यम्।
यं सर्वतोमुखमथर्वगिरश्च हेतु-
मालम्बमूलमवदातधियो वदन्ति ॥ 47.62 ॥
निर्भिद्य गण्डतटमात्मभुवः किलाशु
येनोदयाय जगतामुदियायि पूर्वम्।
यद्रूपमाश्रितविवर्तविकारभेदं
ब्रह्मद्विधास्तितमुशन्ति परावरज्ञाः ॥ 47.63 ॥
यद्द्वारमुष्णकिरणस्य वदन्ति सौर-
मौदुम्बरं च कवयः किल तालुसाह्वम्।
यस्त्रिप्रकारकलनासुभगत्वमेति
योगाभियुक्तमनसां पदमव्यवस्थम् ॥ 47.64 ॥
व्यापीति हंस इति तार इति स्म शुक्र
इत्युच्यते य इह वैद्युत इत्यनन्तः।
त्रिस्थानतादि विषयं च यमामनन्ति
ब्रह्मामलं त्रिविधभेदविवर्ति युक्ताः ॥ 47.65 ॥
ब्रह्मा महेश्वरगुरुश्च पुरा किलैत-
दाकाशवत्स्वकृतसंनिधिमेत्य साङ्गम्।
वेदं प्रजापतय ऊचतुरेकमेव
तस्यापि यो मुखमिति प्रथितः पृथिव्याम् ॥ 47.66 ॥
निर्दिश्यते जगति यः किल शब्दतत्त्व-
भावार्थनामसुगुणप्रणिधानदृश्यः।
यस्मिन्निलीनमनसः सुखदुःखमोह-
संवेदनेन रहिताश्च भवन्ति युक्ताः ॥ 47.67 ॥
यः कीर्त्यते श्रुतिषु चोपनिषत्खशेष-
विद्यान्तरेषु च फलद्वयहेतुरेकः।
उत्थापितप्रगुणसंस्कृतयश्च येन
तद्वाच्यतामुपगताः किल सन्ति वेदाः ॥ 47.68 ॥
ब्रह्मादिदैवतमयं परमं पवित्र-
मिच्छन्ति यं सुतपसामयनं द्विजेन्द्राः।
आरुह्य यं सपदि कूबरिणं व्रजन्ति
मार्गं सुदुर्गममनर्गलमेव युक्ताः ॥ 47.69 ॥
यं संविदादिमयमाहुरनेकभेदं
यश्चाक्षुषः पुरुष इत्यभिधीयते च।
यं तैत्तिरीयक उशन्ति रसादिकोष-
चक्रस्य हेतुमवदातधियश्च कोषम् ॥ 47.70 ॥
अस्पष्टवैकृतविविक्तविकारचक्र-
हेतोर्नियम्य न कदाचिदतादवस्त्यम्।
कृच्छ्रेण नाभिहृदयाम्बुजकोटरस्थं
पश्यन्त्यविप्लुतसमाधिदृसो यमार्याः ॥ 47.71 ॥
विस्पष्टमात्मनिरताः सुधियो विकल्प-
शून्यं समाधिमवलम्ब्यसमूढसत्त्वाः।
विन्दन्ति यं वितमसः किल निस्तरङ्ग-
भङ्गोदधिप्रतिनिधिस्थितमात्मसत्त्वम् ॥ 47.72 ॥
स्वर्गोपभोगसुखदाननिरर्गलं य-
मिच्छन्ति यज्ञपुरुषं मुनयः षडङ्गम्।
क्षिप्ताहुतिः शिखिमुखे किल यस्य सम्य-
गुत्सृष्टवृष्टिमुपतिष्ठत उष्णरश्मिम् ॥ 47.73 ॥
स्यात्कारणं यदि न शाश्वतिकत्वयुक्त-
मुच्येत नित्यमिति चेन्नहि कारणं तत्।
आक्षेपयुग्ममिति बाधकमानशून्यं
शूक्तिष्वभीष्णमविरोपितवृत्ति यस्य ॥ 47.74 ॥
तादात्म्यफभेदरहितावनिचन्द्रभास्व-
दात्मानिलानलनभःसलिलेन देहे।
व्याप्याखिलं स्तितवता परमेश्वरेण
येन न्यषेधि जगतोऽपरकर्तृभावः ॥ 47.75 ॥
ब्रह्मप्रतिष्ठपरमाणुशरीरगर्भ-
बद्धास्पदोन्नतकुशेशयकार्णिकाङ्के।
विश्रान्तमुच्छिखनिपातगतप्रदीप-
दीप्राकृतिप्रतिममप्रतिकृत्यवस्तम् ॥ 47.76 ॥
घोषाक्षरस्वरनिराकृतमप्यकण्ठ्य-
तालव्यमव्ययमनासिकमप्रतिष्ठम्।
निःसंचरव्यतिकरप्रतिसंचरात्म-
देहप्रभञ्जनविशाललथाधिरूढम् ॥ 47.77 ॥
प्रज्ञाघनं स्थिरचतुश्चरणत्वमाप्त-
मद्वैततासमरसं परिमृष्टकूटम्।
ज्योतिः परं यदमृतं हृदि चाकशीति
नेदिष्ठमप्यविगलत्तमसां दविष्ठम् ॥ 47.78 ॥
स्थित्यर्थमस्य जगतः कथमप्युपाधि-
भेदादभिन्नमपि यत्प्रतिपन्नभेदम्।
यच्चापि सत्यमनिशं हृदयप्रतिष्ठ-
मानन्दरुपममृतं मुनयो गृणन्ति ॥ 47.79 ॥
नो ताम्यते दिशि दिवाकरपावकैर्य-
द्भासा च यस्य सकलं व्यवभास्यतेऽदः।
विद्यासतत्त्वमिति च प्रकृतिः परैति
शक्तिश्च यस्य भगवानरविन्दनाभः ॥ 47.80 ॥
वर्णेषु वाचकतया रहितेषु सत्सु
वाक्तत्वमक्रममपाकृतभेदरूपम्।
स्फोटाभिधानमिति यं कथयन्ति शाब्दाः
प्रत्यक्षताविकलवस्तुसतत्त्वयोगाः ॥ 47.81 ॥
द्रव्यादिभेदपरिकल्पनया प्रमाण-
सूत्रैर्विभज्य भुवि षोडशबेदभिन्नम्।
व्याख्यातवान्कणचरश्च समक्षमक्ष-
पादश्च यस्य भगवांस्तनुमप्रकम्प्याम् ॥ 47.82 ॥
यस्माज्जलादिव च बुद्बुदचक्रवाल-
मेतज्जगत्समुदपादि विभिन्नरूपम्।
निःशेषबीजनिकरान्तरलब्धशक्ति-
र्वागीश्वरीं च विनिवर्तत एव यस्मात् ॥ 47.83 ॥
यस्योदपादि मनसः किल शीतरश्मि-
रक्षणोंऽशुमानकटितटादपि चान्तरिक्षम्।
अव्याकृतो विकुरुते भगवानविद्या-
ग्रन्थिं च यो विनिहितं पुरुषो गुहायाम् ॥ 47.84 ॥
ज्ञानाग्निविप्रुष इमाः किल यन्मुखोत्था
यश्चाक्षरः क्षणमथ क्षरतामुपेतः।
संयोगतो जगति भावगताद्वलिभाति
यद्रूपसून्यमपि संहितसर्वरूपम् ॥ 47.85 ॥
ह्रस्वं न दीर्घमथ न प्लुतमप्यलिङ्ग-
मेकं विभक्तिवचनप्रतिभागशून्यम्।
संतर्पिताखिलजगत्परमेण धाम्ना
यच्चास्तितारहितभावविकारशून्यम् ॥ 47.86 ॥
व्यावृत्तिरस्तिन कुतश्चिदपीह यस्य
यस्मादवस्तुविषयस्थितिविप्रलब्धाः।
आविर्भवन्ति विविधस्तितिहेतुकार्य-
चक्रप्रपञ्चपरिणामयुजः पदार्थाः ॥ 47.87 ॥
भोगापवर्गफलसाधनहेतुभाव-
मभ्यागता भुवनसाधनतां दधानाः।
यस्माच्च बिनधुसरसः किल सप्तमन्त्र-
कोट्योऽभ्रसिन्धव इवास्खलिताक निरीयुः ॥ 47.88 ॥
आत्मान्तरावगमवत्त्रितयाप्रतीतौ
वागात्मनि स्थित इहातिशयेन सूक्ष्मे।
रूपस्य यः प्रकटनाय निजस्य शब्द-
भावेन भावितजगत्परिवर्तते स्म ॥ 47.89 ॥
प्राप्तानिमान्प्रकृतिजानखिलान्विकारा-
न्योऽलंकरोत्यनिशमप्रविभागिरूपः।
तीर्थप्रवाहगहनेषु पृथग्विधेषु
यद्दृष्टिबेदविनिबन्धनमामनन्ति ॥ 47.90 ॥
त्रिस्तानतादियुतमादिविराशून्यं
विस्वस्य नाभिमचरं चरतो ध्रुवस्य।
निष्ठ्यूतवाङ्भयमजो हरिरात्मभूश्च
शंसन्ति यं कृतधियो गुरुधारणार्ध्यम् ॥ 47.91 ॥
ॐतत्सदित्यमिततत्परमं तृतीय-
कायावमर्शगहनागमबोधिसंवित्।
आवेदवन्ध्यधृतिधूतघनानुपाशो
वागीश्वरो जननि स प्रणवो मुखं ते ॥ 47.92 ॥ (द्वात्रिंशद्भिः कुलकम्)
नाडीसहस्रसशिराम्बरगर्भवर्त्म-
संचारचातुर(?)करी त्दृदि संनिविष्टा।
शक्तिस्त्वमेव परमात्मपरापरार्थ-
ब्रह्मार्कमण्डलगमागमगूढगुप्तिः ॥ 47.93 ॥
स्पष्टीभवद्गगनगञ्जचितिप्रकर्ष-
मात्मीकृताखिलसतत्त्वगतिप्रपञ्चम्।
कापि त्वमेव ननु दाशवलावबोध(?)-
सत्त्वानुभावपरमेश्वरदेवताद्या ॥ 47.94 ॥
जिह्वा त्रिविष्टपसदाममृतस्य मार्ग-
माज्यं द्विजाञ्जुहुवुषः शिखिनि प्रदीप्ते।
यत्तिग्मरश्मिकिरणाः परमस्य पुंसः
स्तानं नयन्ति तदसौ तव शक्तिजृम्भा ॥ 47.95 ॥
ज्योतिर्मयीमकरणेन्द्रियवृत्तिमाद्य-
हंसाक्षरस्तितिमयीं विहितामयार्घ्याम्।
श्रीकण्ठमुख्यगुरुषोडशवीरमूर्ति-
मुत्फुल्लशक्तिकमलासनतामुपेताम् ॥ 47.96 ॥
शक्तित्रयप्रिथितशूलकरां शिवाय
धाम्ना जगन्ति सकलान्यवभासयन्तीम्।
कल्लोलसंकुलपरामृतसंपदं त्वां
ध्यायन्ति भैरवतनुं किल कौलिकास्थाः ॥ 47.97 ॥
प्रत्यङ्गसंगतपतङ्गकराभिभावि-
कोटित्रयोन्नतविशह्कटतिग्महेतिः।
सूक्ष्मा सनातनतनुश्च ननु त्वमेव
मायाकलासु शकलीकरणैकहेतुः ॥ 47.98 ॥
चक्राश्रितत्रिशिखकोटिगतारविन्द-
सत्कर्णिकासनगतामिह कौलिकस्त्वाम्।
ध्यात्वैति शक्तिपतितां स्थिरभैरवाङ्क-
वृत्तिं परापरविभेदवतीं जनोऽयम् ॥ 47.99 ॥
आतस्थुषः षडवधिस्थितवर्त्ममातृ-
चक्रस्य चण्डिपृथुसूक्ष्मशरीरवृत्तिः।
ख्याता त्वमेव जगति प्रतिपन्नविश्व-
रूपा किलाक्षरमयी परमेशशक्तिः ॥ 47.100 ॥
आस्थाय रुद्धबुवना वसुधादिकाश्च
सर्वादिविग्रहतयानवमाः स्फुरन्तीः।
तास्ताः क्रिया विदधतो जनताहिताय
शक्तिः किलाप्रतिहता परमेशितुस्त्वम् ॥ 47.101 ॥
त्वं कारणस्य जननीति भवानि शक्ति-
रुक्तात्मवीर्यगतयाखिलबीजमात्रा।
विश्व क्रमेण जननात्मिकया विचित्र-
मेतत्सृजत्यविहतप्रसरं त्वया तत् ॥ 47.102॥
ब्रह्मा प्रजापतिरवक्षदृगादिवर्त्म
यद्वह्निवाततरणीः किल यज्ञसिद्ध्यै।
तस्मिन्नुशन्ति भवतीं भुवनस्य हेतु-
मेकामजां जननि लोहितशुक्लकृष्णाम् ॥ 47.103 ॥
शक्तिस्त्वमप्रतिहता ननु मानसीति
वागीश्वरी निगदिता सितबिन्दुचित्रा।
त्वां नाभिमाहुरमृताममृतस्य सप्त-
कौमारिकं किमपि चक्रमुपाश्रितां तु ॥ 47.104॥
संदर्शिताखिलजगद्गतगोचरा तु
तत्त्वप्रकशननिरर्गलदीपिका त्वम्।
विद्या परापरविभेदवती भवानि
भोगापवर्गसुखहेतुरविप्लुताणोः ॥ 47.105 ॥
भिन्नप्रकारसमवायविविक्तवर्ण-
संफुल्लशक्तिकुसुमस्तबकार्चितश्रीः।
ब्रह्मोत्तमद्रुमलतामलनाभिराम-
विस्तारिमूर्तिरपवर्गफलप्रदा त्वम् ॥ 47.106 ॥
मायानिशान्धतमसस्तिमितांशुराशि-
मद्राण्डमण्डलमलं परिदीप्यते यत्।
तस्य प्रभासि भगवत्यतिवृत्तसूर्य-
कोटीसहस्ररुचिरस्तमितान्धकारा ॥ 47.107 ॥
नाकोपबोगसुखसाधनहेतुरम्ब
पुंशस्त्वमेव विदिताष्टविधा भवन्ती।
सूक्ष्मं प्रधानपुरुषान्तरमप्यलक्ष्य-
मेका त्वमेव विशिनष्टि समाधिभाजः ॥ 47.108 ॥
सद्वृत्तिसंस्तितिरविप्लुतवर्णबीज-
गर्भा गृहीतहृदया कलधौतगौरी।
ब्रह्मासनस्य वरवर्णिनि कर्णिका त्व-
मभ्युन्नता सकलवाङ्भयपङ्कजस्य ॥ 47.109 ॥
येषां जगत्प्रविचयाधिगमादुपैति
सालोक्यमाशु मतिमत्यनघश्रुतीनाम्।
त्वं छन्दसां किल जगत्यधिदेवता त्वं
तेषामघौघशमहेतुरुपाजिहीथाः ॥ 47.110 ॥
ख्याता महेश्वरनिरञ्जनतां दधाना-
स्तारादिका जगति याः किल शक्तयोऽष्टौ।
तन्मध्यवृत्तिरमला परिदीप्यचसे त्व-
मेकापवर्गसुखदा शिवशक्तिराद्या ॥ 47.111 ॥
तत्त्वं भवानि नरशक्तिशिवात्मकं य-
देतत्त्रिधा स्थितमुशन्ति परावरज्ञाः।
तत्राण्डमण्डलमलं समबोबुधस्त्व-
माद्या मतिः समनुवर्तितकारणेच्छा ॥ 47.112 ॥
निःश्रेणिरीशितुरनुग्रहसौष्ठवेन
विश्लेषितत्रिविधबन्धनविप्लवानाम्।
प्राप्त्यै सनातनपदस्यच षट्प्रकार-
सोपानपद्धतिरसि प्रथिता त्वमूर्ध्वम् ॥ 47.113 ॥
लोकेष्वनादिनिधनं परिवर्ततेऽर्थ-
तत्त्वेन यत्प्रकृतिकारणशब्दतत्त्वम्।
ब्रह्माक्षरं शिवमयं गुणगौरि तस्य
निर्जग्मिषा(?)ननतलात्किल मातृका त्वम् ॥ 47.114 ॥
योगाभियोगपटवोऽधिसमाधि……….
मूर्छद्धनस्थितिरणत्कृतितारदीर्घम्।
उद्गीथमोमिति यदक्षरमामनन्ति
तस्य त्वमेव निरुपप्लुतिरीरयित्री ॥ 47.115 ॥
ज्योतिर्मुखं वितरणादिषु पञ्चभेद-
विस्पष्टकारकतयाम्ब विवर्तसे यत्।
ब्रह्म स्वतन्त्रमिह केवलमप्यकर्तृ
तस्य क्रिया फलवती त्वममोघशक्तिः ॥ 47.116 ॥
यस्य क्षितिश्च चरणौ गगनं न नाभिः
श्रोत्रे दिशस्तरणिरीक्षणमग्निरास्यम्।
द्यौरुत्तमाङ्गमपि तस्य विभोः किल त्व-
मुत्तंसितोडुकुसुमस्तबकोज्ज्वलस्रक् ॥ 47.117 ॥
पञ्चाशदञ्चिततराक्षरचक्रवाल-
संपूरितोदरगुहा ननु माकृका त्वम्।
तान्येव वाङ्भयनिबन्धनतां गतानि
शिम्बीव गौरि फलकानि पुरः प्रसूषे ॥ 47.118 ॥
शक्तिः स्थितोपरिपथः किल षड्विधस्य
भेदत्रयस्थितिमती परमेष्ठिनस्त्वम्।
निर्विप्लवा विकलमन्त्रगणप्ररोह-
हेतुर्नमस्कृतिरिति प्रणवादिरुक्ता ॥ 47.119 ॥
अत्यग्निभग्नतिमिरप्रसरां भवानि
विप्राः पठन्ति भवतीमिह सामिधेनीम्।
धेनुस्त्वमप्रतिघकामदुघानगा च
निःशेषनिर्जरमयी प्रथिता मधुश्च्युत् ॥ 47.120 ॥
पीत्वाशु दिव्यममृतं सुखिनो भवन्ति
योगाभियोगमनसो यदपोढदुःखाः।
त्वं तन्मयी भगवति क्षयमीयिवांस-
माप्याययस्यनिशमेव हिमांशुमेका ॥ 47.121 ॥
शक्त्या त्वयानवमया किल शंकरस्य
निष्कृष्य पुद्गलगणान्भवबनधसिन्धोः।
दीक्षाविरुग्णनिबिरीसदुरन्तपाश-
चक्रान्नयत्यनिशमूर्ध्वमनन्तनाथः ॥ 47.122 ॥
भ्रूमध्यवर्ति भगवत्युपधानयोग-
शक्तिः किल स्फुटिकवत्स्फुटचित्रवर्णम्।
ध्यातं नृणां फलति तत्त्वमनेकधा य-
त्तस्यामला शिवपदस्य शिखा त्वमेका ॥ 47.123 ॥
एकाधिकस्पुरदशीतिपदा त्वमेव
विद्यावितानजननी परमेशशक्तिः।
बोगापवर्गसुखदा भुवनत्रयस्य
त्वत्येव मन्त्रनिचया रचितप्रतिष्ठाः ॥ 47.124 ॥
यत्सूत्रमस्य जगतो बहुधागमं च
सांक्यैरनादिपरिकल्पितमम्ब तत्त्वम्।
तस्योत्थिता परमकारणतः किलात्म-
लाभैकहेतुरुदिता शिवशासने त्वम् ॥ 47.125 ॥
आनन्दरूपममृतं निरुपाख्यमूर्मि-
पङ्कातिगं स्तिमितवारिधिवारिकल्पम्।
यन्नेति नेत्युपनिषत्स्वभिधीयते च
विज्ञप्तिमात्रमनुपाधि निरीहमन्यैः ॥ 47.126 ॥
तस्येशितुः सकलधर्मविनाकृतत्व-
मव्याकृतेः श्रितवतोऽद्भुतवृत्तिरेका।
व्यापारशक्तिरनघा वसुधादिषु त्व-
मेकैव तिष्ठसि विभोर्जगतो नियन्त्री ॥ 47.127 ॥
स्थूलात्मनातिशयसूक्ष्मतया च गौरि
ब्रह्म स्थितं सकलमेकमपि द्विधा यत्।
ज्योतिर्मयं जननि तस्य वपुर्विगाह्य
बाह्यं त्वमन्तरमथ श्रियमेषि शक्तिः ॥ 47.128 ॥
सूक्ष्मा कलामृतकलामृतसंभवा त्व-
मेकेन्द्रियाभिपतितस्थितियोगदृश्या।
शीतांशुभास्करहुताशसमुत्थिता च
देदीप्यसेऽन्धतिमिरच्छिदुरामलार्चिः ॥ 47.129 ॥
छन्दोधिदैवतमतिप्रथिता किल त्व-
माध्यात्मिकी हलहलाम्ब सरस्वतीति।
बाह्यापरा तु पृथुपीननितम्बबिम्ब-
केशस्तनाधरयुगादिमनोरमश्रीः ॥ 47.130 ॥
आसेदुषीश्रुतिमुखत्वमनेकभिन्न-
संख्याक्षरप्रकृतिरप्रकृतिव्यवस्ता।
त्वं ब्रह्मवर्चसमयी च विकासितेजः
प्राप्ता किल द्विजमुखाम्बुजराजहंसी ॥ 47.131 ॥
भास्वत्सहस्रकरकौस्तुभकालकृष्णा-
वक्षःस्तलप्रणयदुर्ललिता विभासि।
लक्ष्मीस्त्वमेव करपल्लवसंनिविष्ट-
पद्मासनाण्कडनवविभ्रमपुण्डरीका ॥ 47.132 ॥
रात्रिस्त्वमेव नवविभ्रममण्कडलाच्छ-
रत्नायमानमुडुमण्डलमुन्मयूखम्।
मातर्व्यधाः पृथुकपालकवाटसंधि-
बन्धाभिरामभुवनाण्डसमुद्गकस्य ॥ 47.133 ॥
विस्तारशालिशशिमण्डलकर्णिकाङ्क-
तारापथाम्बुरुहमध्यकृतप्रतिष्ठाम्।
त्वां चिन्तयन्नमृतवृष्टिमिवाकिरन्ती-
मत्येति साधकजनः सहसैव मृत्युम् ॥ 47.134 ॥
ये वा पिबन्ति सुरभेस्तव तालुदेश-
मध्यस्थितेः स्तनमधीश्वरी लम्बमानम्।
आप्यायितास्तदमृतेन विमुक्तिमार्ग-
मायान्ति ते सकलभावविकारशून्याः ॥ 47.135 ॥
संवर्तवारिदघटासु शतह्रदात्व-
मासाद्य विस्पुरसि काञ्चनकाषगौरी।
अर्चिस्त्वमेव वडवामुखपावकस्य
भस्मीकरोषि सकलानपि सिन्धुनाथान् ॥ 47.136 ॥
संकोचशक्तिशिथिलीकृतपत्त्रसंधि-
रन्ध्रोत्थितप्रचुरकेसरसौरभाणाम्।
नैशान्धकारभिदुरारुणधाम्नि बोध-
बन्धुस्त्वमेव रुचिराम्बुरुहाकराणाम् ॥ 47.137 ॥
त्वं चन्द्रिका कुमुदकाननचक्रवाल-
निद्रानुबन्धशिथिलत्वनिमित्तमिन्दोः।
लक्ष्मीस्त्वमेव नवकौस्तुभरश्मिशार-
वक्षःस्थलप्रणयदुर्ललिता मुरारेः ॥ 47.138 ॥
ब्राह्मीत्वमुच्छ्वसितपङ्कजविष्टरस्थ-
मूर्तिर्विमानरचितास्पदराजहंसा।
विस्पष्टसामघटनैर्वदनैस्चतुर्भि-
राभासि नीतिरिव चारुगुणाभ्युपायैः ॥ 47.139 ॥
ताम्बूलपङ्करसरागमिवोष्ठबिम्ब-
मुद्रानिवेशघटिताविरतप्रवेशम्।
शङ्खेन गौरि दधता हृदयेऽनुराग-
माभासि संयुगमुखेषु च वैष्णवी त्वम् ॥ 47.140 ॥
क्रोधाभिताम्रनयनत्रयजृम्भमाण-
ज्वालाजडीकृतपिनाकशिखाकृशानुः।
माहेश्वरी त्वमसि मौलिमृगाङ्करश्मि-
संदेहितामंरसरिज्जलधौतजूटा ॥ 47.141 ॥
शोभां बिभर्षि शिखिवाहनदेवता त्व-
मम्भोजकोमलकराग्रगृहीतशक्तिः।
लीलेव सिन्धुमथनस्य भुजंगभोग-
काषाहितक्रशिममध्यमहीध्रमूर्तिः ॥ 47.142 ॥
ज्वालाकलापविकटाञ्जलिपरीतदैत्य-
सेनाशतक्षतजवह्निकरालधारम्।
वज्रं त्वमेव दधती नयनैर्विभासि
नीलोत्पलैरिव शरद्विकसद्भिरैन्द्री ॥ 47.143 ॥
चामुण्कडया विरचिताञ्जलि बद्धहस्त-
शाखानखांशुभरनिह्नुतमौलिचन्द्रः।
मातस्त्वया नतशिराः क्रियतेऽस्तिभस्म
भाजा श्मसानगृहदेवतयेव शंभुः ॥ 47.144 ॥
विस्तारिपोत्रपिहितार्कविजृम्भमाण-
दंष्ट्रांशुभिन्नतिमिराम्बरदिङ्भुखश्रीः।
छायाछलेन भगवत्यवगाढसिनधु-
मध्ये विराजसि वराहमुखी त्वमेव ॥ 47.145 ॥
स्वर्गापवर्गफलसाधनहेतुभाव-
मातस्थुषो मुखमधीश्वरि वेदराशेः।
गायत्र्यसि द्विजननाननपुण्डरीक-
खण्डाभिरामविनिकेतनराजहंसी ॥ 47.146 ॥
सावित्र्यपि स्फुरितवक्त्रमृगाङ्कबिम्ब-
च्छायानिमीलितविलोचनपङ्कजश्रीः।
रत्नाक्षसूत्रवलयं परिवर्तयन्ती
ताराकुलं जननि नरात्रिरिवावभासि ॥ 47.147 ॥
आपीय सप्तभुवनोपहितोपहार-
निर्दग्धधूपपटलोत्थितमम्ब भूयः।
आच्छादितार्ककरमुद्गिरसीव धूम-
मूर्ध्वेक्षमानलशिखाविलिकज्जलौघम् ॥ 47.148 ॥
संचिन्त्य कासरसुरारिवधं पठोर-
मुत्पश्यति त्रिदशदैत्यगणे कृतान्ते।
आत्मीयसैरिभविनाशभियेव चण्डि
संयच्छति स्म न यमस्त्वयि भक्तिनम्रान् ॥ 47.149 ॥
पादानतास्तव भवानि नखात्मदर्श-
बिम्बाधिरूढतनुदेहतया प्रपन्नाः।
सद्यः प्रणामसुकृताहितवालखिल्य-
रूपा इव श्रियमुदञ्जलयो भजन्ते ॥ 47.150 ॥
फूत्कारमुक्तहुतभुग्भुजगेन्द्रहार-
संसक्तश्रृङ्खलपयोधरकुम्भभागा।
शोभां बिभर्षि गुरुनिश्चययोगसिद्धि-
रुत्कृष्टमन्त्रगणरत्ननिधानभूस्त्वम् ॥ 47.151 ॥
वीक्ष्याग्रतः शबरकृत्तपशूपहार-
रक्तच्छटार्द्रपिशिताशनशौण्डतां ते।
जातास्थिशेषवपुरुज्झितमांसदेह-
यन्त्रा भयादिव विराजति रेवतीयम् ॥ 47.152 ॥
शोभां बिभर्ति तव निर्मलदन्तपङ्क्ति-
निर्यन्मयूखनिकुरुम्बतयाम्ब वक्त्रम्।
लीलागृहीतकवलीकृतभांसकुन्द-
गौरास्थिदण्डमिव लोलकरालजिह्वम् ॥ 47.153 ॥
पादाग्रकोणहतदुन्दुभितारनाद-
माकर्ण्य संयुगमुखे तव वज्रापाणेः।
अन्यानकाहतिपराङ्भुखतां जगाम
नूनं विपक्षरहिता पुनरम्ब सेना ॥ 47.154 ॥
अन्योन्ययुद्धरभसाहतिरुग्णचूडा-
विष्यन्दिशोणितरसैरिव लङ्घयन्ति।
संसक्तविन्ध्यगिरिकंदरमन्दिराग्र-
भागा न शासनविधिं तव ताम्रचूडाः ॥ 47.155 ॥
प्रेङ्कत्कपालकुसुमस्रगपोढभोगि-
हारं भयानकमधीश्वरि रूपमेतत्।
चेतः पुरस्तव दयामृदु सप्तलोक-
भोगापवर्गफलसाधनबद्धकक्षम् ॥ 47.156 ॥
पादारविन्दयुगसंस्मरणाभिलाष-
पूतात्मनां तव सुरेश्वरी मानवानाम्।
उत्सृज्य लोहनिगडा निजरूपमाशु
माणिक्यपादकटकश्रियमाश्रयन्ते ॥ 47.157 ॥
वेलातटाचलनितम्बशिलाभिघात-
संशीर्यमाणविकटोर्मिघटासंहस्रः।
त्वां ध्यायतामनुदिनं प्लवभह्गसेतु-
मभ्येति नीलमणिकुट्टिमतां पयोधिः ॥ 47.158 ॥
त्वत्पादयुग्ममनिशं स्मरतां कराल-
धूमावलीशबलितस्फुरदुद्धतार्चिः।
विष्यन्दिसान्द्रमकरन्दहृतालिवृन्द-
मन्दारकाननतलत्वमुपैति वह्निः ॥ 47.159 ॥
विष्यन्दमानमददुर्दिनगण्डभित्ति-
भागास्तवाम्ब विपिनेष्वपि विद्रवन्ति।
स्तम्बेरमाश्चरणसंस्मरणेन सिंह-
संघातरौद्ररवजातभया इवारात् ॥ 47.160 ॥
दंष्ट्राकरालवदनाः स्पुरदग्निहेति-
पिङ्गोर्ध्वकेशरुचयोऽरुणरौद्रनेत्राः।
अत्यन्तहिंश्रमनसोऽपि तवानतानां
नक्तंचरा जगति गौरि वहन्ति मैत्त्रीम् ॥ 47.161 ॥
त्वत्संश्रयान्गिरिनदीकुहारान्तराल-
वृत्तिः सुरञ्जितमुखो न हिनस्ति नूनम्।
उद्दामदनजलकुञ्जरकुम्भकूट-
कुट्टाककोटिकरजक्रकजोऽपि सिंहः ॥ 47.162 ॥
फूत्कारमुक्तदहना विदिदङ्क्षवोऽपि
रोषारुणेक्षणरुचस्त्वयि भक्तिभाजाम्।
आशीविषाः स्फुरितकेसररूपघेर-
जिह्वा वहन्ति विकचोत्पलदामलीलाम् ॥ 47.163 ॥
उत्खातशातकरवाललताः कराल-
कोदण्डदण्डविसरा विजिघांसवोऽपि।
बन्धुत्वमेत्य विनतास्तव तारयन्ति
कान्तारदुर्गपतितान्ध्रुवमम्ब चौराः ॥ 47.164 ॥
इत्थं प्रमाविषयलङ्घि लघुत्वमुक्त-
माहात्म्यमोहितविबोधितविष्टपायै।
तुभ्यं नमः प्रतिबलावलितामरेनन्द्र-
दृष्टिप्रसादनकृते ननु चण्डिकायै ॥ 47.165 ॥
इत्थं स्तुतेस्तव वयं विरतः स्वशक्ति-
शून्यत्वतो न भगवत्यभिलाषभङ्गात्।
आस्वादयन्त्यमृतशीकरबिन्दुवर्ष-
मभ्येति कस्य रसना विरसामवस्ताम् ॥ 47.166 ॥
इति तव गुणवादतः किलास्माज्जननि यदर्जितमस्ति पुण्यजातम्।
प्रतिसमयमियं त्वदङ्घ्रिपूजाभिरतिफला त्वयि तेन नोऽस्तु भक्तिः ॥ 47.167 ॥
प्रशमय महामोहातङ्कं विधत्स्व सुनिर्मलां
दृशमनुदिनं कूटीभूतं तिरस्कुरु किल्बिषम्।
विघटय दृढान्पाशग्रन्तीन्भवव्यतिषङ्गिणो
न तव विफला पादम्बोजस्मृतचिः प्रणतात्मनाम् ॥ 47.168 ॥
इत्थं नाकिनिकायनिर्मितनुतिप्राञ्चत्प्रपञ्चश्रुति-
प्रौढीबूतशुभप्रसादविशदश्रीमण्डनाचण्डिका।
साहंकारहुताशहुंकृतकृतत्रासा त्रिलोकीसदां
सादं सा दितिजेन्द्रदानवघटां निन्येतरामायुधैः ॥ 47.169 ॥
तत्तत्कालं कालरात्रिप्रकोपक्रूरारम्भोत्तम्भनं वर्जयद्भिः।
आसेदेऽन्यैर्दैन्यमप्राप्तदैत्यै(?) शौरेः सूरैरन्तिकं रत्नसानौ ॥ 47.170 ॥">
  <meta property="og:locale" content="en_us">
  <meta property="og:type" content="article">
    <meta property="article:section" content="shaivam">

  <meta itemprop="name" content="४७">
  <meta itemprop="description" content=".
हरविजयम्।
सप्तचत्वारिंशः सर्गः।
सङ्ग्राममूर्ध्नि दलितासुरचक्रवाला-
मालोक्य तत्र विकसत्पुलकप्रबन्धाः।
आबद्धगोचरपरिष्ठितवाक्प्रपञ्चं
संतुष्टुवुर्भगवतीमिति सिद्धसाध्याः ॥ 47.1 ॥
किं चित्रमत्र दलितं रिपुचक्रवाल-
मेतत्त्वया जननि यत्प्रसभं रणाग्रे।
निर्भिन्दती भवनवर्तिनिशान्धकार-
माश्चर्यधाम नहि दीपशइखा कदाचित् ॥ 47.2 ॥
दोर्दण्डदृप्तमनसः सुभटा विपक्ष-
मन्येऽपि यद्रणमुखेषु पराजयन्ते।
तच्छक्तिरूपमनघस्थितं सं…….
……सभागपरमाणुवपिजृम्भितं ते ॥ 47.3 ॥
दैत्यैः पुरा सुरचमूसु विनर्जितासु
तद्गुप्तिकारणवशादसमाप्तशक्तिः।
ध्यात्वासनातनपदं किल शंकरेण
सृष्टासि नान्यजितजीवनिबन्धवृत्तिः (?) ॥ 47.4 ॥
निस्त्रिंशमुद्वहसि संप्रति नीलकण्ठ-
कण्ठप्रभासदृश हिअयनुरागहेतोः।
हुंकारसंभ्रमचलत्सकलाततायि-
चक्रा न जातु रणलालसया पुनस्त्वम् ॥ 47.5 ॥
आयोदनेषु सकलामरचक्रवालै-
रालोकिता त्वमसुराधिप…..।
विस्तारिदर्पणमिवोदरदेशलग्न-
मभ्रंकषोष्णकरमण्डलगमुद्वहन्ती ॥ 47.6 ॥
कार्कश्यमश्मनिकरादिव संयुगेषु
दूर्वाप्रवालकलया(कवला) दिव…रङ्गे (रङ्गमङ्गे)।
संक्रान्तिमापदिव देवि हिमस्थलीम्यो
हासच्छविस्तव तुषारगिरेर्विपाण्डुः ॥ 47.7 ॥
मार्गं पुरा किल सहस्ररुचो रुरुत्सु-
रुद्यन्नगस्त्यमुनिनापि निषिद्धवृत्तिः।
विन्द्याचलस्त्वयि गुहागृहभाजि सप्त-
लोकाधिकं ध्रुवमवाप समुन्नतत्वम् ॥ 47.8 ॥
संचिन्त्य रूपमतुलं तव पुष्पकेतु-
दाहानुतापवशतः श्वसितोष्णवातान्।
आकृष्टकण्ठकुरहास्पदकालकूट-
कूटानलानिव मुमोच मृगाङ्कमौलिः ॥ 47.9 ॥
सद्माजिरं तवल नभश्चरचक्रवाल-
पुष्पोपकारनिपतन्मधुपावलीकम्।
विच्छन्नभक्तभवबनधनलोहपाश-
जालावकीर्णमिव राजति मेकलाद्रौ ॥ 47.10 ॥
निस्त्रिंशघातविनिकृत्तपशूपहार-
जीवा इवाप्य सुगतिं परिदीप्यमानाः।
विन्ध्याद्रिकंदरजुषो भुवनान्धकार-
निर्भेदिनोऽन्तिकगतास्तव भान्ति दीपाः ॥ 47.11 ॥
ब्रह्मण्डशङ्कमुपपादितकण्ठभाग-
रन्ध्नं विनिःश्वसितमारुतपूर्णगर्भम्।
संहाररात्रिषु विपूरयसि त्वमेत-
मालम्बय भैरववपुः प्रसभं कराम्याम् ॥ 47.12 ॥
आविष्कृतप्रलयदुर्धरकालरात्त्रि-
मूर्तेरुदग्रविकटावयवान्तरेषु।
पर्याप्तिमेति तव संहृतसप्तलोक-
लोकास्थिसंभृतिशतैरपि मण्डनं किम् ॥ 47.13 ॥
निर्मांसताधवलराहुशिरः कपाल-
कांस्याग्रपीतभुवनक्षतजासवश्रीः।
विश्राणयस्यतनुतत्पिशितावदंश-
लेशानुविद्धदशनाम्ब न कस्य भीतिम् ॥ 47.14 ॥
आहन्यमानकनकाचललाडनोत्थ-
नादानुबनधबधिरीकृतसप्तलोकम्।
कल्याणि वादयसि कालविभावरीषु
पद्मासनाण्डविकटोर्ध्वकवाटघण्टाम् ॥ 47.15 ॥
हेलाविनिःश्वसितपीतकठोरकण्ठ-
नाडीनिरर्गलगलत्क्षयसागराम्भः।
रूपं बिभर्षि वलयीकृतसप्तसंख्य-
द्वीपोष्णरश्मिकिरणावधिशैलचक्रम् ॥ 47.16 ॥
संहारकालरभसोत्थितधूमकेतु-
निर्दग्धसप्तभुवनेन्धनजो न मातः।
मन्ये ललाटतटपुण्ड्रकमात्रकेऽपि
पर्याप्तिमेति तव भस्मपरागपुञ्जः ॥ 47.17 ॥
और्वो निरर्गलकरालशिखासहस्र-
भसमीकृतार्णवजलस्तव जाठरोऽग्निः।
श्वासास्तवैव मरुतः प्रलयागमेषु
हेलानिपातितकुलाचलचक्रवालाः ॥ 47.18 ॥
वक्षःस्थलीविनिमितामरशैलदण्ड-
लग्नेन्दुखण्डनवभास्वदलाबुपात्राम्।
आश्रावयस्यतनुशेषशरीरतन्त्र-
तन्त्रीगुणां प्रलयरात्रिषु काण्डवीणाम् ॥ 47.19 ॥
संकल्पकल्पितविशङ्कटकण्ठभाग-
मन्तःस्थसप्तजलशेवधिवारिपूर्णम्।
ब्रह्माण्डमेव सहसा विदधासि चण्डि
लीलाकमण्डलुमिमं प्रलयागमेषु । 47.20 ॥
वैकुण्ठचक्रपरिकल्पितशङ्खपत्त्र-
संरुद्धरन्ध्रविकरालविलम्बिपाशम्।
कर्णं बिभर्षि भगवत्यभिराममेक-
मन्यं च हेमगिरिकञ्चनतालपत्त्रम् ॥ 47.21 ॥
अभ्युच्छ्वसत्फणपलाशकरालजिह्व-
प्रत्यगुपक्ष्मनिकुरुम्बशरीरनालम्।
कर्णेऽवतंसयकसि पाण्डुरपुण्डरीक-
शोभं भवानि भुजगाधिपमप्यनन्तम् ॥ 47.22 ॥
अस्तोदयाद्रिनमितोन्नमितार्कचन्द्र-
विस्तीर्णबिम्बमणिकन्दुककीर्णहस्ता।
चिक्रीडिथ त्वमिह चण्डि कुमारभाव-
मातस्थुषी भुवनविस्मयनीयमूर्तिः ॥ 47.23 ॥
तारक्वणड्डमरुका करुसीषु चण्डि
संहारकालमुदिता विचरस्यमन्दम्।
स्कन्धाधिरोपितविटङ्कविरञ्चिकाय-
कङ्कालभागनिनदत्समवर्तिघण्टा ॥ 47.24 ॥
एषा विभाति तव देवि कपालपङ्क्ति-
रुत्त्सिता दलितशङ्खविपाडुरत्विट्।
संवर्तकालकलितोत्कटवह्निहेति-
भस्मोकृताखिलकुलाचलमण्डलश्रीः ॥ 47.25 ॥
रक्तच्छटाशवलकुञ्जरराजकृत्ति-
संछादितस्तनतटाम्ब बिभासि काली।
पौरन्दरी दिगिव बालदिवाकरांशु-
भिन्नान्तरालतिमिरस्थगितोदयाद्रिः ॥ 47.26 ॥
आभीलतां ब्रजसि पाणिनखाग्रशुक्ति-
लीलागृहीतसकलोद्धतसप्तसिन्धुः।
पादाङ्गदीकृतकरालसहस्ररस्मि-
धामावधिक्षितितला-प्रलयागमेषु ॥ 47.27 ॥
योगेश्वरीरुचिरचक्रकरालनाभि-
बद्धास्थबैरवहृदङ्कगतां जनस्त्वाम्।
ध्यायन्नसंकलितसंकटशोकशङ्कु-
शङ्कः शशाङ्कुमुखि शंकरतामुपैति ॥ 47.28 ॥
ब्रह्मप्रपञ्चपरिनिष्ठितभेदसाम
गायन्त्यविप्लुतमनाः प्रलयोत्सवाग्रे।
शर्वाणि वादयसि दीधितिचक्रवाल-
तन्त्रीगुणाञ्चितशशाङ्ककलाविपञ्चीम् ॥ 47.29 ॥
विस्पष्टपाटलदलप्रकरायमाण-
माणिक्यदीधितिविटङ्कतलाङ्गुलीकः।
अभ्युद्वहन्भुवनपङ्कजमेष भाति
हस्तस्तवैव भुजगाधिपभोगदीर्घः ॥ 47.30 ॥
क्लेशप्रतानगहनाप्रतिपन्नपार-
संसारकाननकठोरकुठारधारा।
स्फूर्जत्यनुत्तरतिरस्कृततापवर्त्म-
मैधामृतस्रुतिरहो त्वयि भक्तिरेका ॥ 47.31 ॥
संस्पृश्यमानपभितस्तुहिनोत्करेणे
यद्युत्सृजेन्न कमलं कमलाक्षि लक्ष्मीम्।
तेन स्फुरन्नखमणिप्रभयावलीढः।
संप्राप्नुयाच्चरण एष तवोपमानम् ॥ 47.32 ॥
संदेहितारुणदलाङ्गुलिपादपद्म-
पीठोत्थसौरभभराकुलितं विभाति।
संभाव्य कृष्णरजनीति समागतं त्वां
सेवारसात्तम इवातनु भृङ्गचक्रम् ॥ 47.33 ॥
संवादिबिम्बफलमुज्ज्वलकम्बुकण्ठि
ताम्बूलरागपरिपाटलमोष्ठयुग्म्म।
आभासि तत्क्षणनिपीतपशूपहार-
विष्यन्दिशोणितरसार्द्रमिवोद्वहन्ती ॥ 47.34 ॥
अर्धं शशाङ्कशकलाभरणेन गाढ-
रागोपगूढमनसा वपुषोऽर्पितं ते।
निःशेषमेव हृदयं पुनरव्यलीक-
मानोपघातघटनं दिदिशे त्वयास्मै ॥ 47.35 ॥
प्रेङ्खत्फणामणिमयूखशिखाभिलक्ष्य-
प्रालम्बकम्बु रशानास्पदमेचकाहिः।
काली विभासि भगवत्युपहारपीतद-
धूपोत्थधूमपरिणामवशादिव त्वम् ॥ 47.36 ॥
उष्णीषबन्धदृढपीडितकण्ठपीठ-
फुल्लत्फणाफलकवासुकिफूत्कृतोत्थाः।
त्वां चण्डिपावकशिखाः परितोषयन्ति
संशोषिताभ्रसरितः शिरसि स्मरारेः ॥ 47.37 ॥
भासि त्वमम्ब रजनी शशलक्ष्मशार-
मध्यं दधत्यसकलामृतरश्मिबिम्बम्।
विस्पष्टपङ्कपटलाविलरन्ध्रमार्ग-
तिर्यक्स्थितस्फुरदरण्यकपालकल्पम् । 47.38 ॥
प्रेङ्खज्जपाकुसुमकोमलचन्दनाम्बु-
चर्चाङ्कपीनपरिणाहिपयोधरश्रीः।
शोभां बिभर्षि भगवत्युपगूढसाध्य-
रागेव कृष्णरजनीत्वमुपागता त्वम् ॥ 47.39 ॥
सेवाश्रितोज्जवलकराम्बुरुहाश्रयं ते
तत्संश्रयान्परिजनत्वमिवोपनेतुम्।
छायान्धकारितगुहागृहगर्भभागा
वीराः करालकरवाललता दिशन्ति ॥ 47.40 ॥
आलिङ्गिता इवच वीरनिखातखङ्ग-
पट्टांशुभिर्जननि विन्ध्यगुहानिकेतात्।
लक्ष्मीं वहन्ति शबराः सजलाम्बुवाह-
च्छायाः कृतार्घविधयस्तव निष्पतन्तः ॥ 47.41 ॥
अङ्काधिरूढगुहचन्द्रकिणस्तवाम्ब
नृत्तोपहारसविकासशिखण्डखण्डाः।
विन्ध्याद्रिकंदरगुहागृहसंनिवेश-
भाजो वहन्ति शिखिनः परिवारलीलाम् ॥ 47.42 ॥
निस्त्रिंशघातविनिकृत्तपशूपहार-
रक्तच्छटाच्छुरणशोभि गृहाजिरं ते।
धत्ते हरप्रणतिरोषगृहीतसंध्या-
बन्दीशतान्वितमिवानिशमम्ब लक्ष्मीम् ॥ 47.43 ॥
त्वत्तः प्रभावमहिता भुवनत्रयस्य
नानाफलप्रसवसंभृतिहेतुभूताः।
विद्याः प्रसूतिमसमामधिजग्मुरम्ब
हेमाद्रिसानुसरणेरिव कल्पवल्ल्यः ॥ 47.44 ॥
तत्त्वत्रयीकृतपदाष्टविभेदवर्ग-
निःशेषवाङ्भयनिबन्धनवर्णराशिम्।
स्वर्गापवर्गफलसंपदनन्यहेतु-
माम्नायमातरमुशन्ति पुराविदस्त्वाम् ॥ 47.45 ॥
सर्वप्रपञ्चपरिवर्जितनिर्विकार-
शान्तातिवृत्तपरतत्त्वशिवात्मवृत्तिः।
सूक्ष्मातिसूक्ष्मगहनप्रकतिः शिखेति
सौषुप्तमण्डलगता परिदीप्यसे त्वम् ॥ 47.46 ॥
लोकान्सिसृक्षुरधितिष्ठति यामभीक्ष्ण-
मीशस्त्वया प्रकृतिकारणतां दधत्या।
ग्रन्थौ स्थितं पुटपरम्परया त्वयादि-
मध्यावसानरहितां स्तितिमीयिवत्या ॥ 47.47 ॥
विस्पष्टसप्तदशकस्थिति गौरि लिङ्ग-
माश्रित्य तिष्ठसि विभिः फलभोक्तृशाक्तिः।
ज्ञानामनस्त्वमखिलेषु च विग्रहेषु
चिद्रूपतामुप्गता किल भौतिकेषु ॥ 47.48 ॥
क्लेशेन्धनोत्करनिरर्गलदाववह्नि-
ज्वालाहतावतमसा किल भावना त्वम्।
अभ्यासयोगवशतो जननी जिनाना-
मालोकहेतुरुदिता जिनशासनस्थैः ॥ 47.49 ॥
बोधिप्रकर्षमधिरूढवतो जिनस्य
सोपानपङ्क्तिरुदिता मुदितादिभूमिः।
स्पष्टप्रकारयुगलाधिमुखं समाधे-
रभ्रंशभाग्भुवनधारिणि धारणी त्वम् ॥ 47.50 ॥
क्लेशेन्धनौघघटनास्रववर्त्मवह्नि-
ज्वाला जिन्स्य जननीत्वमुपोढमोहा।
प्रज्ञा त्वमेव हतसंतमसाम्ब तस्य
जैनैरभीक्ष्णमुदिता भवभङ्गहेतुः ॥ 47.51 ॥
अक्षुण्णमार्गयुगभङ्गदशाव्यतीत-
विस्पष्टमार्गगतिवर्त्मरथाधिरूढैः।
त्वं कीर्तिताभयनिरात्मकतावलग्न-
रूपा भवानि मतिपारमितेति बौद्धैः ॥ 47.52 ॥
क्लेशप्रतानहगनप्रतिबन्धशून्य-
स्कन्धप्रवाहपरिहारिनिमित्तमेकः।
अष्टाङ्ग एष परिनिर्वृतये त्वयैव
संदर्शितोऽतिगहनः सुगतस्य मार्गः ॥ 47.53 ॥
गर्भीकृतावधुतसंतमसानुबन्ध-
संवित्प्रकाशविषमीकृतयानमार्गैः।
आर्यावलोकभुवि लोकितसंभवा च
तारा त्वमम्ब कथिताब्जकुलप्रसूतिः ॥ 47.54 ॥
प्राप्ताभिसंधिपरतामनुवृत्तिलग्न-
गौणस्थितिः स्थितसितातिशयादभीक्ष्णम्।
विद्येति सर्वबहुलाखिलदृष्टिसंज्ञा
संकर्षणी निगदिता किल शासने त्वम् ॥ 47.55 ॥
आबध्य यत्र नतिमुत्तमयोगयोग-
भाजि व्रजन्ति प(य)तयोऽधिपतेः सयुक्त्वम्।
साधारणा त्वमपवर्गफलैकहेतु-
रेकायनैरभिहिता भगवत्यलिङ्गि ॥ 47.56 ॥
शीर्षैः सहस्रशिरसा पुरुषेण साम-
गीतिर्विभेदगहनप्रतिपन्नशाखा।
त्वं गीयसे श्रुतिसुखा रुचिरप्रपञ्च-
पञ्चप्रकारपरिनिष्ठितचारुभक्तिः ॥ 47.57 ॥
भोगापवर्गसुखसाधनसप्तकोटि-
संख्यानमन्त्रगणनायकतां दधत्या।
कृत्स्नं त्वयैव गगनामृतधारयैत-
दाप्याय्यते जगदनेकगुणप्रपञ्चम् ॥ 47.58 ॥
शान्ता शिवागमपदं परमीशितुस्त्व-
माद्या कला किल कलात्रितयैकहेतुः।
तत्त्वं व्यतीत्य भवतीं स्थितिमभ्युपेत्य
दीर्घाजवञ्जवजुषो न भवन्ति युक्ताः ॥ 47.59 ॥
ब्रह्माननेभ्य उदिता किल पञ्चधा त्वं
पञ्चभ्य एव भुवनत्रयसिद्धिहेतुः।
विद्याविभावितविचित्रपवित्रमन्त्र-
स्तोत्रप्रपञ्चरुचिरस्तितिरञ्चितश्रीः ॥ 47.60 ॥
यं ज्ञानलिङ्गमतिवृत्तिविकल्पचक्र-
मुत्क्रान्तमुत्तमधियः सकलार्थचित्राः।
उद्गीथमाहुरभितोऽभिविधाय विश्व-
मेकं स्थितं सकलसाधनधर्मशून्यम् ॥ 47.61 ॥
व्याप्य स्थितो जगति यः सकला गिरश्च
यश्च प्रविश्य किल ता अपि धातुरीड्यम्।
यं सर्वतोमुखमथर्वगिरश्च हेतु-
मालम्बमूलमवदातधियो वदन्ति ॥ 47.62 ॥
निर्भिद्य गण्डतटमात्मभुवः किलाशु
येनोदयाय जगतामुदियायि पूर्वम्।
यद्रूपमाश्रितविवर्तविकारभेदं
ब्रह्मद्विधास्तितमुशन्ति परावरज्ञाः ॥ 47.63 ॥
यद्द्वारमुष्णकिरणस्य वदन्ति सौर-
मौदुम्बरं च कवयः किल तालुसाह्वम्।
यस्त्रिप्रकारकलनासुभगत्वमेति
योगाभियुक्तमनसां पदमव्यवस्थम् ॥ 47.64 ॥
व्यापीति हंस इति तार इति स्म शुक्र
इत्युच्यते य इह वैद्युत इत्यनन्तः।
त्रिस्थानतादि विषयं च यमामनन्ति
ब्रह्मामलं त्रिविधभेदविवर्ति युक्ताः ॥ 47.65 ॥
ब्रह्मा महेश्वरगुरुश्च पुरा किलैत-
दाकाशवत्स्वकृतसंनिधिमेत्य साङ्गम्।
वेदं प्रजापतय ऊचतुरेकमेव
तस्यापि यो मुखमिति प्रथितः पृथिव्याम् ॥ 47.66 ॥
निर्दिश्यते जगति यः किल शब्दतत्त्व-
भावार्थनामसुगुणप्रणिधानदृश्यः।
यस्मिन्निलीनमनसः सुखदुःखमोह-
संवेदनेन रहिताश्च भवन्ति युक्ताः ॥ 47.67 ॥
यः कीर्त्यते श्रुतिषु चोपनिषत्खशेष-
विद्यान्तरेषु च फलद्वयहेतुरेकः।
उत्थापितप्रगुणसंस्कृतयश्च येन
तद्वाच्यतामुपगताः किल सन्ति वेदाः ॥ 47.68 ॥
ब्रह्मादिदैवतमयं परमं पवित्र-
मिच्छन्ति यं सुतपसामयनं द्विजेन्द्राः।
आरुह्य यं सपदि कूबरिणं व्रजन्ति
मार्गं सुदुर्गममनर्गलमेव युक्ताः ॥ 47.69 ॥
यं संविदादिमयमाहुरनेकभेदं
यश्चाक्षुषः पुरुष इत्यभिधीयते च।
यं तैत्तिरीयक उशन्ति रसादिकोष-
चक्रस्य हेतुमवदातधियश्च कोषम् ॥ 47.70 ॥
अस्पष्टवैकृतविविक्तविकारचक्र-
हेतोर्नियम्य न कदाचिदतादवस्त्यम्।
कृच्छ्रेण नाभिहृदयाम्बुजकोटरस्थं
पश्यन्त्यविप्लुतसमाधिदृसो यमार्याः ॥ 47.71 ॥
विस्पष्टमात्मनिरताः सुधियो विकल्प-
शून्यं समाधिमवलम्ब्यसमूढसत्त्वाः।
विन्दन्ति यं वितमसः किल निस्तरङ्ग-
भङ्गोदधिप्रतिनिधिस्थितमात्मसत्त्वम् ॥ 47.72 ॥
स्वर्गोपभोगसुखदाननिरर्गलं य-
मिच्छन्ति यज्ञपुरुषं मुनयः षडङ्गम्।
क्षिप्ताहुतिः शिखिमुखे किल यस्य सम्य-
गुत्सृष्टवृष्टिमुपतिष्ठत उष्णरश्मिम् ॥ 47.73 ॥
स्यात्कारणं यदि न शाश्वतिकत्वयुक्त-
मुच्येत नित्यमिति चेन्नहि कारणं तत्।
आक्षेपयुग्ममिति बाधकमानशून्यं
शूक्तिष्वभीष्णमविरोपितवृत्ति यस्य ॥ 47.74 ॥
तादात्म्यफभेदरहितावनिचन्द्रभास्व-
दात्मानिलानलनभःसलिलेन देहे।
व्याप्याखिलं स्तितवता परमेश्वरेण
येन न्यषेधि जगतोऽपरकर्तृभावः ॥ 47.75 ॥
ब्रह्मप्रतिष्ठपरमाणुशरीरगर्भ-
बद्धास्पदोन्नतकुशेशयकार्णिकाङ्के।
विश्रान्तमुच्छिखनिपातगतप्रदीप-
दीप्राकृतिप्रतिममप्रतिकृत्यवस्तम् ॥ 47.76 ॥
घोषाक्षरस्वरनिराकृतमप्यकण्ठ्य-
तालव्यमव्ययमनासिकमप्रतिष्ठम्।
निःसंचरव्यतिकरप्रतिसंचरात्म-
देहप्रभञ्जनविशाललथाधिरूढम् ॥ 47.77 ॥
प्रज्ञाघनं स्थिरचतुश्चरणत्वमाप्त-
मद्वैततासमरसं परिमृष्टकूटम्।
ज्योतिः परं यदमृतं हृदि चाकशीति
नेदिष्ठमप्यविगलत्तमसां दविष्ठम् ॥ 47.78 ॥
स्थित्यर्थमस्य जगतः कथमप्युपाधि-
भेदादभिन्नमपि यत्प्रतिपन्नभेदम्।
यच्चापि सत्यमनिशं हृदयप्रतिष्ठ-
मानन्दरुपममृतं मुनयो गृणन्ति ॥ 47.79 ॥
नो ताम्यते दिशि दिवाकरपावकैर्य-
द्भासा च यस्य सकलं व्यवभास्यतेऽदः।
विद्यासतत्त्वमिति च प्रकृतिः परैति
शक्तिश्च यस्य भगवानरविन्दनाभः ॥ 47.80 ॥
वर्णेषु वाचकतया रहितेषु सत्सु
वाक्तत्वमक्रममपाकृतभेदरूपम्।
स्फोटाभिधानमिति यं कथयन्ति शाब्दाः
प्रत्यक्षताविकलवस्तुसतत्त्वयोगाः ॥ 47.81 ॥
द्रव्यादिभेदपरिकल्पनया प्रमाण-
सूत्रैर्विभज्य भुवि षोडशबेदभिन्नम्।
व्याख्यातवान्कणचरश्च समक्षमक्ष-
पादश्च यस्य भगवांस्तनुमप्रकम्प्याम् ॥ 47.82 ॥
यस्माज्जलादिव च बुद्बुदचक्रवाल-
मेतज्जगत्समुदपादि विभिन्नरूपम्।
निःशेषबीजनिकरान्तरलब्धशक्ति-
र्वागीश्वरीं च विनिवर्तत एव यस्मात् ॥ 47.83 ॥
यस्योदपादि मनसः किल शीतरश्मि-
रक्षणोंऽशुमानकटितटादपि चान्तरिक्षम्।
अव्याकृतो विकुरुते भगवानविद्या-
ग्रन्थिं च यो विनिहितं पुरुषो गुहायाम् ॥ 47.84 ॥
ज्ञानाग्निविप्रुष इमाः किल यन्मुखोत्था
यश्चाक्षरः क्षणमथ क्षरतामुपेतः।
संयोगतो जगति भावगताद्वलिभाति
यद्रूपसून्यमपि संहितसर्वरूपम् ॥ 47.85 ॥
ह्रस्वं न दीर्घमथ न प्लुतमप्यलिङ्ग-
मेकं विभक्तिवचनप्रतिभागशून्यम्।
संतर्पिताखिलजगत्परमेण धाम्ना
यच्चास्तितारहितभावविकारशून्यम् ॥ 47.86 ॥
व्यावृत्तिरस्तिन कुतश्चिदपीह यस्य
यस्मादवस्तुविषयस्थितिविप्रलब्धाः।
आविर्भवन्ति विविधस्तितिहेतुकार्य-
चक्रप्रपञ्चपरिणामयुजः पदार्थाः ॥ 47.87 ॥
भोगापवर्गफलसाधनहेतुभाव-
मभ्यागता भुवनसाधनतां दधानाः।
यस्माच्च बिनधुसरसः किल सप्तमन्त्र-
कोट्योऽभ्रसिन्धव इवास्खलिताक निरीयुः ॥ 47.88 ॥
आत्मान्तरावगमवत्त्रितयाप्रतीतौ
वागात्मनि स्थित इहातिशयेन सूक्ष्मे।
रूपस्य यः प्रकटनाय निजस्य शब्द-
भावेन भावितजगत्परिवर्तते स्म ॥ 47.89 ॥
प्राप्तानिमान्प्रकृतिजानखिलान्विकारा-
न्योऽलंकरोत्यनिशमप्रविभागिरूपः।
तीर्थप्रवाहगहनेषु पृथग्विधेषु
यद्दृष्टिबेदविनिबन्धनमामनन्ति ॥ 47.90 ॥
त्रिस्तानतादियुतमादिविराशून्यं
विस्वस्य नाभिमचरं चरतो ध्रुवस्य।
निष्ठ्यूतवाङ्भयमजो हरिरात्मभूश्च
शंसन्ति यं कृतधियो गुरुधारणार्ध्यम् ॥ 47.91 ॥
ॐतत्सदित्यमिततत्परमं तृतीय-
कायावमर्शगहनागमबोधिसंवित्।
आवेदवन्ध्यधृतिधूतघनानुपाशो
वागीश्वरो जननि स प्रणवो मुखं ते ॥ 47.92 ॥ (द्वात्रिंशद्भिः कुलकम्)
नाडीसहस्रसशिराम्बरगर्भवर्त्म-
संचारचातुर(?)करी त्दृदि संनिविष्टा।
शक्तिस्त्वमेव परमात्मपरापरार्थ-
ब्रह्मार्कमण्डलगमागमगूढगुप्तिः ॥ 47.93 ॥
स्पष्टीभवद्गगनगञ्जचितिप्रकर्ष-
मात्मीकृताखिलसतत्त्वगतिप्रपञ्चम्।
कापि त्वमेव ननु दाशवलावबोध(?)-
सत्त्वानुभावपरमेश्वरदेवताद्या ॥ 47.94 ॥
जिह्वा त्रिविष्टपसदाममृतस्य मार्ग-
माज्यं द्विजाञ्जुहुवुषः शिखिनि प्रदीप्ते।
यत्तिग्मरश्मिकिरणाः परमस्य पुंसः
स्तानं नयन्ति तदसौ तव शक्तिजृम्भा ॥ 47.95 ॥
ज्योतिर्मयीमकरणेन्द्रियवृत्तिमाद्य-
हंसाक्षरस्तितिमयीं विहितामयार्घ्याम्।
श्रीकण्ठमुख्यगुरुषोडशवीरमूर्ति-
मुत्फुल्लशक्तिकमलासनतामुपेताम् ॥ 47.96 ॥
शक्तित्रयप्रिथितशूलकरां शिवाय
धाम्ना जगन्ति सकलान्यवभासयन्तीम्।
कल्लोलसंकुलपरामृतसंपदं त्वां
ध्यायन्ति भैरवतनुं किल कौलिकास्थाः ॥ 47.97 ॥
प्रत्यङ्गसंगतपतङ्गकराभिभावि-
कोटित्रयोन्नतविशह्कटतिग्महेतिः।
सूक्ष्मा सनातनतनुश्च ननु त्वमेव
मायाकलासु शकलीकरणैकहेतुः ॥ 47.98 ॥
चक्राश्रितत्रिशिखकोटिगतारविन्द-
सत्कर्णिकासनगतामिह कौलिकस्त्वाम्।
ध्यात्वैति शक्तिपतितां स्थिरभैरवाङ्क-
वृत्तिं परापरविभेदवतीं जनोऽयम् ॥ 47.99 ॥
आतस्थुषः षडवधिस्थितवर्त्ममातृ-
चक्रस्य चण्डिपृथुसूक्ष्मशरीरवृत्तिः।
ख्याता त्वमेव जगति प्रतिपन्नविश्व-
रूपा किलाक्षरमयी परमेशशक्तिः ॥ 47.100 ॥
आस्थाय रुद्धबुवना वसुधादिकाश्च
सर्वादिविग्रहतयानवमाः स्फुरन्तीः।
तास्ताः क्रिया विदधतो जनताहिताय
शक्तिः किलाप्रतिहता परमेशितुस्त्वम् ॥ 47.101 ॥
त्वं कारणस्य जननीति भवानि शक्ति-
रुक्तात्मवीर्यगतयाखिलबीजमात्रा।
विश्व क्रमेण जननात्मिकया विचित्र-
मेतत्सृजत्यविहतप्रसरं त्वया तत् ॥ 47.102॥
ब्रह्मा प्रजापतिरवक्षदृगादिवर्त्म
यद्वह्निवाततरणीः किल यज्ञसिद्ध्यै।
तस्मिन्नुशन्ति भवतीं भुवनस्य हेतु-
मेकामजां जननि लोहितशुक्लकृष्णाम् ॥ 47.103 ॥
शक्तिस्त्वमप्रतिहता ननु मानसीति
वागीश्वरी निगदिता सितबिन्दुचित्रा।
त्वां नाभिमाहुरमृताममृतस्य सप्त-
कौमारिकं किमपि चक्रमुपाश्रितां तु ॥ 47.104॥
संदर्शिताखिलजगद्गतगोचरा तु
तत्त्वप्रकशननिरर्गलदीपिका त्वम्।
विद्या परापरविभेदवती भवानि
भोगापवर्गसुखहेतुरविप्लुताणोः ॥ 47.105 ॥
भिन्नप्रकारसमवायविविक्तवर्ण-
संफुल्लशक्तिकुसुमस्तबकार्चितश्रीः।
ब्रह्मोत्तमद्रुमलतामलनाभिराम-
विस्तारिमूर्तिरपवर्गफलप्रदा त्वम् ॥ 47.106 ॥
मायानिशान्धतमसस्तिमितांशुराशि-
मद्राण्डमण्डलमलं परिदीप्यते यत्।
तस्य प्रभासि भगवत्यतिवृत्तसूर्य-
कोटीसहस्ररुचिरस्तमितान्धकारा ॥ 47.107 ॥
नाकोपबोगसुखसाधनहेतुरम्ब
पुंशस्त्वमेव विदिताष्टविधा भवन्ती।
सूक्ष्मं प्रधानपुरुषान्तरमप्यलक्ष्य-
मेका त्वमेव विशिनष्टि समाधिभाजः ॥ 47.108 ॥
सद्वृत्तिसंस्तितिरविप्लुतवर्णबीज-
गर्भा गृहीतहृदया कलधौतगौरी।
ब्रह्मासनस्य वरवर्णिनि कर्णिका त्व-
मभ्युन्नता सकलवाङ्भयपङ्कजस्य ॥ 47.109 ॥
येषां जगत्प्रविचयाधिगमादुपैति
सालोक्यमाशु मतिमत्यनघश्रुतीनाम्।
त्वं छन्दसां किल जगत्यधिदेवता त्वं
तेषामघौघशमहेतुरुपाजिहीथाः ॥ 47.110 ॥
ख्याता महेश्वरनिरञ्जनतां दधाना-
स्तारादिका जगति याः किल शक्तयोऽष्टौ।
तन्मध्यवृत्तिरमला परिदीप्यचसे त्व-
मेकापवर्गसुखदा शिवशक्तिराद्या ॥ 47.111 ॥
तत्त्वं भवानि नरशक्तिशिवात्मकं य-
देतत्त्रिधा स्थितमुशन्ति परावरज्ञाः।
तत्राण्डमण्डलमलं समबोबुधस्त्व-
माद्या मतिः समनुवर्तितकारणेच्छा ॥ 47.112 ॥
निःश्रेणिरीशितुरनुग्रहसौष्ठवेन
विश्लेषितत्रिविधबन्धनविप्लवानाम्।
प्राप्त्यै सनातनपदस्यच षट्प्रकार-
सोपानपद्धतिरसि प्रथिता त्वमूर्ध्वम् ॥ 47.113 ॥
लोकेष्वनादिनिधनं परिवर्ततेऽर्थ-
तत्त्वेन यत्प्रकृतिकारणशब्दतत्त्वम्।
ब्रह्माक्षरं शिवमयं गुणगौरि तस्य
निर्जग्मिषा(?)ननतलात्किल मातृका त्वम् ॥ 47.114 ॥
योगाभियोगपटवोऽधिसमाधि……….
मूर्छद्धनस्थितिरणत्कृतितारदीर्घम्।
उद्गीथमोमिति यदक्षरमामनन्ति
तस्य त्वमेव निरुपप्लुतिरीरयित्री ॥ 47.115 ॥
ज्योतिर्मुखं वितरणादिषु पञ्चभेद-
विस्पष्टकारकतयाम्ब विवर्तसे यत्।
ब्रह्म स्वतन्त्रमिह केवलमप्यकर्तृ
तस्य क्रिया फलवती त्वममोघशक्तिः ॥ 47.116 ॥
यस्य क्षितिश्च चरणौ गगनं न नाभिः
श्रोत्रे दिशस्तरणिरीक्षणमग्निरास्यम्।
द्यौरुत्तमाङ्गमपि तस्य विभोः किल त्व-
मुत्तंसितोडुकुसुमस्तबकोज्ज्वलस्रक् ॥ 47.117 ॥
पञ्चाशदञ्चिततराक्षरचक्रवाल-
संपूरितोदरगुहा ननु माकृका त्वम्।
तान्येव वाङ्भयनिबन्धनतां गतानि
शिम्बीव गौरि फलकानि पुरः प्रसूषे ॥ 47.118 ॥
शक्तिः स्थितोपरिपथः किल षड्विधस्य
भेदत्रयस्थितिमती परमेष्ठिनस्त्वम्।
निर्विप्लवा विकलमन्त्रगणप्ररोह-
हेतुर्नमस्कृतिरिति प्रणवादिरुक्ता ॥ 47.119 ॥
अत्यग्निभग्नतिमिरप्रसरां भवानि
विप्राः पठन्ति भवतीमिह सामिधेनीम्।
धेनुस्त्वमप्रतिघकामदुघानगा च
निःशेषनिर्जरमयी प्रथिता मधुश्च्युत् ॥ 47.120 ॥
पीत्वाशु दिव्यममृतं सुखिनो भवन्ति
योगाभियोगमनसो यदपोढदुःखाः।
त्वं तन्मयी भगवति क्षयमीयिवांस-
माप्याययस्यनिशमेव हिमांशुमेका ॥ 47.121 ॥
शक्त्या त्वयानवमया किल शंकरस्य
निष्कृष्य पुद्गलगणान्भवबनधसिन्धोः।
दीक्षाविरुग्णनिबिरीसदुरन्तपाश-
चक्रान्नयत्यनिशमूर्ध्वमनन्तनाथः ॥ 47.122 ॥
भ्रूमध्यवर्ति भगवत्युपधानयोग-
शक्तिः किल स्फुटिकवत्स्फुटचित्रवर्णम्।
ध्यातं नृणां फलति तत्त्वमनेकधा य-
त्तस्यामला शिवपदस्य शिखा त्वमेका ॥ 47.123 ॥
एकाधिकस्पुरदशीतिपदा त्वमेव
विद्यावितानजननी परमेशशक्तिः।
बोगापवर्गसुखदा भुवनत्रयस्य
त्वत्येव मन्त्रनिचया रचितप्रतिष्ठाः ॥ 47.124 ॥
यत्सूत्रमस्य जगतो बहुधागमं च
सांक्यैरनादिपरिकल्पितमम्ब तत्त्वम्।
तस्योत्थिता परमकारणतः किलात्म-
लाभैकहेतुरुदिता शिवशासने त्वम् ॥ 47.125 ॥
आनन्दरूपममृतं निरुपाख्यमूर्मि-
पङ्कातिगं स्तिमितवारिधिवारिकल्पम्।
यन्नेति नेत्युपनिषत्स्वभिधीयते च
विज्ञप्तिमात्रमनुपाधि निरीहमन्यैः ॥ 47.126 ॥
तस्येशितुः सकलधर्मविनाकृतत्व-
मव्याकृतेः श्रितवतोऽद्भुतवृत्तिरेका।
व्यापारशक्तिरनघा वसुधादिषु त्व-
मेकैव तिष्ठसि विभोर्जगतो नियन्त्री ॥ 47.127 ॥
स्थूलात्मनातिशयसूक्ष्मतया च गौरि
ब्रह्म स्थितं सकलमेकमपि द्विधा यत्।
ज्योतिर्मयं जननि तस्य वपुर्विगाह्य
बाह्यं त्वमन्तरमथ श्रियमेषि शक्तिः ॥ 47.128 ॥
सूक्ष्मा कलामृतकलामृतसंभवा त्व-
मेकेन्द्रियाभिपतितस्थितियोगदृश्या।
शीतांशुभास्करहुताशसमुत्थिता च
देदीप्यसेऽन्धतिमिरच्छिदुरामलार्चिः ॥ 47.129 ॥
छन्दोधिदैवतमतिप्रथिता किल त्व-
माध्यात्मिकी हलहलाम्ब सरस्वतीति।
बाह्यापरा तु पृथुपीननितम्बबिम्ब-
केशस्तनाधरयुगादिमनोरमश्रीः ॥ 47.130 ॥
आसेदुषीश्रुतिमुखत्वमनेकभिन्न-
संख्याक्षरप्रकृतिरप्रकृतिव्यवस्ता।
त्वं ब्रह्मवर्चसमयी च विकासितेजः
प्राप्ता किल द्विजमुखाम्बुजराजहंसी ॥ 47.131 ॥
भास्वत्सहस्रकरकौस्तुभकालकृष्णा-
वक्षःस्तलप्रणयदुर्ललिता विभासि।
लक्ष्मीस्त्वमेव करपल्लवसंनिविष्ट-
पद्मासनाण्कडनवविभ्रमपुण्डरीका ॥ 47.132 ॥
रात्रिस्त्वमेव नवविभ्रममण्कडलाच्छ-
रत्नायमानमुडुमण्डलमुन्मयूखम्।
मातर्व्यधाः पृथुकपालकवाटसंधि-
बन्धाभिरामभुवनाण्डसमुद्गकस्य ॥ 47.133 ॥
विस्तारशालिशशिमण्डलकर्णिकाङ्क-
तारापथाम्बुरुहमध्यकृतप्रतिष्ठाम्।
त्वां चिन्तयन्नमृतवृष्टिमिवाकिरन्ती-
मत्येति साधकजनः सहसैव मृत्युम् ॥ 47.134 ॥
ये वा पिबन्ति सुरभेस्तव तालुदेश-
मध्यस्थितेः स्तनमधीश्वरी लम्बमानम्।
आप्यायितास्तदमृतेन विमुक्तिमार्ग-
मायान्ति ते सकलभावविकारशून्याः ॥ 47.135 ॥
संवर्तवारिदघटासु शतह्रदात्व-
मासाद्य विस्पुरसि काञ्चनकाषगौरी।
अर्चिस्त्वमेव वडवामुखपावकस्य
भस्मीकरोषि सकलानपि सिन्धुनाथान् ॥ 47.136 ॥
संकोचशक्तिशिथिलीकृतपत्त्रसंधि-
रन्ध्रोत्थितप्रचुरकेसरसौरभाणाम्।
नैशान्धकारभिदुरारुणधाम्नि बोध-
बन्धुस्त्वमेव रुचिराम्बुरुहाकराणाम् ॥ 47.137 ॥
त्वं चन्द्रिका कुमुदकाननचक्रवाल-
निद्रानुबन्धशिथिलत्वनिमित्तमिन्दोः।
लक्ष्मीस्त्वमेव नवकौस्तुभरश्मिशार-
वक्षःस्थलप्रणयदुर्ललिता मुरारेः ॥ 47.138 ॥
ब्राह्मीत्वमुच्छ्वसितपङ्कजविष्टरस्थ-
मूर्तिर्विमानरचितास्पदराजहंसा।
विस्पष्टसामघटनैर्वदनैस्चतुर्भि-
राभासि नीतिरिव चारुगुणाभ्युपायैः ॥ 47.139 ॥
ताम्बूलपङ्करसरागमिवोष्ठबिम्ब-
मुद्रानिवेशघटिताविरतप्रवेशम्।
शङ्खेन गौरि दधता हृदयेऽनुराग-
माभासि संयुगमुखेषु च वैष्णवी त्वम् ॥ 47.140 ॥
क्रोधाभिताम्रनयनत्रयजृम्भमाण-
ज्वालाजडीकृतपिनाकशिखाकृशानुः।
माहेश्वरी त्वमसि मौलिमृगाङ्करश्मि-
संदेहितामंरसरिज्जलधौतजूटा ॥ 47.141 ॥
शोभां बिभर्षि शिखिवाहनदेवता त्व-
मम्भोजकोमलकराग्रगृहीतशक्तिः।
लीलेव सिन्धुमथनस्य भुजंगभोग-
काषाहितक्रशिममध्यमहीध्रमूर्तिः ॥ 47.142 ॥
ज्वालाकलापविकटाञ्जलिपरीतदैत्य-
सेनाशतक्षतजवह्निकरालधारम्।
वज्रं त्वमेव दधती नयनैर्विभासि
नीलोत्पलैरिव शरद्विकसद्भिरैन्द्री ॥ 47.143 ॥
चामुण्कडया विरचिताञ्जलि बद्धहस्त-
शाखानखांशुभरनिह्नुतमौलिचन्द्रः।
मातस्त्वया नतशिराः क्रियतेऽस्तिभस्म
भाजा श्मसानगृहदेवतयेव शंभुः ॥ 47.144 ॥
विस्तारिपोत्रपिहितार्कविजृम्भमाण-
दंष्ट्रांशुभिन्नतिमिराम्बरदिङ्भुखश्रीः।
छायाछलेन भगवत्यवगाढसिनधु-
मध्ये विराजसि वराहमुखी त्वमेव ॥ 47.145 ॥
स्वर्गापवर्गफलसाधनहेतुभाव-
मातस्थुषो मुखमधीश्वरि वेदराशेः।
गायत्र्यसि द्विजननाननपुण्डरीक-
खण्डाभिरामविनिकेतनराजहंसी ॥ 47.146 ॥
सावित्र्यपि स्फुरितवक्त्रमृगाङ्कबिम्ब-
च्छायानिमीलितविलोचनपङ्कजश्रीः।
रत्नाक्षसूत्रवलयं परिवर्तयन्ती
ताराकुलं जननि नरात्रिरिवावभासि ॥ 47.147 ॥
आपीय सप्तभुवनोपहितोपहार-
निर्दग्धधूपपटलोत्थितमम्ब भूयः।
आच्छादितार्ककरमुद्गिरसीव धूम-
मूर्ध्वेक्षमानलशिखाविलिकज्जलौघम् ॥ 47.148 ॥
संचिन्त्य कासरसुरारिवधं पठोर-
मुत्पश्यति त्रिदशदैत्यगणे कृतान्ते।
आत्मीयसैरिभविनाशभियेव चण्डि
संयच्छति स्म न यमस्त्वयि भक्तिनम्रान् ॥ 47.149 ॥
पादानतास्तव भवानि नखात्मदर्श-
बिम्बाधिरूढतनुदेहतया प्रपन्नाः।
सद्यः प्रणामसुकृताहितवालखिल्य-
रूपा इव श्रियमुदञ्जलयो भजन्ते ॥ 47.150 ॥
फूत्कारमुक्तहुतभुग्भुजगेन्द्रहार-
संसक्तश्रृङ्खलपयोधरकुम्भभागा।
शोभां बिभर्षि गुरुनिश्चययोगसिद्धि-
रुत्कृष्टमन्त्रगणरत्ननिधानभूस्त्वम् ॥ 47.151 ॥
वीक्ष्याग्रतः शबरकृत्तपशूपहार-
रक्तच्छटार्द्रपिशिताशनशौण्डतां ते।
जातास्थिशेषवपुरुज्झितमांसदेह-
यन्त्रा भयादिव विराजति रेवतीयम् ॥ 47.152 ॥
शोभां बिभर्ति तव निर्मलदन्तपङ्क्ति-
निर्यन्मयूखनिकुरुम्बतयाम्ब वक्त्रम्।
लीलागृहीतकवलीकृतभांसकुन्द-
गौरास्थिदण्डमिव लोलकरालजिह्वम् ॥ 47.153 ॥
पादाग्रकोणहतदुन्दुभितारनाद-
माकर्ण्य संयुगमुखे तव वज्रापाणेः।
अन्यानकाहतिपराङ्भुखतां जगाम
नूनं विपक्षरहिता पुनरम्ब सेना ॥ 47.154 ॥
अन्योन्ययुद्धरभसाहतिरुग्णचूडा-
विष्यन्दिशोणितरसैरिव लङ्घयन्ति।
संसक्तविन्ध्यगिरिकंदरमन्दिराग्र-
भागा न शासनविधिं तव ताम्रचूडाः ॥ 47.155 ॥
प्रेङ्कत्कपालकुसुमस्रगपोढभोगि-
हारं भयानकमधीश्वरि रूपमेतत्।
चेतः पुरस्तव दयामृदु सप्तलोक-
भोगापवर्गफलसाधनबद्धकक्षम् ॥ 47.156 ॥
पादारविन्दयुगसंस्मरणाभिलाष-
पूतात्मनां तव सुरेश्वरी मानवानाम्।
उत्सृज्य लोहनिगडा निजरूपमाशु
माणिक्यपादकटकश्रियमाश्रयन्ते ॥ 47.157 ॥
वेलातटाचलनितम्बशिलाभिघात-
संशीर्यमाणविकटोर्मिघटासंहस्रः।
त्वां ध्यायतामनुदिनं प्लवभह्गसेतु-
मभ्येति नीलमणिकुट्टिमतां पयोधिः ॥ 47.158 ॥
त्वत्पादयुग्ममनिशं स्मरतां कराल-
धूमावलीशबलितस्फुरदुद्धतार्चिः।
विष्यन्दिसान्द्रमकरन्दहृतालिवृन्द-
मन्दारकाननतलत्वमुपैति वह्निः ॥ 47.159 ॥
विष्यन्दमानमददुर्दिनगण्डभित्ति-
भागास्तवाम्ब विपिनेष्वपि विद्रवन्ति।
स्तम्बेरमाश्चरणसंस्मरणेन सिंह-
संघातरौद्ररवजातभया इवारात् ॥ 47.160 ॥
दंष्ट्राकरालवदनाः स्पुरदग्निहेति-
पिङ्गोर्ध्वकेशरुचयोऽरुणरौद्रनेत्राः।
अत्यन्तहिंश्रमनसोऽपि तवानतानां
नक्तंचरा जगति गौरि वहन्ति मैत्त्रीम् ॥ 47.161 ॥
त्वत्संश्रयान्गिरिनदीकुहारान्तराल-
वृत्तिः सुरञ्जितमुखो न हिनस्ति नूनम्।
उद्दामदनजलकुञ्जरकुम्भकूट-
कुट्टाककोटिकरजक्रकजोऽपि सिंहः ॥ 47.162 ॥
फूत्कारमुक्तदहना विदिदङ्क्षवोऽपि
रोषारुणेक्षणरुचस्त्वयि भक्तिभाजाम्।
आशीविषाः स्फुरितकेसररूपघेर-
जिह्वा वहन्ति विकचोत्पलदामलीलाम् ॥ 47.163 ॥
उत्खातशातकरवाललताः कराल-
कोदण्डदण्डविसरा विजिघांसवोऽपि।
बन्धुत्वमेत्य विनतास्तव तारयन्ति
कान्तारदुर्गपतितान्ध्रुवमम्ब चौराः ॥ 47.164 ॥
इत्थं प्रमाविषयलङ्घि लघुत्वमुक्त-
माहात्म्यमोहितविबोधितविष्टपायै।
तुभ्यं नमः प्रतिबलावलितामरेनन्द्र-
दृष्टिप्रसादनकृते ननु चण्डिकायै ॥ 47.165 ॥
इत्थं स्तुतेस्तव वयं विरतः स्वशक्ति-
शून्यत्वतो न भगवत्यभिलाषभङ्गात्।
आस्वादयन्त्यमृतशीकरबिन्दुवर्ष-
मभ्येति कस्य रसना विरसामवस्ताम् ॥ 47.166 ॥
इति तव गुणवादतः किलास्माज्जननि यदर्जितमस्ति पुण्यजातम्।
प्रतिसमयमियं त्वदङ्घ्रिपूजाभिरतिफला त्वयि तेन नोऽस्तु भक्तिः ॥ 47.167 ॥
प्रशमय महामोहातङ्कं विधत्स्व सुनिर्मलां
दृशमनुदिनं कूटीभूतं तिरस्कुरु किल्बिषम्।
विघटय दृढान्पाशग्रन्तीन्भवव्यतिषङ्गिणो
न तव विफला पादम्बोजस्मृतचिः प्रणतात्मनाम् ॥ 47.168 ॥
इत्थं नाकिनिकायनिर्मितनुतिप्राञ्चत्प्रपञ्चश्रुति-
प्रौढीबूतशुभप्रसादविशदश्रीमण्डनाचण्डिका।
साहंकारहुताशहुंकृतकृतत्रासा त्रिलोकीसदां
सादं सा दितिजेन्द्रदानवघटां निन्येतरामायुधैः ॥ 47.169 ॥
तत्तत्कालं कालरात्रिप्रकोपक्रूरारम्भोत्तम्भनं वर्जयद्भिः।
आसेदेऽन्यैर्दैन्यमप्राप्तदैत्यै(?) शौरेः सूरैरन्तिकं रत्नसानौ ॥ 47.170 ॥">
  <meta itemprop="wordCount" content="2162">
  <meta name="twitter:card" content="summary">
  <meta name="twitter:title" content="४७">
  <meta name="twitter:description" content=".
हरविजयम्।
सप्तचत्वारिंशः सर्गः।
सङ्ग्राममूर्ध्नि दलितासुरचक्रवाला-
मालोक्य तत्र विकसत्पुलकप्रबन्धाः।
आबद्धगोचरपरिष्ठितवाक्प्रपञ्चं
संतुष्टुवुर्भगवतीमिति सिद्धसाध्याः ॥ 47.1 ॥
किं चित्रमत्र दलितं रिपुचक्रवाल-
मेतत्त्वया जननि यत्प्रसभं रणाग्रे।
निर्भिन्दती भवनवर्तिनिशान्धकार-
माश्चर्यधाम नहि दीपशइखा कदाचित् ॥ 47.2 ॥
दोर्दण्डदृप्तमनसः सुभटा विपक्ष-
मन्येऽपि यद्रणमुखेषु पराजयन्ते।
तच्छक्तिरूपमनघस्थितं सं…….
……सभागपरमाणुवपिजृम्भितं ते ॥ 47.3 ॥
दैत्यैः पुरा सुरचमूसु विनर्जितासु
तद्गुप्तिकारणवशादसमाप्तशक्तिः।
ध्यात्वासनातनपदं किल शंकरेण
सृष्टासि नान्यजितजीवनिबन्धवृत्तिः (?) ॥ 47.4 ॥
निस्त्रिंशमुद्वहसि संप्रति नीलकण्ठ-
कण्ठप्रभासदृश हिअयनुरागहेतोः।
हुंकारसंभ्रमचलत्सकलाततायि-
चक्रा न जातु रणलालसया पुनस्त्वम् ॥ 47.5 ॥
आयोदनेषु सकलामरचक्रवालै-
रालोकिता त्वमसुराधिप…..।
विस्तारिदर्पणमिवोदरदेशलग्न-
मभ्रंकषोष्णकरमण्डलगमुद्वहन्ती ॥ 47.6 ॥
कार्कश्यमश्मनिकरादिव संयुगेषु
दूर्वाप्रवालकलया(कवला) दिव…रङ्गे (रङ्गमङ्गे)।
संक्रान्तिमापदिव देवि हिमस्थलीम्यो
हासच्छविस्तव तुषारगिरेर्विपाण्डुः ॥ 47.7 ॥
मार्गं पुरा किल सहस्ररुचो रुरुत्सु-
रुद्यन्नगस्त्यमुनिनापि निषिद्धवृत्तिः।
विन्द्याचलस्त्वयि गुहागृहभाजि सप्त-
लोकाधिकं ध्रुवमवाप समुन्नतत्वम् ॥ 47.8 ॥
संचिन्त्य रूपमतुलं तव पुष्पकेतु-
दाहानुतापवशतः श्वसितोष्णवातान्।
आकृष्टकण्ठकुरहास्पदकालकूट-
कूटानलानिव मुमोच मृगाङ्कमौलिः ॥ 47.9 ॥
सद्माजिरं तवल नभश्चरचक्रवाल-
पुष्पोपकारनिपतन्मधुपावलीकम्।
विच्छन्नभक्तभवबनधनलोहपाश-
जालावकीर्णमिव राजति मेकलाद्रौ ॥ 47.10 ॥
निस्त्रिंशघातविनिकृत्तपशूपहार-
जीवा इवाप्य सुगतिं परिदीप्यमानाः।
विन्ध्याद्रिकंदरजुषो भुवनान्धकार-
निर्भेदिनोऽन्तिकगतास्तव भान्ति दीपाः ॥ 47.11 ॥
ब्रह्मण्डशङ्कमुपपादितकण्ठभाग-
रन्ध्नं विनिःश्वसितमारुतपूर्णगर्भम्।
संहाररात्रिषु विपूरयसि त्वमेत-
मालम्बय भैरववपुः प्रसभं कराम्याम् ॥ 47.12 ॥
आविष्कृतप्रलयदुर्धरकालरात्त्रि-
मूर्तेरुदग्रविकटावयवान्तरेषु।
पर्याप्तिमेति तव संहृतसप्तलोक-
लोकास्थिसंभृतिशतैरपि मण्डनं किम् ॥ 47.13 ॥
निर्मांसताधवलराहुशिरः कपाल-
कांस्याग्रपीतभुवनक्षतजासवश्रीः।
विश्राणयस्यतनुतत्पिशितावदंश-
लेशानुविद्धदशनाम्ब न कस्य भीतिम् ॥ 47.14 ॥
आहन्यमानकनकाचललाडनोत्थ-
नादानुबनधबधिरीकृतसप्तलोकम्।
कल्याणि वादयसि कालविभावरीषु
पद्मासनाण्डविकटोर्ध्वकवाटघण्टाम् ॥ 47.15 ॥
हेलाविनिःश्वसितपीतकठोरकण्ठ-
नाडीनिरर्गलगलत्क्षयसागराम्भः।
रूपं बिभर्षि वलयीकृतसप्तसंख्य-
द्वीपोष्णरश्मिकिरणावधिशैलचक्रम् ॥ 47.16 ॥
संहारकालरभसोत्थितधूमकेतु-
निर्दग्धसप्तभुवनेन्धनजो न मातः।
मन्ये ललाटतटपुण्ड्रकमात्रकेऽपि
पर्याप्तिमेति तव भस्मपरागपुञ्जः ॥ 47.17 ॥
और्वो निरर्गलकरालशिखासहस्र-
भसमीकृतार्णवजलस्तव जाठरोऽग्निः।
श्वासास्तवैव मरुतः प्रलयागमेषु
हेलानिपातितकुलाचलचक्रवालाः ॥ 47.18 ॥
वक्षःस्थलीविनिमितामरशैलदण्ड-
लग्नेन्दुखण्डनवभास्वदलाबुपात्राम्।
आश्रावयस्यतनुशेषशरीरतन्त्र-
तन्त्रीगुणां प्रलयरात्रिषु काण्डवीणाम् ॥ 47.19 ॥
संकल्पकल्पितविशङ्कटकण्ठभाग-
मन्तःस्थसप्तजलशेवधिवारिपूर्णम्।
ब्रह्माण्डमेव सहसा विदधासि चण्डि
लीलाकमण्डलुमिमं प्रलयागमेषु । 47.20 ॥
वैकुण्ठचक्रपरिकल्पितशङ्खपत्त्र-
संरुद्धरन्ध्रविकरालविलम्बिपाशम्।
कर्णं बिभर्षि भगवत्यभिराममेक-
मन्यं च हेमगिरिकञ्चनतालपत्त्रम् ॥ 47.21 ॥
अभ्युच्छ्वसत्फणपलाशकरालजिह्व-
प्रत्यगुपक्ष्मनिकुरुम्बशरीरनालम्।
कर्णेऽवतंसयकसि पाण्डुरपुण्डरीक-
शोभं भवानि भुजगाधिपमप्यनन्तम् ॥ 47.22 ॥
अस्तोदयाद्रिनमितोन्नमितार्कचन्द्र-
विस्तीर्णबिम्बमणिकन्दुककीर्णहस्ता।
चिक्रीडिथ त्वमिह चण्डि कुमारभाव-
मातस्थुषी भुवनविस्मयनीयमूर्तिः ॥ 47.23 ॥
तारक्वणड्डमरुका करुसीषु चण्डि
संहारकालमुदिता विचरस्यमन्दम्।
स्कन्धाधिरोपितविटङ्कविरञ्चिकाय-
कङ्कालभागनिनदत्समवर्तिघण्टा ॥ 47.24 ॥
एषा विभाति तव देवि कपालपङ्क्ति-
रुत्त्सिता दलितशङ्खविपाडुरत्विट्।
संवर्तकालकलितोत्कटवह्निहेति-
भस्मोकृताखिलकुलाचलमण्डलश्रीः ॥ 47.25 ॥
रक्तच्छटाशवलकुञ्जरराजकृत्ति-
संछादितस्तनतटाम्ब बिभासि काली।
पौरन्दरी दिगिव बालदिवाकरांशु-
भिन्नान्तरालतिमिरस्थगितोदयाद्रिः ॥ 47.26 ॥
आभीलतां ब्रजसि पाणिनखाग्रशुक्ति-
लीलागृहीतसकलोद्धतसप्तसिन्धुः।
पादाङ्गदीकृतकरालसहस्ररस्मि-
धामावधिक्षितितला-प्रलयागमेषु ॥ 47.27 ॥
योगेश्वरीरुचिरचक्रकरालनाभि-
बद्धास्थबैरवहृदङ्कगतां जनस्त्वाम्।
ध्यायन्नसंकलितसंकटशोकशङ्कु-
शङ्कः शशाङ्कुमुखि शंकरतामुपैति ॥ 47.28 ॥
ब्रह्मप्रपञ्चपरिनिष्ठितभेदसाम
गायन्त्यविप्लुतमनाः प्रलयोत्सवाग्रे।
शर्वाणि वादयसि दीधितिचक्रवाल-
तन्त्रीगुणाञ्चितशशाङ्ककलाविपञ्चीम् ॥ 47.29 ॥
विस्पष्टपाटलदलप्रकरायमाण-
माणिक्यदीधितिविटङ्कतलाङ्गुलीकः।
अभ्युद्वहन्भुवनपङ्कजमेष भाति
हस्तस्तवैव भुजगाधिपभोगदीर्घः ॥ 47.30 ॥
क्लेशप्रतानगहनाप्रतिपन्नपार-
संसारकाननकठोरकुठारधारा।
स्फूर्जत्यनुत्तरतिरस्कृततापवर्त्म-
मैधामृतस्रुतिरहो त्वयि भक्तिरेका ॥ 47.31 ॥
संस्पृश्यमानपभितस्तुहिनोत्करेणे
यद्युत्सृजेन्न कमलं कमलाक्षि लक्ष्मीम्।
तेन स्फुरन्नखमणिप्रभयावलीढः।
संप्राप्नुयाच्चरण एष तवोपमानम् ॥ 47.32 ॥
संदेहितारुणदलाङ्गुलिपादपद्म-
पीठोत्थसौरभभराकुलितं विभाति।
संभाव्य कृष्णरजनीति समागतं त्वां
सेवारसात्तम इवातनु भृङ्गचक्रम् ॥ 47.33 ॥
संवादिबिम्बफलमुज्ज्वलकम्बुकण्ठि
ताम्बूलरागपरिपाटलमोष्ठयुग्म्म।
आभासि तत्क्षणनिपीतपशूपहार-
विष्यन्दिशोणितरसार्द्रमिवोद्वहन्ती ॥ 47.34 ॥
अर्धं शशाङ्कशकलाभरणेन गाढ-
रागोपगूढमनसा वपुषोऽर्पितं ते।
निःशेषमेव हृदयं पुनरव्यलीक-
मानोपघातघटनं दिदिशे त्वयास्मै ॥ 47.35 ॥
प्रेङ्खत्फणामणिमयूखशिखाभिलक्ष्य-
प्रालम्बकम्बु रशानास्पदमेचकाहिः।
काली विभासि भगवत्युपहारपीतद-
धूपोत्थधूमपरिणामवशादिव त्वम् ॥ 47.36 ॥
उष्णीषबन्धदृढपीडितकण्ठपीठ-
फुल्लत्फणाफलकवासुकिफूत्कृतोत्थाः।
त्वां चण्डिपावकशिखाः परितोषयन्ति
संशोषिताभ्रसरितः शिरसि स्मरारेः ॥ 47.37 ॥
भासि त्वमम्ब रजनी शशलक्ष्मशार-
मध्यं दधत्यसकलामृतरश्मिबिम्बम्।
विस्पष्टपङ्कपटलाविलरन्ध्रमार्ग-
तिर्यक्स्थितस्फुरदरण्यकपालकल्पम् । 47.38 ॥
प्रेङ्खज्जपाकुसुमकोमलचन्दनाम्बु-
चर्चाङ्कपीनपरिणाहिपयोधरश्रीः।
शोभां बिभर्षि भगवत्युपगूढसाध्य-
रागेव कृष्णरजनीत्वमुपागता त्वम् ॥ 47.39 ॥
सेवाश्रितोज्जवलकराम्बुरुहाश्रयं ते
तत्संश्रयान्परिजनत्वमिवोपनेतुम्।
छायान्धकारितगुहागृहगर्भभागा
वीराः करालकरवाललता दिशन्ति ॥ 47.40 ॥
आलिङ्गिता इवच वीरनिखातखङ्ग-
पट्टांशुभिर्जननि विन्ध्यगुहानिकेतात्।
लक्ष्मीं वहन्ति शबराः सजलाम्बुवाह-
च्छायाः कृतार्घविधयस्तव निष्पतन्तः ॥ 47.41 ॥
अङ्काधिरूढगुहचन्द्रकिणस्तवाम्ब
नृत्तोपहारसविकासशिखण्डखण्डाः।
विन्ध्याद्रिकंदरगुहागृहसंनिवेश-
भाजो वहन्ति शिखिनः परिवारलीलाम् ॥ 47.42 ॥
निस्त्रिंशघातविनिकृत्तपशूपहार-
रक्तच्छटाच्छुरणशोभि गृहाजिरं ते।
धत्ते हरप्रणतिरोषगृहीतसंध्या-
बन्दीशतान्वितमिवानिशमम्ब लक्ष्मीम् ॥ 47.43 ॥
त्वत्तः प्रभावमहिता भुवनत्रयस्य
नानाफलप्रसवसंभृतिहेतुभूताः।
विद्याः प्रसूतिमसमामधिजग्मुरम्ब
हेमाद्रिसानुसरणेरिव कल्पवल्ल्यः ॥ 47.44 ॥
तत्त्वत्रयीकृतपदाष्टविभेदवर्ग-
निःशेषवाङ्भयनिबन्धनवर्णराशिम्।
स्वर्गापवर्गफलसंपदनन्यहेतु-
माम्नायमातरमुशन्ति पुराविदस्त्वाम् ॥ 47.45 ॥
सर्वप्रपञ्चपरिवर्जितनिर्विकार-
शान्तातिवृत्तपरतत्त्वशिवात्मवृत्तिः।
सूक्ष्मातिसूक्ष्मगहनप्रकतिः शिखेति
सौषुप्तमण्डलगता परिदीप्यसे त्वम् ॥ 47.46 ॥
लोकान्सिसृक्षुरधितिष्ठति यामभीक्ष्ण-
मीशस्त्वया प्रकृतिकारणतां दधत्या।
ग्रन्थौ स्थितं पुटपरम्परया त्वयादि-
मध्यावसानरहितां स्तितिमीयिवत्या ॥ 47.47 ॥
विस्पष्टसप्तदशकस्थिति गौरि लिङ्ग-
माश्रित्य तिष्ठसि विभिः फलभोक्तृशाक्तिः।
ज्ञानामनस्त्वमखिलेषु च विग्रहेषु
चिद्रूपतामुप्गता किल भौतिकेषु ॥ 47.48 ॥
क्लेशेन्धनोत्करनिरर्गलदाववह्नि-
ज्वालाहतावतमसा किल भावना त्वम्।
अभ्यासयोगवशतो जननी जिनाना-
मालोकहेतुरुदिता जिनशासनस्थैः ॥ 47.49 ॥
बोधिप्रकर्षमधिरूढवतो जिनस्य
सोपानपङ्क्तिरुदिता मुदितादिभूमिः।
स्पष्टप्रकारयुगलाधिमुखं समाधे-
रभ्रंशभाग्भुवनधारिणि धारणी त्वम् ॥ 47.50 ॥
क्लेशेन्धनौघघटनास्रववर्त्मवह्नि-
ज्वाला जिन्स्य जननीत्वमुपोढमोहा।
प्रज्ञा त्वमेव हतसंतमसाम्ब तस्य
जैनैरभीक्ष्णमुदिता भवभङ्गहेतुः ॥ 47.51 ॥
अक्षुण्णमार्गयुगभङ्गदशाव्यतीत-
विस्पष्टमार्गगतिवर्त्मरथाधिरूढैः।
त्वं कीर्तिताभयनिरात्मकतावलग्न-
रूपा भवानि मतिपारमितेति बौद्धैः ॥ 47.52 ॥
क्लेशप्रतानहगनप्रतिबन्धशून्य-
स्कन्धप्रवाहपरिहारिनिमित्तमेकः।
अष्टाङ्ग एष परिनिर्वृतये त्वयैव
संदर्शितोऽतिगहनः सुगतस्य मार्गः ॥ 47.53 ॥
गर्भीकृतावधुतसंतमसानुबन्ध-
संवित्प्रकाशविषमीकृतयानमार्गैः।
आर्यावलोकभुवि लोकितसंभवा च
तारा त्वमम्ब कथिताब्जकुलप्रसूतिः ॥ 47.54 ॥
प्राप्ताभिसंधिपरतामनुवृत्तिलग्न-
गौणस्थितिः स्थितसितातिशयादभीक्ष्णम्।
विद्येति सर्वबहुलाखिलदृष्टिसंज्ञा
संकर्षणी निगदिता किल शासने त्वम् ॥ 47.55 ॥
आबध्य यत्र नतिमुत्तमयोगयोग-
भाजि व्रजन्ति प(य)तयोऽधिपतेः सयुक्त्वम्।
साधारणा त्वमपवर्गफलैकहेतु-
रेकायनैरभिहिता भगवत्यलिङ्गि ॥ 47.56 ॥
शीर्षैः सहस्रशिरसा पुरुषेण साम-
गीतिर्विभेदगहनप्रतिपन्नशाखा।
त्वं गीयसे श्रुतिसुखा रुचिरप्रपञ्च-
पञ्चप्रकारपरिनिष्ठितचारुभक्तिः ॥ 47.57 ॥
भोगापवर्गसुखसाधनसप्तकोटि-
संख्यानमन्त्रगणनायकतां दधत्या।
कृत्स्नं त्वयैव गगनामृतधारयैत-
दाप्याय्यते जगदनेकगुणप्रपञ्चम् ॥ 47.58 ॥
शान्ता शिवागमपदं परमीशितुस्त्व-
माद्या कला किल कलात्रितयैकहेतुः।
तत्त्वं व्यतीत्य भवतीं स्थितिमभ्युपेत्य
दीर्घाजवञ्जवजुषो न भवन्ति युक्ताः ॥ 47.59 ॥
ब्रह्माननेभ्य उदिता किल पञ्चधा त्वं
पञ्चभ्य एव भुवनत्रयसिद्धिहेतुः।
विद्याविभावितविचित्रपवित्रमन्त्र-
स्तोत्रप्रपञ्चरुचिरस्तितिरञ्चितश्रीः ॥ 47.60 ॥
यं ज्ञानलिङ्गमतिवृत्तिविकल्पचक्र-
मुत्क्रान्तमुत्तमधियः सकलार्थचित्राः।
उद्गीथमाहुरभितोऽभिविधाय विश्व-
मेकं स्थितं सकलसाधनधर्मशून्यम् ॥ 47.61 ॥
व्याप्य स्थितो जगति यः सकला गिरश्च
यश्च प्रविश्य किल ता अपि धातुरीड्यम्।
यं सर्वतोमुखमथर्वगिरश्च हेतु-
मालम्बमूलमवदातधियो वदन्ति ॥ 47.62 ॥
निर्भिद्य गण्डतटमात्मभुवः किलाशु
येनोदयाय जगतामुदियायि पूर्वम्।
यद्रूपमाश्रितविवर्तविकारभेदं
ब्रह्मद्विधास्तितमुशन्ति परावरज्ञाः ॥ 47.63 ॥
यद्द्वारमुष्णकिरणस्य वदन्ति सौर-
मौदुम्बरं च कवयः किल तालुसाह्वम्।
यस्त्रिप्रकारकलनासुभगत्वमेति
योगाभियुक्तमनसां पदमव्यवस्थम् ॥ 47.64 ॥
व्यापीति हंस इति तार इति स्म शुक्र
इत्युच्यते य इह वैद्युत इत्यनन्तः।
त्रिस्थानतादि विषयं च यमामनन्ति
ब्रह्मामलं त्रिविधभेदविवर्ति युक्ताः ॥ 47.65 ॥
ब्रह्मा महेश्वरगुरुश्च पुरा किलैत-
दाकाशवत्स्वकृतसंनिधिमेत्य साङ्गम्।
वेदं प्रजापतय ऊचतुरेकमेव
तस्यापि यो मुखमिति प्रथितः पृथिव्याम् ॥ 47.66 ॥
निर्दिश्यते जगति यः किल शब्दतत्त्व-
भावार्थनामसुगुणप्रणिधानदृश्यः।
यस्मिन्निलीनमनसः सुखदुःखमोह-
संवेदनेन रहिताश्च भवन्ति युक्ताः ॥ 47.67 ॥
यः कीर्त्यते श्रुतिषु चोपनिषत्खशेष-
विद्यान्तरेषु च फलद्वयहेतुरेकः।
उत्थापितप्रगुणसंस्कृतयश्च येन
तद्वाच्यतामुपगताः किल सन्ति वेदाः ॥ 47.68 ॥
ब्रह्मादिदैवतमयं परमं पवित्र-
मिच्छन्ति यं सुतपसामयनं द्विजेन्द्राः।
आरुह्य यं सपदि कूबरिणं व्रजन्ति
मार्गं सुदुर्गममनर्गलमेव युक्ताः ॥ 47.69 ॥
यं संविदादिमयमाहुरनेकभेदं
यश्चाक्षुषः पुरुष इत्यभिधीयते च।
यं तैत्तिरीयक उशन्ति रसादिकोष-
चक्रस्य हेतुमवदातधियश्च कोषम् ॥ 47.70 ॥
अस्पष्टवैकृतविविक्तविकारचक्र-
हेतोर्नियम्य न कदाचिदतादवस्त्यम्।
कृच्छ्रेण नाभिहृदयाम्बुजकोटरस्थं
पश्यन्त्यविप्लुतसमाधिदृसो यमार्याः ॥ 47.71 ॥
विस्पष्टमात्मनिरताः सुधियो विकल्प-
शून्यं समाधिमवलम्ब्यसमूढसत्त्वाः।
विन्दन्ति यं वितमसः किल निस्तरङ्ग-
भङ्गोदधिप्रतिनिधिस्थितमात्मसत्त्वम् ॥ 47.72 ॥
स्वर्गोपभोगसुखदाननिरर्गलं य-
मिच्छन्ति यज्ञपुरुषं मुनयः षडङ्गम्।
क्षिप्ताहुतिः शिखिमुखे किल यस्य सम्य-
गुत्सृष्टवृष्टिमुपतिष्ठत उष्णरश्मिम् ॥ 47.73 ॥
स्यात्कारणं यदि न शाश्वतिकत्वयुक्त-
मुच्येत नित्यमिति चेन्नहि कारणं तत्।
आक्षेपयुग्ममिति बाधकमानशून्यं
शूक्तिष्वभीष्णमविरोपितवृत्ति यस्य ॥ 47.74 ॥
तादात्म्यफभेदरहितावनिचन्द्रभास्व-
दात्मानिलानलनभःसलिलेन देहे।
व्याप्याखिलं स्तितवता परमेश्वरेण
येन न्यषेधि जगतोऽपरकर्तृभावः ॥ 47.75 ॥
ब्रह्मप्रतिष्ठपरमाणुशरीरगर्भ-
बद्धास्पदोन्नतकुशेशयकार्णिकाङ्के।
विश्रान्तमुच्छिखनिपातगतप्रदीप-
दीप्राकृतिप्रतिममप्रतिकृत्यवस्तम् ॥ 47.76 ॥
घोषाक्षरस्वरनिराकृतमप्यकण्ठ्य-
तालव्यमव्ययमनासिकमप्रतिष्ठम्।
निःसंचरव्यतिकरप्रतिसंचरात्म-
देहप्रभञ्जनविशाललथाधिरूढम् ॥ 47.77 ॥
प्रज्ञाघनं स्थिरचतुश्चरणत्वमाप्त-
मद्वैततासमरसं परिमृष्टकूटम्।
ज्योतिः परं यदमृतं हृदि चाकशीति
नेदिष्ठमप्यविगलत्तमसां दविष्ठम् ॥ 47.78 ॥
स्थित्यर्थमस्य जगतः कथमप्युपाधि-
भेदादभिन्नमपि यत्प्रतिपन्नभेदम्।
यच्चापि सत्यमनिशं हृदयप्रतिष्ठ-
मानन्दरुपममृतं मुनयो गृणन्ति ॥ 47.79 ॥
नो ताम्यते दिशि दिवाकरपावकैर्य-
द्भासा च यस्य सकलं व्यवभास्यतेऽदः।
विद्यासतत्त्वमिति च प्रकृतिः परैति
शक्तिश्च यस्य भगवानरविन्दनाभः ॥ 47.80 ॥
वर्णेषु वाचकतया रहितेषु सत्सु
वाक्तत्वमक्रममपाकृतभेदरूपम्।
स्फोटाभिधानमिति यं कथयन्ति शाब्दाः
प्रत्यक्षताविकलवस्तुसतत्त्वयोगाः ॥ 47.81 ॥
द्रव्यादिभेदपरिकल्पनया प्रमाण-
सूत्रैर्विभज्य भुवि षोडशबेदभिन्नम्।
व्याख्यातवान्कणचरश्च समक्षमक्ष-
पादश्च यस्य भगवांस्तनुमप्रकम्प्याम् ॥ 47.82 ॥
यस्माज्जलादिव च बुद्बुदचक्रवाल-
मेतज्जगत्समुदपादि विभिन्नरूपम्।
निःशेषबीजनिकरान्तरलब्धशक्ति-
र्वागीश्वरीं च विनिवर्तत एव यस्मात् ॥ 47.83 ॥
यस्योदपादि मनसः किल शीतरश्मि-
रक्षणोंऽशुमानकटितटादपि चान्तरिक्षम्।
अव्याकृतो विकुरुते भगवानविद्या-
ग्रन्थिं च यो विनिहितं पुरुषो गुहायाम् ॥ 47.84 ॥
ज्ञानाग्निविप्रुष इमाः किल यन्मुखोत्था
यश्चाक्षरः क्षणमथ क्षरतामुपेतः।
संयोगतो जगति भावगताद्वलिभाति
यद्रूपसून्यमपि संहितसर्वरूपम् ॥ 47.85 ॥
ह्रस्वं न दीर्घमथ न प्लुतमप्यलिङ्ग-
मेकं विभक्तिवचनप्रतिभागशून्यम्।
संतर्पिताखिलजगत्परमेण धाम्ना
यच्चास्तितारहितभावविकारशून्यम् ॥ 47.86 ॥
व्यावृत्तिरस्तिन कुतश्चिदपीह यस्य
यस्मादवस्तुविषयस्थितिविप्रलब्धाः।
आविर्भवन्ति विविधस्तितिहेतुकार्य-
चक्रप्रपञ्चपरिणामयुजः पदार्थाः ॥ 47.87 ॥
भोगापवर्गफलसाधनहेतुभाव-
मभ्यागता भुवनसाधनतां दधानाः।
यस्माच्च बिनधुसरसः किल सप्तमन्त्र-
कोट्योऽभ्रसिन्धव इवास्खलिताक निरीयुः ॥ 47.88 ॥
आत्मान्तरावगमवत्त्रितयाप्रतीतौ
वागात्मनि स्थित इहातिशयेन सूक्ष्मे।
रूपस्य यः प्रकटनाय निजस्य शब्द-
भावेन भावितजगत्परिवर्तते स्म ॥ 47.89 ॥
प्राप्तानिमान्प्रकृतिजानखिलान्विकारा-
न्योऽलंकरोत्यनिशमप्रविभागिरूपः।
तीर्थप्रवाहगहनेषु पृथग्विधेषु
यद्दृष्टिबेदविनिबन्धनमामनन्ति ॥ 47.90 ॥
त्रिस्तानतादियुतमादिविराशून्यं
विस्वस्य नाभिमचरं चरतो ध्रुवस्य।
निष्ठ्यूतवाङ्भयमजो हरिरात्मभूश्च
शंसन्ति यं कृतधियो गुरुधारणार्ध्यम् ॥ 47.91 ॥
ॐतत्सदित्यमिततत्परमं तृतीय-
कायावमर्शगहनागमबोधिसंवित्।
आवेदवन्ध्यधृतिधूतघनानुपाशो
वागीश्वरो जननि स प्रणवो मुखं ते ॥ 47.92 ॥ (द्वात्रिंशद्भिः कुलकम्)
नाडीसहस्रसशिराम्बरगर्भवर्त्म-
संचारचातुर(?)करी त्दृदि संनिविष्टा।
शक्तिस्त्वमेव परमात्मपरापरार्थ-
ब्रह्मार्कमण्डलगमागमगूढगुप्तिः ॥ 47.93 ॥
स्पष्टीभवद्गगनगञ्जचितिप्रकर्ष-
मात्मीकृताखिलसतत्त्वगतिप्रपञ्चम्।
कापि त्वमेव ननु दाशवलावबोध(?)-
सत्त्वानुभावपरमेश्वरदेवताद्या ॥ 47.94 ॥
जिह्वा त्रिविष्टपसदाममृतस्य मार्ग-
माज्यं द्विजाञ्जुहुवुषः शिखिनि प्रदीप्ते।
यत्तिग्मरश्मिकिरणाः परमस्य पुंसः
स्तानं नयन्ति तदसौ तव शक्तिजृम्भा ॥ 47.95 ॥
ज्योतिर्मयीमकरणेन्द्रियवृत्तिमाद्य-
हंसाक्षरस्तितिमयीं विहितामयार्घ्याम्।
श्रीकण्ठमुख्यगुरुषोडशवीरमूर्ति-
मुत्फुल्लशक्तिकमलासनतामुपेताम् ॥ 47.96 ॥
शक्तित्रयप्रिथितशूलकरां शिवाय
धाम्ना जगन्ति सकलान्यवभासयन्तीम्।
कल्लोलसंकुलपरामृतसंपदं त्वां
ध्यायन्ति भैरवतनुं किल कौलिकास्थाः ॥ 47.97 ॥
प्रत्यङ्गसंगतपतङ्गकराभिभावि-
कोटित्रयोन्नतविशह्कटतिग्महेतिः।
सूक्ष्मा सनातनतनुश्च ननु त्वमेव
मायाकलासु शकलीकरणैकहेतुः ॥ 47.98 ॥
चक्राश्रितत्रिशिखकोटिगतारविन्द-
सत्कर्णिकासनगतामिह कौलिकस्त्वाम्।
ध्यात्वैति शक्तिपतितां स्थिरभैरवाङ्क-
वृत्तिं परापरविभेदवतीं जनोऽयम् ॥ 47.99 ॥
आतस्थुषः षडवधिस्थितवर्त्ममातृ-
चक्रस्य चण्डिपृथुसूक्ष्मशरीरवृत्तिः।
ख्याता त्वमेव जगति प्रतिपन्नविश्व-
रूपा किलाक्षरमयी परमेशशक्तिः ॥ 47.100 ॥
आस्थाय रुद्धबुवना वसुधादिकाश्च
सर्वादिविग्रहतयानवमाः स्फुरन्तीः।
तास्ताः क्रिया विदधतो जनताहिताय
शक्तिः किलाप्रतिहता परमेशितुस्त्वम् ॥ 47.101 ॥
त्वं कारणस्य जननीति भवानि शक्ति-
रुक्तात्मवीर्यगतयाखिलबीजमात्रा।
विश्व क्रमेण जननात्मिकया विचित्र-
मेतत्सृजत्यविहतप्रसरं त्वया तत् ॥ 47.102॥
ब्रह्मा प्रजापतिरवक्षदृगादिवर्त्म
यद्वह्निवाततरणीः किल यज्ञसिद्ध्यै।
तस्मिन्नुशन्ति भवतीं भुवनस्य हेतु-
मेकामजां जननि लोहितशुक्लकृष्णाम् ॥ 47.103 ॥
शक्तिस्त्वमप्रतिहता ननु मानसीति
वागीश्वरी निगदिता सितबिन्दुचित्रा।
त्वां नाभिमाहुरमृताममृतस्य सप्त-
कौमारिकं किमपि चक्रमुपाश्रितां तु ॥ 47.104॥
संदर्शिताखिलजगद्गतगोचरा तु
तत्त्वप्रकशननिरर्गलदीपिका त्वम्।
विद्या परापरविभेदवती भवानि
भोगापवर्गसुखहेतुरविप्लुताणोः ॥ 47.105 ॥
भिन्नप्रकारसमवायविविक्तवर्ण-
संफुल्लशक्तिकुसुमस्तबकार्चितश्रीः।
ब्रह्मोत्तमद्रुमलतामलनाभिराम-
विस्तारिमूर्तिरपवर्गफलप्रदा त्वम् ॥ 47.106 ॥
मायानिशान्धतमसस्तिमितांशुराशि-
मद्राण्डमण्डलमलं परिदीप्यते यत्।
तस्य प्रभासि भगवत्यतिवृत्तसूर्य-
कोटीसहस्ररुचिरस्तमितान्धकारा ॥ 47.107 ॥
नाकोपबोगसुखसाधनहेतुरम्ब
पुंशस्त्वमेव विदिताष्टविधा भवन्ती।
सूक्ष्मं प्रधानपुरुषान्तरमप्यलक्ष्य-
मेका त्वमेव विशिनष्टि समाधिभाजः ॥ 47.108 ॥
सद्वृत्तिसंस्तितिरविप्लुतवर्णबीज-
गर्भा गृहीतहृदया कलधौतगौरी।
ब्रह्मासनस्य वरवर्णिनि कर्णिका त्व-
मभ्युन्नता सकलवाङ्भयपङ्कजस्य ॥ 47.109 ॥
येषां जगत्प्रविचयाधिगमादुपैति
सालोक्यमाशु मतिमत्यनघश्रुतीनाम्।
त्वं छन्दसां किल जगत्यधिदेवता त्वं
तेषामघौघशमहेतुरुपाजिहीथाः ॥ 47.110 ॥
ख्याता महेश्वरनिरञ्जनतां दधाना-
स्तारादिका जगति याः किल शक्तयोऽष्टौ।
तन्मध्यवृत्तिरमला परिदीप्यचसे त्व-
मेकापवर्गसुखदा शिवशक्तिराद्या ॥ 47.111 ॥
तत्त्वं भवानि नरशक्तिशिवात्मकं य-
देतत्त्रिधा स्थितमुशन्ति परावरज्ञाः।
तत्राण्डमण्डलमलं समबोबुधस्त्व-
माद्या मतिः समनुवर्तितकारणेच्छा ॥ 47.112 ॥
निःश्रेणिरीशितुरनुग्रहसौष्ठवेन
विश्लेषितत्रिविधबन्धनविप्लवानाम्।
प्राप्त्यै सनातनपदस्यच षट्प्रकार-
सोपानपद्धतिरसि प्रथिता त्वमूर्ध्वम् ॥ 47.113 ॥
लोकेष्वनादिनिधनं परिवर्ततेऽर्थ-
तत्त्वेन यत्प्रकृतिकारणशब्दतत्त्वम्।
ब्रह्माक्षरं शिवमयं गुणगौरि तस्य
निर्जग्मिषा(?)ननतलात्किल मातृका त्वम् ॥ 47.114 ॥
योगाभियोगपटवोऽधिसमाधि……….
मूर्छद्धनस्थितिरणत्कृतितारदीर्घम्।
उद्गीथमोमिति यदक्षरमामनन्ति
तस्य त्वमेव निरुपप्लुतिरीरयित्री ॥ 47.115 ॥
ज्योतिर्मुखं वितरणादिषु पञ्चभेद-
विस्पष्टकारकतयाम्ब विवर्तसे यत्।
ब्रह्म स्वतन्त्रमिह केवलमप्यकर्तृ
तस्य क्रिया फलवती त्वममोघशक्तिः ॥ 47.116 ॥
यस्य क्षितिश्च चरणौ गगनं न नाभिः
श्रोत्रे दिशस्तरणिरीक्षणमग्निरास्यम्।
द्यौरुत्तमाङ्गमपि तस्य विभोः किल त्व-
मुत्तंसितोडुकुसुमस्तबकोज्ज्वलस्रक् ॥ 47.117 ॥
पञ्चाशदञ्चिततराक्षरचक्रवाल-
संपूरितोदरगुहा ननु माकृका त्वम्।
तान्येव वाङ्भयनिबन्धनतां गतानि
शिम्बीव गौरि फलकानि पुरः प्रसूषे ॥ 47.118 ॥
शक्तिः स्थितोपरिपथः किल षड्विधस्य
भेदत्रयस्थितिमती परमेष्ठिनस्त्वम्।
निर्विप्लवा विकलमन्त्रगणप्ररोह-
हेतुर्नमस्कृतिरिति प्रणवादिरुक्ता ॥ 47.119 ॥
अत्यग्निभग्नतिमिरप्रसरां भवानि
विप्राः पठन्ति भवतीमिह सामिधेनीम्।
धेनुस्त्वमप्रतिघकामदुघानगा च
निःशेषनिर्जरमयी प्रथिता मधुश्च्युत् ॥ 47.120 ॥
पीत्वाशु दिव्यममृतं सुखिनो भवन्ति
योगाभियोगमनसो यदपोढदुःखाः।
त्वं तन्मयी भगवति क्षयमीयिवांस-
माप्याययस्यनिशमेव हिमांशुमेका ॥ 47.121 ॥
शक्त्या त्वयानवमया किल शंकरस्य
निष्कृष्य पुद्गलगणान्भवबनधसिन्धोः।
दीक्षाविरुग्णनिबिरीसदुरन्तपाश-
चक्रान्नयत्यनिशमूर्ध्वमनन्तनाथः ॥ 47.122 ॥
भ्रूमध्यवर्ति भगवत्युपधानयोग-
शक्तिः किल स्फुटिकवत्स्फुटचित्रवर्णम्।
ध्यातं नृणां फलति तत्त्वमनेकधा य-
त्तस्यामला शिवपदस्य शिखा त्वमेका ॥ 47.123 ॥
एकाधिकस्पुरदशीतिपदा त्वमेव
विद्यावितानजननी परमेशशक्तिः।
बोगापवर्गसुखदा भुवनत्रयस्य
त्वत्येव मन्त्रनिचया रचितप्रतिष्ठाः ॥ 47.124 ॥
यत्सूत्रमस्य जगतो बहुधागमं च
सांक्यैरनादिपरिकल्पितमम्ब तत्त्वम्।
तस्योत्थिता परमकारणतः किलात्म-
लाभैकहेतुरुदिता शिवशासने त्वम् ॥ 47.125 ॥
आनन्दरूपममृतं निरुपाख्यमूर्मि-
पङ्कातिगं स्तिमितवारिधिवारिकल्पम्।
यन्नेति नेत्युपनिषत्स्वभिधीयते च
विज्ञप्तिमात्रमनुपाधि निरीहमन्यैः ॥ 47.126 ॥
तस्येशितुः सकलधर्मविनाकृतत्व-
मव्याकृतेः श्रितवतोऽद्भुतवृत्तिरेका।
व्यापारशक्तिरनघा वसुधादिषु त्व-
मेकैव तिष्ठसि विभोर्जगतो नियन्त्री ॥ 47.127 ॥
स्थूलात्मनातिशयसूक्ष्मतया च गौरि
ब्रह्म स्थितं सकलमेकमपि द्विधा यत्।
ज्योतिर्मयं जननि तस्य वपुर्विगाह्य
बाह्यं त्वमन्तरमथ श्रियमेषि शक्तिः ॥ 47.128 ॥
सूक्ष्मा कलामृतकलामृतसंभवा त्व-
मेकेन्द्रियाभिपतितस्थितियोगदृश्या।
शीतांशुभास्करहुताशसमुत्थिता च
देदीप्यसेऽन्धतिमिरच्छिदुरामलार्चिः ॥ 47.129 ॥
छन्दोधिदैवतमतिप्रथिता किल त्व-
माध्यात्मिकी हलहलाम्ब सरस्वतीति।
बाह्यापरा तु पृथुपीननितम्बबिम्ब-
केशस्तनाधरयुगादिमनोरमश्रीः ॥ 47.130 ॥
आसेदुषीश्रुतिमुखत्वमनेकभिन्न-
संख्याक्षरप्रकृतिरप्रकृतिव्यवस्ता।
त्वं ब्रह्मवर्चसमयी च विकासितेजः
प्राप्ता किल द्विजमुखाम्बुजराजहंसी ॥ 47.131 ॥
भास्वत्सहस्रकरकौस्तुभकालकृष्णा-
वक्षःस्तलप्रणयदुर्ललिता विभासि।
लक्ष्मीस्त्वमेव करपल्लवसंनिविष्ट-
पद्मासनाण्कडनवविभ्रमपुण्डरीका ॥ 47.132 ॥
रात्रिस्त्वमेव नवविभ्रममण्कडलाच्छ-
रत्नायमानमुडुमण्डलमुन्मयूखम्।
मातर्व्यधाः पृथुकपालकवाटसंधि-
बन्धाभिरामभुवनाण्डसमुद्गकस्य ॥ 47.133 ॥
विस्तारशालिशशिमण्डलकर्णिकाङ्क-
तारापथाम्बुरुहमध्यकृतप्रतिष्ठाम्।
त्वां चिन्तयन्नमृतवृष्टिमिवाकिरन्ती-
मत्येति साधकजनः सहसैव मृत्युम् ॥ 47.134 ॥
ये वा पिबन्ति सुरभेस्तव तालुदेश-
मध्यस्थितेः स्तनमधीश्वरी लम्बमानम्।
आप्यायितास्तदमृतेन विमुक्तिमार्ग-
मायान्ति ते सकलभावविकारशून्याः ॥ 47.135 ॥
संवर्तवारिदघटासु शतह्रदात्व-
मासाद्य विस्पुरसि काञ्चनकाषगौरी।
अर्चिस्त्वमेव वडवामुखपावकस्य
भस्मीकरोषि सकलानपि सिन्धुनाथान् ॥ 47.136 ॥
संकोचशक्तिशिथिलीकृतपत्त्रसंधि-
रन्ध्रोत्थितप्रचुरकेसरसौरभाणाम्।
नैशान्धकारभिदुरारुणधाम्नि बोध-
बन्धुस्त्वमेव रुचिराम्बुरुहाकराणाम् ॥ 47.137 ॥
त्वं चन्द्रिका कुमुदकाननचक्रवाल-
निद्रानुबन्धशिथिलत्वनिमित्तमिन्दोः।
लक्ष्मीस्त्वमेव नवकौस्तुभरश्मिशार-
वक्षःस्थलप्रणयदुर्ललिता मुरारेः ॥ 47.138 ॥
ब्राह्मीत्वमुच्छ्वसितपङ्कजविष्टरस्थ-
मूर्तिर्विमानरचितास्पदराजहंसा।
विस्पष्टसामघटनैर्वदनैस्चतुर्भि-
राभासि नीतिरिव चारुगुणाभ्युपायैः ॥ 47.139 ॥
ताम्बूलपङ्करसरागमिवोष्ठबिम्ब-
मुद्रानिवेशघटिताविरतप्रवेशम्।
शङ्खेन गौरि दधता हृदयेऽनुराग-
माभासि संयुगमुखेषु च वैष्णवी त्वम् ॥ 47.140 ॥
क्रोधाभिताम्रनयनत्रयजृम्भमाण-
ज्वालाजडीकृतपिनाकशिखाकृशानुः।
माहेश्वरी त्वमसि मौलिमृगाङ्करश्मि-
संदेहितामंरसरिज्जलधौतजूटा ॥ 47.141 ॥
शोभां बिभर्षि शिखिवाहनदेवता त्व-
मम्भोजकोमलकराग्रगृहीतशक्तिः।
लीलेव सिन्धुमथनस्य भुजंगभोग-
काषाहितक्रशिममध्यमहीध्रमूर्तिः ॥ 47.142 ॥
ज्वालाकलापविकटाञ्जलिपरीतदैत्य-
सेनाशतक्षतजवह्निकरालधारम्।
वज्रं त्वमेव दधती नयनैर्विभासि
नीलोत्पलैरिव शरद्विकसद्भिरैन्द्री ॥ 47.143 ॥
चामुण्कडया विरचिताञ्जलि बद्धहस्त-
शाखानखांशुभरनिह्नुतमौलिचन्द्रः।
मातस्त्वया नतशिराः क्रियतेऽस्तिभस्म
भाजा श्मसानगृहदेवतयेव शंभुः ॥ 47.144 ॥
विस्तारिपोत्रपिहितार्कविजृम्भमाण-
दंष्ट्रांशुभिन्नतिमिराम्बरदिङ्भुखश्रीः।
छायाछलेन भगवत्यवगाढसिनधु-
मध्ये विराजसि वराहमुखी त्वमेव ॥ 47.145 ॥
स्वर्गापवर्गफलसाधनहेतुभाव-
मातस्थुषो मुखमधीश्वरि वेदराशेः।
गायत्र्यसि द्विजननाननपुण्डरीक-
खण्डाभिरामविनिकेतनराजहंसी ॥ 47.146 ॥
सावित्र्यपि स्फुरितवक्त्रमृगाङ्कबिम्ब-
च्छायानिमीलितविलोचनपङ्कजश्रीः।
रत्नाक्षसूत्रवलयं परिवर्तयन्ती
ताराकुलं जननि नरात्रिरिवावभासि ॥ 47.147 ॥
आपीय सप्तभुवनोपहितोपहार-
निर्दग्धधूपपटलोत्थितमम्ब भूयः।
आच्छादितार्ककरमुद्गिरसीव धूम-
मूर्ध्वेक्षमानलशिखाविलिकज्जलौघम् ॥ 47.148 ॥
संचिन्त्य कासरसुरारिवधं पठोर-
मुत्पश्यति त्रिदशदैत्यगणे कृतान्ते।
आत्मीयसैरिभविनाशभियेव चण्डि
संयच्छति स्म न यमस्त्वयि भक्तिनम्रान् ॥ 47.149 ॥
पादानतास्तव भवानि नखात्मदर्श-
बिम्बाधिरूढतनुदेहतया प्रपन्नाः।
सद्यः प्रणामसुकृताहितवालखिल्य-
रूपा इव श्रियमुदञ्जलयो भजन्ते ॥ 47.150 ॥
फूत्कारमुक्तहुतभुग्भुजगेन्द्रहार-
संसक्तश्रृङ्खलपयोधरकुम्भभागा।
शोभां बिभर्षि गुरुनिश्चययोगसिद्धि-
रुत्कृष्टमन्त्रगणरत्ननिधानभूस्त्वम् ॥ 47.151 ॥
वीक्ष्याग्रतः शबरकृत्तपशूपहार-
रक्तच्छटार्द्रपिशिताशनशौण्डतां ते।
जातास्थिशेषवपुरुज्झितमांसदेह-
यन्त्रा भयादिव विराजति रेवतीयम् ॥ 47.152 ॥
शोभां बिभर्ति तव निर्मलदन्तपङ्क्ति-
निर्यन्मयूखनिकुरुम्बतयाम्ब वक्त्रम्।
लीलागृहीतकवलीकृतभांसकुन्द-
गौरास्थिदण्डमिव लोलकरालजिह्वम् ॥ 47.153 ॥
पादाग्रकोणहतदुन्दुभितारनाद-
माकर्ण्य संयुगमुखे तव वज्रापाणेः।
अन्यानकाहतिपराङ्भुखतां जगाम
नूनं विपक्षरहिता पुनरम्ब सेना ॥ 47.154 ॥
अन्योन्ययुद्धरभसाहतिरुग्णचूडा-
विष्यन्दिशोणितरसैरिव लङ्घयन्ति।
संसक्तविन्ध्यगिरिकंदरमन्दिराग्र-
भागा न शासनविधिं तव ताम्रचूडाः ॥ 47.155 ॥
प्रेङ्कत्कपालकुसुमस्रगपोढभोगि-
हारं भयानकमधीश्वरि रूपमेतत्।
चेतः पुरस्तव दयामृदु सप्तलोक-
भोगापवर्गफलसाधनबद्धकक्षम् ॥ 47.156 ॥
पादारविन्दयुगसंस्मरणाभिलाष-
पूतात्मनां तव सुरेश्वरी मानवानाम्।
उत्सृज्य लोहनिगडा निजरूपमाशु
माणिक्यपादकटकश्रियमाश्रयन्ते ॥ 47.157 ॥
वेलातटाचलनितम्बशिलाभिघात-
संशीर्यमाणविकटोर्मिघटासंहस्रः।
त्वां ध्यायतामनुदिनं प्लवभह्गसेतु-
मभ्येति नीलमणिकुट्टिमतां पयोधिः ॥ 47.158 ॥
त्वत्पादयुग्ममनिशं स्मरतां कराल-
धूमावलीशबलितस्फुरदुद्धतार्चिः।
विष्यन्दिसान्द्रमकरन्दहृतालिवृन्द-
मन्दारकाननतलत्वमुपैति वह्निः ॥ 47.159 ॥
विष्यन्दमानमददुर्दिनगण्डभित्ति-
भागास्तवाम्ब विपिनेष्वपि विद्रवन्ति।
स्तम्बेरमाश्चरणसंस्मरणेन सिंह-
संघातरौद्ररवजातभया इवारात् ॥ 47.160 ॥
दंष्ट्राकरालवदनाः स्पुरदग्निहेति-
पिङ्गोर्ध्वकेशरुचयोऽरुणरौद्रनेत्राः।
अत्यन्तहिंश्रमनसोऽपि तवानतानां
नक्तंचरा जगति गौरि वहन्ति मैत्त्रीम् ॥ 47.161 ॥
त्वत्संश्रयान्गिरिनदीकुहारान्तराल-
वृत्तिः सुरञ्जितमुखो न हिनस्ति नूनम्।
उद्दामदनजलकुञ्जरकुम्भकूट-
कुट्टाककोटिकरजक्रकजोऽपि सिंहः ॥ 47.162 ॥
फूत्कारमुक्तदहना विदिदङ्क्षवोऽपि
रोषारुणेक्षणरुचस्त्वयि भक्तिभाजाम्।
आशीविषाः स्फुरितकेसररूपघेर-
जिह्वा वहन्ति विकचोत्पलदामलीलाम् ॥ 47.163 ॥
उत्खातशातकरवाललताः कराल-
कोदण्डदण्डविसरा विजिघांसवोऽपि।
बन्धुत्वमेत्य विनतास्तव तारयन्ति
कान्तारदुर्गपतितान्ध्रुवमम्ब चौराः ॥ 47.164 ॥
इत्थं प्रमाविषयलङ्घि लघुत्वमुक्त-
माहात्म्यमोहितविबोधितविष्टपायै।
तुभ्यं नमः प्रतिबलावलितामरेनन्द्र-
दृष्टिप्रसादनकृते ननु चण्डिकायै ॥ 47.165 ॥
इत्थं स्तुतेस्तव वयं विरतः स्वशक्ति-
शून्यत्वतो न भगवत्यभिलाषभङ्गात्।
आस्वादयन्त्यमृतशीकरबिन्दुवर्ष-
मभ्येति कस्य रसना विरसामवस्ताम् ॥ 47.166 ॥
इति तव गुणवादतः किलास्माज्जननि यदर्जितमस्ति पुण्यजातम्।
प्रतिसमयमियं त्वदङ्घ्रिपूजाभिरतिफला त्वयि तेन नोऽस्तु भक्तिः ॥ 47.167 ॥
प्रशमय महामोहातङ्कं विधत्स्व सुनिर्मलां
दृशमनुदिनं कूटीभूतं तिरस्कुरु किल्बिषम्।
विघटय दृढान्पाशग्रन्तीन्भवव्यतिषङ्गिणो
न तव विफला पादम्बोजस्मृतचिः प्रणतात्मनाम् ॥ 47.168 ॥
इत्थं नाकिनिकायनिर्मितनुतिप्राञ्चत्प्रपञ्चश्रुति-
प्रौढीबूतशुभप्रसादविशदश्रीमण्डनाचण्डिका।
साहंकारहुताशहुंकृतकृतत्रासा त्रिलोकीसदां
सादं सा दितिजेन्द्रदानवघटां निन्येतरामायुधैः ॥ 47.169 ॥
तत्तत्कालं कालरात्रिप्रकोपक्रूरारम्भोत्तम्भनं वर्जयद्भिः।
आसेदेऽन्यैर्दैन्यमप्राप्तदैत्यै(?) शौरेः सूरैरन्तिकं रत्नसानौ ॥ 47.170 ॥">
<script type="text/javascript">
    
    let baseURL = "https:\/\/vishvAsa.github.io\/purANam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/purANam\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/purANam\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/purANam\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/purANam\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvya\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/purANam\/shaivam\/kAvyam\/padyam\/ratnAkaraH\/haravijayam\/47\/".replace(basePath, "/");
  pageVars.pageParams = {};
  pageVars.pageSource = "shaivam\/kAvyam\/padyam\/ratnAkaraH\/haravijayam\/47.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/purANam/webpack_dist/uiLib-bundle.js"></script>







    <link rel="stylesheet" href="/purANam/webpack_dist/uiLib.css">
<link rel="stylesheet" href="/purANam/css/uiLibPrint.css" media="print" >
<link rel="stylesheet" href="/purANam/css/fonts.css" >
<link rel="stylesheet" href="/purANam/css/@fortawesome/fontawesome-free/css/solid.min.css">

<link rel="stylesheet" href="/purANam/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/" />
<link rel="alternate" hreflang="sa-Deva" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">पुराणे विश्वासटिप्पन्यः <br/> ४७</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/purANam/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="४७">४७</h1>
    
    <a id="editLink" class="btn btn-primary noPrint"  href="https://github.com/vishvAsa/purANam/edit/content/shaivam/kAvyam/padyam/ratnAkaraH/haravijayam/47.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>.</p>
<p><strong>हरविजयम्।</strong></p>
<p><em><strong>सप्तचत्वारिंशः सर्गः।</strong></em></p>
<p>सङ्ग्राममूर्ध्नि दलितासुरचक्रवाला-<br>
मालोक्य तत्र विकसत्पुलकप्रबन्धाः।<br>
आबद्धगोचरपरिष्ठितवाक्प्रपञ्चं<br>
संतुष्टुवुर्भगवतीमिति सिद्धसाध्याः ॥ 47.1 ॥<br>
किं चित्रमत्र दलितं रिपुचक्रवाल-<br>
मेतत्त्वया जननि यत्प्रसभं रणाग्रे।<br>
निर्भिन्दती भवनवर्तिनिशान्धकार-<br>
माश्चर्यधाम नहि दीपशइखा कदाचित् ॥ 47.2 ॥<br>
दोर्दण्डदृप्तमनसः सुभटा विपक्ष-<br>
मन्येऽपि यद्रणमुखेषु पराजयन्ते।<br>
तच्छक्तिरूपमनघस्थितं सं&hellip;&hellip;.<br>
&hellip;&hellip;सभागपरमाणुवपिजृम्भितं ते ॥ 47.3 ॥<br>
दैत्यैः पुरा सुरचमूसु विनर्जितासु<br>
तद्गुप्तिकारणवशादसमाप्तशक्तिः।<br>
ध्यात्वासनातनपदं किल शंकरेण<br>
सृष्टासि नान्यजितजीवनिबन्धवृत्तिः (?) ॥ 47.4 ॥<br>
निस्त्रिंशमुद्वहसि संप्रति नीलकण्ठ-<br>
कण्ठप्रभासदृश हिअयनुरागहेतोः।<br>
हुंकारसंभ्रमचलत्सकलाततायि-<br>
चक्रा न जातु रणलालसया पुनस्त्वम् ॥ 47.5 ॥<br>
आयोदनेषु सकलामरचक्रवालै-<br>
रालोकिता त्वमसुराधिप&hellip;..।<br>
विस्तारिदर्पणमिवोदरदेशलग्न-<br>
मभ्रंकषोष्णकरमण्डलगमुद्वहन्ती ॥ 47.6 ॥<br>
कार्कश्यमश्मनिकरादिव संयुगेषु<br>
दूर्वाप्रवालकलया(कवला) दिव&hellip;रङ्गे (रङ्गमङ्गे)।<br>
संक्रान्तिमापदिव देवि हिमस्थलीम्यो<br>
हासच्छविस्तव तुषारगिरेर्विपाण्डुः ॥ 47.7 ॥<br>
मार्गं पुरा किल सहस्ररुचो रुरुत्सु-<br>
रुद्यन्नगस्त्यमुनिनापि निषिद्धवृत्तिः।<br>
विन्द्याचलस्त्वयि गुहागृहभाजि सप्त-<br>
लोकाधिकं ध्रुवमवाप समुन्नतत्वम् ॥ 47.8 ॥<br>
संचिन्त्य रूपमतुलं तव पुष्पकेतु-<br>
दाहानुतापवशतः श्वसितोष्णवातान्।<br>
आकृष्टकण्ठकुरहास्पदकालकूट-<br>
कूटानलानिव मुमोच मृगाङ्कमौलिः ॥ 47.9 ॥<br>
सद्माजिरं तवल नभश्चरचक्रवाल-<br>
पुष्पोपकारनिपतन्मधुपावलीकम्।<br>
विच्छन्नभक्तभवबनधनलोहपाश-<br>
जालावकीर्णमिव राजति मेकलाद्रौ ॥ 47.10 ॥<br>
निस्त्रिंशघातविनिकृत्तपशूपहार-<br>
जीवा इवाप्य सुगतिं परिदीप्यमानाः।<br>
विन्ध्याद्रिकंदरजुषो भुवनान्धकार-<br>
निर्भेदिनोऽन्तिकगतास्तव भान्ति दीपाः ॥ 47.11 ॥<br>
ब्रह्मण्डशङ्कमुपपादितकण्ठभाग-<br>
रन्ध्नं विनिःश्वसितमारुतपूर्णगर्भम्।<br>
संहाररात्रिषु विपूरयसि त्वमेत-<br>
मालम्बय भैरववपुः प्रसभं कराम्याम् ॥ 47.12 ॥<br>
आविष्कृतप्रलयदुर्धरकालरात्त्रि-<br>
मूर्तेरुदग्रविकटावयवान्तरेषु।<br>
पर्याप्तिमेति तव संहृतसप्तलोक-<br>
लोकास्थिसंभृतिशतैरपि मण्डनं किम् ॥ 47.13 ॥<br>
निर्मांसताधवलराहुशिरः कपाल-<br>
कांस्याग्रपीतभुवनक्षतजासवश्रीः।<br>
विश्राणयस्यतनुतत्पिशितावदंश-<br>
लेशानुविद्धदशनाम्ब न कस्य भीतिम् ॥ 47.14 ॥<br>
आहन्यमानकनकाचललाडनोत्थ-<br>
नादानुबनधबधिरीकृतसप्तलोकम्।<br>
कल्याणि वादयसि कालविभावरीषु<br>
पद्मासनाण्डविकटोर्ध्वकवाटघण्टाम् ॥ 47.15 ॥<br>
हेलाविनिःश्वसितपीतकठोरकण्ठ-<br>
नाडीनिरर्गलगलत्क्षयसागराम्भः।<br>
रूपं बिभर्षि वलयीकृतसप्तसंख्य-<br>
द्वीपोष्णरश्मिकिरणावधिशैलचक्रम् ॥ 47.16 ॥<br>
संहारकालरभसोत्थितधूमकेतु-<br>
निर्दग्धसप्तभुवनेन्धनजो न मातः।<br>
मन्ये ललाटतटपुण्ड्रकमात्रकेऽपि<br>
पर्याप्तिमेति तव भस्मपरागपुञ्जः ॥ 47.17 ॥<br>
और्वो निरर्गलकरालशिखासहस्र-<br>
भसमीकृतार्णवजलस्तव जाठरोऽग्निः।<br>
श्वासास्तवैव मरुतः प्रलयागमेषु<br>
हेलानिपातितकुलाचलचक्रवालाः ॥ 47.18 ॥<br>
वक्षःस्थलीविनिमितामरशैलदण्ड-<br>
लग्नेन्दुखण्डनवभास्वदलाबुपात्राम्।<br>
आश्रावयस्यतनुशेषशरीरतन्त्र-<br>
तन्त्रीगुणां प्रलयरात्रिषु काण्डवीणाम् ॥ 47.19 ॥<br>
संकल्पकल्पितविशङ्कटकण्ठभाग-<br>
मन्तःस्थसप्तजलशेवधिवारिपूर्णम्।<br>
ब्रह्माण्डमेव सहसा विदधासि चण्डि<br>
लीलाकमण्डलुमिमं प्रलयागमेषु । 47.20 ॥<br>
वैकुण्ठचक्रपरिकल्पितशङ्खपत्त्र-<br>
संरुद्धरन्ध्रविकरालविलम्बिपाशम्।<br>
कर्णं बिभर्षि भगवत्यभिराममेक-<br>
मन्यं च हेमगिरिकञ्चनतालपत्त्रम् ॥ 47.21 ॥<br>
अभ्युच्छ्वसत्फणपलाशकरालजिह्व-<br>
प्रत्यगुपक्ष्मनिकुरुम्बशरीरनालम्।<br>
कर्णेऽवतंसयकसि पाण्डुरपुण्डरीक-<br>
शोभं भवानि भुजगाधिपमप्यनन्तम् ॥ 47.22 ॥<br>
अस्तोदयाद्रिनमितोन्नमितार्कचन्द्र-<br>
विस्तीर्णबिम्बमणिकन्दुककीर्णहस्ता।<br>
चिक्रीडिथ त्वमिह चण्डि कुमारभाव-<br>
मातस्थुषी भुवनविस्मयनीयमूर्तिः ॥ 47.23 ॥<br>
तारक्वणड्डमरुका करुसीषु चण्डि<br>
संहारकालमुदिता विचरस्यमन्दम्।<br>
स्कन्धाधिरोपितविटङ्कविरञ्चिकाय-<br>
कङ्कालभागनिनदत्समवर्तिघण्टा ॥ 47.24 ॥<br>
एषा विभाति तव देवि कपालपङ्क्ति-<br>
रुत्त्सिता दलितशङ्खविपाडुरत्विट्।<br>
संवर्तकालकलितोत्कटवह्निहेति-<br>
भस्मोकृताखिलकुलाचलमण्डलश्रीः ॥ 47.25 ॥<br>
रक्तच्छटाशवलकुञ्जरराजकृत्ति-<br>
संछादितस्तनतटाम्ब बिभासि काली।<br>
पौरन्दरी दिगिव बालदिवाकरांशु-<br>
भिन्नान्तरालतिमिरस्थगितोदयाद्रिः ॥ 47.26 ॥<br>
आभीलतां ब्रजसि पाणिनखाग्रशुक्ति-<br>
लीलागृहीतसकलोद्धतसप्तसिन्धुः।<br>
पादाङ्गदीकृतकरालसहस्ररस्मि-<br>
धामावधिक्षितितला-प्रलयागमेषु ॥ 47.27 ॥<br>
योगेश्वरीरुचिरचक्रकरालनाभि-<br>
बद्धास्थबैरवहृदङ्कगतां जनस्त्वाम्।<br>
ध्यायन्नसंकलितसंकटशोकशङ्कु-<br>
शङ्कः शशाङ्कुमुखि शंकरतामुपैति ॥ 47.28 ॥<br>
ब्रह्मप्रपञ्चपरिनिष्ठितभेदसाम<br>
गायन्त्यविप्लुतमनाः प्रलयोत्सवाग्रे।<br>
शर्वाणि वादयसि दीधितिचक्रवाल-<br>
तन्त्रीगुणाञ्चितशशाङ्ककलाविपञ्चीम् ॥ 47.29 ॥<br>
विस्पष्टपाटलदलप्रकरायमाण-<br>
माणिक्यदीधितिविटङ्कतलाङ्गुलीकः।<br>
अभ्युद्वहन्भुवनपङ्कजमेष भाति<br>
हस्तस्तवैव भुजगाधिपभोगदीर्घः ॥ 47.30 ॥<br>
क्लेशप्रतानगहनाप्रतिपन्नपार-<br>
संसारकाननकठोरकुठारधारा।<br>
स्फूर्जत्यनुत्तरतिरस्कृततापवर्त्म-<br>
मैधामृतस्रुतिरहो त्वयि भक्तिरेका ॥ 47.31 ॥<br>
संस्पृश्यमानपभितस्तुहिनोत्करेणे<br>
यद्युत्सृजेन्न कमलं कमलाक्षि लक्ष्मीम्।<br>
तेन स्फुरन्नखमणिप्रभयावलीढः।<br>
संप्राप्नुयाच्चरण एष तवोपमानम् ॥ 47.32 ॥<br>
संदेहितारुणदलाङ्गुलिपादपद्म-<br>
पीठोत्थसौरभभराकुलितं विभाति।<br>
संभाव्य कृष्णरजनीति समागतं त्वां<br>
सेवारसात्तम इवातनु भृङ्गचक्रम् ॥ 47.33 ॥<br>
संवादिबिम्बफलमुज्ज्वलकम्बुकण्ठि<br>
ताम्बूलरागपरिपाटलमोष्ठयुग्म्म।<br>
आभासि तत्क्षणनिपीतपशूपहार-<br>
विष्यन्दिशोणितरसार्द्रमिवोद्वहन्ती ॥ 47.34 ॥<br>
अर्धं शशाङ्कशकलाभरणेन गाढ-<br>
रागोपगूढमनसा वपुषोऽर्पितं ते।<br>
निःशेषमेव हृदयं पुनरव्यलीक-<br>
मानोपघातघटनं दिदिशे त्वयास्मै ॥ 47.35 ॥<br>
प्रेङ्खत्फणामणिमयूखशिखाभिलक्ष्य-<br>
प्रालम्बकम्बु रशानास्पदमेचकाहिः।<br>
काली विभासि भगवत्युपहारपीतद-<br>
धूपोत्थधूमपरिणामवशादिव त्वम् ॥ 47.36 ॥<br>
उष्णीषबन्धदृढपीडितकण्ठपीठ-<br>
फुल्लत्फणाफलकवासुकिफूत्कृतोत्थाः।<br>
त्वां चण्डिपावकशिखाः परितोषयन्ति<br>
संशोषिताभ्रसरितः शिरसि स्मरारेः ॥ 47.37 ॥<br>
भासि त्वमम्ब रजनी शशलक्ष्मशार-<br>
मध्यं दधत्यसकलामृतरश्मिबिम्बम्।<br>
विस्पष्टपङ्कपटलाविलरन्ध्रमार्ग-<br>
तिर्यक्स्थितस्फुरदरण्यकपालकल्पम् । 47.38 ॥<br>
प्रेङ्खज्जपाकुसुमकोमलचन्दनाम्बु-<br>
चर्चाङ्कपीनपरिणाहिपयोधरश्रीः।<br>
शोभां बिभर्षि भगवत्युपगूढसाध्य-<br>
रागेव कृष्णरजनीत्वमुपागता त्वम् ॥ 47.39 ॥<br>
सेवाश्रितोज्जवलकराम्बुरुहाश्रयं ते<br>
तत्संश्रयान्परिजनत्वमिवोपनेतुम्।<br>
छायान्धकारितगुहागृहगर्भभागा<br>
वीराः करालकरवाललता दिशन्ति ॥ 47.40 ॥<br>
आलिङ्गिता इवच वीरनिखातखङ्ग-<br>
पट्टांशुभिर्जननि विन्ध्यगुहानिकेतात्।<br>
लक्ष्मीं वहन्ति शबराः सजलाम्बुवाह-<br>
च्छायाः कृतार्घविधयस्तव निष्पतन्तः ॥ 47.41 ॥<br>
अङ्काधिरूढगुहचन्द्रकिणस्तवाम्ब<br>
नृत्तोपहारसविकासशिखण्डखण्डाः।<br>
विन्ध्याद्रिकंदरगुहागृहसंनिवेश-<br>
भाजो वहन्ति शिखिनः परिवारलीलाम् ॥ 47.42 ॥<br>
निस्त्रिंशघातविनिकृत्तपशूपहार-<br>
रक्तच्छटाच्छुरणशोभि गृहाजिरं ते।<br>
धत्ते हरप्रणतिरोषगृहीतसंध्या-<br>
बन्दीशतान्वितमिवानिशमम्ब लक्ष्मीम् ॥ 47.43 ॥<br>
त्वत्तः प्रभावमहिता भुवनत्रयस्य<br>
नानाफलप्रसवसंभृतिहेतुभूताः।<br>
विद्याः प्रसूतिमसमामधिजग्मुरम्ब<br>
हेमाद्रिसानुसरणेरिव कल्पवल्ल्यः ॥ 47.44 ॥<br>
तत्त्वत्रयीकृतपदाष्टविभेदवर्ग-<br>
निःशेषवाङ्भयनिबन्धनवर्णराशिम्।<br>
स्वर्गापवर्गफलसंपदनन्यहेतु-<br>
माम्नायमातरमुशन्ति पुराविदस्त्वाम् ॥ 47.45 ॥<br>
सर्वप्रपञ्चपरिवर्जितनिर्विकार-<br>
शान्तातिवृत्तपरतत्त्वशिवात्मवृत्तिः।<br>
सूक्ष्मातिसूक्ष्मगहनप्रकतिः शिखेति<br>
सौषुप्तमण्डलगता परिदीप्यसे त्वम् ॥ 47.46 ॥<br>
लोकान्सिसृक्षुरधितिष्ठति यामभीक्ष्ण-<br>
मीशस्त्वया प्रकृतिकारणतां दधत्या।<br>
ग्रन्थौ स्थितं पुटपरम्परया त्वयादि-<br>
मध्यावसानरहितां स्तितिमीयिवत्या ॥ 47.47 ॥<br>
विस्पष्टसप्तदशकस्थिति गौरि लिङ्ग-<br>
माश्रित्य तिष्ठसि विभिः फलभोक्तृशाक्तिः।<br>
ज्ञानामनस्त्वमखिलेषु च विग्रहेषु<br>
चिद्रूपतामुप्गता किल भौतिकेषु ॥ 47.48 ॥<br>
क्लेशेन्धनोत्करनिरर्गलदाववह्नि-<br>
ज्वालाहतावतमसा किल भावना त्वम्।<br>
अभ्यासयोगवशतो जननी जिनाना-<br>
मालोकहेतुरुदिता जिनशासनस्थैः ॥ 47.49 ॥<br>
बोधिप्रकर्षमधिरूढवतो जिनस्य<br>
सोपानपङ्क्तिरुदिता मुदितादिभूमिः।<br>
स्पष्टप्रकारयुगलाधिमुखं समाधे-<br>
रभ्रंशभाग्भुवनधारिणि धारणी त्वम् ॥ 47.50 ॥<br>
क्लेशेन्धनौघघटनास्रववर्त्मवह्नि-<br>
ज्वाला जिन्स्य जननीत्वमुपोढमोहा।<br>
प्रज्ञा त्वमेव हतसंतमसाम्ब तस्य<br>
जैनैरभीक्ष्णमुदिता भवभङ्गहेतुः ॥ 47.51 ॥<br>
अक्षुण्णमार्गयुगभङ्गदशाव्यतीत-<br>
विस्पष्टमार्गगतिवर्त्मरथाधिरूढैः।<br>
त्वं कीर्तिताभयनिरात्मकतावलग्न-<br>
रूपा भवानि मतिपारमितेति बौद्धैः ॥ 47.52 ॥<br>
क्लेशप्रतानहगनप्रतिबन्धशून्य-<br>
स्कन्धप्रवाहपरिहारिनिमित्तमेकः।<br>
अष्टाङ्ग एष परिनिर्वृतये त्वयैव<br>
संदर्शितोऽतिगहनः सुगतस्य मार्गः ॥ 47.53 ॥<br>
गर्भीकृतावधुतसंतमसानुबन्ध-<br>
संवित्प्रकाशविषमीकृतयानमार्गैः।<br>
आर्यावलोकभुवि लोकितसंभवा च<br>
तारा त्वमम्ब कथिताब्जकुलप्रसूतिः ॥ 47.54 ॥<br>
प्राप्ताभिसंधिपरतामनुवृत्तिलग्न-<br>
गौणस्थितिः स्थितसितातिशयादभीक्ष्णम्।<br>
विद्येति सर्वबहुलाखिलदृष्टिसंज्ञा<br>
संकर्षणी निगदिता किल शासने त्वम् ॥ 47.55 ॥<br>
आबध्य यत्र नतिमुत्तमयोगयोग-<br>
भाजि व्रजन्ति प(य)तयोऽधिपतेः सयुक्त्वम्।<br>
साधारणा त्वमपवर्गफलैकहेतु-<br>
रेकायनैरभिहिता भगवत्यलिङ्गि ॥ 47.56 ॥<br>
शीर्षैः सहस्रशिरसा पुरुषेण साम-<br>
गीतिर्विभेदगहनप्रतिपन्नशाखा।<br>
त्वं गीयसे श्रुतिसुखा रुचिरप्रपञ्च-<br>
पञ्चप्रकारपरिनिष्ठितचारुभक्तिः ॥ 47.57 ॥<br>
भोगापवर्गसुखसाधनसप्तकोटि-<br>
संख्यानमन्त्रगणनायकतां दधत्या।<br>
कृत्स्नं त्वयैव गगनामृतधारयैत-<br>
दाप्याय्यते जगदनेकगुणप्रपञ्चम् ॥ 47.58 ॥<br>
शान्ता शिवागमपदं परमीशितुस्त्व-<br>
माद्या कला किल कलात्रितयैकहेतुः।<br>
तत्त्वं व्यतीत्य भवतीं स्थितिमभ्युपेत्य<br>
दीर्घाजवञ्जवजुषो न भवन्ति युक्ताः ॥ 47.59 ॥<br>
ब्रह्माननेभ्य उदिता किल पञ्चधा त्वं<br>
पञ्चभ्य एव भुवनत्रयसिद्धिहेतुः।<br>
विद्याविभावितविचित्रपवित्रमन्त्र-<br>
स्तोत्रप्रपञ्चरुचिरस्तितिरञ्चितश्रीः ॥ 47.60 ॥<br>
यं ज्ञानलिङ्गमतिवृत्तिविकल्पचक्र-<br>
मुत्क्रान्तमुत्तमधियः सकलार्थचित्राः।<br>
उद्गीथमाहुरभितोऽभिविधाय विश्व-<br>
मेकं स्थितं सकलसाधनधर्मशून्यम् ॥ 47.61 ॥<br>
व्याप्य स्थितो जगति यः सकला गिरश्च<br>
यश्च प्रविश्य किल ता अपि धातुरीड्यम्।<br>
यं सर्वतोमुखमथर्वगिरश्च हेतु-<br>
मालम्बमूलमवदातधियो वदन्ति ॥ 47.62 ॥<br>
निर्भिद्य गण्डतटमात्मभुवः किलाशु<br>
येनोदयाय जगतामुदियायि पूर्वम्।<br>
यद्रूपमाश्रितविवर्तविकारभेदं<br>
ब्रह्मद्विधास्तितमुशन्ति परावरज्ञाः ॥ 47.63 ॥<br>
यद्द्वारमुष्णकिरणस्य वदन्ति सौर-<br>
मौदुम्बरं च कवयः किल तालुसाह्वम्।<br>
यस्त्रिप्रकारकलनासुभगत्वमेति<br>
योगाभियुक्तमनसां पदमव्यवस्थम् ॥ 47.64 ॥<br>
व्यापीति हंस इति तार इति स्म शुक्र<br>
इत्युच्यते य इह वैद्युत इत्यनन्तः।<br>
त्रिस्थानतादि विषयं च यमामनन्ति<br>
ब्रह्मामलं त्रिविधभेदविवर्ति युक्ताः ॥ 47.65 ॥<br>
ब्रह्मा महेश्वरगुरुश्च पुरा किलैत-<br>
दाकाशवत्स्वकृतसंनिधिमेत्य साङ्गम्।<br>
वेदं प्रजापतय ऊचतुरेकमेव<br>
तस्यापि यो मुखमिति प्रथितः पृथिव्याम् ॥ 47.66 ॥<br>
निर्दिश्यते जगति यः किल शब्दतत्त्व-<br>
भावार्थनामसुगुणप्रणिधानदृश्यः।<br>
यस्मिन्निलीनमनसः सुखदुःखमोह-<br>
संवेदनेन रहिताश्च भवन्ति युक्ताः ॥ 47.67 ॥<br>
यः कीर्त्यते श्रुतिषु चोपनिषत्खशेष-<br>
विद्यान्तरेषु च फलद्वयहेतुरेकः।<br>
उत्थापितप्रगुणसंस्कृतयश्च येन<br>
तद्वाच्यतामुपगताः किल सन्ति वेदाः ॥ 47.68 ॥<br>
ब्रह्मादिदैवतमयं परमं पवित्र-<br>
मिच्छन्ति यं सुतपसामयनं द्विजेन्द्राः।<br>
आरुह्य यं सपदि कूबरिणं व्रजन्ति<br>
मार्गं सुदुर्गममनर्गलमेव युक्ताः ॥ 47.69 ॥<br>
यं संविदादिमयमाहुरनेकभेदं<br>
यश्चाक्षुषः पुरुष इत्यभिधीयते च।<br>
यं तैत्तिरीयक उशन्ति रसादिकोष-<br>
चक्रस्य हेतुमवदातधियश्च कोषम् ॥ 47.70 ॥<br>
अस्पष्टवैकृतविविक्तविकारचक्र-<br>
हेतोर्नियम्य न कदाचिदतादवस्त्यम्।<br>
कृच्छ्रेण नाभिहृदयाम्बुजकोटरस्थं<br>
पश्यन्त्यविप्लुतसमाधिदृसो यमार्याः ॥ 47.71 ॥<br>
विस्पष्टमात्मनिरताः सुधियो विकल्प-<br>
शून्यं समाधिमवलम्ब्यसमूढसत्त्वाः।<br>
विन्दन्ति यं वितमसः किल निस्तरङ्ग-<br>
भङ्गोदधिप्रतिनिधिस्थितमात्मसत्त्वम् ॥ 47.72 ॥<br>
स्वर्गोपभोगसुखदाननिरर्गलं य-<br>
मिच्छन्ति यज्ञपुरुषं मुनयः षडङ्गम्।<br>
क्षिप्ताहुतिः शिखिमुखे किल यस्य सम्य-<br>
गुत्सृष्टवृष्टिमुपतिष्ठत उष्णरश्मिम् ॥ 47.73 ॥<br>
स्यात्कारणं यदि न शाश्वतिकत्वयुक्त-<br>
मुच्येत नित्यमिति चेन्नहि कारणं तत्।<br>
आक्षेपयुग्ममिति बाधकमानशून्यं<br>
शूक्तिष्वभीष्णमविरोपितवृत्ति यस्य ॥ 47.74 ॥<br>
तादात्म्यफभेदरहितावनिचन्द्रभास्व-<br>
दात्मानिलानलनभःसलिलेन देहे।<br>
व्याप्याखिलं स्तितवता परमेश्वरेण<br>
येन न्यषेधि जगतोऽपरकर्तृभावः ॥ 47.75 ॥<br>
ब्रह्मप्रतिष्ठपरमाणुशरीरगर्भ-<br>
बद्धास्पदोन्नतकुशेशयकार्णिकाङ्के।<br>
विश्रान्तमुच्छिखनिपातगतप्रदीप-<br>
दीप्राकृतिप्रतिममप्रतिकृत्यवस्तम् ॥ 47.76 ॥<br>
घोषाक्षरस्वरनिराकृतमप्यकण्ठ्य-<br>
तालव्यमव्ययमनासिकमप्रतिष्ठम्।<br>
निःसंचरव्यतिकरप्रतिसंचरात्म-<br>
देहप्रभञ्जनविशाललथाधिरूढम् ॥ 47.77 ॥<br>
प्रज्ञाघनं स्थिरचतुश्चरणत्वमाप्त-<br>
मद्वैततासमरसं परिमृष्टकूटम्।<br>
ज्योतिः परं यदमृतं हृदि चाकशीति<br>
नेदिष्ठमप्यविगलत्तमसां दविष्ठम् ॥ 47.78 ॥<br>
स्थित्यर्थमस्य जगतः कथमप्युपाधि-<br>
भेदादभिन्नमपि यत्प्रतिपन्नभेदम्।<br>
यच्चापि सत्यमनिशं हृदयप्रतिष्ठ-<br>
मानन्दरुपममृतं मुनयो गृणन्ति ॥ 47.79 ॥<br>
नो ताम्यते दिशि दिवाकरपावकैर्य-<br>
द्भासा च यस्य सकलं व्यवभास्यतेऽदः।<br>
विद्यासतत्त्वमिति च प्रकृतिः परैति<br>
शक्तिश्च यस्य भगवानरविन्दनाभः ॥ 47.80 ॥<br>
वर्णेषु वाचकतया रहितेषु सत्सु<br>
वाक्तत्वमक्रममपाकृतभेदरूपम्।<br>
स्फोटाभिधानमिति यं कथयन्ति शाब्दाः<br>
प्रत्यक्षताविकलवस्तुसतत्त्वयोगाः ॥ 47.81 ॥<br>
द्रव्यादिभेदपरिकल्पनया प्रमाण-<br>
सूत्रैर्विभज्य भुवि षोडशबेदभिन्नम्।<br>
व्याख्यातवान्कणचरश्च समक्षमक्ष-<br>
पादश्च यस्य भगवांस्तनुमप्रकम्प्याम् ॥ 47.82 ॥<br>
यस्माज्जलादिव च बुद्बुदचक्रवाल-<br>
मेतज्जगत्समुदपादि विभिन्नरूपम्।<br>
निःशेषबीजनिकरान्तरलब्धशक्ति-<br>
र्वागीश्वरीं च विनिवर्तत एव यस्मात् ॥ 47.83 ॥<br>
यस्योदपादि मनसः किल शीतरश्मि-<br>
रक्षणोंऽशुमानकटितटादपि चान्तरिक्षम्।<br>
अव्याकृतो विकुरुते भगवानविद्या-<br>
ग्रन्थिं च यो विनिहितं पुरुषो गुहायाम् ॥ 47.84 ॥<br>
ज्ञानाग्निविप्रुष इमाः किल यन्मुखोत्था<br>
यश्चाक्षरः क्षणमथ क्षरतामुपेतः।<br>
संयोगतो जगति भावगताद्वलिभाति<br>
यद्रूपसून्यमपि संहितसर्वरूपम् ॥ 47.85 ॥<br>
ह्रस्वं न दीर्घमथ न प्लुतमप्यलिङ्ग-<br>
मेकं विभक्तिवचनप्रतिभागशून्यम्।<br>
संतर्पिताखिलजगत्परमेण धाम्ना<br>
यच्चास्तितारहितभावविकारशून्यम् ॥ 47.86 ॥<br>
व्यावृत्तिरस्तिन कुतश्चिदपीह यस्य<br>
यस्मादवस्तुविषयस्थितिविप्रलब्धाः।<br>
आविर्भवन्ति विविधस्तितिहेतुकार्य-<br>
चक्रप्रपञ्चपरिणामयुजः पदार्थाः ॥ 47.87 ॥<br>
भोगापवर्गफलसाधनहेतुभाव-<br>
मभ्यागता भुवनसाधनतां दधानाः।<br>
यस्माच्च बिनधुसरसः किल सप्तमन्त्र-<br>
कोट्योऽभ्रसिन्धव इवास्खलिताक निरीयुः ॥ 47.88 ॥<br>
आत्मान्तरावगमवत्त्रितयाप्रतीतौ<br>
वागात्मनि स्थित इहातिशयेन सूक्ष्मे।<br>
रूपस्य यः प्रकटनाय निजस्य शब्द-<br>
भावेन भावितजगत्परिवर्तते स्म ॥ 47.89 ॥<br>
प्राप्तानिमान्प्रकृतिजानखिलान्विकारा-<br>
न्योऽलंकरोत्यनिशमप्रविभागिरूपः।<br>
तीर्थप्रवाहगहनेषु पृथग्विधेषु<br>
यद्दृष्टिबेदविनिबन्धनमामनन्ति ॥ 47.90 ॥<br>
त्रिस्तानतादियुतमादिविराशून्यं<br>
विस्वस्य नाभिमचरं चरतो ध्रुवस्य।<br>
निष्ठ्यूतवाङ्भयमजो हरिरात्मभूश्च<br>
शंसन्ति यं कृतधियो गुरुधारणार्ध्यम् ॥ 47.91 ॥<br>
ॐतत्सदित्यमिततत्परमं तृतीय-<br>
कायावमर्शगहनागमबोधिसंवित्।<br>
आवेदवन्ध्यधृतिधूतघनानुपाशो<br>
वागीश्वरो जननि स प्रणवो मुखं ते ॥ 47.92 ॥ (द्वात्रिंशद्भिः कुलकम्)<br>
नाडीसहस्रसशिराम्बरगर्भवर्त्म-<br>
संचारचातुर(?)करी त्दृदि संनिविष्टा।<br>
शक्तिस्त्वमेव परमात्मपरापरार्थ-<br>
ब्रह्मार्कमण्डलगमागमगूढगुप्तिः ॥ 47.93 ॥<br>
स्पष्टीभवद्गगनगञ्जचितिप्रकर्ष-<br>
मात्मीकृताखिलसतत्त्वगतिप्रपञ्चम्।<br>
कापि त्वमेव ननु दाशवलावबोध(?)-<br>
सत्त्वानुभावपरमेश्वरदेवताद्या ॥ 47.94 ॥<br>
जिह्वा त्रिविष्टपसदाममृतस्य मार्ग-<br>
माज्यं द्विजाञ्जुहुवुषः शिखिनि प्रदीप्ते।<br>
यत्तिग्मरश्मिकिरणाः परमस्य पुंसः<br>
स्तानं नयन्ति तदसौ तव शक्तिजृम्भा ॥ 47.95 ॥<br>
ज्योतिर्मयीमकरणेन्द्रियवृत्तिमाद्य-<br>
हंसाक्षरस्तितिमयीं विहितामयार्घ्याम्।<br>
श्रीकण्ठमुख्यगुरुषोडशवीरमूर्ति-<br>
मुत्फुल्लशक्तिकमलासनतामुपेताम् ॥ 47.96 ॥<br>
शक्तित्रयप्रिथितशूलकरां शिवाय<br>
धाम्ना जगन्ति सकलान्यवभासयन्तीम्।<br>
कल्लोलसंकुलपरामृतसंपदं त्वां<br>
ध्यायन्ति भैरवतनुं किल कौलिकास्थाः ॥ 47.97 ॥<br>
प्रत्यङ्गसंगतपतङ्गकराभिभावि-<br>
कोटित्रयोन्नतविशह्कटतिग्महेतिः।<br>
सूक्ष्मा सनातनतनुश्च ननु त्वमेव<br>
मायाकलासु शकलीकरणैकहेतुः ॥ 47.98 ॥<br>
चक्राश्रितत्रिशिखकोटिगतारविन्द-<br>
सत्कर्णिकासनगतामिह कौलिकस्त्वाम्।<br>
ध्यात्वैति शक्तिपतितां स्थिरभैरवाङ्क-<br>
वृत्तिं परापरविभेदवतीं जनोऽयम् ॥ 47.99 ॥<br>
आतस्थुषः षडवधिस्थितवर्त्ममातृ-<br>
चक्रस्य चण्डिपृथुसूक्ष्मशरीरवृत्तिः।<br>
ख्याता त्वमेव जगति प्रतिपन्नविश्व-<br>
रूपा किलाक्षरमयी परमेशशक्तिः ॥ 47.100 ॥<br>
आस्थाय रुद्धबुवना वसुधादिकाश्च<br>
सर्वादिविग्रहतयानवमाः स्फुरन्तीः।<br>
तास्ताः क्रिया विदधतो जनताहिताय<br>
शक्तिः किलाप्रतिहता परमेशितुस्त्वम् ॥ 47.101 ॥<br>
त्वं कारणस्य जननीति भवानि शक्ति-<br>
रुक्तात्मवीर्यगतयाखिलबीजमात्रा।<br>
विश्व क्रमेण जननात्मिकया विचित्र-<br>
मेतत्सृजत्यविहतप्रसरं त्वया तत् ॥ 47.102॥<br>
ब्रह्मा प्रजापतिरवक्षदृगादिवर्त्म<br>
यद्वह्निवाततरणीः किल यज्ञसिद्ध्यै।<br>
तस्मिन्नुशन्ति भवतीं भुवनस्य हेतु-<br>
मेकामजां जननि लोहितशुक्लकृष्णाम् ॥ 47.103 ॥<br>
शक्तिस्त्वमप्रतिहता ननु मानसीति<br>
वागीश्वरी निगदिता सितबिन्दुचित्रा।<br>
त्वां नाभिमाहुरमृताममृतस्य सप्त-<br>
कौमारिकं किमपि चक्रमुपाश्रितां तु ॥ 47.104॥<br>
संदर्शिताखिलजगद्गतगोचरा तु<br>
तत्त्वप्रकशननिरर्गलदीपिका त्वम्।<br>
विद्या परापरविभेदवती भवानि<br>
भोगापवर्गसुखहेतुरविप्लुताणोः ॥ 47.105 ॥<br>
भिन्नप्रकारसमवायविविक्तवर्ण-<br>
संफुल्लशक्तिकुसुमस्तबकार्चितश्रीः।<br>
ब्रह्मोत्तमद्रुमलतामलनाभिराम-<br>
विस्तारिमूर्तिरपवर्गफलप्रदा त्वम् ॥ 47.106 ॥<br>
मायानिशान्धतमसस्तिमितांशुराशि-<br>
मद्राण्डमण्डलमलं परिदीप्यते यत्।<br>
तस्य प्रभासि भगवत्यतिवृत्तसूर्य-<br>
कोटीसहस्ररुचिरस्तमितान्धकारा ॥ 47.107 ॥<br>
नाकोपबोगसुखसाधनहेतुरम्ब<br>
पुंशस्त्वमेव विदिताष्टविधा भवन्ती।<br>
सूक्ष्मं प्रधानपुरुषान्तरमप्यलक्ष्य-<br>
मेका त्वमेव विशिनष्टि समाधिभाजः ॥ 47.108 ॥<br>
सद्वृत्तिसंस्तितिरविप्लुतवर्णबीज-<br>
गर्भा गृहीतहृदया कलधौतगौरी।<br>
ब्रह्मासनस्य वरवर्णिनि कर्णिका त्व-<br>
मभ्युन्नता सकलवाङ्भयपङ्कजस्य ॥ 47.109 ॥<br>
येषां जगत्प्रविचयाधिगमादुपैति<br>
सालोक्यमाशु मतिमत्यनघश्रुतीनाम्।<br>
त्वं छन्दसां किल जगत्यधिदेवता त्वं<br>
तेषामघौघशमहेतुरुपाजिहीथाः ॥ 47.110 ॥<br>
ख्याता महेश्वरनिरञ्जनतां दधाना-<br>
स्तारादिका जगति याः किल शक्तयोऽष्टौ।<br>
तन्मध्यवृत्तिरमला परिदीप्यचसे त्व-<br>
मेकापवर्गसुखदा शिवशक्तिराद्या ॥ 47.111 ॥<br>
तत्त्वं भवानि नरशक्तिशिवात्मकं य-<br>
देतत्त्रिधा स्थितमुशन्ति परावरज्ञाः।<br>
तत्राण्डमण्डलमलं समबोबुधस्त्व-<br>
माद्या मतिः समनुवर्तितकारणेच्छा ॥ 47.112 ॥<br>
निःश्रेणिरीशितुरनुग्रहसौष्ठवेन<br>
विश्लेषितत्रिविधबन्धनविप्लवानाम्।<br>
प्राप्त्यै सनातनपदस्यच षट्प्रकार-<br>
सोपानपद्धतिरसि प्रथिता त्वमूर्ध्वम् ॥ 47.113 ॥<br>
लोकेष्वनादिनिधनं परिवर्ततेऽर्थ-<br>
तत्त्वेन यत्प्रकृतिकारणशब्दतत्त्वम्।<br>
ब्रह्माक्षरं शिवमयं गुणगौरि तस्य<br>
निर्जग्मिषा(?)ननतलात्किल मातृका त्वम् ॥ 47.114 ॥<br>
योगाभियोगपटवोऽधिसमाधि&hellip;&hellip;&hellip;.<br>
मूर्छद्धनस्थितिरणत्कृतितारदीर्घम्।<br>
उद्गीथमोमिति यदक्षरमामनन्ति<br>
तस्य त्वमेव निरुपप्लुतिरीरयित्री ॥ 47.115 ॥<br>
ज्योतिर्मुखं वितरणादिषु पञ्चभेद-<br>
विस्पष्टकारकतयाम्ब विवर्तसे यत्।<br>
ब्रह्म स्वतन्त्रमिह केवलमप्यकर्तृ<br>
तस्य क्रिया फलवती त्वममोघशक्तिः ॥ 47.116 ॥<br>
यस्य क्षितिश्च चरणौ गगनं न नाभिः<br>
श्रोत्रे दिशस्तरणिरीक्षणमग्निरास्यम्।<br>
द्यौरुत्तमाङ्गमपि तस्य विभोः किल त्व-<br>
मुत्तंसितोडुकुसुमस्तबकोज्ज्वलस्रक् ॥ 47.117 ॥<br>
पञ्चाशदञ्चिततराक्षरचक्रवाल-<br>
संपूरितोदरगुहा ननु माकृका त्वम्।<br>
तान्येव वाङ्भयनिबन्धनतां गतानि<br>
शिम्बीव गौरि फलकानि पुरः प्रसूषे ॥ 47.118 ॥<br>
शक्तिः स्थितोपरिपथः किल षड्विधस्य<br>
भेदत्रयस्थितिमती परमेष्ठिनस्त्वम्।<br>
निर्विप्लवा विकलमन्त्रगणप्ररोह-<br>
हेतुर्नमस्कृतिरिति प्रणवादिरुक्ता ॥ 47.119 ॥<br>
अत्यग्निभग्नतिमिरप्रसरां भवानि<br>
विप्राः पठन्ति भवतीमिह सामिधेनीम्।<br>
धेनुस्त्वमप्रतिघकामदुघानगा च<br>
निःशेषनिर्जरमयी प्रथिता मधुश्च्युत् ॥ 47.120 ॥<br>
पीत्वाशु दिव्यममृतं सुखिनो भवन्ति<br>
योगाभियोगमनसो यदपोढदुःखाः।<br>
त्वं तन्मयी भगवति क्षयमीयिवांस-<br>
माप्याययस्यनिशमेव हिमांशुमेका ॥ 47.121 ॥<br>
शक्त्या त्वयानवमया किल शंकरस्य<br>
निष्कृष्य पुद्गलगणान्भवबनधसिन्धोः।<br>
दीक्षाविरुग्णनिबिरीसदुरन्तपाश-<br>
चक्रान्नयत्यनिशमूर्ध्वमनन्तनाथः ॥ 47.122 ॥<br>
भ्रूमध्यवर्ति भगवत्युपधानयोग-<br>
शक्तिः किल स्फुटिकवत्स्फुटचित्रवर्णम्।<br>
ध्यातं नृणां फलति तत्त्वमनेकधा य-<br>
त्तस्यामला शिवपदस्य शिखा त्वमेका ॥ 47.123 ॥<br>
एकाधिकस्पुरदशीतिपदा त्वमेव<br>
विद्यावितानजननी परमेशशक्तिः।<br>
बोगापवर्गसुखदा भुवनत्रयस्य<br>
त्वत्येव मन्त्रनिचया रचितप्रतिष्ठाः ॥ 47.124 ॥<br>
यत्सूत्रमस्य जगतो बहुधागमं च<br>
सांक्यैरनादिपरिकल्पितमम्ब तत्त्वम्।<br>
तस्योत्थिता परमकारणतः किलात्म-<br>
लाभैकहेतुरुदिता शिवशासने त्वम् ॥ 47.125 ॥<br>
आनन्दरूपममृतं निरुपाख्यमूर्मि-<br>
पङ्कातिगं स्तिमितवारिधिवारिकल्पम्।<br>
यन्नेति नेत्युपनिषत्स्वभिधीयते च<br>
विज्ञप्तिमात्रमनुपाधि निरीहमन्यैः ॥ 47.126 ॥<br>
तस्येशितुः सकलधर्मविनाकृतत्व-<br>
मव्याकृतेः श्रितवतोऽद्भुतवृत्तिरेका।<br>
व्यापारशक्तिरनघा वसुधादिषु त्व-<br>
मेकैव तिष्ठसि विभोर्जगतो नियन्त्री ॥ 47.127 ॥<br>
स्थूलात्मनातिशयसूक्ष्मतया च गौरि<br>
ब्रह्म स्थितं सकलमेकमपि द्विधा यत्।<br>
ज्योतिर्मयं जननि तस्य वपुर्विगाह्य<br>
बाह्यं त्वमन्तरमथ श्रियमेषि शक्तिः ॥ 47.128 ॥<br>
सूक्ष्मा कलामृतकलामृतसंभवा त्व-<br>
मेकेन्द्रियाभिपतितस्थितियोगदृश्या।<br>
शीतांशुभास्करहुताशसमुत्थिता च<br>
देदीप्यसेऽन्धतिमिरच्छिदुरामलार्चिः ॥ 47.129 ॥<br>
छन्दोधिदैवतमतिप्रथिता किल त्व-<br>
माध्यात्मिकी हलहलाम्ब सरस्वतीति।<br>
बाह्यापरा तु पृथुपीननितम्बबिम्ब-<br>
केशस्तनाधरयुगादिमनोरमश्रीः ॥ 47.130 ॥<br>
आसेदुषीश्रुतिमुखत्वमनेकभिन्न-<br>
संख्याक्षरप्रकृतिरप्रकृतिव्यवस्ता।<br>
त्वं ब्रह्मवर्चसमयी च विकासितेजः<br>
प्राप्ता किल द्विजमुखाम्बुजराजहंसी ॥ 47.131 ॥<br>
भास्वत्सहस्रकरकौस्तुभकालकृष्णा-<br>
वक्षःस्तलप्रणयदुर्ललिता विभासि।<br>
लक्ष्मीस्त्वमेव करपल्लवसंनिविष्ट-<br>
पद्मासनाण्कडनवविभ्रमपुण्डरीका ॥ 47.132 ॥<br>
रात्रिस्त्वमेव नवविभ्रममण्कडलाच्छ-<br>
रत्नायमानमुडुमण्डलमुन्मयूखम्।<br>
मातर्व्यधाः पृथुकपालकवाटसंधि-<br>
बन्धाभिरामभुवनाण्डसमुद्गकस्य ॥ 47.133 ॥<br>
विस्तारशालिशशिमण्डलकर्णिकाङ्क-<br>
तारापथाम्बुरुहमध्यकृतप्रतिष्ठाम्।<br>
त्वां चिन्तयन्नमृतवृष्टिमिवाकिरन्ती-<br>
मत्येति साधकजनः सहसैव मृत्युम् ॥ 47.134 ॥<br>
ये वा पिबन्ति सुरभेस्तव तालुदेश-<br>
मध्यस्थितेः स्तनमधीश्वरी लम्बमानम्।<br>
आप्यायितास्तदमृतेन विमुक्तिमार्ग-<br>
मायान्ति ते सकलभावविकारशून्याः ॥ 47.135 ॥<br>
संवर्तवारिदघटासु शतह्रदात्व-<br>
मासाद्य विस्पुरसि काञ्चनकाषगौरी।<br>
अर्चिस्त्वमेव वडवामुखपावकस्य<br>
भस्मीकरोषि सकलानपि सिन्धुनाथान् ॥ 47.136 ॥<br>
संकोचशक्तिशिथिलीकृतपत्त्रसंधि-<br>
रन्ध्रोत्थितप्रचुरकेसरसौरभाणाम्।<br>
नैशान्धकारभिदुरारुणधाम्नि बोध-<br>
बन्धुस्त्वमेव रुचिराम्बुरुहाकराणाम् ॥ 47.137 ॥<br>
त्वं चन्द्रिका कुमुदकाननचक्रवाल-<br>
निद्रानुबन्धशिथिलत्वनिमित्तमिन्दोः।<br>
लक्ष्मीस्त्वमेव नवकौस्तुभरश्मिशार-<br>
वक्षःस्थलप्रणयदुर्ललिता मुरारेः ॥ 47.138 ॥<br>
ब्राह्मीत्वमुच्छ्वसितपङ्कजविष्टरस्थ-<br>
मूर्तिर्विमानरचितास्पदराजहंसा।<br>
विस्पष्टसामघटनैर्वदनैस्चतुर्भि-<br>
राभासि नीतिरिव चारुगुणाभ्युपायैः ॥ 47.139 ॥<br>
ताम्बूलपङ्करसरागमिवोष्ठबिम्ब-<br>
मुद्रानिवेशघटिताविरतप्रवेशम्।<br>
शङ्खेन गौरि दधता हृदयेऽनुराग-<br>
माभासि संयुगमुखेषु च वैष्णवी त्वम् ॥ 47.140 ॥<br>
क्रोधाभिताम्रनयनत्रयजृम्भमाण-<br>
ज्वालाजडीकृतपिनाकशिखाकृशानुः।<br>
माहेश्वरी त्वमसि मौलिमृगाङ्करश्मि-<br>
संदेहितामंरसरिज्जलधौतजूटा ॥ 47.141 ॥<br>
शोभां बिभर्षि शिखिवाहनदेवता त्व-<br>
मम्भोजकोमलकराग्रगृहीतशक्तिः।<br>
लीलेव सिन्धुमथनस्य भुजंगभोग-<br>
काषाहितक्रशिममध्यमहीध्रमूर्तिः ॥ 47.142 ॥<br>
ज्वालाकलापविकटाञ्जलिपरीतदैत्य-<br>
सेनाशतक्षतजवह्निकरालधारम्।<br>
वज्रं त्वमेव दधती नयनैर्विभासि<br>
नीलोत्पलैरिव शरद्विकसद्भिरैन्द्री ॥ 47.143 ॥<br>
चामुण्कडया विरचिताञ्जलि बद्धहस्त-<br>
शाखानखांशुभरनिह्नुतमौलिचन्द्रः।<br>
मातस्त्वया नतशिराः क्रियतेऽस्तिभस्म<br>
भाजा श्मसानगृहदेवतयेव शंभुः ॥ 47.144 ॥<br>
विस्तारिपोत्रपिहितार्कविजृम्भमाण-<br>
दंष्ट्रांशुभिन्नतिमिराम्बरदिङ्भुखश्रीः।<br>
छायाछलेन भगवत्यवगाढसिनधु-<br>
मध्ये विराजसि वराहमुखी त्वमेव ॥ 47.145 ॥<br>
स्वर्गापवर्गफलसाधनहेतुभाव-<br>
मातस्थुषो मुखमधीश्वरि वेदराशेः।<br>
गायत्र्यसि द्विजननाननपुण्डरीक-<br>
खण्डाभिरामविनिकेतनराजहंसी ॥ 47.146 ॥<br>
सावित्र्यपि स्फुरितवक्त्रमृगाङ्कबिम्ब-<br>
च्छायानिमीलितविलोचनपङ्कजश्रीः।<br>
रत्नाक्षसूत्रवलयं परिवर्तयन्ती<br>
ताराकुलं जननि नरात्रिरिवावभासि ॥ 47.147 ॥<br>
आपीय सप्तभुवनोपहितोपहार-<br>
निर्दग्धधूपपटलोत्थितमम्ब भूयः।<br>
आच्छादितार्ककरमुद्गिरसीव धूम-<br>
मूर्ध्वेक्षमानलशिखाविलिकज्जलौघम् ॥ 47.148 ॥<br>
संचिन्त्य कासरसुरारिवधं पठोर-<br>
मुत्पश्यति त्रिदशदैत्यगणे कृतान्ते।<br>
आत्मीयसैरिभविनाशभियेव चण्डि<br>
संयच्छति स्म न यमस्त्वयि भक्तिनम्रान् ॥ 47.149 ॥<br>
पादानतास्तव भवानि नखात्मदर्श-<br>
बिम्बाधिरूढतनुदेहतया प्रपन्नाः।<br>
सद्यः प्रणामसुकृताहितवालखिल्य-<br>
रूपा इव श्रियमुदञ्जलयो भजन्ते ॥ 47.150 ॥<br>
फूत्कारमुक्तहुतभुग्भुजगेन्द्रहार-<br>
संसक्तश्रृङ्खलपयोधरकुम्भभागा।<br>
शोभां बिभर्षि गुरुनिश्चययोगसिद्धि-<br>
रुत्कृष्टमन्त्रगणरत्ननिधानभूस्त्वम् ॥ 47.151 ॥<br>
वीक्ष्याग्रतः शबरकृत्तपशूपहार-<br>
रक्तच्छटार्द्रपिशिताशनशौण्डतां ते।<br>
जातास्थिशेषवपुरुज्झितमांसदेह-<br>
यन्त्रा भयादिव विराजति रेवतीयम् ॥ 47.152 ॥<br>
शोभां बिभर्ति तव निर्मलदन्तपङ्क्ति-<br>
निर्यन्मयूखनिकुरुम्बतयाम्ब वक्त्रम्।<br>
लीलागृहीतकवलीकृतभांसकुन्द-<br>
गौरास्थिदण्डमिव लोलकरालजिह्वम् ॥ 47.153 ॥<br>
पादाग्रकोणहतदुन्दुभितारनाद-<br>
माकर्ण्य संयुगमुखे तव वज्रापाणेः।<br>
अन्यानकाहतिपराङ्भुखतां जगाम<br>
नूनं विपक्षरहिता पुनरम्ब सेना ॥ 47.154 ॥<br>
अन्योन्ययुद्धरभसाहतिरुग्णचूडा-<br>
विष्यन्दिशोणितरसैरिव लङ्घयन्ति।<br>
संसक्तविन्ध्यगिरिकंदरमन्दिराग्र-<br>
भागा न शासनविधिं तव ताम्रचूडाः ॥ 47.155 ॥<br>
प्रेङ्कत्कपालकुसुमस्रगपोढभोगि-<br>
हारं भयानकमधीश्वरि रूपमेतत्।<br>
चेतः पुरस्तव दयामृदु सप्तलोक-<br>
भोगापवर्गफलसाधनबद्धकक्षम् ॥ 47.156 ॥<br>
पादारविन्दयुगसंस्मरणाभिलाष-<br>
पूतात्मनां तव सुरेश्वरी मानवानाम्।<br>
उत्सृज्य लोहनिगडा निजरूपमाशु<br>
माणिक्यपादकटकश्रियमाश्रयन्ते ॥ 47.157 ॥<br>
वेलातटाचलनितम्बशिलाभिघात-<br>
संशीर्यमाणविकटोर्मिघटासंहस्रः।<br>
त्वां ध्यायतामनुदिनं प्लवभह्गसेतु-<br>
मभ्येति नीलमणिकुट्टिमतां पयोधिः ॥ 47.158 ॥<br>
त्वत्पादयुग्ममनिशं स्मरतां कराल-<br>
धूमावलीशबलितस्फुरदुद्धतार्चिः।<br>
विष्यन्दिसान्द्रमकरन्दहृतालिवृन्द-<br>
मन्दारकाननतलत्वमुपैति वह्निः ॥ 47.159 ॥<br>
विष्यन्दमानमददुर्दिनगण्डभित्ति-<br>
भागास्तवाम्ब विपिनेष्वपि विद्रवन्ति।<br>
स्तम्बेरमाश्चरणसंस्मरणेन सिंह-<br>
संघातरौद्ररवजातभया इवारात् ॥ 47.160 ॥<br>
दंष्ट्राकरालवदनाः स्पुरदग्निहेति-<br>
पिङ्गोर्ध्वकेशरुचयोऽरुणरौद्रनेत्राः।<br>
अत्यन्तहिंश्रमनसोऽपि तवानतानां<br>
नक्तंचरा जगति गौरि वहन्ति मैत्त्रीम् ॥ 47.161 ॥<br>
त्वत्संश्रयान्गिरिनदीकुहारान्तराल-<br>
वृत्तिः सुरञ्जितमुखो न हिनस्ति नूनम्।<br>
उद्दामदनजलकुञ्जरकुम्भकूट-<br>
कुट्टाककोटिकरजक्रकजोऽपि सिंहः ॥ 47.162 ॥<br>
फूत्कारमुक्तदहना विदिदङ्क्षवोऽपि<br>
रोषारुणेक्षणरुचस्त्वयि भक्तिभाजाम्।<br>
आशीविषाः स्फुरितकेसररूपघेर-<br>
जिह्वा वहन्ति विकचोत्पलदामलीलाम् ॥ 47.163 ॥<br>
उत्खातशातकरवाललताः कराल-<br>
कोदण्डदण्डविसरा विजिघांसवोऽपि।<br>
बन्धुत्वमेत्य विनतास्तव तारयन्ति<br>
कान्तारदुर्गपतितान्ध्रुवमम्ब चौराः ॥ 47.164 ॥<br>
इत्थं प्रमाविषयलङ्घि लघुत्वमुक्त-<br>
माहात्म्यमोहितविबोधितविष्टपायै।<br>
तुभ्यं नमः प्रतिबलावलितामरेनन्द्र-<br>
दृष्टिप्रसादनकृते ननु चण्डिकायै ॥ 47.165 ॥<br>
इत्थं स्तुतेस्तव वयं विरतः स्वशक्ति-<br>
शून्यत्वतो न भगवत्यभिलाषभङ्गात्।<br>
आस्वादयन्त्यमृतशीकरबिन्दुवर्ष-<br>
मभ्येति कस्य रसना विरसामवस्ताम् ॥ 47.166 ॥<br>
इति तव गुणवादतः किलास्माज्जननि यदर्जितमस्ति पुण्यजातम्।<br>
प्रतिसमयमियं त्वदङ्घ्रिपूजाभिरतिफला त्वयि तेन नोऽस्तु भक्तिः ॥ 47.167 ॥<br>
प्रशमय महामोहातङ्कं विधत्स्व सुनिर्मलां<br>
दृशमनुदिनं कूटीभूतं तिरस्कुरु किल्बिषम्।<br>
विघटय दृढान्पाशग्रन्तीन्भवव्यतिषङ्गिणो<br>
न तव विफला पादम्बोजस्मृतचिः प्रणतात्मनाम् ॥ 47.168 ॥<br>
इत्थं नाकिनिकायनिर्मितनुतिप्राञ्चत्प्रपञ्चश्रुति-<br>
प्रौढीबूतशुभप्रसादविशदश्रीमण्डनाचण्डिका।<br>
साहंकारहुताशहुंकृतकृतत्रासा त्रिलोकीसदां<br>
सादं सा दितिजेन्द्रदानवघटां निन्येतरामायुधैः ॥ 47.169 ॥<br>
तत्तत्कालं कालरात्रिप्रकोपक्रूरारम्भोत्तम्भनं वर्जयद्भिः।<br>
आसेदेऽन्यैर्दैन्यमप्राप्तदैत्यै(?) शौरेः सूरैरन्तिकं रत्नसानौ ॥ 47.170 ॥</p>
<p>इति श्रीबालबृहस्पत्यनुजीविनो वागीश्वराङ्कस्य विद्याधिपत्यपरनाम्नो महाकवे राजानकश्रीरत्नाकरस्य कृतौ रत्नाङ्के हरविजये महाकाव्ये चण्डीस्तोत्रं नाम सप्तचत्वारिंशः सर्गः।</p>

  </div>
</article>


        

        



    <aside class="card border noPrint" id="section-tree-item-shaivam_kAvyam_padyam_ratnAkaraH_haravijayam_47_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/purANam/shaivam/kAvyam/padyam/ratnAkaraH/haravijayam/47/">४७ </a>
            <a data-toggle="collapse" href="#section-tree-item-body-shaivam_kAvyam_padyam_ratnAkaraH_haravijayam_47_md" role="button" aria-expanded="false" aria-controls="section-tree-item-body-shaivam_kAvyam_padyam_ratnAkaraH_haravijayam_47_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-shaivam_kAvyam_padyam_ratnAkaraH_haravijayam_47_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ४७</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/purANam/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/purANam/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/purANam/actions/workflows/build.yml"><img src="https://github.com/vishvAsa/purANam/actions/workflows/build.yml/badge.svg"> Built </a> on 2025 Aug 27 11:57:01 UTC. (<a href="http://google.com/search?q=11%3a57%3a01%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
