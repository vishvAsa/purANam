+++
title = "००८ अश्वमेधसन्नाहः"
title_english = "008 King dasharatha proposes Vedic ritual for progeny"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-008-Ashvamedha_Sannahaaha.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/02-putrakAmaH/008_ashvamedhasannAhaH.md">
<details><summary><h2>IITK ...{Loading}...</h2></summary>

Dasaratha had no sons to continue the Ikshvaku race --sorrow grew with
advancing age-- intends to perform aswamedha for a successor-- summons
all ministers and counsellors--sages and family priests to approve his
proposal.



### श्लोकः
#### मूलम्
तस्य त्वेवं प्रभावस्य धर्मज्ञस्य महात्मनः।  
सुतार्थं तप्यमानस्य नासीद्वंशकरस्सुतः॥1.8.1॥

#### शब्दार्थः
एवंप्रभावस्य of such majestic one,  धर्मज्ञस्य of the knower of righteousness, महात्मनः of the greatful soul,  सुतार्थम् for begetting sons, तप्यमानस्य performing rigourous austerities, तस्य for king Dasaratha, वंशकरः perpetuating the race,  सुतः son, नासीत् did not beget.

#### आङ्ग्लानुवादः
Such a majestic, righteous, and magnaninous king had no son to perpetuate the race even though he performed austerities for one.



### श्लोकः
#### मूलम्
चिन्तयानस्य तस्यैवं बुद्धिरासीन्महात्मनः ।  
सुतार्थं हयमेधेन किमर्थं न यजाम्यहम्॥1.8.2॥

#### शब्दार्थः
चिन्तयानस्य for him while reflectig over the matter, तस्य for him, महात्मनः of that  magnanimous king, एवम् in this way, बुद्धिःआसीत् had a thought, सुतार्थम् to obtain sons, हयमेधेन with Horsesacrifice, न किमर्थम् why not, यजामि(अहम्) I shall perform sacrifice.

#### आङ्ग्लानुवादः
While reflecting over the matter, a thought struck the magnanimous kingः 'Why not invoke gods by performing a horsesacrifice for a son'.



### श्लोकः
#### मूलम्
स निश्चितां मतिं कृत्वा यष्टव्यमिति बुद्धिमान्।  
मन्त्रिभिस्सह धर्मात्मा सर्वैरेव कृतात्मभिः॥1.8.3॥  
ततोऽब्रवीदिदं राजा सुमन्त्रं मन्त्रिसत्तमम्।  
शीघ्रमानय मे सर्वान्गुरूंस्तान् सपुरोहितान्॥1.8.4॥

#### शब्दार्थः
बुद्धिमान् sagacious, धर्मात्मा pious, सः राजा that king, कृतात्मभिः having control over themselves, सर्वैरेव all, मन्त्रिभिः by ministers, यष्टव्यमिति sacrifice should be performed, निश्चिताम् firmly, मतिं कृत्वा after making up his mind, ततः thereafter, मन्त्रिसत्तमम् best of ministers, सुमन्त्रम् Sumantra, इदम् following command, अब्रवीत् spoke, सपुरोहितान् along with family priests, तान् सर्वान् all those, मे गुरून् my spiritual preceptors, आनय bring.

#### आङ्ग्लानुवादः
Having made up his mind to perform the sacrifice, that sagacious and pious king, in consultation with his wise ministers, issued the following command to Sumantra, the best of ministers "Bring all my spritual preceptors along with family priests."



### श्लोकः
#### मूलम्
ततस्सुमन्त्रस्त्वरितं गत्वा त्वरितविक्रमः।  
समानयत्स तान् सर्वान् समस्तान्वेदपारगान् ॥1.8.5॥  
सुयज्ञं वामदेवं च जाबालिमथ काश्यपम् ।  
परोहितं वसिष्ठं च ये चान्ये व्दिजसत्तमाः ॥ 1.8.6 ॥

#### शब्दार्थः
ततः thereupon, त्वरितविक्रमः a man with swift movements, सः सुमन्त्रः that Sumantra, त्वरितम् immediately,गत्वा having gone, सुयज्ञम् Suyajna, वामदेवं च Vamadeva, अथ and जाबालिम् Jabali, काश्यपम् Kasyapa, पुरोहितम् priest, वसिष्ठं च Vasistha, अन्ये other, ये व्दिजसत्तमाः excellent brahmins, वेदपारगान् who had command of trhe Vedas, समस्तान् gathering together, तान् सर्वान् all of them, समानयत् brought.

#### आङ्ग्लानुवादः
Thereupon Sumantra of swift movement immediateiy brought together Suyajna, Vamadeva,Jabali, Kasyapa and priest Vasistha along with other brahmins who had mastery over the Vedas.



### श्लोकः
#### मूलम्
तान्पूजयित्वा धर्मात्मा राजा दशरथस्तदा।  
इदं धर्मार्थसहितं श्लक्ष्णंवचनमब्रवीत्॥1.8.7॥

#### शब्दार्थः
धर्मात्मा virtuous, दशरथः राजा king Dasaratha, तदा then, तान् them, पूजयित्वा after paying homage, धर्मार्थसहितम् righteous and meaningful, श्लक्ष्णम् gracious, इदं वचनम् these words, अब्रवीत् uttered.

#### आङ्ग्लानुवादः
Virtuous king Dasaratha paid homage to them (the ministers) and uttered these gracious, righteous and meaningful words.



### श्लोकः
#### मूलम्
मम लालप्यमानस्य पुत्रार्थन्नास्ति वै सुखम्।  
तदर्थं हयमेधेन यक्ष्यामीति मतिर्मम॥1.8.8॥

#### शब्दार्थः
पुत्रार्थम् to have sons, लालप्यमानस्य suffering from intense sorrow, मम for me, सुखम्  happiness, नास्ति वै not there, तदर्थं for that reason, (अहम् I), हयमेधेन यक्ष्यामि I shall perform Horsesacrifice, इति thus, मम my, मतिः intention.

#### आङ्ग्लानुवादः
There is no happiness for one who has no son. This is the cause of my intense suffering. Therefore, I have made up my mind to perform a horsesacrifice.



### श्लोकः
#### मूलम्
तदहं यष्टुमिच्छामि शास्त्रदृष्टेन कर्मणा।  
कथं प्राप्स्याम्यहं कामं बुद्धिरत्रविचार्यताम्॥1.8.9॥

#### शब्दार्थः
तत् therefore, अहम् I, शास्त्रदृष्टेन according to Scriptures, कर्मणा by spiritual act, यष्टुम् to perform sacrifice, इच्छामि I am desirous, कामम् my desire, कथम् how, अहम् I, प्रप्स्यामि can fulfill, अत्र in this matter,  बुद्धिः solution, विचार्यताम् may be deliberated.

#### आङ्ग्लानुवादः
Therefore, I intend to perform a horsesacrifice in accordance with the scriptures. How  can I fulfil my desire in this regard? You may deliberate and find a solution".



### श्लोकः
#### मूलम्
ततस्साध्विति तद्वाक्यं ब्राह्मणाः प्रत्यपूजयन्।  
वसिष्ठप्रमुखास्सर्वे पार्थिवस्य मुखाच्च्युतम्॥1.8.10॥

#### शब्दार्थः
ततः then, वसिष्ठप्रमुखाः vasishta etc, ब्राह्मणाः brahmins, सर्वे all, पार्थिवस्य king's, मुखात् from the mouth, च्युतम् delivered, तत् वाक्यम् those words, साधु इति well said, प्रत्यपूजयन् extolled.

#### आङ्ग्लानुवादः
The brahmins along with Vasishta in the forefront extolled the king's decision,  
exclaiming, 'Well, Well'.



### श्लोकः
#### मूलम्
ऊचुश्च परमप्रीतास्सर्वे दशरथं वचः।  
सम्भारास्सम्भ्रियन्तां ते तुरगश्च विमुच्यताम्॥1.8.11॥

#### शब्दार्थः
सर्वे all of them, परमप्रीताः highly pleased, दशरथम् addressing king Dasaratha, वचः words, ऊचुश्च also spoke, सम्भाराः requisite articles, सम्भ्रियन्ताम् be collected, ते your, तुरगश्च  horse also, विमुच्यताम् be released.

#### आङ्ग्लानुवादः
Highly pleased, they all said to king Dasaratha, "Requisite articles be collected for the sacrifice and the  horse be released."



### श्लोकः
#### मूलम्
सर्वथा प्राप्स्यसे पुत्रानभिप्रेतांश्च पार्थिव।  
यस्य ते धार्मिकी बुद्धिरियं पुत्रार्थमागता॥1.8.12॥

#### शब्दार्थः
पार्थिव O King, यस्य ते since to you, पुत्रार्थम् for sons, इयम् this, धार्मिकी just and right, बुद्धिः  mind, आगता arose, अभिप्रेतान् desired ones, सर्वथा by all means, प्राप्स्यसे you will obtain.

#### आङ्ग्लानुवादः
'O king, the wish that arose in your mind is just and right. You will definitely obtain sons as desired by you.'



### श्लोकः
#### मूलम्
ततः प्रीतोऽभवद्राजा श्रुत्वा तद्विजभाषितम्।  
अमात्यांश्चाब्रवीद्राजा हर्षपर्याकुलेक्षणः॥1.8.13॥

#### शब्दार्थः
ततः thereafter, राजा king, तत् द्विजभाषितम् those brahmin's words, श्रुत्वा having heard, प्रीतः अभवत् was pleased, राजा king, हर्षपर्याकुलेक्षणः with eyes excited with delight, अमात्यान् ministers, अब्रवीत् informed.

#### आङ्ग्लानुवादः
On hearing the words of the brahmins, the king was pleased and said to his ministers with eyes excited with delight.



### श्लोकः
#### मूलम्
सम्भारास्सम्भ्रियन्तां मे गुरूणां वचनादिह।  
समर्थाधिष्ठितश्चाश्वस्सोपाध्यायो विमुच्यताम्॥1.8.14॥

#### शब्दार्थः
इह here, मे गुरूणाम् of my  spiritual preceptors', वचनात्  on words, सम्भाराः articles required for performing the sacrifice, सम्भ्रियन्ताम् be procured, समर्थाधिष्ठितः under the protection of able men, सोपाध्यायः with main priest, अश्वः horse, विमुच्यताम् be released.

#### आङ्ग्लानुवादः
"Let the  articles required (for performing the sacrifice) be procured in accordance with the words of my spiritual preceptors and the horse be released under the protection of able men.



### श्लोकः
#### मूलम्
सरय्वाश्चोत्तरे तीरे यज्ञभूमिर्विधीयताम्।  
शान्तयश्चाभिवर्धन्तां यथाकल्पं यथाविधि॥1.8.15॥

#### शब्दार्थः
सरय्वाः of river Sarayu, उत्तरे तीरे on the northern bank, यज्ञभूमिः sacrificial pavillion, विधीयताम् be constructed, यथाकल्पम् according to prescribed ritual code, यथाविधि  according to the ordinance, शान्तयश्च expiatory rites, अभिवर्धन्ताम् may be wished.

#### आङ्ग्लानुवादः
On the northern bank of  Sarayu, a sacrificial pavillion be prepared according to the  methods ordained in the 'Kalpa'. Auspicious rites be performed in accordance with the ordinance for its uninterrupted completion.



### श्लोकः
#### मूलम्
शक्यः प्राप्तुमयं यज्ञस्सर्वेणापि महीक्षिता।  
नापराधो भवेत्कष्टो यद्यस्मिन्क्रतुसत्तमे॥1.8.16॥

#### शब्दार्थः
अस्मिन् in this, क्रतुसत्तमे best of sacifices, कष्टः difficulties, अपराधः omissions, न भवेत् यदि  does not happen, अयं यज्ञः this sacrifice, सर्वेणापि महीक्षिता indeed by every king, प्राप्तुम् to obtain, शक्यः possible.

#### आङ्ग्लानुवादः
If obstructions and omissions do not occur in the conduct of this best of sacrifices, it will be possible for every king to get the results.



### श्लोकः
#### मूलम्
छिद्रं हि मृगयन्तेऽत्र विद्वांसो ब्रह्मराक्षसाः ।  
निहतस्य च यज्ञस्य सद्यः कर्ता विनश्यति ॥1.8.17॥

#### शब्दार्थः
अत्र in this sacrifice, विद्वांसः learned men, ब्रह्मराक्षसाः Brahmarakshasas (celestial beings turned into demons), छिद्रम् flaw, मृगयन्ते हि will be looking out for, निहतस्य struck down यज्ञस्य of sacrifice, कर्ता च the doer, सद्यः immediately, विनश्यति will be destroyed.

#### आङ्ग्लानुवादः
The learned brahmarakshasas always look out for flaws in the sacrifice so that they can spoil it. If a flaw finds place, the doer of the sacrifice is immediately destroyed.



### श्लोकः
#### मूलम्
तद्यथा विधिपूर्वं मे क्रतुरेष समाप्यते ।  
तथा विधानं क्रियतां समर्थाः करणेष्विह॥1.8.18॥

#### शब्दार्थः
तत् for that reason, मे my, एषः क्रतुः his sacrifice, विधिपूर्वम् in accordance with scriptures,  यथा समाप्यते as it could be completed, तथा in that manner, विधानम् arrangement, क्रियताम्   may be done, इह (you) here, करणेषु in actions, समर्थाः experts.

#### आङ्ग्लानुवादः
Therefore let the arrangements be made in a manner this sacifice is completed in accordance with the scriptures. And in this, you are experts".



### श्लोकः
#### मूलम्
तथेति चाब्रुवन्सर्वे मन्त्रिणःप्रत्यपूजयन्।  
पार्थिवेन्द्रस्य तद्वाक्यं यथाज्ञप्तं निशम्य ते॥1.8.19॥

#### शब्दार्थः
ते मन्त्रिणाः those ministers, सर्वे all, पार्थिवेन्द्रस्य king Dasaratha's, तत् वाक्यम् those words निशम्य having heard, प्रत्यपूजयन् honoured, यथा as, आज्ञप्तम् ordered, तथा इति may it be so, अब्रुवन् च replied.

#### आङ्ग्लानुवादः
Having heard these words of this Indra on earth (king Dasaratha) all the ministers with due respect repliedः "May it be as ordered".



### श्लोकः
#### मूलम्
तथा द्विजास्ते धर्मज्ञा वर्धयन्तो नृपोत्तमम्।  
अनुज्ञातास्ततस्सर्वे पुनर्जग्मुर्यथागतम्॥1.8.20॥

#### शब्दार्थः
धर्मज्ञाः knowledgeable in prescibed conduct and duties, ते द्विजाः those brahmins, तथा in that manner, नृपोत्तमम् Dasaratha, the best among kings, वर्धयन्तः while greeting him, अनुज्ञाताः obtaining permission to leave, ततः thereafter, सर्वे all, यथागतम् as in the manner they came, पुनःजग्मुः returned.

#### आङ्ग्लानुवादः
Bowing to this best of kings (Dasaratha), all the brahmins who were experts in austerities left all the knowledgeable brahmins as they camewith his permission.



### श्लोकः
#### मूलम्
विसर्जयित्वा तान्विप्रान्सचिवानिदमब्रवीत्।  
ऋत्विग्भिरुपदिष्टोऽयं यथावत्क्रतुराप्यताम्॥1.8.21॥

#### शब्दार्थः
तान् विप्रान् those brahmins, विसर्जयित्वा after sending, सचिवान् ministers, इदम् अब्रवीत्  addressed saying, ऋत्विग्भिः by priests officiating at sacrifice, उपदिष्टः as directed, अयम्  this, क्रतुः sacrifice, यथावत् as enjoined by scriptures, आप्यताम् may be obtained .

#### आङ्ग्लानुवादः
After sending away the brahmins, the king said to his ministersः "Let this sacrifice be performed as enjoined by scriptures and as directed by the officiating priests".



### श्लोकः
#### मूलम्
इत्युक्त्वा नृपशार्दूलस्सचिवान्समुपस्थितान्।  
विसर्जयित्वा स्वं वेश्म प्रविवेश महाद्युतिः॥1.8.22॥

#### शब्दार्थः
महाद्युतिः highly brilliant, नृपशार्दूलः preeminent among kings, समुपस्थितान् sitting nearby, सचिवान् ministers, इति उक्त्वा having thus ordered, विसर्जयित्वा after sending them away, स्वम् own, वेश्म inner apartment, प्रविवेश entered.

#### आङ्ग्लानुवादः
Having thus ordered his ministers sitting nearby, sent this highly brilliant, this  
preeminent among kings them away and entered the inner apartment.



### श्लोकः
#### मूलम्
ततस्स गत्वा ताःपत्नीर्नरेन्द्रो हृदयप्रियाः।  
उवाच दीक्षां विशत यक्ष्येऽहं सुतकारणात्॥1.8.23॥

#### शब्दार्थः
ततः thereafter, सःनरेन्द्रः that king, हृदयप्रियाः dearer to his heart, ताःपत्नीः his wives, गत्वा  reaching, अहम् I, सुतकारणात् in order to obtain sons, यक्ष्ये I shall perform sacrifice, दीक्षाम्  religious discipline, विशत you may enter, उवाच said.

#### आङ्ग्लानुवादः
Thereafter the king said to his dearest wivesः "I intend to perform a sacrifice in order to obtain sons. Therefore, you, too, commence religious discipline."



### श्लोकः
#### मूलम्
तासां तेनातिकान्तेन वचनेन सुवर्चसाम्।  
मुखपद्मान्यशोभन्त पद्मानीव हिमात्यये॥1.8.24॥

#### शब्दार्थः
अतिकान्तेन by the excessively charming, तेन वचनेन by  these words, सुवर्चसाम् of those endowed with brightness, तासाम् their, मुखपद्मानि lotuslike countenances, हिमात्यये departure of winter season, पद्मानीव like lotuses, अशोभन्त were resplendent.

#### आङ्ग्लानुवादः
On listening to these exceedingly charming words, their bright countenances shone resplendent like lotuses after the departure of winter.  

### समाप्तिः
 श्रीमद्रामायणे वाल्मीकीय आदिकाव्ये बालकाण्डे अष्टमस्सर्गः॥  
Thus ends the eighth sarga of Balakanda of the holy Ramayana the first epic composed by sage Valmiki.



### श्लोकः
#### मूलम्


#### शब्दार्थः


#### आङ्ग्लानुवादः


</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/02-putrakAmaH/008_ashvamedhasannAhaH.md">
<details><summary><h2>भूषणम् ...{Loading}...</h2></summary>



तस्य त्वेवम्प्रभावस्य धर्मज्ञस्य महात्मनः ।  

सुतार्थं तप्यमानस्य नासीद्वंशकरः सुतः  ॥  १।८।१  ॥   

एवं धार्मिकत्वेन दशरथस्य भगवदवतारयोग्यत्वमुक्त्वा अथ
तदुपयुक्ततदाराधनोपक्रमं दर्शयत्यष्टमे तस्येति ।
उत्तरश्लोकवक्ष्यमाणचिन्ता युक्तेति सूचयितुं राज्ञो विशेषणानि ।
तप्यमानस्य तपश्चरतः । यद्वा पुत्रोत्पादनानुगुणदृष्टसामग्रीसत्त्वे ऽपि
पुत्राभावात् परितप्यमानस्य  ॥  १।८।१  ॥   

  

चिन्तयानस्य तस्यैवं बुद्धिरासीन्महात्मनः ।  

सुतार्थी वाजिमेधेन किमर्थं न यजाम्यहम्  ॥  १।८।२  ॥   

चिन्तयानस्येति । चिन्तयानस्य पुत्रोत्पत्त्युपायं मार्गमाणस्य । मुगभाव
आर्षः । एवं वक्ष्यमाणरीत्या न यजामि नायाक्षिषम्  ॥  १।८।२  ॥   

  

स निश्चितां मतिं कृत्वा यष्टव्यमिति बुद्धिमान् ।  

मन्त्रिभिस्सह धर्मात्मा सर्वैरेव कृतात्मभिः  ॥  १।८।३  ॥   

स इत्यादि श्लोकद्वयमेकान्वयम् । कृतात्मभिः पर्याप्तबुद्धिभिः । "क्लीबे
कृतं युगे ऽपि स्यात् फलपर्याप्तयोरपि ।" इति भास्करः  ॥  १।८।३  ॥   

  

ततो ऽब्रवीदिदं राजा सुमन्त्रं मन्त्रिसत्तमम् ।  

शीघ्रमानय मे सर्वान् गुरूंस्तान् सपुरोहितान्  ॥  १।८।४  ॥   

तान् प्रसिद्धान्  ॥  १।८।४  ॥   

  

ततः सुमन्त्रस्त्वरितं गत्वा त्वरितविक्रमः ।  

समानयत् स तान् सर्वान् समस्तान् वेदपारगान्  ॥  १।८।५  ॥   

तत इति । त्वरितं तत्क्षण एव । त्वरितविक्रमः त्वरितगमनः समस्तान्
सम्मिलितान् समानयत्, राजगृहमिति शेषः  ॥  १।८।५  ॥   

  

सुयज्ञं वामदेवं च जाबालिमथ काश्यपम् ।  

पुरोहितं वसिष्ठं च ये चान्ये द्विजसत्तमाः  ॥  १।८।६  ॥   

गुरूनेवाह सुयज्ञमिति । समानयदिति पूर्वेणान्वयः । सुयज्ञादीनां
गुरुत्वमार्त्विज्यकरणात्  ॥  १।८।६  ॥   

  

तान् पूजयित्वा धर्मात्मा राजा दशरथस्तदा ।  

इदं धर्मार्थसहितं वाक्यं श्लक्ष्णमथाब्रवीत्  ॥  १।८।७  ॥   

तानिति । अथ गुर्वागमनानन्तरम् । श्लक्ष्णं मधुरम्  ॥  १।८।७  ॥   

  

मम लालप्यमानस्य पुत्रार्थं नास्ति वै सुखम् ।  

तदर्थं हयमेधेन यक्ष्यामीति मतिर्मम  ॥  १।८।८  ॥   

ममेति । लालप्यमानस्य भृशं विलपतः । लापेर्यङन्ताच्छानच्  ॥  १।८।८  ॥   

  

तदहं यष्टुमिच्छामि शास्त्रदृष्टेन कर्मणा ।  

कथं प्राप्स्याम्यहं कामं बुद्धिरत्र विचार्यताम्  ॥  १।८।९  ॥   

तदिति । तत् पुत्रेच्छुत्वात् यष्टुं दीक्षितुम्, शास्त्रदृष्टेन कर्मणा
विधिना, प्रकारेणेति यावत् । कर्मणा क्रियाकलापेनेति वा । कामं काम्यमानं
यज्ञम् । कथं प्राप्स्यामि, विघ्नभूयस्त्वादिति भावः । अत्र  

निर्विघ्नयागकरणे । बुद्धिः उपायः, विचार्यताम्  ॥  १।८।९  ॥   

  

ततः साध्विति तद्वाक्यं ब्राह्मणाः प्रत्यपूजयन् ।  

वसिष्ठप्रमुखाः सर्वे पार्थिवस्य मुखाच्च्युतम् ।  

ऊचुश्च परमप्रीताः सर्वे दशरथं वचः  ॥  १।८।१०  ॥   

तत इति । प्रत्यपूजयन् तुष्टुवुः । पार्थिवस्य मुखाच्च्युतम्,
साक्षाद्राज्ञोक्तमित्यर्थः । ऊचुरित्यर्द्धमेकम् । दशरथं वच ऊचुः ।
"ब्रूञ्शासु " इत्यादिना द्विकर्मकत्वम्  ॥  १।८।१०  ॥   

  

सम्भाराः सम्भ्रियन्तां ते तुरङ्गश्च विमुच्यताम्  ॥  १।८।११  ॥   

सम्भारा इति । ते प्रसिद्धाः सम्भाराः यज्ञोपकरणानि यूपपात्रादीनि ।
सम्भ्रियन्तां सम्पाद्यन्ताम् । तुरङ्गः अश्वमेधीयो ऽश्वः  ॥  १।८।११  ॥   

  

सर्वथा प्राप्स्यसे पुत्रानभिप्रेतांश्च पार्थिव ।  

यस्य ते धार्मिकी बुद्धिरियं पुत्रार्थमागता  ॥  १।८।१२  ॥   

सर्वथेति । एकपुत्रस्यापुत्रप्रायत्वात् "एष्टव्या बहवः पुत्राः" इति
वचनाच्च पुत्रानिति बहुवचनम् । प्राप्स्यस इति कर्मकर्त्तर्यात्मनेपदम् ।
धार्मिकी "धर्मं चरति" इति ठक् । धर्माचरणविषयिणीत्यर्थः  ॥  १।८।१२  ॥   

  

ततः प्रीतो ऽभवद्राजा श्रुत्वैतद्द्विजभाषितम् ।  

अमात्यांश्चाब्रवीद्राजा हर्षपर्याकुलेक्षणः  ॥  १।८।१३  ॥   

तत इति । हर्षेण हर्षाश्रुणा पर्याकुले व्याप्ते ईक्षणे यस्य सः, हर्षेण
व्याकुलदृष्टिमान् । क्रियाभेदाद्राजपदद्वयमिति न विरोधः  ॥  १।८।१३  ॥   

  

सम्भाराः सम्भ्रियन्तां मे गुरूणां वचनादिह ।  

समर्थाधिष्ठितश्चाश्वस्सोपाध्यायो विमुच्यताम्  ॥  १।८।१४  ॥   

सम्भारा इति । मे गुरूणामित्यन्वयः । इह इदानीं समर्थैः "चतुःशता रक्षन्ति
यज्ञस्याघाताय" इत्युक्तरीत्या रक्षणसमर्थैः । अधिष्ठितः रक्षितः
सोपाध्यायः अध्वर्युप्रभृतिऋतिक्सहितः  ॥  १।८।१४  ॥   

  

सरय्वाश्चोत्तरे तीरे यज्ञभूमिर्विधीयताम् ।  

शान्तयश्चाभिवर्धन्तां यथाकल्पं यथाविधि  ॥  १।८।१५  ॥   

सरय्वा इति । अनेन सरयूदक्षिणतीरे अयोध्येति गम्यते । शान्तयः
विघ्ननिवारकाणि कर्माणि, अभिवर्द्धन्ताम् अभिवर्द्धयन्ताम् ।
अन्तर्भावितण्यन्तो ऽयं शब्दः । यथाकल्पं यथाक्रमम् "क्रमस्तु कथ्यते  

कल्पे" इति भागुरिः । यथाविधि यथाशास्त्रम्  ॥  १।८।१५  ॥   

  

शक्यः प्राप्तुमयं यज्ञः सर्वेणापि महीक्षिता ।  

नापराधो भवेत्कष्टो यद्यस्मिन् क्रतुसत्तमे  ॥  १।८।१६  ॥   

शक्य इति । अयं यज्ञः अश्वमेधः । सर्वेणापि राजमात्रेणापि । महीं क्षयतीति
महीक्षित् । "क्षि निवासगत्योः" इत्यस्मात् क्विप् । तेन प्राप्तुं शक्यः
कष्टः क्लेशकरः अनर्थकरो वा । अपराधः अपचारः यदि न भवेत्, प्रमादे
सत्यनर्थः सिद्ध एवेति भीत्या क्षुद्रा राजानो न कुर्वन्तीत्यर्थः  ॥ 
१।८।१६  ॥   

  

छिद्रं हि मृगयन्ते ऽत्र विद्वांसो ब्रह्मराक्षसाः ।  

निहतस्य च यज्ञस्य सद्यः कर्ता विनश्यति  ॥  १।८।१७  ॥   

छिद्रमिति । विद्वांसः अश्वमेधस्वरूपाभिज्ञाः । ब्रह्मराक्षसाः
अकृतप्रायश्चित्ताप्रतिग्राह्यप्रतिग्रहायाज्ययाजनादिपापैः राक्षसत्वं
प्राप्ताः ब्राह्मणाः । यज्ञस्वरूपतदपराधज्ञत्वादत्राश्वमेधे छिद्रमपराधम्,
मृगयन्ते अन्वेषयन्ते । "मृग अन्वेषणे" इति धातुः । ऽछिद्रं
रन्ध्रापराधयोःऽ इति वैजयन्ती । अपराधदर्शने यज्ञमात्मसात्कृत्य नाशयन्तीति
भावः । किं तत इत्यत आह निहतस्य चेति  ॥  १।८।१७  ॥   

  

तद्यथा विधिपूर्वं मे क्रतुरेष समाप्यते ।  

तथा विधानं क्रियतां समर्थाः करणेष्विह  ॥  १।८।१८  ॥   

फलितमाह तदिति । विधिपूर्वम् अनपराधं यथा भवति तथा, यथा समाप्यते तथा
विधानं यत्नः क्रियताम् । इह करणेषु यज्ञानुष्ठानेषु समर्थाः, यूयमिति शेषः
। यूयं समर्थाः खल्विति स्तुतिः  ॥  १।८।१८  ॥   

  

तथेति चाब्रुवन् सर्वे मन्त्रिणः प्रत्यपूजयन् ।  

पार्थिवेन्द्रस्य तद्वाक्यं यथाज्ञप्तं निशम्य ते  ॥  १।८।१९  ॥   

तथेति । ते सर्वे मन्त्रिणः पार्थिवेन्द्रस्य तद्वाक्यं निशम्य यथा
आज्ञप्तम् आज्ञापितम् । "वा दान्त " इत्यादिना वैकल्पिक इडभावोनिपातितः ।
तथा कुर्म इत्यब्रुवन्, समीचीनो महाराजस्याध्यवसाय इति प्रत्यपूजयंश्च  ॥ 
१।८।१९  ॥   

  

तथा द्विजास्ते धर्मज्ञा वर्द्धयन्तो नृपोत्तमम् ।  

अनुज्ञातास्ततः सर्वे पुनर्जग्मुर्यथागतम्  ॥  १।८।२०  ॥   

तथेति । वर्द्धयन्तः, आशीर्भिरिति शेषः । द्विजाः ऋत्विजः । भाविन्यां
चैत्रपौर्णमास्यां, तथैव करिष्याम इत्युक्त्वा जग्मुरित्यर्थः  ॥  १।८।२०
 ॥   

  

विसर्जयित्वा तान् विप्रान् सचिवानिदमब्रवीत् ।  

ऋत्विग्भिरुपदिष्टो ऽयं यथावत् क्रतुराप्यताम्  ॥  १।८।२१  ॥   

विसर्जयित्वेति । क्रतुः क्रतुसम्भारः । आप्यतां सम्पाद्यताम्  ॥  १।८।२१
 ॥   

  

इत्युक्त्वा नृपशार्दूलः सचिवान् समुपस्थितान् ।  

विसर्जयित्वा स्वं वेश्म प्रविवेश महाद्युतिः  ॥  १।८।२२  ॥   

इतीति । महाद्युतिरिति प्रीत्यतिशयद्योतनम्  ॥  १।८।२२  ॥   

  

ततः स गत्वा ताः पत्नीर्नरेन्द्रो हृदयप्रियाः ।  

उवाच दीक्षां विशत यक्ष्ये ऽहं सुतकारणात्  ॥  १।८।२३  ॥   

तत इति । ताः प्रसिद्धाः कौसल्याद्याः पत्नीः यज्ञार्हाः "पत्युर्नो
यज्ञसंयोगे" इति पतिशब्दस्य यज्ञफलभोक्तृत्वरूपयज्ञसंयोगे नकारादेशविधानात्
। दीक्षां दीक्षाध्यवसायम्, विशत गच्छतेत्यर्थः । सुतकारणात् सुतार्थम् ।
"निमित्तकारणहेतूनां प्रयोगे सर्वासामिष्टिः" इति पञ्चमी  ॥  १।८।२३  ॥   

  

तासां तेनातिकान्तेन वचनेन सुवर्चसाम् ।  

मुखपद्मान्यशोभन्त पद्मानीव हिमात्यये  ॥  १।८।२४  ॥   

इत्यार्षे श्रीरामायणे वाल्मीकीये आदिकाव्ये बालकाण्डे अष्टमः सर्गः  ॥  ८
 ॥   

तासामिति । अतिकान्तेन अत्यन्तमिष्टेन । मुखपद्मानि सुन्दराणि
मुखानीत्यर्थः  ॥  १।८।२४  ॥   

इति श्रीगोविन्दराजविरचिते श्रीरामायणभूषणे मणिमञ्जीराख्याने
बालकाण्डव्याख्याने अष्टमः सर्गः  ॥  ८  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/02-putrakAmaH/008_ashvamedhasannAhaH.md">
<details><summary><h2>शिरोमणी ...{Loading}...</h2></summary>



महाराजाधिराजदशरथस्य नित्यैश्वर्यादिविशिष्टत्वमुक्त्वा
वाङ्मनसगोचरातीतसर्वेश्वरेश्वररघुनाथप्रादुर्भावमुपक्रमते तस्येत्यादिभिः ।
एवं वर्णितः प्रभावो यस्य धर्मज्ञस्य सकलधर्मवेदितुः महात्मनः
सर्वपूज्यस्वरूपस्य सुतार्थं नित्यस्वपुत्रीभूतरामप्रकटनार्थोद्योगमेव
तप्यमानस्य विचारयतः किञ्च तपिनो विचारशीलस्य अत एव अमानस्य
प्रश्नादिप्रतिबन्धकीभूतगर्वरहितस्य । द्वयोः कर्मधारयः । तुशब्द एवार्थे ।
तस्य महाराजाधिराजदशरथस्य वंशकरः स्ववंशप्रवृत्तिहेतुः सुतः नित्यस्वपुत्रः
नासीत् । वात्सल्यरसप्रभूतये षष्टिसहस्रवर्षपर्यन्तं न
प्रादुर्बभूवेत्यर्थः  ॥  १।८।१  ॥   

  

चिन्तयानस्येति । एवमुक्तविशेषणविशिष्टस्य महात्मनः सुतार्थं
नित्यस्वपुत्रप्रकटनोद्योगं चिन्तयानस्य विचारयतः तस्य महाराजाधिराजदशरथस्य
सुतार्थं वाजिमेधेन तन्नामकयागेन किमर्थमहं न यजामि इष्टदेवं पूजयामि इति
बुद्धिरासीत् । विनिगमनाविरहात्सुतार्थमित्युभयान्वयि ।
आगमशास्त्रस्यानित्यत्वान्मुगभावः "वर्तमानसामीप्ये" इति भूते लट्  ॥  १।८।२
 ॥   

  

स इति । ततो यागनिश्चयानन्तरं बुद्धिमान् परमबुद्धिविशिष्टः धर्मात्मा
वेदोक्तकर्मप्रवृत्तिविषयकयत्नवान् महाराजाधिराजो दशरथः कृतात्मभिः
सकलकर्मफलीभूतरघुनाथविषयकबुद्धिभिः मन्त्रिभिः सर्वैः सहैव यष्टव्यमिति
निश्चितां मतिं कृत्वा । ऽक्लीबे कृतं युगे ऽपि स्यात्फलपर्याप्तयोरपिऽ इति
भास्करः । तत इति । राजा महाराजाधिराजो दशरथः मन्त्रिसत्तमं
मन्त्रिश्रेष्ठं सुमन्त्रं मे सपुरोहितान् मे
पुरोहितवसिष्ठसहितान्प्रसिद्धान् सर्वान्गुरूनृषिश्रेष्ठाञ्छीघ्रमानय इदं
वचनमब्रवीत् । पुरोहितशब्दस्य वृत्तिघटकीभूतत्वे ऽपि नित्यसापेक्षत्वात्
तत्र मेशब्दान्वयः । श्लोकद्वयमेकान्वयि  ॥  १।८।३,४  ॥   

  

तत इति । ततः राजाज्ञापनानन्तरं त्वरितविक्रमः शीघ्रगमनशीलः सः
मन्त्रिसत्तमः सुमन्त्रः वेदपारगान् कृतसमस्तवेदाध्ययनाध्यापनांस्तान्
राजबोधितान्समस्तान्सम्मिलितान् त्वरितं गत्वा समानयत् सादरमानयनमकरोत्  ॥ 
१।८।५  ॥   

  

तानेवाह सुयज्ञमिति । सुयज्ञं वामदेवं च जाबालिं च काश्यपं च पुरोहितं
वशिष्ठं च अन्ये ये द्विजसत्तमास्तांश्च समानयदित्यनुकृष्यते ।
अथशब्दश्चार्थे । एकत्र विनापि चं समुच्चयः । येचाप्यन्ये द्विजोत्तमा इति
पाठे त्वपिरपि चार्थे  ॥  १।८।६  ॥   

  

तानिति । धर्मात्मा धर्ममनस्कः राजा महाराजाधिराजो दशरथः तदा तस्मिन्काले
तानागतानृषीन्पूजयित्वा धर्मार्थसहितम् अत एव श्लक्ष्णमिदं वक्ष्यमाणं
वचनमब्रवीत्  ॥  १।८।७  ॥   

  

ममेति । पुत्रार्थं पुत्रः मत्सुतः अर्थो यस्य तं रामशब्दं लालप्यमानस्य
भृशमभिलपतो ऽपि मम सुखं नास्ति । तत्प्रकटप्राप्तिं विना सुखं न
भवतीत्यर्थः । तदर्थं स्वपुत्रप्राकट्यार्थं हयमेधेन यक्ष्यामीति मम मतिः ।
अजायतेति शेषः । वैशब्दोप्यर्थे  ॥  १।८।८  ॥   

  

तदिति । बुद्धिरतः विचाररतांस्त्रायते निश्चितवस्तूपदेशेन रक्षतीति
तत्सम्बोधनम् । हे वसिष्ठेत्यर्थः । तद्वाङ्मनसगोचरातीतं वस्तु यष्टुं
प्रत्यक्षतः मेलितुमिच्छामि । तच्छास्त्रदृष्टेन वेदबोधितेन कर्मणा अहं कथं
किं प्राप्स्यामि । वाङ्मनसगोचरातीतं वस्तु प्रत्यक्षतः किं
लब्धास्मीत्यर्थः । इति कामं नितरां विचार्यताम् । एतेन "न कर्मणा न प्रजया
धनेन" इति श्रुत्या कर्मणां तत्प्रापकत्वाभावनिश्चयात्
वाङ्मनसगोचरातीतवस्तुनः प्रत्यक्षत्वे सर्वप्रमाणविरुद्धत्वाच्च
तत्प्राप्तिर्दुर्घटेति प्रश्नकर्तुराशयो ध्वनितः । कथमिति प्रश्ने  ॥ 
१।८।९  ॥   

  

तत इति । ततः गूढराजप्रश्नश्रवणानन्तरं वसिष्ठप्रमुखाः सर्वे ब्राह्मणाः
पार्थिवस्य राज्ञः मुखाच्च्युतं तद्गूढं प्रश्नवाक्यं साधु
सयुक्तिकमुक्तमिति प्रत्यपूजयन् प्रशशंसुः । पार्थिवस्य मुखेरितमिति
भट्टसम्मतः पाठः  ॥  १।८।१०  ॥   

  

ऊचुरिति । परमप्रीताः राजकृतगूढप्रश्नस्य सूत्तरप्रस्फूर्त्या परमहर्षं
प्राप्ता एव सर्वे वसिष्ठप्रमुखाः दशरथं वचः सूत्तरवचनमूचुः । एतेन
प्राकृतवाङ्मनसगोचरातीतत्वं तस्य भवन्तस्त्वप्राकृतकरणा इति
भवत्करणविषयत्वं तस्य सिद्धमेव । एतावत्कालं भवत्करणविषयत्वं तु
वात्सल्यरसप्रभूतये "न कर्मणा न प्रजया धनेन" इत्यादीनि प्राकृतजनपराणि
तत्रापि काम्यकर्मजनिततल्लाभाभावप्रतिपादकानीति काम्यनिषिद्धवर्जितानि
कर्माण्यनुष्ठेयान्येवेत्युतरं सूचितम् । अतः सम्भाराः अश्वमेधयागसामग्र्यः
ते प्रसिद्धाः सम्भ्रियन्ताम् सम्पाद्यन्ताम् । तुरगः तदुपयोग्यश्वश्च
विमुच्यताम् । पूर्वश्चशब्द एवार्थे  ॥  १।८।११  ॥   

  

सरय्वा इति । सरय्वा उत्तरे तीरे यज्ञभूमिः यागयोग्यस्थलं विधीयताम् । यतः
हे पार्थिव यस्य ते तव पुत्रार्थमियं धार्मिकी बुद्धिः आगता प्राप्ता स
त्वमभिप्रेतान्परमप्रीतिविषयीभूतान्पुत्रान् स्वनित्यसुतान् सर्वथा प्रकटतो
ऽपि प्राप्स्यसे एव । चशब्द एवार्थे । अपरः हेत्वर्थे । सार्द्धश्लोक
एकान्वयी  ॥  १।८।१२  ॥   

  

तत इति । राजा एतद्द्विजभाषितं श्रुत्वा तुष्टः अभवत्  ॥  १।८।१३  ॥   

  

ततो ऽनन्तरं हर्षपर्याकुलेक्षणः आनन्दाश्रुपूरितनेत्रः राजा मे गुरूणां
वचनादिह अस्मिन्काले सम्भाराः यागसामग्र्यः सम्भ्रियन्तामिति
अमात्यानब्रवीत् । सार्द्धः श्लोक एकान्वयी । हर्षव्याकुललोचन इति
भट्टसम्मतः पाठः  ॥  १।८।१४  ॥   

  

समर्थेति । समर्थैः अश्वनिग्रहणादिविषयकसामर्थ्यविशिष्टजनैः अधिष्ठितः
सहितः सोपाध्यायः मुख्यऋत्विक्सहितश्चाश्वः विमुच्यताम् ।
अश्वरक्षणपुरुषनियोगे श्रुतिः "चतुः शता रक्षन्ति इति" ।  

उपाध्यायप्रयोजनं "अश्वस्य मेध्यस्य पदे पदे जुहोति" इति
श्रुतिबोधितकर्मनिर्वहणम् । यज्ञभूमिः यागशाला सरय्वा उत्तरे तीर एव
विधीयताम् । चशब्द एवार्थे  ॥  १।८।१५  ॥   

  

शान्तय इति । शान्तयः अश्वमेधोचितविघ्ननिवारककर्माणि यथाकल्पं
क्रममनतिक्रम्य यथाविधि शास्त्रोक्तमनतिक्रम्य
अवश्यमभिवर्द्धन्तामभिवर्द्धयन्ताम् । अन्तर्भावितण्यर्थः । ऽक्रमस्तु
कथ्यते कल्पःऽ इति भागुरिः । विघ्नस्यावश्यं भावित्वेन शान्तिरवश्यं
कार्येति बोधयन्नाह शक्य इति । यदि क्रतुसत्तमे क्रतुश्रेष्ठे
अस्मिन्नश्वमेधे कष्टः परमकष्टसम्पादकः अपराधो विधिहीनत्वं न भवेत्तर्हि
सर्वेणापि महीक्षिता राज्ञा अयं यज्ञः कर्तुं शक्यः । एतेन
दुर्निवारापराधभिया एतत्क्रतुकरणे क्षुद्रराजा न प्रवर्तन्ते इति
हेतुर्ध्वनितः । सार्द्धश्लोक एकान्वयी चकारो ऽवश्यमर्थे  ॥  १।८।१६  ॥   

  

ननु किं विधिहीनत्वेनेत्यत आह छिद्रमिति । विद्वांसः यागप्रकारविदः
ब्रह्मराक्षसाः अयाज्ययाजनाप्रतिग्राह्यप्रतिग्रहीतृत्वादिना राक्षसत्वं
प्राप्ताः ते एव ब्रह्माणो ब्राह्मणाः कर्मधारयः । अत्र यागे क्षुद्रमपराधं
मृगयन्ते । एतेन जातापराधयागभागस्य देवानर्हत्वेन ब्रह्मराक्षसा एव
गृह्णन्तीत्यन्वेषणे हेतुर्ध्वनितः । ऽछिद्रं रन्ध्रापराधयोःऽ इति वैजयन्ती
। ननु किं तेनेत्यात आह विधिहीनस्य यज्ञस्य कर्ता सद्यो विनश्यत्येव ।
हिशब्द एवार्थे  ॥  १।८।१७  ॥   

  

तदिति । तत्तस्माद्धेतोः यथा येन प्रकारेण एष मे क्रतुः
विधिपूर्वमपराधशून्यपूर्वकं सत् समाप्यते तथा तेन प्रकारेण विधानं यत्नः
क्रियताम् भवद्भिः सम्पाद्यताम् । तत्र हेतुमाह यत इह करणेषु
निर्विघ्नयागसमापनकार्येषु भवन्तः समर्थाः  ॥  १।८।१८  ॥   

तथेतीति । पार्थिवेन्द्रस्य महाराजाधिराजदशरथस्य आज्ञप्तं तत्प्रसिद्धं
वाक्यं ते सर्वे मन्त्रिणः यथा यथावत् निशम्य श्रुत्वा तथेति
अब्रुवन्प्रत्यपूजयन् । उत्कृष्टो भवतां निश्चय इति प्राशंसंश्च ।
मन्त्रिणः प्रतिपूजिता इति भट्टसम्मतः पाठः  ॥  १।८।१९  ॥   

  

तथेति । तथा तेन प्रकारेण धर्मज्ञास्ते सपुरोहितर्त्विजो द्विजाः नृपोत्तमं
वर्द्धयन्तः तथेति अब्रुवन् । प्रत्यपूजयंश्चेति पूर्वेणान्वयः । ततः
प्रोत्साहनानन्तरमनुज्ञाताः राजानुज्ञां प्राप्ताः सर्वे सपुरोहितऋत्विजो
यथागतमागतमनतिक्रम्य पुनर्जग्मुः  ॥  १।८।२०  ॥   

  

विसर्जयित्वेति । तान् सपुरोहितऋत्विजो विप्रान् विसर्जयित्वा विसज्र्य
ऋत्विग्भिः उपसन्दिष्टो ऽयं क्रतुः यथावदाप्यताम् इदं वचनं
सचिवान्मन्त्रिणः अब्रवीत्  ॥  १।८।२१  ॥   

  

इत्युक्त्वेति । महाद्युतिः परमप्रकाशः नृपशार्दूलः राजसिंहः इत्युक्त्वा
समुपस्थितान्समागतान्सचिवान् विसर्जयित्वा स्वं वेश्म प्रविवेश  ॥  १।८।२२
 ॥   

  

तत इति । ततः स्ववेश्मप्रवेशानन्तरं स नरेन्द्रः हृदयङ्गमाः प्रियास्ताः
प्रसिद्धाः पत्नीः गत्वा प्राप्य अहं सुतकारणाद्यक्ष्ये अतो यूयं दीक्षां
विशत इति उवाच  ॥  १।८।२३  ॥   

  

तासामिति । सुवर्चसां मतितेजस्विनीनां तासां पत्नीनां मुखपद्मानि
अतिकान्तेन अतिरमणीयेन तेन पूर्वोक्तेन राजवचनेन हिमात्यये हिमध्वंसे
पद्मानीव अशोभन्त  ॥  १।८।२४  ॥   

  

इति श्रीमद्वाल्मीकीयरामायणव्याख्याने रामायणशिरोमणौ बालकाण्डे अष्टमः
सर्गः  ॥  ८  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/02-putrakAmaH/008_ashvamedhasannAhaH.md">
<details><summary><h2>तिलकम् ...{Loading}...</h2></summary>



चोम्मेन्तर्य् फ़ोर् थे सेलेच्तेद् वलुएस् दोएस्न्ऽत् एxइस्त्


</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/02-putrakAmaH/008_ashvamedhasannAhaH.md">
<details><summary><h2>द्राविडपाठः ...{Loading}...</h2></summary>


तस्य त्वेवम्प्रभावस्य धर्मज्ञस्य महात्मनः।  
सुतार्थं तप्यमानस्य नासीद्वंशकरः सुतः ॥ 1.8.1 ॥   
चिन्तयानस्य तस्यैवं बुद्धिरासीन्महात्मनः।  
सुतार्थी वाजिमेधेन किमर्थं न यजाम्यहम् ॥ 1.8.2 ॥   
स निश्चितां मतिं कृत्वा यष्टव्यमिति बुद्धिमान्।  
मन्त्रिभिस्सह धर्मात्मा सर्वैरेव कृतात्मभिः ॥ 1.8.3 ॥   
ततोऽब्रवीदिदं राजा सुमन्त्रं मन्त्रिसत्तमम्।  
शीघ्रमानय मे सर्वान् गुरूंस्तान् सपुरोहितान् ॥ 1.8.4 ॥   
ततः सुमन्त्रस्त्वरितं गत्वा त्वरितविक्रमः।  
समानयत् स तान् सर्वान् समस्तान् वेदपारगान् ॥ 1.8.5 ॥   
सुयज्ञं वामदेवं च जाबालिमथ काश्यपम्।  
पुरोहितं वसिष्ठं च ये चान्ये द्विजसत्तमाः ॥ 1.8.6 ॥   
तान् पूजयित्वा धर्मात्मा राजा दशरथस्तदा।  
इदं धर्मार्थसहितं वाक्यं श्लक्ष्णमथाब्रवीत् ॥ 1.8.7 ॥   
मम लालप्यमानस्य पुत्रार्थं नास्ति वै सुखम्।  
तदर्थं हयमेधेन यक्ष्यामीति मतिर्मम ॥ 1.8.8 ॥   
तदहं यष्टुमिच्छामि शास्त्रदृष्टेन कर्मणा।  
कथं प्राप्स्याम्यहं कामं बुद्धिरत्र विचार्यताम् ॥ 1.8.9 ॥   
वसिष्ठप्रमुखाः सर्वे पार्थिवस्य मुखाच्च्युतम्।  
ऊचुश्च परमप्रीताः सर्वे दशरथं वचः ॥ 1.8.10 ॥   
सम्भाराः सम्भ्रियन्तां ते तुरङ्गश्च विमुच्यताम् ॥ 1.8.11 ॥   
सर्वथा प्राप्स्यसे पुत्रानभिप्रेतांश्च पार्थिव।  
यस्य ते धार्मिकी बुद्धिरियं पुत्रार्थमागता ॥ 1.8.12 ॥   
ततः प्रीतोऽभवद्राजा श्रुत्वैतद्द्विजभाषितम्।  
अमात्यांश्चाब्रवीद्राजा हर्षपर्याकुलेक्षणः ॥ 1.8.13 ॥   
सम्भाराः सम्भ्रियन्तां मे गुरूणां वचनादिह।  
समर्थाधिष्ठितश्चाश्वस्सोपाध्यायो विमुच्यताम् ॥ 1.8.14 ॥   
सरय्वाश्चोत्तरे तीरे यज्ञभूमिर्विधीयताम्।  
शान्तयश्चाभिवर्धन्तां यथाकल्पं यथाविधि ॥ 1.8.15 ॥   
शक्यः प्राप्तुमयं यज्ञः सर्वेणापि महीक्षिता।  
नापराधो भवेत्कष्टो यद्यस्मिन् क्रतुसत्तमे ॥ 1.8.16 ॥   
छिद्रं हि मृगयन्तेऽत्र विद्वांसो ब्रह्मराक्षसाः।  
निहतस्य च यज्ञस्य सद्यः कर्ता विनश्यति ॥ 1.8.17 ॥   
तद्यथा विधिपूर्वं मे क्रतुरेष समाप्यते।  
तथा विधानं क्रियतां समर्थाः करणेष्विह ॥ 1.8.18 ॥   
तथेति चाब्रुवन् सर्वे मन्त्रिणः प्रत्यपूजयन्।  
पार्थिवेन्द्रस्य तद्वाक्यं यथाज्ञप्तं निशम्य ते ॥ 1.8.19 ॥   
तथा द्विजास्ते धर्मज्ञा वर्द्धयन्तो नृपोत्तमम्।  
अनुज्ञातास्ततः सर्वे पुनर्जग्मुर्यथागतम् ॥ 1.8.20 ॥   
विसर्जयित्वा तान् विप्रान् सचिवानिदमब्रवीत्।  
ऋत्विग्भिरुपदिष्टोऽयं यथावत् क्रतुराप्यताम् ॥ 1.8.21 ॥   
इत्युक्त्वा नृपशार्दूलः सचिवान् समुपस्थितान्।  
विसर्जयित्वा स्वं वेश्म प्रविवेश महाद्युतिः ॥ 1.8.22 ॥   
ततः स गत्वा ताः पत्नीर्नरेन्द्रो हृदयप्रियाः।  
उवाच दीक्षां विशत यक्ष्येऽहं सुतकारणात् ॥ 1.8.23 ॥   
तासां तेनातिकान्तेन वचनेन सुवर्चसाम्।  
मुखपद्मान्यशोभन्त पद्मानीव हिमात्यये ॥ 1.8.24 ॥   

</details>
</div>
