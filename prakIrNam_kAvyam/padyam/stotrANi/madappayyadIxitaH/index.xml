<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;श्रीमदप्पय्यदीक्षितः on पुराणे विश्वासटिप्पन्यः</title>
    <link>https://vishvAsa.github.io/purANam/prakIrNam_kAvyam/padyam/stotrANi/madappayyadIxitaH/</link>
    <description>Recent content in &#43;श्रीमदप्पय्यदीक्षितः on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam/prakIrNam_kAvyam/padyam/stotrANi/madappayyadIxitaH/index.xml" rel="self" type="application/rss+xml" />
    <item>
      <title>वैराग्यशतकम्</title>
      <link>https://vishvAsa.github.io/purANam/prakIrNam_kAvyam/padyam/stotrANi/madappayyadIxitaH/vairAgyashatakam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/prakIrNam_kAvyam/padyam/stotrANi/madappayyadIxitaH/vairAgyashatakam/</guid>
      <description>&lt;p&gt;[[वैराग्यशतकम्&#x9;Source: &lt;a href=&#34;https://www.ebharatisampat.in/readbook3.php?bookid=MDQzMzk5OTM4ODAxNTgy&amp;amp;pageno=MjI0MjQyNjk5NTk=&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;श्रीमदपय्यदीक्षितविरचितं&lt;/p&gt;&#xA;&lt;p&gt;वैराग्यशतकम्‌ ।&lt;/p&gt;&#xA;&lt;p&gt;आस्ते कश्चन भिक्षुः संगृह्णन्नव्ययानि दश ।&lt;br&gt;&#xA;न ममेत्यव्यययुगलं याचामस्तं किमस्त्यन्यत्‌ ॥ १ ॥&lt;br&gt;&#xA;धीसचिवं धैर्यबलं संकल्पविरोधि शान्तिधनम्‌ ।&lt;br&gt;&#xA;विश्वत्रयविषयमिदं वैराग्यं नाम साम्राज्यम्‌ ॥ २ ॥&lt;br&gt;&#xA;राज्ञो बिभेति लोको राजानः पुनरितोऽपि वैरिभ्यः ।&lt;br&gt;&#xA;आ ब्रह्मणः कृतान्तादकुतोभयमस्पृहाराज्यम्‌ ॥ ३ ॥&lt;br&gt;&#xA;भिक्षाप्रदा जनन्यः पितरो गुरवः कुमारकाः शिष्याः ।&lt;br&gt;&#xA;एकान्तरमणहेतुः शान्तिर्दयिता विरक्तस्य ॥ ४ ॥&lt;br&gt;&#xA;ये न किमपि चेष्टन्ते कार्यप्रतिकर्ययोर्विरहात्‌ ।&lt;br&gt;&#xA;सन्तस्त एव मुक्ताः संदेहे गौतमः साक्षी ॥ ५ ॥&lt;br&gt;&#xA;पततु नभः स्फुटतु मही चलन्तु गिरयो मिलन्तु वारिधयः ।&lt;br&gt;&#xA;अधरोत्तरमस्तु जगत्का हानिर्वीतरागस्य ॥ ६ ॥&lt;br&gt;&#xA;के चोराः के पिशुनाह के रिपवः केऽपि दायादाः ।&lt;br&gt;&#xA;जगदखिलं तस्य वशे यस्य वशे स्यादिदं चेतः ॥ ७ ॥&lt;br&gt;&#xA;विषया उपतिष्ठन्तां विषयैर्वा समवयन्तु करणानि ।&lt;br&gt;&#xA;आन्तरमेकं करणं शान्तं यदि का ततश्चिन्ता ॥ ८ ॥&lt;br&gt;&#xA;किं विषयान्परिहर्तुं वस्तव्यं मेरुकंदरेष्वबुधैः ।&lt;br&gt;&#xA;नह्यद्भिरनासेक्तुं धातुषु रोहन्ति पद्मानि ॥ ९ ॥&lt;br&gt;&#xA;अज्ञानमिह निदानं प्राग्रूपं जननमेव भवरोगे ।&lt;br&gt;&#xA;परिपाकः संसरणं भैषज्यं नैष्ठिकी शान्तिः ॥ १० ॥&lt;br&gt;&#xA;स्वेनोपभुक्तमर्थं सूकरजातिस्मरो मनुष्य इव ।&lt;br&gt;&#xA;दूरे जुगुप्समानो धीरो वैराग्यमद्रियते ॥ ११ ॥&lt;br&gt;&#xA;शैशवमिव कौमारे तत्तरुणिम्नीव स इव वृद्धत्वे ।&lt;br&gt;&#xA;न स्वदते धीराणां कामस्य विचेष्टितं शान्तौ ॥ १२ ॥&lt;br&gt;&#xA;शतशः परीक्ष्य विषयान्सद्यो जहति क्वचित्क्वचिद्धव्याः ।&lt;br&gt;&#xA;काका इव वान्ताशनमन्ये तानेव सेवन्ते ॥ १३ ॥&lt;br&gt;&#xA;चरमौ मातापितरौ चरमा गृहिणी सुताश्चरमाः ।&lt;br&gt;&#xA;कर्तव्येऽपि प्रेमणि कथमिह धीरा विरज्यन्ते ॥ १४ ॥&lt;br&gt;&#xA;तृणवद्भ्रमन्ति चपलाः स्त्रीनामनि चण्डमारुते चलति ।&lt;br&gt;&#xA;धरणिधरा इव सन्तस्तत्र न किंचित्प्रकम्पन्ते ॥ १५ ॥&lt;br&gt;&#xA;कामिजनपरमभोग्ये कामसुखे धारयन्ति बीभत्सम्‌ ।&lt;br&gt;&#xA;सन्तः शमसुखरसिकाः सुधाशनाः सूकरान्न इव ॥ १६ ॥&lt;br&gt;&#xA;विक्षेपमात्रभाजो विकासकाष्टागतज्ञानाः ।&lt;br&gt;&#xA;स्वस्यापि चेष्टितानि स्वयमीक्षन्ते परस्येव ॥ १७ ॥&lt;br&gt;&#xA;अस्थानेऽभिनिविष्टान्मूर्खानस्थान एव संतुष्टान्‌ ।&lt;br&gt;&#xA;अनुवर्तन्ते धीराः पितर इव क्रीडतो बालान्‌ ॥ १८ ॥&lt;br&gt;&#xA;पुष्णति पुरुषे सलिलैर्मुष्णति पुष्पं फलं च तरव इव ।&lt;br&gt;&#xA;वर्तन्ते सन्तः सममुपकर्तरि चापकर्तरि च ॥ १९ ॥&lt;br&gt;&#xA;नित्यानित्यविवेकः सर्वेषां घटघटत्वयोरास्ते ।&lt;br&gt;&#xA;स विवेको यः शान्तिकृदविवेकोऽन्यः समस्तोऽपि ॥ २० ॥&lt;br&gt;&#xA;अनधिगते कामसुखे कालेन यथा प्रवर्तते तरुणः ।&lt;br&gt;&#xA;एवं ब्रह्मसुखेऽपि प्रवर्तते कोऽपि भाग्यवशात्‌ ॥ २१ ॥&lt;br&gt;&#xA;पुत्रगुणाः स्वातन्त्र्ये दारगुणाश्चाधिवेदनावसरे ।&lt;br&gt;&#xA;भ्रातृगुणा दायविधौ द्रष्टव्या मोक्ष्यमाणेन ॥ २२ ॥&lt;br&gt;&#xA;का मे गतिरिति पृच्छति चरमश्वासेऽपि यः स्वार्थम्‌ ।&lt;br&gt;&#xA;तस्य जनस्यापि कृते पापाः पापानि कुर्वन्ति ॥ २३ ॥&lt;br&gt;&#xA;पितृभिः कलहायन्ते पुत्रानध्यापयन्ति पितृभक्तिम्‌ ।&lt;br&gt;&#xA;परदारानुपयन्तः पठन्ति शास्त्राणि दारेषु ॥ २४ ॥&lt;br&gt;&#xA;शान्तिरलभ्यादुपरतिरपात्रभावः प्रतिग्रहनिवृत्तिः ।&lt;br&gt;&#xA;क्षान्तिर्दुर्बलतेति च निवृत्तिधर्माः कलावेते ॥ २५ ॥&lt;br&gt;&#xA;नीतिज्ञा नियतिज्ञा वेदज्ञा अपि भवन्ति शास्त्रज्ञाः ।&lt;br&gt;&#xA;ब्रह्मज्ञा अपि लभ्याः स्वाज्ञानज्ञानिनो विरलाः ॥ २६ ॥&lt;br&gt;&#xA;कलिकलुषे मनसि स्वे कथमिव जगदार्जवं लभते ।&lt;br&gt;&#xA;चक्षुर्दोषे जाग्रति चन्द्रद्वित्वं कुतो यातु ॥ २७ ॥&lt;br&gt;&#xA;विषयाननुकूलयितुं विषयिणि हृदये विधीयतां यत्नः ।&lt;br&gt;&#xA;दृशि देयमौषधं को दृश्ये दत्त्वा सुखी भवति ॥ २८ ॥&lt;br&gt;&#xA;दाराः पुत्रेषु रताः पुत्राः पितृधनपरिग्रहव्यग्राः ।&lt;br&gt;&#xA;रोदनशरणा जननी परलोकगतस्य को बन्धुः ॥ २९ ॥&lt;br&gt;&#xA;पश्यन्ति म्रियमाणान्मरिष्यतोऽनुमिमते स्मरन्ति मृतान्‌ ।&lt;br&gt;&#xA;कथयन्ते चैवमसच्चेष्टन्ते नित्यवत्तु परम्‌ ॥ ३० ॥&lt;br&gt;&#xA;कलहायन्ते मूढाः कः प्रतिभूः श्वः प्रभात इति ।&lt;br&gt;&#xA;तस्यामेव रजन्यां कः प्रतिभूः स्वस्य सत्तायाम्‌ ॥ ३१ ॥&lt;br&gt;&#xA;कुल्याः कृता विशालाः कुड्यान्युपलैर्निबद्धानि ।&lt;br&gt;&#xA;क्रीता बलिनो महिपाः कृतकृत्याः स्म इति मन्यन्ते ॥ ३२ ॥&lt;br&gt;&#xA;आ प्रपदमा शिरस्कं चान्तः कलिमलमलीमसे वपुषि ।&lt;br&gt;&#xA;विफलं गङ्गाजलमपि मद्यघटे दर्भमुष्टिरिव ॥ ३३ ॥&lt;br&gt;&#xA;दण्ड्यं यत्सुखहेतोः पुष्णन्ति जनाः कथं तदेव वपुः ।&lt;br&gt;&#xA;नहि शर्कराभिलाषिभिरिक्षोः काण्डानि पूज्यन्ते ॥ ३४ ॥&lt;br&gt;&#xA;प्रायो मुह्यति चेतः प्राणभृतः प्राणनिर्गमावसरे ।&lt;br&gt;&#xA;पुण्येन यदि न मुह्यति पुत्रानेव स्मरन्म्रियते ॥ ३५ ॥&lt;br&gt;&#xA;शमयितुमौदरमग्निं संसाराख्याम्बुधौ निमज्जन्ति ।&lt;br&gt;&#xA;तुहिनव्यथानिवृत्त्यै नहि वेश्मनि पावको देयः ॥ ३६ ॥&lt;br&gt;&#xA;आहृत्य परित्यक्ता जनयन्त्यर्थाः सुखाभासम्‌ ।&lt;br&gt;&#xA;अत्यन्तपरित्यक्ताः परमानन्दाय कल्पन्ते ॥ ३७ ॥&lt;br&gt;&#xA;अर्थानामधिकानां राज्ञा चौरेण वा नाशः ।&lt;br&gt;&#xA;अन्ने खल्वतिमुक्ते वमनं वा स्याद्विरेको वा ॥ ३८ ॥&lt;br&gt;&#xA;प्रणमति परिसान्त्वयति[प्रणि]पतति सदा परिभ्रमति ।&lt;br&gt;&#xA;आविष्ट इव पिशाच्या पुरुषस्तृष्णावशं यातः ॥ ३९ ॥&lt;br&gt;&#xA;जननादृष्टात्पितरौ पुत्रा जामातरोऽप्ययादृष्टात्‌ ।&lt;br&gt;&#xA;कलहादृष्टाज्ज्ञातय इति निर्णीते किमेष्टव्यम्‌ ॥ ४० ॥&lt;br&gt;&#xA;स्वपितुः परलोकाय स्वयमनुदिवसं यदाचरति ।&lt;br&gt;&#xA;क्रियतामिदमुपमानं किं नालं पुत्रवैराग्ये ॥ ४१ ॥&lt;br&gt;&#xA;अननुगते दारिद्र्ये किमनुगतं लक्षणं दृष्टम्‌ ।&lt;br&gt;&#xA;कामस्यापूर्तिर्यदि कृपणं जगदा चतुर्वदनात्‌ ॥ ४२ ॥&lt;br&gt;&#xA;न खलु धनत्वं जातिर्यस्य यदिष्टं तदेव तस्य धनम्‌ ।&lt;br&gt;&#xA;तत्तदिव पामराणामाकिंचन्यं धनं विदुषाम्‌ ॥ ४३ ॥&lt;br&gt;&#xA;स्वीक्रियते यदि तृष्णा स्वीकर्तव्यं जगत्समस्तमपि ।&lt;br&gt;&#xA;स्वीक्रियते यदि शान्तिः स्वात्मापि स्वस्य भवति न वा ॥ ४४ ॥&lt;br&gt;&#xA;यद्दातारं वशयति यत्परिजनमस्य सान्त्वयति ।&lt;br&gt;&#xA;यदपत्रपते नान्तर्भावालाभः स कस्य समः ॥ ४५ ॥&lt;br&gt;&#xA;प्रादेशमात्रमुदरं परिपूरयितुं कियानयं यत्नः ।&lt;br&gt;&#xA;चुलकेनाम्भः पातुं स्वनितव्यः किं तटाकोऽपि ॥ ४६ ॥&lt;br&gt;&#xA;यामार्धमसंस्काराद्यामद्वयमनशनाच्च सुव्यक्ते ।&lt;br&gt;&#xA;शारीरे सौन्दर्येऽप्यभिनिविशन्ते कियन्मूढाः ॥ ४७ ॥&lt;br&gt;&#xA;वन्ध्येत्याहुस्तरुणीं जरतीति परित्यजन्ति बहुपुत्राम्‌ ।&lt;br&gt;&#xA;अभिनिन्दन्त्यल्पसुतां का गृहिणी कामिनो हृद्या ॥ ४८ ॥&lt;br&gt;&#xA;यान्ति शुचमकृतदारा द्वे भार्ये नेति कृतदाराः ।&lt;br&gt;&#xA;ते परदारा नेति स्त्रीभिस्तृप्तान्न पश्यामः ॥ ४९ ॥&lt;br&gt;&#xA;मदनस्याज्ञाकरणे मन्ये जगदखिलमेकरूपमिदम्‌ ।&lt;br&gt;&#xA;तिर्यञ्च इति नरा इति देवा इत्यन्यतो भेदः ॥ ५० ॥&lt;br&gt;&#xA;शुक्रविमोकस्थानं मलमूत्रत्यागदेशवत्किमपि ।&lt;br&gt;&#xA;स्त्रिय इति विहितं विधिना कियदत्र जना निमज्जन्ति ॥ ५१ ॥&lt;br&gt;&#xA;वेदानधीत्य विधिवन्मीमांसित्वा तदर्थं च ।&lt;br&gt;&#xA;दाराः कर्तव्या इति केनेदं प्रहसनं कथितम्‌ ॥ ५२ ॥&lt;br&gt;&#xA;दुःखेनोपार्ज्यन्ते पाल्यन्ते प्रत्यहं च लाल्यन्ते ।&lt;br&gt;&#xA;वामाः स्त्रियो विमूढैरुपभुञ्जानाः सुखं विगुणम्‌ ॥ ५३ ॥&lt;br&gt;&#xA;अश्नीत पिबत स्वादत जाग्रत संविशत तिष्ठत वा ।&lt;br&gt;&#xA;सकृदपि चिन्तयताह्नः सावधिको देहबन्ध इति ॥ ५४ ॥&lt;br&gt;&#xA;किं विजितया पृथिव्या किं काञ्चनभूभृता करस्थेन ।&lt;br&gt;&#xA;किं दिव्याभिः स्त्रीभिर्मर्तव्ये ब्रह्मणा लिखिते ॥ ५५ ॥&lt;br&gt;&#xA;जीवति कतिचिन्निमिषान्कतिचित्तेषु श्रुतीरधीत इव ।&lt;br&gt;&#xA;तावत्सैवाकुलयति तन्त्राणि नवानि चातनुते ॥ ५६ ॥&lt;br&gt;&#xA;स्वल्पो जीवनकालः स्वल्पा धीः परिचयः स्वल्पः ।&lt;br&gt;&#xA;तदपि तरेम कथंचिच्छ्रुतयो यदि नोपजायन्ते ॥ ५७ ॥&lt;br&gt;&#xA;कुत आगतं न जाने क्व नु वा गन्तव्यमिदमपि न जाने ।&lt;br&gt;&#xA;संचरसि क्वेदानीं संसारपथे महातमसि ॥ ५८ ॥&lt;br&gt;&#xA;तमसावृत्ताश्चरन्तः सविधे दूरे च नावयन्त्यर्थान्‌ ।&lt;br&gt;&#xA;अवयन्ति तु विस्पष्टं तडिताभिहते शिरसि मूढाः ॥ ५९ ॥&lt;br&gt;&#xA;निमिषन्त्यत्र तरुण्यस्तत्र तरुण्यो न निमिषन्ति ।&lt;br&gt;&#xA;ईदृक्षो हि विशेषः स्वर्गः स्वर्ग इति किं तत्र ॥ ६० ॥&lt;br&gt;&#xA;कोपो मैत्रावरुणेः शापो वा तार्किकस्य मुनेः ।&lt;br&gt;&#xA;संस्मर्यते यदि सकृच्छत्रोरपि मास्तु शक्रपदम्‌ ॥ ६१ ॥&lt;br&gt;&#xA;गच्छत्यमरावत्यां गच्छतु चतुराननस्य वा नगरे ।&lt;br&gt;&#xA;पुनरागन्तव्यं यदि पुंसा किं साधितं भवति ॥ ६२ ॥&lt;br&gt;&#xA;भुक्ता बहवो दारा लब्धाः पुत्राश्च पौत्राश्च ।&lt;br&gt;&#xA;नीतं शतमप्यायुः सत्यं वद मर्तुमस्ति मनः ॥ ६३ ॥&lt;br&gt;&#xA;विश्लेषणस्वभावान्पश्यन्विषयान्करोति को ममताम्‌ ।&lt;br&gt;&#xA;नश्यदवस्थापन्नं कः क्रीणीते धनैरश्वम्‌ ॥ ६४ ॥&lt;br&gt;&#xA;अन्नाभावे मृत्युः शालिभिरन्नानि शालयो वृष्ट्या ।&lt;br&gt;&#xA;वृष्टिस्तपसेति वदन्नमृत्यवे तत्तपश्चरतु ॥ ६५ ॥&lt;br&gt;&#xA;किं न निगृह्णन्ति मनः किं न भजन्ते जनाः शिवं शरणम्‌ ।&lt;br&gt;&#xA;अभिसंधिभेदमात्रान्मोक्षोपाये न बध्यन्ते ॥ ६६ ॥&lt;br&gt;&#xA;भोगाय पामराणां योगाय विवेकिनां शरीरमिदम्‌ ।&lt;br&gt;&#xA;भोगाय च योगाय च न कल्पते दुर्विदग्धानाम्‌ ॥ ६७ ॥&lt;br&gt;&#xA;ब्राह्मणचण्डाला इत्याह मुनिर्यन्महापथिकान्‌ ।&lt;br&gt;&#xA;भवमार्गमहापथिकानधिकृत्यैव प्रवर्तितं चैतत्‌ ॥ ६८ ॥&lt;br&gt;&#xA;एकद्वाः क्षितिपतिषु द्वित्रा देवेषु पञ्चषा द्रुहिणे ।&lt;br&gt;&#xA;एतावन्तो जगति ब्रह्मानन्दार्णवस्य कणाः ॥ ६९ ॥&lt;br&gt;&#xA;अज्ञानेनापिहिते विज्ञाने कर्म किं कुरुते ।&lt;br&gt;&#xA;विकले चक्षुषि तमसा व्यादाय मुखं किमीक्षेत ॥ ७० ॥&lt;br&gt;&#xA;अतिकलुषमाशुनश्वरमापातस्फुरणमनभिलाषकरम्‌ ।&lt;br&gt;&#xA;अपि हृष्यन्ति जनाः कथमवलम्ब्य ज्ञानखद्योतम्‌ ॥ ७१ ॥&lt;br&gt;&#xA;अयुतं नियुतं वापि प्रदिशन्तु प्राकृताय भोगाय ।&lt;br&gt;&#xA;क्रीणन्ति न बिल्वदलैः कैवल्यं पञ्चषैर्मूढाः ॥ ७२ ॥&lt;br&gt;&#xA;यावत्किल चेष्टन्ते तावत्पाशे निबध्यते ग्रन्थिः ।&lt;br&gt;&#xA;निभृतं यदि वर्तन्ते कालेन स्रंसते पाशः ॥ ७३ ॥&lt;br&gt;&#xA;उपरुन्धन्ति श्वासान्मुनयो नाश्नन्ति न पिबन्ति ।&lt;br&gt;&#xA;स्तूयन्ते सुजनैः किं कण्ठे कुर्वन्ति कनकपाशमिमे ॥ ७४ ॥&lt;br&gt;&#xA;कामं जनाः स्मयन्ते कैलासविलासवर्णनावसरे ।&lt;br&gt;&#xA;साधनकथनावसरे साचीकुर्वन्ति वक्त्राणि ॥ ७५ ॥&lt;br&gt;&#xA;वङ्गाः कथमङ्गाः कथमित्यनुयुङ्क्ते वृथा देशान्‌ ।&lt;br&gt;&#xA;कीदृक्कृतान्तपुरमिति कोऽपि न जिज्ञासते लोकः ॥ ७६ ॥&lt;br&gt;&#xA;त्यक्तव्यो ममकारस्त्यक्तुं यदि शक्यते नासौ ।&lt;br&gt;&#xA;कर्तव्यो ममकारः किं तु स सर्वत्र कर्तव्यः ॥ ७७ ॥&lt;br&gt;&#xA;पुत्रा इति दारा इति पोष्यान्मूर्खो जनान्ब्रूते ।&lt;br&gt;&#xA;अन्धे तमसि निमज्जन्नात्मा पोष्य इति नावैति ॥ ७८ ॥&lt;br&gt;&#xA;यच्चिन्तितमधिगर्भं यच्च चिरं चिन्तितं नरके ।&lt;br&gt;&#xA;विषयानिलसंसर्गान्ममृजे तत्सर्वमेकपदे ॥ ७९ ॥&lt;br&gt;&#xA;बाह्यगतागतशीला प्राणस्य श्वासलक्षणा वृत्तिः ।&lt;br&gt;&#xA;कर्षति मनसो वृत्तिं कुलटेव कुलस्त्रियं मुग्धाम्‌ ॥ ८० ॥&lt;br&gt;&#xA;अतिगम्भीरमनाविलमक्षोभ्यमदृष्टपारमविलङ्घ्यम्‌ ।&lt;br&gt;&#xA;अविरलतरङ्गसंकुलमैक्षिषि विज्ञानसागरं महताम्‌ ॥ ८१ ॥&lt;br&gt;&#xA;घोरं भवमपहातुं केचिदघोरं प्रपद्यन्ते ।&lt;br&gt;&#xA;संसरणकातराणां संशरणं शांभवी शक्तिः ॥ ८२ ॥&lt;br&gt;&#xA;पाशो यदि मोक्तव्यः पशुपतिरेवोपसर्तव्यः ।&lt;br&gt;&#xA;न खलु व्यतिमुच्यन्ते पशवः पाशेन संबद्धाः ॥ ८३ ॥&lt;br&gt;&#xA;अलमलमनुभूताभिर्मातृभिरलमस्तु पितृभिश्च ।&lt;br&gt;&#xA;भवितव्यं यदि नित्यवदर्थं मातुः पितुश्चास्तु ॥ ८४ ॥&lt;br&gt;&#xA;धन्यास्ते बहुदेवाः स्वामिनि येषां न दुर्भिक्षम्‌ ।&lt;br&gt;&#xA;जातु न जानीमो वयमेकं तं स्वामिनं पूर्णम्‌ ॥ ८५ ॥&lt;br&gt;&#xA;सन्तु बृहन्तो देवाः किं तु न तान्नन्तुमीहते चेतः ।&lt;br&gt;&#xA;आढ्यवदान्यन्यायादन्तकजितमेव चिन्तयेन्मनसि ॥ ८६ ॥&lt;br&gt;&#xA;निध्यायसि विषयसुखं न ध्यायसि विषममस्य परिपाकम्‌ ।&lt;br&gt;&#xA;बन्धुं तमेव चिन्तय बद्धुं मोक्तुं च यः क्षमते ॥ ८७ ॥&lt;br&gt;&#xA;सदनं गुरूपसदनं शरणं पञ्चाक्षरीपुरश्चरणम्‌ ।&lt;br&gt;&#xA;धनमभिलाषनिरोधनमन्त्याश्रमवर्तिनां पुंसाम्‌ ॥ ८८ ॥&lt;br&gt;&#xA;कौ पितरौ कः पुत्रः कः स्वामी यः प्रपञ्चस्य ।&lt;br&gt;&#xA;प्रत्यस्तमिते भेदे किमिदं किमिदमिति विप्रश्नः ॥ ८९ ॥&lt;br&gt;&#xA;स विधिर्यत्ते विदधति स प्रतिषेधो यतो निवर्तन्ते ।&lt;br&gt;&#xA;सोपनिषद्यद्ब्रुवते शैवाश्रवमर्तिनो धीराः ॥ ९० ॥&lt;br&gt;&#xA;त्यज संसारमसारं भज शरणं पार्वतीरमणम्‌ ।&lt;br&gt;&#xA;विश्वसिहि श्रुतिशिखरं विश्वमिदं तव निदेशकरम्‌ ॥ ९१ ॥&lt;br&gt;&#xA;भव्यमभव्यं वा नः प्रलिखतु वेधाः सुदुर्मेधाः ।&lt;br&gt;&#xA;सव्यमसव्यं वा नः शरणं चरणं महेशस्य ॥ ९२ ॥&lt;br&gt;&#xA;वेधाः कथं हरिः कथमिति तु प्रश्ने वयं मूकाः ।&lt;br&gt;&#xA;शिवमेकं जानीमो न शिवादन्यं विजानीमः ॥ ९३ ॥&lt;br&gt;&#xA;दारुणमसिपत्त्रवनं दारुणतममन्धतामिस्रम्‌ ।&lt;br&gt;&#xA;का वा ततः क्षतिर्नः शैवा वयमा चतुर्वदनात्‌ ॥ ९४ ॥&lt;br&gt;&#xA;कृतदीक्षो घोरमखे कुलकूटस्थो भरद्वाजः ।&lt;br&gt;&#xA;विद्येश्वरेषु कश्चन पितामहो न इति विस्रम्भः ॥ ९५ ॥&lt;br&gt;&#xA;कलहः कदापि मास्त्विति कलितशरीरैक्ययोः शिवयोः ।&lt;br&gt;&#xA;अहमस्म्यहमस्मीति प्राप्तः कलहो मम त्राणे ॥ ९६ ॥&lt;br&gt;&#xA;नरकायापि न भोगान्नराधमायापि नान्यसुरान्‌ ।&lt;br&gt;&#xA;मन्यन्ते कतिचिदमी माहेश्वरमाश्रिता योगम्‌ ॥ ९७ ॥&lt;br&gt;&#xA;ज्ञातुं हातुं विषयं श्रोतुं मन्तुं गृहीतुमात्मानम्‌ ।&lt;br&gt;&#xA;वत्सा यदि न हि घटते तत्साधयताविमुक्ताय ॥ ९८ ॥&lt;br&gt;&#xA;सांख्यं योगं निगमा भक्तिः कर्म प्रतीतिरिति ।&lt;br&gt;&#xA;एकत्र सकलमेतत्केवलमविमुक्तमेकत्र ॥ ९९ ॥&lt;br&gt;&#xA;बद्धः कस्ते वक्ष्यति मुक्तो मुक्तिं विजानाति ।&lt;br&gt;&#xA;यास्यसि चेदविमुक्तं ज्ञास्यसि विश्वेश्वरस्य मुखात्‌ ॥ १०० ॥&lt;br&gt;&#xA;न गृहीतं श्रुतिहृदयं न च न गृहीतं परिप्लवं हृदयम्‌ ।&lt;br&gt;&#xA;इच्छामि च धाम परं गच्छामि तु विश्वनाथपुरीम्‌ ॥ १०१ ॥&lt;/p&gt;</description>
    </item>
  </channel>
</rss>
