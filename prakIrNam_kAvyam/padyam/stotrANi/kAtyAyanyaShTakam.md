+++
title = "कात्यायन्यष्टकम्"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3008"
source_url = "https://www.ebharatisampat.in/readbook3.php?bookid=NjczNTAyNzk2NjU3ODgy&pageno=MjI0MjQyNjk5NTk="

+++
[[कात्यायन्यष्टकम्	Source: [EB](https://www.ebharatisampat.in/readbook3.php?bookid=NjczNTAyNzk2NjU3ODgy&pageno=MjI0MjQyNjk5NTk=)]]

\[




कात्यायन्यष्टकम्



श्रीगणेशाय नमः ।

अवर्षिसञ्ज्ञं पुरमस्ति लोके  
कात्यायनी तत्र विराजते या ।

प्रसाददा या प्रतिभा तदीया  
सा छत्रपुर्यां जयतीह गेया ॥ १॥

त्वमस्य भिन्नैव विभासि तस्या-  
स्तेजस्विनी दीपजदीपकल्पा ।

कात्यायनी स्वाश्रितदुःखहर्त्री  
पवित्रगात्री मतिमानदात्री ॥ २॥

ब्रह्मोरुवेतालकसिंहदाढो  
सुभैरवैरग्निगणाभिधेन ।

संसेव्यमाना गणपत्यभिख्या  
युजा च देवि स्वगणैरिहासि ॥ ३॥

गोत्रेषु जातैर्जमदग्निभार-  
द्वाजाऽत्रिसत्काश्यपकौशिकानाम् ।

कौण्डिन्यवत्सान्वयजैश्च  
विप्रैर्निजैर्निषेव्ये वरदे नमस्ते ॥ ४॥

भजामि गोक्षीरकृताभिषेके  
रक्‍ताम्बरे रक्‍तसुचन्दनाक्‍ते ।

त्वां बिल्वपत्रीशुभदामशोभे  
भक्ष्यप्रिये हृत्प्रियदीपमाले ॥ ५॥

खड्गं च शङ्खं महिषासुरीयं  
पुच्छं त्रिशूलं महिषासुरास्ये ।

प्रवेशितं देवि करैर्दधाने  
रक्षानिशं मां महिषासुरघ्ने ॥ ६॥

स्वाग्रस्थबाणेश्वरनामलिङ्गं  
सुरत्‍नकं रुक्ममयं किरीट्म ।

शीर्षे दधाने जय हे शरण्ये  
विद्युत्प्रभे मां जयिनं कुरूष्व ॥ ७॥

नेत्रावतीदक्षिणपार्श्वसंस्थे  
विद्याधरैर्नागगणैश्च सेव्ये ।

दयाघने प्रापय शं सदास्मा-  
न्मातर्यशोदे शुभदे शुभाक्षि ॥ ८॥

इदं कात्यायनीदेव्याः प्रसादाष्टकमिष्टदम् ।

कुमठाचार्यजं भक्‍त्या पठेद्यः स सुखी भवेत् ॥ ९॥  
॥  
इति श्रीकात्यायन्यष्टकं सम्पूर्णम् ॥






\]
