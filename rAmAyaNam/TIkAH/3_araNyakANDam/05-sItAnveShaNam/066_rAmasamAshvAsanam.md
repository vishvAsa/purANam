+++
title = "०६६ रामसमाश्वासनम्"
title_english = "066 Lakshmana s advisory words to Rama"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-066-Rama_Sama_Shwasanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/3_araNyakANDam/05-sItAnveShaNam/066_rAmasamAshvAsanam.md">
<details><summary><h3>IITK ...{Loading}...</h3></summary>

Lakshmana asks Rama to bear sorrow -- pleads with Rama to think
rightly-- arouses Rama's wisdom.



#### श्लोकः
##### मूलम्
तं तथा शोकसन्तप्तं विलपन्तमनाथवत्।  
मोहेन महताविष्टं परिद्यूनमचेतनम्॥3.66.1॥  
ततस्सौमित्रिराश्वास्य मुहूर्तादिव लक्ष्मणः।  
रामं सम्बोधयामास चरणौ चाभिपीडयन्॥3.66.2॥

##### शब्दार्थः
ततः then, सौमित्रिः son of Sumitra, लक्ष्मणः Lakshmana, तथा like that, शोकसन्तप्तम् afflicted with sorrow, अनाथवत् like an orphan, विलपन्तम् while weeping, महता mighty, मोहेन by delusion, आविष्टम् engrossed, परिद्यूनम् miserable, अचेतनम् devoid of consciousness, तं रामम् Rama, मुहूर्तादिव in a moment, आश्वास्य  consoled, चरणौ च his feet, अभिपीडयन् pressing, सम्बोधयामास addressed.

##### आङ्ग्लानुवादः
Lakshmana, son of Sumitra, consoling the mighty miserable Rama, who was afflicted with sorrow, and was weeping helplessly like an orphan, drowned in great delusion, devoid of consciousness, pressed his feet and addressed himः



#### श्लोकः
##### मूलम्
महता तपसा राम महता चापि कर्मणा।  
राज्ञा दशरथेनासि लब्धोऽमृतमिवामरैः॥3.66.3॥

##### शब्दार्थः
राम Rama, राज्ञा by the king, दशरथेन by Dasaratha, महता great, तपसा penance, महता great, कर्मणाचापि the action, अमरैः by the gods, अमृतमिव like nectar, लब्धः असि obtained.

##### आङ्ग्लानुवादः
O Rama king Dasaratha begot you by doing a great penance and performing great deeds, just as gods begot the nectar.



#### श्लोकः
##### मूलम्
तव चैव गुणैर्बद्धस्त्वद्वियोगान्महीपतिः।  
राजा देवत्वमापन्नो भरतस्य यथाश्रुतम्॥3.66.4॥

##### शब्दार्थः
भरतस्य Bharata's, यथा as, श्रुतम् heard, महीपतिः lord of the earth, राजा king, तव your, गुणैः          virtues, बद्धः bound, त्वद्वियोगात् by your separation, देवत्वम् godhood, आपन्नः attained.

##### आङ्ग्लानुवादः
King Dasaratha, impelled by your virtues, and separation from you attained godhood as heard from Bharata.



#### श्लोकः
##### मूलम्
यदि दुःखमिदं प्राप्तं काकुत्स्थ न सहिष्यसे।  
प्राकृतश्चाल्पसत्त्वश्च इतरः कस्सहिष्यति॥3.66.5॥

##### शब्दार्थः
काकुत्स्थ O Rama,  प्राप्तम्  has befallen, इदं दुःखम् this sorrow, न सहिष्यसे यदि not able to bear, प्राकृतः ordinary man, अल्पसत्त्वश्च with little strength, इतरः ordinary man, कः who, सहिष्यति will be able to bear?

##### आङ्ग्लानुवादः
O Rama, if you cannot bear this sorrow that has befallen you, how can weak and ordinary persons endure (such suffering)?



#### श्लोकः
##### मूलम्
दुःखितो हि भवान्लोकांस्तेजसा यदि धक्ष्यते।  
आर्ताः प्रजा नरव्याघ्र क्व नु यास्यन्ति निर्वृतिम्॥3.66.6॥

##### शब्दार्थः
नरव्याघ्र O best among men, दुःखितः in grief, भवान् you, तेजसा by your brilliance, लोकान् worlds, धक्ष्यते burn, यदि if, आर्ताः afflicted, प्रजाः people, क्व where, निर्वृतिम् relief,  यास्यन्ति will get?

##### आङ्ग्लानुवादः
O best of men  if you grieve and burn the world with your brilliance, wherefrom will the (ordinary) afflicted people get relief?



#### श्लोकः
##### मूलम्
लोकस्वभाव एवैष ययातिर्नहुषात्मजः।  
गतश्शक्रेण सालोक्यमनयस्तं समस्पृशत्॥3.66.7॥

##### शब्दार्थः
एषः so, लोकस्वभावः एव it is natural order in the world, नहुषात्मजः Nahusha's son, ययातिः Yayati, शक्रेण to Indra, सालोक्यम् sharing his stay in the same world, गतः attached, अनयः curse, तम् him, समस्पृशत् touched .

##### आङ्ग्लानुवादः
It is the go of the world. Yayati, son of Nahusa, shared heaven with Indra but because of his curse (for his bad conduct) suffered misfortune.



#### श्लोकः
##### मूलम्
महर्षिर्यो वसिष्ठस्तु यः पितुर्नः पुरोहितः।  
अह्ना पुत्रशतं जज्ञे तथैवास्य पुनर्हतम्॥3.66.8॥

##### शब्दार्थः
महर्षिः sage, यः who, वसिष्ठः Vasistha, यः that, नः पितुः our father's, पुरोहितः priest, अस्य his, अह्ना one day, पुत्रशतम् one hundred sons, जज्ञे gave birth to, पुनः again, तथैव in the same way, हतम् killed.

##### आङ्ग्लानुवादः
To sage Vasistha, our father's priest, were born a hundred sons in a day.But all of them were killed in one day the same way.



#### श्लोकः
##### मूलम्
या चेयं जगतां माता देवी लोकनमस्कृता।  
अस्याश्च चलनं भूमेर्दृश्यते सत्यसंश्रव॥3.66.9॥

##### शब्दार्थः
सत्यसंश्रव who adheres to truth, जगताम् for the worlds, माता mother, लोकनमस्कृता is adored by the whole world, या चेयम् she being so, देवी mother, अस्याः her, भूमेः earth, चलनम् movement, दृश्यते is seen.

##### आङ्ग्लानुवादः
You (rigidly) adhere to truth.(Like you) the mother earth who is adored by all the worlds, is unshakeable. Yet she is seen to be shaking at times.



#### श्लोकः
##### मूलम्
यौ धर्मौ जगतां नेत्रौ यत्र सर्वं प्रतिष्ठितम्।  
आदित्यचन्द्रौ ग्रहणमभ्युपेतौ महाबलौ॥3.66.10॥

##### शब्दार्थः
यौ whoever, धर्मौ two righteous entities, जगताम् of  the worlds, नेत्रौ two eyes, यत्र where, सर्वम् all, प्रतिष्ठितम् is resting, महाबलौ two very powerful, आदित्यचन्द्रौ Sun and Moon, ग्रहणम्  
eclipse, अभ्युपेतौ endures.

##### आङ्ग्लानुवादः
The powerful Sun and Moon, righteous entities, who are the two eyes of these worlds and on whom everything rests firmly, also suffer eclipses sometimes.



#### श्लोकः
##### मूलम्
सुमहान्त्यपि भूतानि देवाश्च पुरुषर्षभ।  
न दैवस्य प्रमुञ्चन्ति सर्वभूतानि देहिनः॥3.66.11॥

##### शब्दार्थः
पुरुषर्षभ O bull among men, सुमहन्ति भूतानि great beings, देवाश्च gods, सर्वभूतानि all creatures, देहिनः mortals, दैवस्य fate, न प्रमुञ्चन्ति cannot be released.

##### आङ्ग्लानुवादः
O best among men  Fate spares none. Great beings, every creature, even the gods cannot escape fate.



#### श्लोकः
##### मूलम्
शक्रादिष्वपि देवेषु वर्तमानौ नयानयौ।  
श्रूयेते नरशार्दूल न त्वं शोचितुमर्हसि॥3.66.12॥

##### शब्दार्थः
नरशार्दूल O tiger among men, शक्रादिषु among beings such as Indra and others, देवेषु deities, नयानयौ justice or otherwise, वर्तमानौ are present, श्रूयेते heard, त्वम् you, शोचितुम् to worry, नार्हसि not right for you.

##### आङ्ग्लानुवादः
It is I heard that Indra and other deities are also governed by the principle of justice. Therefore, you should not bewail, O tiger among men.



#### श्लोकः
##### मूलम्
नष्टायामपि वैदेह्यां हृतायामपि चानघ  
शोचितुं नार्हसे वीर यथान्यः प्राकृतस्तथा॥3.66.13॥

##### शब्दार्थः
अनघ O sinless soul, वीर hero, वैदेह्याम् when Vaidehi, नष्टायामपि killed, हृतायामपि when  carried off too, प्राकृतः an ordinary person, अन्यः यथा other man, शोचितुम् to worry, नार्हसि not right for you.

##### आङ्ग्लानुवादः
Even if Vaidehi is killed or abducted, you should not grieve like ordinary men, O  
sinless hero



#### श्लोकः
##### मूलम्
त्वव्दिधा न हि शोचन्ति सततं सत्यदर्शिनः।  
सुमहत्स्वपि कृच्छ्रेषु रामानिर्विण्णदर्शनाः॥3.66.14॥

##### शब्दार्थः
राम Rama, सततम् always, सत्यदर्शिनः those who see the truth, अनिर्विण्णदर्शनाः men whose vision is free from depression, त्वव्दिधाः men like you, सुमहत्सु in very great, क्रुच्छ्रेष्वपि even in great calamities, न शोचन्ति हि will not lose heart.

##### आङ्ग्लानुवादः
O Rama, you always see the truth. So  in the face of great difficulties men like you, whose vision is not blurred, should not lose heart.



#### श्लोकः
##### मूलम्
तत्त्वतो हि नरश्रेष्ठ बुद्ध्या समनुचिन्तय।  
बुध्द्या युक्ता महाप्राज्ञा विजानन्ति शुभाशुभे॥3.66.15॥

##### शब्दार्थः
नरश्रेष्ठ O best among men, तत्त्वतः the facts, बुद्ध्या applying your intellect, समनुचिन्तय think rightly, महाप्राज्ञाः very wise, बुध्द्या with their intellect, युक्ताः endowed, शुभाशुभे right and wrong, विजानन्ति people know.

##### आङ्ग्लानुवादः
O best among men  judge the facts rightly with your intellect. The wise apply their minds and know what is right and what is wrong.



#### श्लोकः
##### मूलम्
अदृष्टगुणदोषाणामध्रुवाणां तु कर्मणाम्।  
नान्तरेण क्रियां तेषां फलमिष्टं प्रवर्तते॥3.66.16॥

##### शब्दार्थः
अदृष्टगुणदोषाणाम् of those who do not know their merits and demerits, अध्रुवाणाम् unstable, तेषाम् in this, कर्मणाम् deeds, इष्टम् good, फलम् results, क्रियाम् अन्तरेण from actions, न प्रवर्तते will not be obtained.

##### आङ्ग्लानुवादः
Good results are not expected from the actions of persons who cannot distinguish between their virtues and vices, from those who are unstable in their deeds.



#### श्लोकः
##### मूलम्
त्वमेव हि पुरा राम मामेवं बहुशोऽन्वशाः।  
अनुशिष्याद्धि को नु त्वामपि साक्षाद्बृहस्पतिः॥3.66.17॥

##### शब्दार्थः
राम Rama, पुरा in the past, त्वमेव you yourself, माम् to me, एवम् that way, बहुशः many times, अन्वशाः you instructed, हि indeed, साक्षात् personally, बृहस्पतिरपि even Brihaspati, को नु who indeed, त्वाम् to you, अनुशिष्यात् हि can teach you.

##### आङ्ग्लानुवादः
O Rama you yourself in the past have instructed me many times that way. Who can be your adviser in this matter ? You are indeed like Brihaspati.



#### श्लोकः
##### मूलम्
बुद्धिश्च ते महाप्राज्ञ देवैरपि दुरन्वया।  
शोकेनाभिप्रसुप्तं ते ज्ञानं सम्बोधयाम्यहम्॥3.66.18॥

##### शब्दार्थः
महाप्राज्ञ very wise, ते बुद्धिः your intellect, देवैरपि gods too, दुरन्वया difficult to fathom, शोकेन by sorrow, अभिप्रसुप्तम् put to sleep, ते ज्ञानम् your wisdom, अहम् I am, सम्बोधयामि arousing you.

##### आङ्ग्लानुवादः
Even gods cannot fathom your intellect. I am only trying to rouse your wisdom your sorrow has sent to sleep.



#### श्लोकः
##### मूलम्
दिव्यं च मानुषं च त्वमात्मनश्च पराक्रमम्।  
इक्ष्वाकुवृषभावेक्ष्य यतस्व द्विषतां वधे॥3.66.19॥

##### शब्दार्थः
इक्ष्वाकुवृषभ among the Ikshvakus, त्वम् you, दिव्यम् divine, मानुषं च mortal, आत्मनः yourself, पराक्रमम् powers, अवेक्ष्य after knowing, द्विषताम् of the enemies, वधे in killing, यतस्व make efforts.

##### आङ्ग्लानुवादः
O bull among the Ikshvakus, weigh your divine and human prowess before you try to kill your enemies.



#### श्लोकः
##### मूलम्
किं तेन सर्वनाशेन कृतेन पुरुषर्षभ।  
तमेव त्वं रिपुं पापं विज्ञायोद्धर्तुमर्हसि॥3.66.20॥

##### शब्दार्थः
पुरुषर्षभ best among men, कृतेन by the act of, तेन by that, सर्वनाशेन destruction of all, किम् what for, त्वम् you, पापम् sinful, तं रिपुम् एव your enemy, विज्ञाय after knowing, उद्धर्तुम् to uproot, अर्हसि ought to.

##### आङ्ग्लानुवादः
O best among men  where is the good in the destruction of all? Know your sinful enemy before you uproot him.  

#### समाप्तिः
 श्रीमद्रामायणे वाल्मीकेय आदिकाव्ये अरण्यकाण्डे षट्षष्टितमस्सर्गः॥  
Thus ends the sixtysixth sarga of Aranyakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/3_araNyakANDam/05-sItAnveShaNam/066_rAmasamAshvAsanam.md">
<details><summary><h3>भूषणम् ...{Loading}...</h3></summary>



तं तथा शोकसन्तप्तं विलपन्तमनाथवत् ।  

मोहेन महाताविष्टं परिद्यूनमचेतनम्  ॥  ३।६६।१  ॥   

ततः सौमित्रिराश्वास्य मुहूर्तादिव लक्ष्णः ।  

रामं सम्बोधयामास चरणै चाभिपीडयन्  ॥  ३।६६।२  ॥   

एवं लक्ष्मणो राममाश्वास्य पुनर्वक्तव्यांशं ज्ञापयति षट्षष्टितमे तं
तथेत्यादिश्लोकद्वयमेकान्वयम् । परिद्यूनं परिदेवनं प्राप्तम्,
परिशोचन्तमित्यर्थः । "च्छ्वोः शूडनुनासिके च" इत्यूठ् । "दिवो
ऽविजिगीषायाम्" इति निष्ठानत्वम् । अचेतनम् अस्वस्थचित्तम् । सम्बोधयामास
ज्ञापयामास । अभिपीडयन् उपसङ्गृह्णन्  ॥  ३।६६।१,२  ॥   

  

महता तपसा राम महता चापि कर्मणा ।  

राज्ञा दशरथेनासि लब्धो ऽमृतमिवामरैः  ॥  ३।६६।३  ॥   

महता तपसा कायक्लेशेन व्रतोपवासादिना । महता चापि कर्मणा
अश्वमेधपुत्रकामेष्टिप्रभृतिकर्मणा । राज्ञा दशरथेन "राजा लोकस्य रञ्जनात्"
अनेन मन्त्रद्रव्यक्रियालोपाभावेनाधिकारिणा कृतत्वमुच्यते । अमृतमिव तद्वत्
भोग्यत्वं यत्नसाध्वत्वं चोत्यते । अमरैः अनेकसुरकृतयत्नः एकेन कृत इति
गम्यते  ॥  ३।६६।३  ॥   

  

तव चैव गुणैर्बद्धस्त्वद्वियोगान्महीपतिः ।  

राजा देवत्वमापन्नो भरतस्य यथा श्रुतम्  ॥  ३।६६।४  ॥   

तवेति । एवकारेण इतरपुत्रव्यावृत्तिः । तवैव गुणैर्बद्धः त्वद्गुणैकपरवशः
महीपतिः राजा न तु जातिमात्रेण राजा देवत्वमापन्नः । तत्र किं प्रमाणं
तत्राह भरतस्येति । भरतादित्यर्थः । पञ्चम्यर्थे षष्ठी । तथैव मयोक्तमिति
शेषः  ॥  ३।६६।४  ॥   

  

यदि दुःखमिदं प्राप्तं काकुत्स्थ न सहिष्यसे ।  

प्राकृतश्चाल्पसत्त्वश्च इतरः कः सहिश्यति  ॥  ३।६६।५  ॥   

काकुत्स्थेत्यनेनाप्राकृतत्वं महासत्त्वत्वं च सिद्धम् । सहिष्यति सहिष्यते
 ॥  ३।६६।५  ॥   

  

दुःखितो हि भवान् लोकांस्तेजसा यदि धक्ष्यते ।  

आर्ताः प्रजा नरव्याघ्र क्वनु यास्यन्ति निर्वृतिम्  ॥  ३।६६।६  ॥   

धक्ष्यते धक्ष्यति  ॥  ३।६६।६  ॥   

  

\[आश्वासिहि नरश्रेष्ठ प्राणिनः कस्य नापदः ।  

संस्पृशन्त्यग्निवद्राजन् क्षणेन व्यपयान्ति च  ॥ \]  

लोकस्वभाव एवैष ययातिर्नहुषात्मजः ।  

गतः शक्रेण सालोक्यमनयस्तं तमः स्पृशत्  ॥  ३।६६।७  ॥   

प्रसङ्गात् दैविकावर्थानर्थावन्ये महान्तो ऽपि प्राप्नुवन्तीति
दृष्टान्तमुखेन प्रतिपादयितुमाह लोकस्वभाव इत्यादिना । एष लोकस्वभाव इति
वक्ष्यमाणेषु सर्वत्र योज्यम् । अनयः अनयमूलं दुःखमित्यर्थः । तमः अज्ञानं
स्पृशन् अस्पृशत् । स हि स्वर्गगतो ऽपि इन्द्रेणासूयाकलुषेण भवद्राज्ये को
वा श्रेष्ठ इति पृष्टः सत्यवादितया ऽहमेवेत्युक्तवान् । इन्देणात्मश्लाघी
त्वं न स्वर्गार्ह इति पातित इति पुराणप्रसिद्धिः । नहुषात्मज इत्यनेन
नहुषानीतिरपि व्यज्यते । स च सप्तर्षीन् स्ववाहकान् शचीस्मरणेन सर्प सर्प
इत्युक्तवान् सर्पो भवेत्यगस्त्यशप्तश्चिरं तथाभूतस्तस्थौ  ॥  ३।६६।७  ॥   

  

महर्षिर्यो वसिष्ठस्तु यः पितुर्नः पुरोहितः ।  

अह्ना पुत्रशतं जज्ञे तथैवास्य पुनर्हतम्  ॥  ३।६६।८  ॥   

अह्ना पुत्रशतं हतम्, विश्वामित्रकोपेन युगपत्पुत्रशतनाशदुःखमनुभूतमिति
भावः  ॥  ३।६६।८  ॥   

  

या चेयं जगतां माता देवी लोकनमस्कृता ।  

अस्याश्च चलनं भूमेर्दृश्यते सत्यसंश्रव  ॥  ३।६६।९  ॥   

माता सर्वोपादानत्वात् । देवी देवस्य विष्णोः पत्नी अत एव लोकनमस्कृता ।
सत्यसंश्रवेति त्वयैव हि पूर्वं मह्यमेवमुपदिष्टमिति भावः  ॥  ३।६६।९  ॥   

  

यौ धर्मौ जगतां नेत्रौ यत्र सर्वं प्रतिष्ठितम् ।  

आदित्यचन्दौ ग्रहणमभ्युपेतौ महाबलौ  ॥  ३।६६।१०  ॥   

धर्मौ धर्मप्रवर्तकौ सर्वधर्मसाक्षित्वात् । नेत्रौ नेतारौ
कालपरिच्छेदादिमुखेन जगतः प्रवर्तकौ ।  

"नेत्रो नेतरि भेद्यवान्" इति विश्वः । सर्वेषामर्थप्रकाशकत्वेन नेत्रभूतौ
वा । लिङ्गव्यत्ययश्छान्दसः । यत्र ययोः सर्वं जगत् प्रतिष्ठितं
यदधीनस्वरूपस्थितिप्रवृत्तिकाः सर्वे जना इत्यर्थः । सूर्यस्य
वर्षहेतुत्वात् चन्द्रस्यौषधिहेतुत्वाच्चेति भावः । "आदित्याज्जयते
वृष्टिस्ततो ऽन्नमभिजायते ।" इति वचनात् । ग्रहणं राहुकेतुभ्यां ग्रासम्  ॥ 
३।६६।१०  ॥   

  

सुमहान्त्यपि भूतानि देवाश्च पुरुषर्षभ ।  

न दैवस्य प्रमुञ्चन्ति सर्वभूतादिदेहिनः  ॥  ३।६६।११  ॥   

किं बहुना सङ्ग्रहेणोच्यत इत्याह सुमहान्तीति । सुमहान्ति भूतानि
मान्धातृनलप्रभृतिमहाजना अपि । सर्वभूतादिदेहिनः सर्वभूतानि आदिदेहो
ऽस्यास्तीति तथा सर्वभूतान्तर्यामिण इत्यर्थः । दैवस्य परमात्मनः ।
पञ्चम्यर्थे षष्ठी । न प्रमुञ्चन्ति सर्वे ऽपि तत्सङ्कल्पं
नातिक्रामन्तीत्यर्थः  ॥  ३।६६।११  ॥   

  

शक्रादिष्वपि देवेषु वर्तमानौ नयानयौ ।  

श्रूयेते नरशार्दूल न त्वं शोचितुमर्हसि  ॥  ३।६६।१२  ॥   

उपसंहरति शक्रादिष्वपीति । नयानयौ तन्मूलसुखदुःखे अतो न त्वं
शोचितुमर्हसीत्यर्थः  ॥  ३।६६।१२  ॥   

  

नष्टायामपि वैदेह्यां हृतायामपि चानघ ।  

शोचितुं नार्हसे वीर यथा ऽन्यः प्राकृतस्तथा  ॥  ३।६६।१३  ॥   

उक्तं विवृणोति नष्टायामपीति । नार्हसे नार्हसि  ॥  ३।६६।१३  ॥   

  

त्वद्विधा न हि शोचन्ति सततं सत्यदर्शिनः ।  

सुमहत्स्वपि कृच्छ्रेषु रामानिर्विण्णदर्शनाः  ॥  ३।६६।१४  ॥   

सत्यदर्शिनः यथार्थदर्शिनः । कृच्छ्रेषु दुःखेषु । अनिर्विण्णम्
अविनाशिदर्शनं कृत्याकृत्यविवेको येषां ते तथा  ॥  ३।६६।१४  ॥   

  

तत्त्वतो हि नरश्रेष्ठ बुद्ध्या समनुचिन्तय ।  

बुद्ध्या युक्ता महाप्राज्ञा विजानन्ति शुभाशुभे  ॥  ३।६६।१५  ॥   

तत्त्वतो बुद्ध्या अबाधितबुद्ध्या समनुचिन्तय, शुभाशुभे इति शेषः ।
महाप्राज्ञाः बुद्ध्या तात्कालिक्या युक्ताः सन्तः शुभाशुभे भाविनी
विजानन्ति  ॥  ३।६६।१५  ॥   

  

अदृष्टगुणदोषाणामधृतानां च कर्मणाम् ।  

नान्तरेण क्रियां तेषां फलमिष्टं प्रवर्तते  ॥  ३।६६।१६  ॥   

इदानीं फलानुभवः पूर्वकर्मसाध्यः अतस्तत्र न शोचनीयमित्याह अदृष्टेति ।
अदृष्टगुणदोषाणां प्रत्यक्षतो द्रष्टुमशक्यसुखदुःखरूपगुणदोषाणाम् ।
अधृतानां पुरा एवं कर्म कृतमिति निश्चेतुमशक्यानाम् तेषां प्रसिद्धानां
पूर्वकृतानामित्यर्थः । कर्मणाम् इष्टं फलं क्रियाम् अनुष्ठानमन्तरेण न
प्रवर्तते । पूर्वकर्मानुष्ठानं विना इदानीं फलं नोत्पद्यते अतः
पूर्वकर्मफले इदानीं प्रवृत्ते का ऽत्र परिदेवनेति भावः  ॥  ३।६६।१६  ॥   

  

त्वमेव हि पुरा राम मामेवं बहुशो ऽन्वशाः ।  

अनुशिष्याद्धि कोनु त्वामपि साक्षाद्बृहस्पतिः  ॥  ३।६६।१७  ॥   

अन्वशाः अनुशासितवानसि  ॥  ३।६६।१७  ॥   

  

बुद्धिश्च ते महाप्राज्ञ देवैरपि दुरन्वया ।  

शोकेनाभिप्रसुप्तं ते ज्ञानं सम्बोधयाम्यहम्  ॥  ३।६६।१८  ॥   

दुरन्वया दुर्लभा । प्रसुप्तं स्तिमितम् । सम्बोधयामि उत्थापयामि  ॥ 
३।६६।१८  ॥   

  

दिव्यं च मानुषं च त्वमात्मनश्च पराक्रमम् ।  

इक्ष्वाकुवृषभावेक्ष्य यतस्व द्विषतां वधे  ॥  ३।६६।१९  ॥   

दिवि भवं दिव्यम् । प्राणिजातं देवगन्धर्वादिकं तच्च सात्विकं वधानर्हम्,
मानुषं मनुष्यलोकोद्भवं ब्राह्मणादिकं तदपि वधानर्हम् ।
सर्वलोकसंहारसमर्थम् आत्मनः पराक्रमं च अवेक्ष्य विचार्य द्विषतामेव वधे
यतस्व  ॥  ३।६६।१९  ॥   

  

किं ते सर्वविनाशेन कृतेन पुरुषर्षभ ।  

तमेव त्वं रिपुं पापं विज्ञायोद्धर्तुमर्हसि  ॥  ३।६६।२०  ॥   

इत्यार्षे श्रीरामायणे वाल्मीकीये आदिकाव्ये श्रीमदारण्यकाण्डे षट्षष्ठितमः
सर्गः  ॥  ६६  ॥   

उद्धर्तुं नाशयितुम्  ॥  ३।६६।२०  ॥   

इति श्रीगोविन्दराजविरचिते श्रीरामायणभूषणे रत्नमेखलाख्याने
आरण्यकाण्डव्याख्याने षट्षष्ठितमः सर्गः  ॥  ६६  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/3_araNyakANDam/05-sItAnveShaNam/066_rAmasamAshvAsanam.md">
<details><summary><h3>शिरोमणी ...{Loading}...</h3></summary>



लक्ष्मणोक्तिमेव वर्णयन्नाह--तमित्यादिभिः । शोकसंतप्तं सीतावियोगजनितशोकेन
पीडितम् अत एवाचेतप्तं चित्तस्वास्थ्यरहितम् अत एव अनाथवत्
नाथत्वाभाववन्तमिव विलपन्तम् अत एव परिद्यूनमिव क्षीणत्वेन
प्रतीयमानमित्यर्थः । अत एव परिद्यूनमिव क्षीणत्वेन प्रतीयमानमित्यर्थः ।
अत एव महता मोहेन कर्तव्यविषयकाविवेकेन युक्तं तं रामं ततः
शोकसंतप्तत्वादिहेतोः सौमित्रिः मुहूर्तात् मुहूर्तमाश्वास्य चरणौ
अभिपीडयन् सन् संबोधयामास शोकादिनिवृत्तिकारणीभूतवचनमुच्चारयामास ।
श्लोकद्वयमेकान्वयि  ॥  ३।६६।१२  ॥   

  

संबोधनप्रकारमाह--महतेत्यादिभिः । महता अत्युत्कृष्टेन तपसा
पुत्रहेतुकव्रतादिना महता कर्मणा श्रृङ्गिऋष्यानयनादिरूपक्रियया च राज्ञा
दशरथेन अमरैरमृतमिव लब्ध आसीत् भवानिति शेषः । एतेन त्वमतिदुर्लभो ऽसीति
सूचितं तेन रामस्यातिमहत्त्वं व्यञ्जितं तेन महतां शोको ऽनुचित इति ध्वनितं
तेन त्वया शोको न कार्य इति व्यञ्जितम्  ॥  ३।६६।३  ॥   

  

तवेति । तव गुणैर्बद्धो महीपतिः सर्वपृथ्वीनियन्ता राजा अतिदीप्तिमान्
दशरथः त्वद्वियोगात् देवत्वं साकेतकर्मकगतिम् आपन्नः कृतवान् इत्यर्थः, इति
भरतस्य भरतात् यथा यथावत् श्रुतम् । एतेन रामगुणानां निरवद्यत्वं सूचितं,
तेनातिशोकवत्त्वे धैर्यादिगुणस्य मालिन्यापत्तिरिति व्यञ्जितम्  ॥  ३।६६।४
 ॥   

  

यदीति । हे काकुत्स्थ प्राप्तमिदं दुःखं यदि त्वं न सहिष्यसे तर्हि
अल्पसत्त्वः अत एव इतरः त्वत्तो नीचः प्राकृतो जनः कः सहिष्यति
ऽइतरस्त्वन्यनीचयोःऽ इति कोशः  ॥  ३।६६।५  ॥   

  

दुःखित इति । दुःखितः प्रियावियोगेन खिन्नो भवान् यदि लोकान् धक्ष्यते
द्वेष्यत्वसंशयेन भस्मीकरिष्यति तर्हि आर्ताः प्राप्तदुःखाः प्रजाः
निर्वृतिं सुखं क्व नु यास्यन्ति न क्वापीत्यर्थः  ॥  ३।६६।६  ॥   

  

सीताविषये अपक्षयादिसंशयो न कार्य इति बोधयन्नाह--लोकेति । एष अपक्षयादिः
लोकस्वभावः प्राकृतजनानां स्वभावसिद्धः, एतेन सीतायाः प्राकृतविलक्षणात्वं
व्यञ्जितम् । स्वभावसिद्धत्वमेव विवृण्वन्नाह--शक्रेण सालोक्यं गतो
नहुषात्मजो यो ययातिः तम् अनयः स्वर्गप्राप्तिविध्वंसः समस्पृशत्
स्वर्गाद्विध्वस्त इत्यर्थः  ॥  ३।६६।७  ॥   

  

महर्षिरिति । यो महर्षिः सकलद्रष्टा यश्च नो ऽस्माकं पितुः पुरोहितो
वसिष्ठः अस्य वसिष्ठस्य अह्ना एकदिनेन पुत्रशतं शतसंख्याकप्राकृतपुत्राः
जज्ञे तथा एकदिनेनैव हतं विश्वामित्रेणेति शेषः  ॥  ३।६६।८  ॥   

  

येति । जगतो माता अत एव सर्वलोकनमस्कृता या इयं भूमिः अस्या भूमेः चलनं
दृश्यते  ॥  ३।६६।९  ॥   

  

याविति । यौ जगतो धर्मौ यथासंभवं कर्मप्रवृत्तिहेतू नेत्रौ
कालपरिच्छेदद्वारा जनानां तत्तल्लोकप्रापकौ अत एव यत्र ययोः सर्वं
प्रतिष्ठितं महाबलौ तौ आदित्यचन्द्रौ ग्रहणं राहुग्रासजनितदुःखम् अभ्युपेतौ
प्राप्तौ  ॥  ३।६६।१०  ॥   

  

तदेव संगृह्याह--सुमहान्तीति । सुमहान्ति भूतानि पृथिव्यादीनि देहिनो
ऽतिप्रवृद्धा देवाश्च दैवस्य नित्यप्रमोदविशिष्टस्य सर्वभूतस्य सर्वाणि
भूतानि यस्मात् तस्य त्वत्तनुप्रकाशब्रह्मणः न प्रमुञ्चन्ति तदाज्ञापितं न
जहति अत एव शक्रादिषु देवाधीशेष्वपि नयानयौ सुखप्राप्त्यप्राप्ती श्रूयेते
अतः त्वं त्वथितुं नार्हसि । एतेन यदि
त्वत्तनुप्रकाशरूपब्रह्माज्ञावर्तित्वं सर्वलोकानामस्ति तर्हि
तवाज्ञावर्तित्वमस्तीति किं वक्तव्यमिति काव्यार्थापत्तिरलंकाररूपो
हेतुर्ध्वनितः । श्लोकद्वयमेकान्वयि  ॥  ३।६६।१११२  ॥   

  

मृतायामिति । मृतायां स्वनियम्यरुद्रादिद्वारा सकलभुवननिवर्तिकायां सीतायां
नष्टायाम् अपहरणेनादृश्यत्वं प्राप्तायां सत्यामपि अन्यः
प्राकृतविलक्षणस्त्वं प्राकृत इव शोचतुं नार्हसि  ॥  ३।६६।१३  ॥   

  

प्राकृतविलक्षणानां शोको न युक्त इति बोधयन्नाह--त्वदिति । सर्वदर्शनाः
सर्वविषयकज्ञानवन्तः अत एव अनिर्विण्णदर्शना निरन्तरं प्रसन्नचित्ताः
त्वद्विधाः प्राकृतविलक्षणाः जना नैव शोचन्ति, एतेन तव शोको न युज्यते इति
व्यञ्जितम्  ॥  ३।६६।१४  ॥   

  

नन्वहं तु इदानीं न सर्वदर्शनः सीताचरितविषयकज्ञानाभावात् इत्यत
आह--तत्त्वत इति । यतो बुद्ध्या युक्ताः महाप्राज्ञाः शुभाशुभे विजानन्ति
अतः बुद्ध्या निश्चयकारकान्तःकरणवृत्त्या तत्त्वतः तत्त्वं
श्रृङ्गारपोषकविप्रलम्भमित्यर्थः, समनुचिन्तय निश्चिनु  ॥  ३।६६।१५  ॥   

  

अदृष्टेति । न दृष्टौ फलोत्पत्तेः प्रागनुभूतौ गुणदोषौ येषां
तेषामध्रुवाणां तेषां प्रसिद्धानां कर्मणामिष्टं फलं क्रियां
विचारकर्मान्तरेण विना नैव वर्तते प्रवर्तते । एतेन
विप्रलम्भस्याप्यतिसुखदातृत्वं ध्वनितम्  ॥  ३।६६।१६  ॥   

  

ननु त्वया इयं बुद्धिः कथं लब्धेत्यत आह--मामिति । एवमनेन प्रकारेण पुरा
बहुशो ऽनेकवारं मां त्वमेव उक्तवान् अतः को ब्रह्मा वा बृहस्पतिर्वा त्वां
सर्वगुरुमनुशिष्यादपि नेत्यर्थः, बहुशोक्तवानित्यत्र संधिरार्षः  ॥  ३।६६।१७
 ॥   

  

ननु गुरुं मां त्वं कथं शिक्षयसीत्यत आह--बुद्धिरिति । ते बुद्धिर्निश्चयो
देवैरपि दुरन्वया ज्ञातुमशक्या अतः शोकेन अभिप्रसुप्तं तिरोहितत्वेन
प्रतीतं ते ज्ञानं संबोधयामि तत्स्वरूपं कथयामि  ॥  ३।६६।१८  ॥   

  

स्वप्रार्थनायास्तात्पर्यमाह--दिव्यमिति । इक्ष्वाकुवृषभ इक्ष्वाकुश्रेष्ठ
दिव्यं सर्वैः स्तुत्यं मानुषं प्राकृतविलक्षणं नित्यमनुष्यमात्रनिष्ठं च
आत्मनः पराक्रमम् अवेक्ष्यैव द्विषतामेव वधे यतस्वैव द्वेषसोभावनया
अन्येषां वधो मा भूदित्यर्थः । चकारा एवं चैवार्थाः  ॥  ३।६६।१९  ॥   

  

तदेव भङ्ग्यन्तरेणाह--किमिति । कृतेन सर्वविनाशेन ते किं न किमपीत्यर्थः,
अतस्तं प्रियाहर्तारं रिपुं विज्ञाय यत्नतो निश्चित्य उद्धर्तुं
विध्वसितुमर्हसि  ॥  ३।६६।२०  ॥   

  

इति श्रीमद्वाल्मीकीयरामायणव्याख्याने रामायणशिरोमणावारण्यकाण्डे
षट्षष्टितमः सर्गः  ॥  ३।६६  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/3_araNyakANDam/05-sItAnveShaNam/066_rAmasamAshvAsanam.md">
<details><summary><h3>तिलकम् ...{Loading}...</h3></summary>



एवं क्रोधमुपशमप्य सहजप्रकृतिपाप्तये बोधयति लक्ष्मणो रामम्--तमिति ।
परिद्यूनं क्षीणमचेतसमस्वस्थचित्तमिव  ॥  ३।६६।१  ॥   

  

मुहूर्तादिव मुहूर्तादेव  ॥  ३।६६।२  ॥   

  

बोधनप्रकारः--महतेत्यादि । तपसा पुत्रकामनया कृतेन व्रतादिना कर्मणा
ऋष्यशृङ्गानयनपूर्वकमहायागेन  ॥  ३।६६।३  ॥   

  

भरतस्य मुखादिति शेषः । यथा यथावच्छ्रुतम्  ॥  ३।६६।४  ॥   

  

इतरः क इति । ऽयद्यदाचरति श्रेष्टस्तत्तद्देवतरो जनःऽ इत्युक्तेः ।
ऽमर्त्यावतारस्त्विह मर्त्यशिक्षणम्ऽ इति भागवतोक्तरीत्या लोकशिक्षणार्थमपि
त्वदवतारादिति भावः  ॥  ३।६६।५  ॥   

  

आश्वसिहीति " न ह वै शरीरस्य सतः प्रियाप्रिययोरपहतिरस्ति " इति श्रुतेः  ॥ 
३।६६।६  ॥   

  

तदेव विवृणोति--लोकेति । एष औपाधिकदुःखसंबन्धो लोकस्य शरीरिणः स्वभाव एव ।
तदेवाह--ययातिरिति । अनयो ऽनयमूलं दुःखं तच्च स्वर्गाद्भंशरूपम् ।
समस्पृशदित्यनेनाचिरस्थितिकस्पर्शमात्रार्थकेन पुनरविलम्बेनैव
दौहित्रप्रयुक्तमुखोत्तरकालिकदुःखनिवृत्तिरप्यस्य सूचिता  ॥  ३।६६।७  ॥   

  

यौ महर्षिर्यः पुनर्नः पितुः पुरोहितस्तस्य पुत्रशतं जज्ञे । अह्ना च
पुनर्विश्वामित्रेण हतम् । पूर्वं सुखोत्तरकालिकदुःखानन्तरं सुखं
व्यङ्ग्यतयोक्त्वा ऽत्र सुखानन्तरं दुःखमुक्तम् । एवं च महतामप्यवश्यं
जायमाने ईदृशे सुखे दुःखे च न हर्षशोकौ भवादृशस्योचिताविति भावः  ॥  ३।६६।८
 ॥   

  

चलनम् भूकम्पजं दुःखमित्यर्थः  ॥  ३।६६।९  ॥   

  

यौ धर्मौ परावरधर्मप्रवर्तकौ नेत्रौ जगतः संसारचक्रस्य कालपरिच्छेद्वारा
प्रवर्तकौ । अत एव यत्र सर्वं प्रतिष्ठितं तौ च ग्रहणं राहुग्रासदुःखं
प्राप्तौ  ॥  ३।६६।१०  ॥   

  

दैवस्य कर्मणो वशं न प्रमुञ्चन्तीत्यर्थः । किं पुनर्वक्तव्यं देहिनः
सर्वभूतानि देहवन्ति सर्वभूतानि न मुञ्चन्तीति पुंस्त्वमार्षम्  ॥  ३।६६।११
 ॥   

  

नयानयौ तन्मूलसुखदुःखे  ॥  ३।६६।१२,१३  ॥   

  

अनिर्विण्णदर्शना विषादरहितदर्शना विषादराहित्येन
कृत्याकृत्यतत्त्वज्ञानवन्तः  ॥  ३।६६।१४  ॥   

  

तत्त्वतः समनुचिन्तय युक्तायुक्तं कृत्याकृत्यं चेति शेषः । शुभाशुभे
कर्तव्याकर्तव्ये युक्तायुक्ते बुद्धियुक्ता जानन्ति तस्मात्त्वं बुद्ध्या
विचिन्तयेति शेषः  ॥  ३।६६।१५  ॥   

  

एवं दुःखमूलं प्राचीनं कर्म बुद्धा दुःख सोढव्यमेवेत्याह--अदृष्टेति ।
शास्त्रैकसमधिगम्यतया प्रत्यक्षेणादृष्टगुणदोषाणां धर्मत्वाधर्मत्वे
गुणदोषौ । आपाततो धर्मवद्भासमानानामधर्मत्वाद्वैपरीत्याच्च अध्रुवाणां
फलनाश्यानाम् । अनेन फलावश्यंभावः सूचितः । तादृशानां कर्मणां निष्पत्तिः
क्रियां तत्तत्पुरुषव्यापारमन्तरेण न भवति । स्वव्यापारेण कृतानां
तेषामिष्टं फलं सुखं चादनिष्टं च फलं वर्तते प्रवर्तत एव, न तु न प्रवर्तत
इति । अतः सोढव्यमेवेति भावः  ॥  ३।६६।१६  ॥   

  

इयं च बुद्धिस्त्वद्दत्तैव मे, अतस्तवोपदेशे किं सामर्थ्यमिति न
वाच्यमित्याह--मामिति । अकारणे क्रोधवशमापन्नमिति शेषः । बहुशोक्तवानिति
संधिरार्षः । अनुशिष्याच्छिक्षितुं शक्तः स्याद्बृहस्पतिरपि अन्यस्य का
गणनेत्यर्थः  ॥  ३।६६।१७  ॥   

  

देवैरपि दुरन्वयान्वेतुमनुगन्तुमशक्या । त्वज्ज्ञानपरिच्छेदो
देवानामप्यशक्य इति भावः । अनेनेश्वरता सूचिता । तथापि शोकेनान्तर्हितमिव
ते ज्ञानं संबोधयामित बोध्यामीव  ॥  ३।६६।१८  ॥   

  

दिव्यं देवोचितम् । मानुषं मनुष्योचितम् । एवमुभयविधपराक्रमाश्रयत्वमात्मनो
ऽवेक्ष्य । तत्राद्यः परशुरामविषयः, अन्त्यो रक्षोविषयः । एवं च
देवोचितपराक्रमस्यायं नावसर इति भावः  ॥  ३।६६।१९  ॥   

  

कृतेनानुष्ठितेन  ॥  ३।६६।२०  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽरण्यकाण्डे षट्षष्टितमः सर्गः  ॥  ३।६६  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/3_araNyakANDam/05-sItAnveShaNam/066_rAmasamAshvAsanam.md">
<details><summary><h3>द्राविडपाठः ...{Loading}...</h3></summary>


तं तथा शोकसन्तप्तं विलपन्तमनाथवत्।  
मोहेन महाताविष्टं परिद्यूनमचेतनम् ॥ 3.66.1 ॥   
ततः सौमित्रिराश्वास्य मुहूर्तादिव लक्ष्णः।  
रामं सम्बोधयामास चरणै चाभिपीडयन् ॥ 3.66.2 ॥   
महता तपसा राम महता चापि कर्मणा।  
राज्ञा दशरथेनासि लब्धोऽमृतमिवामरैः ॥ 3.66.3 ॥   
तव चैव गुणैर्बद्धस्त्वद्वियोगान्महीपतिः।  
राजा देवत्वमापन्नो भरतस्य यथा श्रुतम् ॥ 3.66.4 ॥   
यदि दुःखमिदं प्राप्तं काकुत्स्थ न सहिष्यसे।  
प्राकृतश्चाल्पसत्त्वश्च इतरः कः सहिश्यति ॥ 3.66.5 ॥   
दुःखितो हि भवान् लोकांस्तेजसा यदि धक्ष्यते।  
आर्ताः प्रजा नरव्याघ्र क्वनु यास्यन्ति निर्वृतिम् ॥ 3.66.6 ॥   
लोकस्वभाव एवैष ययातिर्नहुषात्मजः।  
गतः शक्रेण सालोक्यमनयस्तं तमः स्पृशत् ॥ 3.66.7 ॥   
महर्षिर्यो वसिष्ठस्तु यः पितुर्नः पुरोहितः।  
अह्ना पुत्रशतं जज्ञे तथैवास्य पुनर्हतम् ॥ 3.66.8 ॥   
या चेयं जगतां माता देवी लोकनमस्कृता।  
अस्याश्च चलनं भूमेर्दृश्यते सत्यसंश्रव ॥ 3.66.9 ॥   
यौ धर्मौ जगतां नेत्रौ यत्र सर्वं प्रतिष्ठितम्।  
आदित्यचन्दौ ग्रहणमभ्युपेतौ महाबलौ ॥ 3.66.10 ॥   
सुमहान्त्यपि भूतानि देवाश्च पुरुषर्षभ।  
न दैवस्य प्रमुञ्चन्ति सर्वभूतादिदेहिनः ॥ 3.66.11 ॥   
शक्रादिष्वपि देवेषु वर्तमानौ नयानयौ।  
श्रूयेते नरशार्दूल न त्वं शोचितुमर्हसि ॥ 3.66.12 ॥   
नष्टायामपि वैदेह्यां हृतायामपि चानघ।  
शोचितुं नार्हसे वीर यथाऽन्यः प्राकृतस्तथा ॥ 3.66.13 ॥   
त्वद्विधा न हि शोचन्ति सततं सत्यदर्शिनः।  
सुमहत्स्वपि कृच्छ्रेषु रामानिर्विण्णदर्शनाः ॥ 3.66.14 ॥   
तत्त्वतो हि नरश्रेष्ठ बुद्ध्या समनुचिन्तय।  
बुद्ध्या युक्ता महाप्राज्ञा विजानन्ति शुभाशुभे ॥ 3.66.15 ॥   
अदृष्टगुणदोषाणामधृतानां च कर्मणाम्।  
नान्तरेण क्रियां तेषां फलमिष्टं प्रवर्तते ॥ 3.66.16 ॥   
त्वमेव हि पुरा राम मामेवं बहुशोऽन्वशाः।  
अनुशिष्याद्धि कोनु त्वामपि साक्षाद्बृहस्पतिः ॥ 3.66.17 ॥   
बुद्धिश्च ते महाप्राज्ञ देवैरपि दुरन्वया।  
शोकेनाभिप्रसुप्तं ते ज्ञानं सम्बोधयाम्यहम् ॥ 3.66.18 ॥   
दिव्यं च मानुषं च त्वमात्मनश्च पराक्रमम्।  
इक्ष्वाकुवृषभावेक्ष्य यतस्व द्विषतां वधे ॥ 3.66.19 ॥   
किं ते सर्वविनाशेन कृतेन पुरुषर्षभ।  
तमेव त्वं रिपुं पापं विज्ञायोद्धर्तुमर्हसि ॥ 3.66.20 ॥   

</details>
</div>
