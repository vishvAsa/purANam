+++
title = "दत्तात्रेयस्तोत्रम् (नारदकृतम्)"
author = "नारद"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2890"
source_url = "https://www.ebharatisampat.in/readbook3.php?bookid=MDg1OTk1MDQxOTI0Nzcy&pageno=MjI0MjQyNjk5NTk="

+++
[[दत्तात्रेयस्तोत्रम् (नारदकृतम्)	Source: [EB](https://www.ebharatisampat.in/readbook3.php?bookid=MDg1OTk1MDQxOTI0Nzcy&pageno=MjI0MjQyNjk5NTk=)]]

\[













दत्तात्रेयस्तोत्रम् ( नारदपुराण )


जटाधरं पांडुरांगं शूलहस्तं कृपानिधिम् ।  
सर्वरोगहरं देवं दत्तात्रेयमहं भजे ॥ १॥  
अस्य श्रीदत्तात्रेयस्तोत्रमंत्रस्य भगवान् नारदऋषिः ।  
अनुष्टुप् छन्दः । श्रीदत्तपरमात्मा देवता ।  
श्रीदत्तप्रीत्यर्थे जपे विनियोगः ॥  
जगदुत्पत्तिकर्त्रे च स्थितिसंहार हेतवे ।  
भवपाशविमुक्ताय दत्तात्रेय नमोऽस्तुते ॥ १॥  
जराजन्मविनाशाय देहशुद्धिकराय च ।  
दिगम्बरदयामूर्ते दत्तात्रेय नमोऽस्तुते ॥ २॥  
कर्पूरकान्तिदेहाय ब्रह्ममूर्तिधराय च ।  
वेदशास्त्रपरिज्ञाय दत्तात्रेय नमोऽस्तुते ॥ ३॥  
र्हस्वदीर्घकृशस्थूल-नामगोत्र-विवर्जित ।  
पंचभूतैकदीप्ताय दत्तात्रेय नमोऽस्तुते ॥ ४॥  
यज्ञभोक्ते च यज्ञाय यज्ञरूपधराय च ।  
यज्ञप्रियाय सिद्धाय दत्तात्रेय नमोऽस्तुते ॥ ५॥  
आदौ ब्रह्मा मध्य विष्णुरंते देवः सदाशिवः ।  
मूर्तित्रयस्वरूपाय दत्तात्रेय नमोऽस्तुते ॥ ६॥  
भोगालयाय भोगाय योगयोग्याय धारिणे ।  
जितेन्द्रियजितज्ञाय दत्तात्रेय नमोऽस्तुते ॥ ७॥  
दिगम्बराय दिव्याय दिव्यरूपध्राय च ।  
सदोदितपरब्रह्म दत्तात्रेय नमोऽस्तुते ॥ ८॥  
जम्बुद्वीपमहाक्षेत्रमातापुरनिवासिने ।  
जयमानसतां देव दत्तात्रेय नमोऽस्तुते ॥ ९॥  
भिक्षाटनं गृहे ग्रामे पात्रं हेममयं करे ।  
नानास्वादमयी भिक्षा दत्तात्रेय नमोऽस्तुते ॥ १०॥  
ब्रह्मज्ञानमयी मुद्रा वस्त्रे चाकाशभूतले ।  
प्रज्ञानघनबोधाय दत्तात्रेय नमोऽस्तुते ॥ ११॥  
अवधूतसदानन्दपरब्रह्मस्वरूपिणे ।  
विदेहदेहरूपाय दत्तात्रेय नमोऽस्तुते ॥ १२॥  
सत्यंरूपसदाचारसत्यधर्मपरायण ।  
सत्याश्रयपरोक्षाय दत्तात्रेय नमोऽस्तुते ॥ १३॥  
शूलहस्तगदापाणे वनमालासुकन्धर ।  
यज्ञसूत्रधरब्रह्मन् दत्तात्रेय नमोऽस्तुते ॥ १४॥  
क्षराक्षरस्वरूपाय परात्परतराय च ।  
दत्तमुक्तिपरस्तोत्र दत्तात्रेय नमोऽस्तुते ॥ १५॥  
दत्त विद्याढ्यलक्ष्मीश दत्त स्वात्मस्वरूपिणे ।  
गुणनिर्गुणरूपाय दत्तात्रेय नमोऽस्तुते ॥ १६॥  
शत्रुनाशकरं स्तोत्रं ज्ञानविज्ञानदायकम् ।  
सर्वपापं शमं याति दत्तात्रेय नमोऽस्तुते ॥ १७॥  
इदं स्तोत्रं महद्दिव्यं दत्तप्रत्यक्षकारकम् ।  
दत्तात्रेयप्रसादाच्च नारदेन प्रकीर्तितम् ॥ १८॥  
॥ इति श्रीनारदपुराणे नारदविरचितं  
           दत्तात्रेयस्तोत्रं सुसंपूर्णम् ॥










\]
