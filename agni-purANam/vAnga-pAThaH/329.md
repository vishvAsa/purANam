---
title: ३२९

---
अग्निरुवाच  
छन्दोधिकारे गायत्री देवी चैकाक्षरी भवेत् ।  
पञ्चदशाक्षरी सा स्यात्प्राजापत्याष्टविर्णिका ॥१  
यजुषां षडर्णा गायत्री साम्नां स्याद्द्वादशाक्षरा ।  
ऋचामष्टादशार्णा स्यात्साम्नां वर्धेत च द्वयं ॥२  
ऋचां तुर्यञ्च वर्धेत प्राजापत्याचतुष्टयं ।  
वर्धेदेकैककं शेषे आतुर्यादेकमुत्सृजेत् ॥३  
उष्णिगनुष्टुब्वृहती पङ्क्तिस्त्रिष्टुब्जगत्यपि ।  
तानि ज्ञेयानि क्रमशो गायत्र्यो ब्रह्म एव ताः ॥४  
तिस्रस्तिस्रः समान्यः स्युरेकैका आर्ष्य एव च ।  
ऋग्यजुषां सञ्ज्ञाः स्युश्चतुःषष्टिपदे लिखेत् ॥५  
  
  
इत्याग्नेये महापुराणे छन्दःसारो नामोनत्रिंशदधिकत्रिशततमोऽध्यायः