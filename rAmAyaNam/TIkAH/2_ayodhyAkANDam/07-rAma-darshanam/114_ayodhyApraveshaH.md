+++
title = "११४ अयोध्याप्रवेशः"
title_english = "114 Bharata enters Ayodhya city"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-114-Ayodhyaa_Praveshaha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/07-rAma-darshanam/114_ayodhyApraveshaH.md">
<details><summary><h3>IITK ...{Loading}...</h3></summary>

Gloom at Ayodhya after the exile of Rama.



#### श्लोकः
##### मूलम्
स्निग्धगम्भीरघोषेण स्यन्दनेनोपयान्प्रभुः।  
अयोध्यां भरतः क्षिप्रं प्रविवेश महायशाः॥2.114.1॥

##### शब्दार्थः
महायशः renowned, प्रभुः lord, भरतः Bharata, स्निग्धगम्भीरघोषेण with its deep, soothing sound, स्यन्दनेन by the chariot, उपयान् while travelling, क्षिप्रम् soon, अयोध्याम् Ayodhya, प्रविवेश entered.

##### आङ्ग्लानुवादः
Bharata, the renowned lord (of Ayodhya) travelled on the chariot that produced a deep, soothing, sound. And entered Ayodhya soon.



#### श्लोकः
##### मूलम्
बिडालोलूकचरितामालीननरवारणाम्।  
तिमिराभ्याहतां कालीमप्रकाशां निशामिव॥2.114.2॥

##### शब्दार्थः
बिडालोलूकचरिताम् ranged by cats and owls, आलीननरवारणाम् where people and elephants were out of sight, तिमीराभ्याहताम् enveloped in darkness, अप्रकाशाम् without light, कालीम्  black, निशामिव like night.

##### आङ्ग्लानुवादः




#### श्लोकः
##### मूलम्
राहुशत्रोः प्रियां पत्नीं श्रिया प्रज्वलितप्रभाम्।  
ग्रहेणाभ्युत्थितेनैकां रोहिणीमिव पीडिताम्॥2.114.3॥

##### शब्दार्थः
श्रिया with majesty, प्रज्वलितप्रभाम् radiating with lustre, अभ्युत्थितेन exalted, ग्रहेन by cruel planet, पीडिताम् tormented, राहुशत्रोः enemy of Rahu, (the Moon's), प्रियाम् beloved, पत्नीम् to wife, एकाम् alone, रोहिणीमिव like the star Rohini.

##### आङ्ग्लानुवादः
(The city looked) like Rohini, the beloved consort of the Moon, the star which was  
majesticlly radiating flaming brilliance and now, tormented by the exalted Rahu which has eclipsed the Moon, shines alone.



#### श्लोकः
##### मूलम्
अल्पोष्णक्षुब्धसलिलां घर्मोत्तप्तविहङ्गमाम्।  
लीनमीनझषग्राहां कृशां गिरिनदीमिव॥2.114.4॥

##### शब्दार्थः
अल्पोष्णक्षुब्धसलिलां with scant, hot and turbid waters, घर्मोत्तप्तविहङ्गमाम् the aquatic birds scorched by the Sun's heat, लीनमीनझषग्राहाम् small fish, large fish and crocodiles perished, कृशाम् dried up, गिरिनदीमिव like a mountainstream.

##### आङ्ग्लानुवादः
(It appeared) like a lean mountainstream with scant, hot and turbid waters, with scorched aquatic birds and with small and large fishes and crocodiles dead due to the heat of the Sun.



#### श्लोकः
##### मूलम्
विधूमामिव हेमाभामध्वराग्नेस् समुत्थिताम्।  
हविरभ्युक्षितां पश्चाच्छिखां विप्रलयं गताम्॥2.114.5॥

##### शब्दार्थः
विधूमाम् smokeless, हेमाभाम् with the splendour of gold, समुत्थिताम् rising, पश्चात् later on, हविरभ्युक्षिताम् sprinkled with sacrificial offering of clarified butter, विप्रलयम् extinction, गताम्  obtained, अध्वराग्नेः sacrificial fire's, शिखामिव like flames.

##### आङ्ग्लानुवादः




#### श्लोकः
##### मूलम्
विध्वस्तकवचां रुग्णगजवाजिरथध्वजाम्।  
हतप्रवीरामापन्नां चमूमिव महाहवे॥2.114.6॥

##### शब्दार्थः
महाहवे in a great battle, विध्वस्तकवचाम् armours scattered, रुग्णगजवाजिरथध्वजाम् injured elephants, horses and shattered chariots and banners standards, हतप्रवीराम् with heroic  
warriors slain, आपन्नाम् in great distress, चमूमिव like the army.

##### आङ्ग्लानुवादः
warriors slain in the great battle (the city appeared desolate).



#### श्लोकः
##### मूलम्
सफेनां सस्वनां भूत्वा सागरस्य समुत्थिताम्।  
प्रशान्तमारुतोद्धूतां जलोर्मिमिव निस्स्वनाम्॥2.114.7॥

##### शब्दार्थः
सफेनाम् filled with foam, सस्वनाम् भूत्वा with roaring sounds, समुत्थिताम् risen, प्रशान्तमारुतोद्धूताम् swept by the gentle breeze, निस्स्वनाम् silent, सागरस्य ocean's, जलोर्मिमिव like a wave.

##### आङ्ग्लानुवादः




#### श्लोकः
##### मूलम्
त्यक्तां यज्ञायुधैः सर्वैरभिरूपैश्च याजकैः।  
सुत्याकाले सुनिर्वृत्ते वेदिं गतरवामिव॥2.114.8॥

##### शब्दार्थः
सर्वैः all, यज्ञायुधैः with sacrificial appliances, अभिरूपैः learned, याजकैः with priests, सुत्याकाले the time of extraction of Soma juice, विनिर्वृते has come to an end, त्यक्ताम् deserted, गतरवाम् sounds ceased, वेदिम् इव like an altar.

##### आङ्ग्लानुवादः




#### श्लोकः
##### मूलम्
गोष्ठमध्ये स्थितामार्तामचरन्तीं तृणं नवम्।  
गोवृषेण परित्यक्तां गवां पक्तिमिवोत्सुकाम्॥2.114.9॥

##### शब्दार्थः
गोवृषेण by a bull, परित्यक्ताम् forsaken, उत्सुकाम् longing (for the bull), गवाम् of cows, गोष्ठमध्ये in the midst of the herd, स्थिताम् standing, आर्ताम् despaired, नवं new, तृणम् grass, अचरन्तीं no longer grazing, पक्तिमिव like a cow.

##### आङ्ग्लानुवादः
the midst of the herd despairs and no longer grazes the new grass.



#### श्लोकः
##### मूलम्
प्रभाकराद्यैस् सुस्निग्धैः प्रज्वलद्भिरिवोत्तमैः।  
वियुक्तां मणिभिर्जात्यैर्नवां मुक्तावलीमिव॥2.114.10॥

##### शब्दार्थः
सुस्निग्धैः by the most glossy, प्रज्वलद्भिरिव by the radiant, उत्तमैः by the excellent ones, जात्यैः by those of the finest class, प्रभाकराद्यैः rubies and other gems, मणिभिः with precious stones, वियुक्ताम् detached, नवाम् new, मुक्तावलीमिव like a pearl necklace.

##### आङ्ग्लानुवादः




#### श्लोकः
##### मूलम्
सहसा चलितां स्थानान्महीं पुण्यक्षयाद्गताम्।  
संवृतद्युतिविस्तारां तारामिव दिवश्च्युताम्॥2.114.11॥

##### शब्दार्थः
पुण्यक्षयात् due to exhaustion of merit, स्थानात् from its place, सहसा suddenly, महीम् the earth, गताम् reached, संवृतद्युतिविस्ताराम् with its extensive lustre dimmed, दिवः from the earth, च्युताम् fallen, तारामिव like a star.

##### आङ्ग्लानुवादः




#### श्लोकः
##### मूलम्
पुष्पनद्धां वसन्तान्ते मत्तभ्रमरनादिताम्।  
द्रुतदावाग्नि विप्लुष्टां क्लान्तां वनलतामिव॥2.114.12॥

##### शब्दार्थः
वसन्तान्ते at the end of spring, द्रुतदावाग्नि विप्लुष्टाम् ravaged by the fastspreading forest fire, पुष्पनद्धाम् laden with flowers, मत्तभ्रमरनादिताम् with the melodious hum of intoxicated bees, क्लान्ताम् withered away, वनलतामिव like a woodland creeper.

##### आङ्ग्लानुवादः
with the melodious humming of intoxicated bees and suddenly shrivelling, ravaged by the fastspreading forest fire.



#### श्लोकः
##### मूलम्
सम्मूढनिगमांस्तब्धां संक्षिप्तविपणापणाम्।  
प्रच्छन्नशशिनक्षत्रां द्यामिवाम्बुधरैर्वृताम्॥2.114.13॥

##### शब्दार्थः
सम्मूढनिगमाम् dazed merchants, स्तब्धाम् stilled, संक्षिप्तविपणापणाम् with markets and shops closed, अम्बुधरैः with clouds, वृताम् covered, प्रच्छन्नशशिनक्षत्राम् obscuring the moon and stars, द्यामिव like the sky.

##### आङ्ग्लानुवादः
Ayodhya with its markets and shops closed, and its merchants in a daze looked like the sky covered with clouds obscuring the Moon and stars.



#### श्लोकः
##### मूलम्
क्षीणपानोत्तमैर्भग्नैः शरावैरभिसंवृताम्।  
हतशौण्डामिव ध्वस्तांं पानभूमिमसंस्कृताम्॥2.114.14॥

##### शब्दार्थः
आकाशे lying in the open, क्षीणपानोत्तमैः with excellent wine exhausted, भग्नैः by the broken, शरावैः by pitchers, अभिसंवृताम् surrounded by, हताशौण्डाम् with drunkards dead, ध्वस्ताम् scattered, असंस्कृताम् uncleansed, पानभूमि इव like a drinking place.

##### आङ्ग्लानुवादः




#### श्लोकः
##### मूलम्
वृक्णभूमितलां निम्नां वृक्णपात्रैस्समावृताम्।  
उपयुक्तोदकां भग्नां प्रपां निपतितामिव॥2.114.15॥

##### शब्दार्थः
वृक्णभूमितलाम् surface riven, वृक्णपात्रैः with broken pots, समावृताम् scattered around, निम्नाम्  like a dale, उपयुक्तोदकाम् water used up, भग्नाम् broken, निपतिताम् sunken, प्रपामिव like a well.

##### आङ्ग्लानुवादः
a dale.



#### श्लोकः
##### मूलम्
विपुलां विततां चैव युक्तपाशां तरस्विनाम्।  
भूमौ बाणैर्विनिष्कृत्तां पतितां ज्यामिवायुधात्॥2.114.16॥

##### शब्दार्थः
विपुलाम् extensive, वितताम् stretched, युक्तपाशाम् attached with nooses, तरस्विनाम् of a powerful man, बाणैः with arrows, विनिष्कृत्ताम् severed, आयुधात् from the weapon, भूमौ on the ground, पतिताम् fallen, ज्यामिव like a bowstring.

##### आङ्ग्लानुवादः




#### श्लोकः
##### मूलम्
सहसा युद्धशौण्डेन हयारोहेण वाहिताम्।  
निहतां प्रतिसैन्येन वडवामिव पातिताम्॥2.114.17॥

##### शब्दार्थः
युद्धशौण्डेन by a warrior skilled in warfare, हयारोहेण by the rider of a horse, सहसा suddenly, वाहिताम् carried, प्रतिसैन्येन by the enemy army, निहताम् slain, पातिताम् fallen on the ground, वडवामिव like a mare.

##### आङ्ग्लानुवादः




#### श्लोकः
##### मूलम्
शुष्कतोयां महामत्स्यैः कूर्मैश्च बहुभिर्वृताम्।  
प्रभिन्नतटविस्तीर्णां वापीमिव हृतोत्पलाम्॥2.114.18॥

##### शब्दार्थः
शुष्कतोयाम् water dried up, बहुभिः a lot of, महामत्सैः with large fishes, कूर्मैश्च with tortoises, वृताम् filled, प्रभिन्नतटविस्तीर्णाम् vast area around the bank split, हृतोत्पलाम् waterlilies withered, वापीमिव like a circular reservoir of water.

##### आङ्ग्लानुवादः




#### श्लोकः
##### मूलम्
पुरुषस्याप्रहृष्टस्य प्रतिषिद्धानुलेपनाम्।  
सन्तप्तामिव शोकेन गात्रयष्टिमभूषणाम्॥2.114.19॥

##### शब्दार्थः
प्रतिषिद्धानुलेपनां with no oil massaged (on the body), शोकेन with grief, सन्तप्ताम् scorched, अभूषणाम् without ornaments, अप्रहृष्टस्य in dejection, पुरुषस्य man's, गात्रयष्टिमिव body like a stick (skeletal).

##### आङ्ग्लानुवादः




#### श्लोकः
##### मूलम्
प्रावृषि प्रविगाढायां प्रविष्टस्याभ्रमण्डलम्।  
प्रच्छन्नां नीलजीमूतैर्भास्करस्य प्रभामिव॥2.114.20॥

##### शब्दार्थः
प्रविगाढायाम् deep, पावृषि in the rainy season, अभ्रमण्डलम् orb of clouds, प्रविष्टस्य entered, भास्करस्य the Sun's, नीलजीमूतैः by black clouds, प्रच्छन्नाम् obscured, प्रभामिव like the radiance.

##### आङ्ग्लानुवादः




#### श्लोकः
##### मूलम्
भरतस्तु रथस्थस् सन् श्रीमान्दशरथात्मजः।  
वाहयन्तं रथश्रेष्ठं सारथिं वाक्यमब्रवीत्॥2.114.21॥

##### शब्दार्थः
श्रीमान् illustrious, दशरथात्मजः son of Dasaratha, भरतस्तु Bharata, रथस्थस्सन् seated in the chariot, रथश्रेष्ठम् the most excellent of chariots, वाहयन्तम् driving, सारथिम् to the charioteer, वाक्यम् these words, अब्रवीत् said.

##### आङ्ग्लानुवादः
Illustrious Bharata, son of Dasaratha, seated in his chariot, addressed the charioteer as he drove the most excellent of chariots sayingः



#### श्लोकः
##### मूलम्
किं नु खल्वद्य गम्भीरो मूर्छितो न निशम्यते।  
यथापुरमयोध्यायां गीतवादित्रनिस्वनः॥2.114.22॥

##### शब्दार्थः
अयोध्यायाम् In Ayodhya, अद्य now, यथापुरम् as in the past, गम्भीरः deep, मूर्छितः allpervasive,  
गीतवादित्रनिस्वनः songs and sounds of musical instruments, न निशम्यते are not heard, किं नु खलु what could be the reason?

##### आङ्ग्लानुवादः
How is it that in Ayodhya, the deep and allpervasive songs and sounds of musical instruments of the former days are not heard now?



#### श्लोकः
##### मूलम्
वारुणीमदगन्धश्च माल्यगन्धश्च मूर्छितः।  
धूपितागुरुगन्धश्च न प्रवाति समन्ततः॥2.114.23॥

##### शब्दार्थः
वारुणीमदगन्धश्च the intoxicating odour of spirituous liquor, माल्यगन्धश्च the fragrance of flower garlands, धूपितागरुगन्धश्च the fragrance of agaru or incense, समन्ततः everywhere, मूर्छितः pervading, न प्रवाति does not blow.

##### आङ्ग्लानुवादः
The breeze no longer carries the intoxicating odour of spirituous liquor, the pervading fragrance of flower garlands and agaru (incense).



#### श्लोकः
##### मूलम्
यानप्रवरघोषश्च स्निग्धश्च हयनिस्वनः।  
प्रमत्तगजनादश्च महांश्च रथनिस्वनः॥2.114.24॥  
नेदानीं श्रूयते पुर्यामस्यां रामे विवासिते।

##### शब्दार्थः
रामे Rama, विवासिते having been exiled, इदानीम् now, अस्यां पुर्याम् in this city, यानप्रवरघोषश्च clatter of excellent carriages, स्निग्धः pleasant, हयनिस्वनश्च neighing of horses, प्रमत्तगजनादश्च trumpeting of elephants in rut, महान् great, रथनिस्वनः च rattle of chariots, न श्रूयते are not heard.

##### आङ्ग्लानुवादः
After Rama's the exile the clatter of excellent carriages, the pleasing neighing of horses and trumpeting of elephants in rut and the rattle of chariots are no longer heard now.



#### श्लोकः
##### मूलम्
चन्दनागरुगन्धांश्च महार्हाश्च नवस्रजः।  
गते हि रामे तरुणास् संतप्ता नोपभुञ्जते॥2.114.25॥

##### शब्दार्थः
रामे Rama, गते having departed, तरुणाः the young men, संतप्ताः distressed, चन्दनागरुगन्धांश्च   incense of agaru and sandalwood paste, महार्हाः expensive, नवस्रजश्च garlands of fresh flowers, नोपभुञ्जते do not enjoy.

##### आङ्ग्लानुवादः
Since Rama has departed, the young men in distress do not enjoy expensive incense of agaru and sandalwood paste and garlands of fresh flowers.



#### श्लोकः
##### मूलम्
बहिर्यात्रां न गच्छन्ति चित्रमाल्यधरा नराः।  
नोत्सवास् सम्प्रवर्तन्ते रामशोकार्दिते पुरे॥2.114.27॥

##### शब्दार्थः
रामशोकार्दिते stricken with grief on account of separation from Rama, पुरे in the city, नराः men, चित्रमाल्यधराः wearing garlands of variegated flowers, बहिः outside, यात्राम् pleasure jaunts, न गच्छन्ति do not go, उत्सवाः festivites, न सम्प्रवर्तन्ते are not celebrated.

##### आङ्ग्लानुवादः
This city is stricken with grief on account of Rama's departure. Men do not go out on pleasure jaunts wearing garlands of variegated flowers. Festivities are not celebrated.



#### श्लोकः
##### मूलम्
सह नूनं मम भ्रात्रा पुरस्यास्य द्युतिर्गता।  
न हि राजत्ययोध्येयं सासारेवार्जुनी क्षपा॥2.114.28॥

##### शब्दार्थः
अस्य पुरस्य of this city, द्युतिः splendour, मम my, भ्रात्रा सह along with brother, गता had left, नूनम् certainly, इयम् this, अयोध्या Ayodhya, सासारा with rain pouring down, अर्जुनी relating to the waning Moon, क्षपा इव like night, न राजति हि does not gleam.

##### आङ्ग्लानुवादः
Certainly splendour has left along with my brother. Like the night when the rain pours down during the waning of the Moon, Ayodhya shines not.



#### श्लोकः
##### मूलम्
कदा नु खलु मे भ्राता महोत्सव इवाऽगतः।  
जनयिष्यत्ययोध्यायां हर्षं ग्रीष्म इवाम्बुदः॥2.114.29॥

##### शब्दार्थः
मे भ्राता my brother, महोत्सव इव like a carnival, आगतः having returned, ग्रीष्मे in summer,  
अम्बुदः इव like clouds, अयोध्यायाम् in Ayodhya, हर्षम् delight, कदा when, जनयिष्यति नु खलु  will cause.

##### आङ्ग्लानुवादः
When will my brother return to Ayodhya like a carnival and cause delight to every one  like summer clouds?



#### श्लोकः
##### मूलम्
तरुणैश्चारुवेषैश्च नरैरुन्नतगामिभिः।  
सम्पतद्भिरयोध्यायां नाभिभान्ति महापथाः॥2.114.30॥

##### शब्दार्थः
अयोध्यायाम् in Ayodhya, महापथाः highways, चारुवेषैः by those elegantly attired, उन्नतगामिभिः with their majestic gait, सम्पतद्भिः by those coming together in groups, तरुणैः young men, नरैः men, नाभिभान्ति is not shining.

##### आङ्ग्लानुवादः
The highways of Ayodhya thronged with groups of elegantly attired young men or adults with their majestic gait, do not shine.



#### श्लोकः
##### मूलम्
एवं बहुविधं जल्पन्विवेश वसतिं पितुः।  
तेन हीनां नरेन्द्रेण सिंहहीनां गुहामिव॥2.114.31॥

##### शब्दार्थः
एवम् thus, बहुविधम् in several ways, जल्पन् talking, तेन by that, नरेन्द्रेण by the king, हीनाम् bereft of, सिंहहीनाम् without a lion, गुहामिव like a cave, पितुः father's, वसतिम् residence,  विवेश entered.

##### आङ्ग्लानुवादः
Thus mourning in several ways, Bharata entered his fathers' palace (now) bereft of the king like a cave without the lion.



#### श्लोकः
##### मूलम्
तदा तदन्तः पुरमुञ्झितप्रभं सुरैरिवोत्सृष्टमभास्करं दिनम्।  
निरीक्ष्य सर्वं तु विविक्तमात्मवान्मुमोच बाष्पं भरतः सुदुःखितः॥2.114.32॥

##### शब्दार्थः
तदा then, आत्मवान् selfpossessed, भरतः Bharata, सुरैः by gods, उत्सृष्टम् deprived of,  
अभास्करम् without the Sun, दिनमिव like a day, उञ्झितप्रभम् shorn of splendour, विविक्तम् secluded, सर्वम् entire, तत् अन्तःपुरम् that inner apartment, निरीक्ष्य having seen, बाष्पम्  
tears in distress, मुमोच shed.

##### आङ्ग्लानुवादः
Selfpossessed Bharata beholding the secluded inner apartment deserted by the gods shorn of splendour, like the day deprived of the Sun shed tears in distress.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे चतुर्दशोत्तरशततमस्सर्गः।  
Thus ends the hundredfourteenth sarga in Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/07-rAma-darshanam/114_ayodhyApraveshaH.md">
<details><summary><h3>भूषणम् ...{Loading}...</h3></summary>



स्त्रिग्धगम्भीरघोषेण स्यन्दनेनोपयान् प्रभुः ।  

अयोध्यां भरतः क्षिप्रं प्रविवेश महायशाः  ॥  २।११४।१  ॥   

पूर्वसर्गान्तिमश्लेकोक्तं विस्तरेण दर्शयति
चतुर्दशोत्तरशततमे--स्निग्धगम्भीरघोषेणेत्यादि । उपयान् समीपमागच्छन्  ॥ 
२।११४।१  ॥   

  

बिडालोलूकचरितामालीननरवारणाम् ।  

तिमिराभ्याहतां कालीमप्रकाशां निशामिव  ॥  २।११४।२  ॥   

कालीं कृष्णपक्षसम्बन्धिनीम्  ॥  २।११४।२  ॥   

  

राहुशत्रोः प्रियां पत्नीं श्रिया प्रज्वलितप्रभाम् ।  

ग्रहेणाभ्युत्थिते नैकां रोहिणीमिव पीडिताम्  ॥  २।११४।३  ॥   

अल्पोष्णक्षुब्धसलिलां धर्मोत्तप्तविहङ्गमाम् ।  

लीनमीनझषग्राहां कृशां गिरिनदीमिव  ॥  २।११४।४  ॥   

राहुशत्रोः चन्द्रस्य  ॥  २।११४।३४  ॥   

  

विधूमामिव हेमाभामध्वराग्नेः समुत्थिताम् ।  

हविरभ्युक्षितां पश्चात् शिखां विप्रलयं गताम्  ॥  २।११४।५  ॥   

विध्वस्तकवचां रुग्णजवाजिरथध्वजाम् ।  

हतप्रवीरामापन्नां चमूमिव महाहवे  ॥  २।११४।६  ॥   

सफेना सस्वना भूत्वा सागरस्य समुत्थिताम् ।  

प्रशान्तमारुतोद्घातां जलोर्मिमिव निस्वनाम्  ॥  २।११४।७  ॥   

हविरभ्युक्षितां दध्यादिहविषा अभ्युक्षिताम् । शिखां
प्रवर्ग्योत्थितज्वालाम्  ॥  २।११४।५७  ॥   

  

त्यक्तां यज्ञायुधैः सर्वैरभिरूपैश्च याजकैः ।  

सुत्याकाले विनिर्वृत्ते वेदिं गतरवामिव  ॥  २।११४।८  ॥   

यज्ञायुधैः स्फ्यादिभिः । सुत्याकाले सुत्यादिवसे  ॥  २।११४।८  ॥   

  

गोष्ठमध्ये स्थितामार्त्तामचरन्तीं तृणं नवम् ।  

गोवृषेण परित्यक्तां गवां पत्तिमिवोत्सुकाम्  ॥  २।११४।९  ॥   

अचरन्तीम् अभक्षयन्तीम्  ॥  २।११४।९  ॥   

  

प्रभाकराद्यैः सुस्निग्धैः प्रज्वलद्भिरिवोत्तमैः ।  

वियुक्तां मणिभिर्जात्यैर्नवां मुक्तावलीमिव  ॥  २।११४।१०  ॥   

सहसा चलितां स्थानान्महीं पुण्यक्षयाद्गताम् ।  

संहृतद्युतिविस्तारां तारामिव दिवश्च्युताम्  ॥  २।११४।११  ॥   

प्रभाकराद्यैः पद्मरागाद्यैः  ॥  २।११४।१०११  ॥   

  

पुष्पनद्धां वसन्तान्ते मत्तभ्रमरनादिताम् ।  

द्रुतदावाग्निविप्लुष्टां क्लान्तां वनलतामिव  ॥  २।११४।१२  ॥   

वसन्तान्ते ग्रीष्मे । द्रुतदावाग्निविप्लुष्टां वेगवद्दावाग्निना
ईषद्दग्धाम्  ॥  २।११४।१२  ॥   

  

सम्मूढनिगमां स्तब्धां संक्षिप्तविपणापणाम् ।  

प्रच्छन्नशशिनक्षत्रां द्यामिवाम्बुधरैर्वृताम्  ॥  २।११४।१३  ॥   

संमूढनिगमां जनसञ्चाररहितमार्गाम् । "निगमो निश्चये वेदे पुरे पथि
वणिक्पथे" इति वैजयन्ती । संक्षिप्तविपणापणां सङ्कुचितविक्रयां
सङ्कुचितनिषद्यां च  ॥  २।११४।१३  ॥   

  

क्षीणपानोत्तमैर्भिन्नैः शरावैरभिसंवृताम् ।  

हतशौण्डामिवाकाशे पानभूमिमसंस्कृताम्  ॥  २।११४।१४  ॥   

क्षीणपानोत्तमैः क्षीणमधूत्तमैः । शरावैः चषकाकारैः । हतशौण्डां
हतमत्तजनाम् । आकाशे अनावृतप्रदेशे  ॥  २।११४।१४  ॥   

  

वृक्णभूमितलां निम्नां वृक्णपात्रैः समावृताम् ।  

उपयुक्तोदकां भग्नां प्रपां निपतितामिव  ॥  २।११४।१५  ॥   

वृक्णभूमितलां विदीर्णभूमितलाम् । वृक्णपात्रैः भिन्नपात्रैः  ॥  २।११४।१५
 ॥   

  

विपुलां विततां चैव युक्तपाशां तरस्विनाम् ।  

भूमौ बाणैर्विनिष्कृत्तां पतितां ज्यामिवायुधात्  ॥  २।११४।१६  ॥   

वितताम् अटनीद्वयव्याप्ताम्, आरोपितामिति यावत् । युक्तपाशां युक्तरज्जुम्
। तरस्विनां वीराणां बाणैः विनिष्कृत्ताम्, छिन्नामिति यावत् । आयुधात्
धनुषः  ॥  २।११४।१६  ॥   

  

सहसा युद्धशौण्डेन हयारोहेण वाहिताम् ।  

निक्षिप्तभाण्डामुत्सृष्टां किशोरीमिव दुर्बलाम्  ॥  २।११४।१७  ॥   

शुष्कतोयां महामत्स्यैः कूर्मैश्च बहुभिर्वृताम् ।  

प्रभिन्नतटविस्तीर्णां वापीमिव हृतोत्पलाम्  ॥  २।११४।१८  ॥   

पुरुषस्याप्रहृष्टस्य प्रतिषिद्धानुलेपनाम् ।  

सन्तप्तामिव शोकेन गात्रयष्टिमभूषणाम्  ॥  २।११४।१९  ॥   

युद्धशौण्डेन आहवसमर्थेना निक्षिप्तभाण्डाम् अवरोपिताश्वभूषाम् ।
उत्सृष्टां वाहनानर्हां किशोरीं बालवडवाम्  ॥  २।११४।१७१९  ॥   

  

प्रावृषि प्रविगाढायां प्रविष्टस्याभ्रमण्डलम् ।  

प्रच्छन्नां नीलजीमूतैर्भास्करस्य प्रभामिव  ॥  २।११४।२०  ॥   

भरतस्तु रथस्थः सन् श्रीमान् दशरथात्मजः ।  

वाहयन्तं रथश्रेष्ठं सारथिं वाक्यमब्रवीत्  ॥  २।११४।२१  ॥   

प्रविगाढायां प्रवृद्धायां भास्करस्य प्रभामिव स्थिताम् ।
उक्तविशेषणविशिष्टामयोध्यां प्रविवेशेति पूर्वेणान्वयः  ॥  २।११४।२०२१  ॥   

  

किं नु खल्वद्य गम्भीरो मूर्च्छितो न निशम्यते ।  

यथापुरमयोध्यायां गीतवादित्रनिस्वनः  ॥  २।११४।२२  ॥   

किंनु खलु अहो कष्टं जातमित्यर्थः  ॥  २।११४।२२  ॥   

  

वारुणीमदगन्धश्च माल्यगन्धश्च मूर्च्छितः ।  

धूपितागरुगन्धश्च न प्रवाति समन्ततः  ॥  २।११४।२३  ॥   

यानप्रवरघोषश्च स्निग्धश्च हयनिस्वनः ।  

प्रमत्तगजनादश्च महांश्च रथनिस्वनः ।  

नेदानीं श्रूयते पुर्यामस्यां रामे विवासिते  ॥  २।११४।२४  ॥   

चन्दनागरुगन्धांश्च महार्हाश्च नवस्रजः ।  

गते हि रामे तरुणाः सन्तप्ता नोपभुञ्जते  ॥  २।११४।२५  ॥   

बहिर्यात्रां न गच्छन्ति चित्रमाल्यधरा नराः ।  

नोत्सवाः सम्प्रवर्त्तन्ते रामशोकार्दिते पुरे  ॥  २।११४।२६  ॥   

वारुणीमदगन्धः वारुण्याः मदोत्पादको गन्ध इत्यर्थः  ॥  २।११४।२३२६  ॥   

  

सह नूनं मम भ्रात्रा पुरस्यास्यद्युतिर्गता ।  

नहि राजत्ययोध्येयं सासारेवार्जुनी क्षपा  ॥  २।११४।२७  ॥   

सासारा वेगवद्वृष्टिसहिता । "आसारः स्यात्प्रसरणे वेगवृष्टौ सुहृद्बले" इति
वैजयन्ती । अर्जुनी शुक्लपक्षसम्बन्धिनी  ॥  २।११४।२७  ॥   

  

कदा नु खलु मे भ्राता महोत्सव इवागतः ।  

जनयिष्यत्ययोध्यायां हर्षं ग्रीष्म इवाम्बुदः  ॥  २।११४।२८  ॥   

महोत्सवः ग्रीष्मे अम्बुद इव च अयोध्यायां कदा मे भ्राता हर्षं जनयिष्यतीति
सम्बन्धः  ॥  २।११४।२८  ॥   

  

तरुणैश्चारुवेषैश्च नरैरुन्नतगामिभिः ।  

सम्पतद्भिरयोध्यायां नाभिभान्ति महापथाः  ॥  २।११४।२९  ॥   

तरुणैरिति । उन्नतगामिभिः सगर्वगमनैरित्यर्थः । महापथाः राजमार्गाः  ॥ 
२।११४।२९  ॥   

  

एवं बहुविधं जल्पन् विवेश वसतिं पितुः ।  

तेन हीनां नरेन्द्रेण सिंहहीनां गुहामिव  ॥  २।११४।३०  ॥   

एवमिति । एवं बहुविधं जल्पन्निति पाठः  ॥  २।११४।३०  ॥   

  

तदा तदन्तःपुरमुज्झितप्रभं सुरैरिवोत्सृष्टमभास्करं दिनम् ।  

निरीक्ष्य सर्वन्तु विविक्तमात्मवान् मुमोच बाष्पं भरतः सुदुःखितः  ॥ 
२।११४।३१  ॥   

तदेति । सुरैरुत्सृष्टमभास्करं दिनमिव उज्झितप्रभम् अन्तःपुरं निरीक्ष्येति
सम्बन्धः । विविक्तं विजनम् । "विविक्तौ पूतविजनौ" इत्यमरः । पुरा किल
देवासुरयुद्धे असुरैर्देवाः पराजिताः, स्वर्भानुना च भानुः पातितस्तदानीं
कियान् कालो दिवारात्रविभागरहितो ऽभूत् । ततः परं ब्रह्मनियोगादत्रिः
स्वतेजसा सप्तरात्रं सूर्याधिपत्यं चकारेति पौराणिकी कथा । अग्निः
स्वतेजसेति पाठान्तरम्  ॥  २।११४।३१  ॥   

  

इत्यार्षे श्रीरामायणे वाल्मीकीये आदिकाव्ये श्रीमदयोध्याकाण्डे
चतुर्दशोत्तरशततमः सर्गः  ॥  ११४  ॥   

इति श्रीगोविन्दराजविरचिते श्रीरामायणभूषणे पीताम्बराख्याने
अयोध्याकाण्डव्याख्याने चतुर्दशोत्तरशततमः सर्गः  ॥  ११४  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/07-rAma-darshanam/114_ayodhyApraveshaH.md">
<details><summary><h3>शिरोमणी ...{Loading}...</h3></summary>



भरतकर्तृकनगरप्रवेशं वर्णयन्नाह-- स्निग्धेति । स्निग्धः स्नेहोत्पादकः
गम्भीरो घोषो यस्य तेन स्यन्दनेन रथेन प्रभुर्महायशाः भरतः अयोध्यामुपयान्
उपगच्छन् सन् क्षिप्रं प्रविवेश  ॥  २।११४।१  ॥   

  

अयोध्यामेव विशिनष्टि-- बिडालेत्यादिभिः । बिडालाश्च उलूकाश्च तैश्चरिताम्,
आलीनानि पिहितानि नरचारणानि नराणां चारणानि मुखानि यस्यां तां, किञ्च
आलीनानि निवृत्तानि नराणां प्रतीहाराणां चारणानि निवारणानि यस्यां सा
तामप्रकाशां चन्द्रादिप्रकाशरहितां निशामिव तिमिराभ्याहतामन्धकारव्याप्तामत
एव कालीं कालवर्णात्वेन प्रतीताम्  ॥  २।११४।२  ॥   

  

राह्विति । अभ्युदितेन अभ्युदयकालं प्राप्तेन ग्रहेण राहुणा पीडितां
निपीडितपतिकामत एव एकां सहायरहितामत एव श्रिया अनेकविधसम्पत्त्या
अप्रज्वलिता प्रभा दीप्तिर्यस्यास्तां राहुशत्रोः चन्द्रमसः प्रियां पत्नीं
रोहिणीमिव अल्पोष्णक्षुब्धसलिलामल्पमल्पत्वविशिष्टमत एव उष्णं घर्मेण
तप्तमत एव क्षुब्धं प्राप्तक्षोभं सलिलं जलं यस्यास्तामत एव घर्मेण तप्ता
विहङ्गमाः पक्षिणो यस्यास्तामत एव लीनाः कर्दमादौ निगूढाः मीना झषा ग्राहाः
यस्यास्ताम्, झषो मीनजातिविशेष इति न पौनरुक्त्यमत एव कृशां
कृशत्वविशिष्टां गिरिनदीमिव  ॥  २।११४।३,४  ॥   

  

विधूमामिति । पूर्वं विधूमां धूमरहितामत एव हेमाभां स्वर्णसदृशीमग्नेः
समुत्थितां शिखां शिखासदृशीमपि पश्चात् हविरभ्युक्षितां देवतोद्देश्यकपयसा
सिक्तामत एव विप्रलयं गतां शिखां ज्वालामिव  ॥  २।११४।५  ॥   

  

महाहवे महासङ्ग्रामे विध्वस्तकवचां विध्वस्ताः कवचा योधानां वर्माणि
यस्यां, रुग्णाः भग्नाः गजवाजिरथध्वजाः यस्यामत एव हतप्रवीरामत एव
आपन्नामापदं प्राप्तां चमूमिव  ॥  २।११४।६  ॥   

  

समुत्थितां प्रबलवायुना समुद्भूतां सफेनां फेनसहितात्वं सस्वनां
स्वनसहितात्वं च भूत्वा प्राप्य पश्चात्प्रशान्तेन मारुतेन वायुना
उद्धूतामल्पं चलितामत एव निस्वनां स्वनरहितां सागरस्य समुद्रस्य जलोर्मिमिव
 ॥  २।११४।७  ॥   

  

सुत्याकाले सुनिर्वृत्ते समाप्ते सतीत्यर्थः, याजकैः अभिरूपैः रमणीयैः
सर्वैः यज्ञायुधैः स्रुवादिभिस्त्यक्तामपवर्जितां गतरवां निवृत्तशब्दां
वेदिमिव  ॥  २।११४।८  ॥   

  

गोवृषेण श्रेष्ठवृषभेण परित्यक्तामाभीरादिभिः पृथक्कृतामत एव आर्तामत एव
तृणमचरन्तीं गोष्ठे स्थितां निरुद्धामुत्सकां गवां पत्नीमिव  ॥  २।११४।९
 ॥   

  

अभिजात्यैः उत्तमजातिभिः सुस्निग्धैः अतिस्नेहोत्पादकैः प्रज्वलद्भिरेव
उत्तमैः प्रभाकराद्यैः पद्मरागादिभिर्मणिभिर्वियुक्तां नवां मुक्तावलीमिव
 ॥  २।११४।१०  ॥   

  

चरितां भुक्तभोगाम् पुण्यक्षये स्थानात् दिवः च्युतामत एव महीमुद्गतां
प्राप्तामत एव सुसंहृतद्युतिविस्तारां तारामिव  ॥  २।११४।११  ॥   

  

पुष्पनद्धाम् पुष्पैर्ग्रथितामत एव मत्तभ्रमरशालिनीं पश्चात्
द्रुतदावाग्निना विप्लुष्टामत एव क्लान्तां नष्टहर्षां लतामिव  ॥  २।११४।१२
 ॥   

  

सम्मूढाः निगमा वणिजो यस्यामत एव सङ्क्षिप्ताः अल्पाः विपणापणाः यस्यामत एव
अम्बुधरैर्मेघैर्युताः मत एव प्रच्छन्नशशिनक्षत्रां द्यामिव  ॥  २।११४।१३
 ॥   

  

क्षीणेति । क्षीणानि पानोत्तमानि येषां तैः भग्नैः शरावैः अभिसंवृतां हताः
शौण्डाः पानकर्तारो यस्यामत एव ध्वस्तामसंस्कृतां पानभूमिमिव  ॥  २।११४।१४
 ॥   

  

वृक्णेति । वृक्णं विदीर्णं भूमितलं यस्याः अत एव भग्नामत एव निम्नां
ध्वस्तौन्नत्यां वृक्णपात्रैः समावृतामुपयुक्तोदकां समाप्तसलिलां निपतितां
पिपासया विपतितजनां प्रपामिव  ॥  २।११४।१५  ॥   

  

विपुलामिति । विपुलां विस्तीर्णां विततां चापे संयोजितां युक्तपाशां  

चापकोट्योर्ज्याबन्धनप्रयोजकीभूतरज्जुविशिष्टां तरस्विनां
बाणैर्विनिष्कृत्तां छिन्नामत एव आयुधात् धनुषः भूमौ पतितां ज्यामिव  ॥ 
२।११४।१६  ॥   

  

सहसेति । युद्धशौण्डेन युद्धकुशलेन हयारोरेण वाहितां द्रुतं चालितां
प्रतिसैन्येन शत्रुसेनया निहतामत एव पतितां वडवामिव अयोध्यां प्रविवेशेति
पूर्वेणान्वयः  ॥  २।११४।१७  ॥   

  

भरत इति । रथस्थो भरतस्यु रथश्रेष्ठं वाहयन्तं सारथिमब्रवीत्  ॥  २।११४।१८
 ॥   

  

तद्वचनाकारमाह-- किमिति । गम्भीरः निबिडः मूर्छितः प्रवृद्धो
गीतवादित्रनिःस्वनः यथापुरं पूर्ववत् अयोध्याय न निशाम्यते किं
कुत्सितमेतत् नु नेत्यर्थः  ॥  २।११४।१९  ॥   

  

वारुणीति । समन्ततो मूर्छितः सर्वत्र व्याप्तः वारुणी वरुणप्रेषिता
औषधिविशेषः तस्या मदगन्धः मादकः सुगन्धः माल्यगन्धः पुष्पसुगन्धश्च
चन्दनादेर्गन्धश्च न प्रवाति  ॥  २।११४।२०  ॥   

  

यानेति । यानप्रवरघोषः यानप्रवरस्य उत्तमरथादेर्घोषः सुस्निग्धः
सुस्नेहोत्पादक एव हयस्वनः प्रमत्तगजानां महान्नादश्च रथानां रथिनां
स्वनश्च अस्यां पुर्यामिदानीं न श्रूयते । सार्धश्लोक एकान्वयी  ॥  २।११४।२१
 ॥   

  

चन्दनेति । चन्दनादिगन्धान् महार्हाः नवस्रजो नवीनमालाश्च सन्तप्ताः
घर्मादिजनिततापविशिष्टास्तरुणाः युवानो जनाः नोपभुञ्जते न सेवन्ते,
चित्रमाल्यधरा नरा अपि बहिर्यात्रां न गच्छन्ति  ॥  २।११४।२२,२३  ॥   

  

नेति । रामशोकार्दिते रामशोकपीडिते पुरे उत्सवाः न प्रवर्तन्ते । तत्र
हेतुः-- अस्य पुरस्य सा पौर्वकालिकी द्युतिः मम भ्रात्रा रामेण सह गता  ॥ 
२।११४।२४  ॥   

  

नहीति । सासारा वेगवद्दृष्टिविशिष्टा आर्जुनी शुक्लपक्षसम्बन्धिनी क्षपा
रात्रिरिव इयमयोध्यां नैव राजति । "आसारः स्यात्प्रसरणे वेगवृष्टौ
सुहृद्बले" इति वैजयन्ती । अर्धं पृथक्-- कदेति । अयोध्यामेवागतो मे भ्राता
रामः ग्रीष्मे महोत्सवः अत्युत्सवहेतुः अम्बुदो मेघ इव हर्षं कदा
जनयिष्यत्येव । इव एवार्थे अर्धद्वयमेकान्वयि  ॥  २।११४।२५  ॥   

  

तरुणैरिति । उन्नतगामिभिर्गर्वसूचकगमनकर्तृभिरित्यर्थः, चारुवेषैस्तरुणैः
अयोध्यायां सम्पतद्भिः आगच्छद्भिर्नरैः महापथाः राजमार्गाः नाभिभान्ति  ॥ 
२।११४।२६  ॥   

  

इतीति । इति अनेन प्रकारेण ब्रुवन् सारथिना सह दुःखितो भरतः अयोध्यां
सम्प्रविश्य सिंहहीनां गुहामिव नरेन्द्रेण हीनां पितुः वसतिं गृहं विवेश  ॥ 
२।११४।२७,२८  ॥   

  

तदेति । उज्झितप्रभं त्यक्तशोभमत एव सुरैरुत्क्रुष्टं शोककर्मीभूतमभास्करं
भास्कररहितं दिनमिव विभक्तं मार्जनादिसेवारहितं तत् अन्तःपुरं सर्वत्र
निरीक्ष्य सुदुःखितः आत्मवान् अतिधैर्यविशिष्टो भरतः बाष्पमश्रु मुमोच ।
अत्रेयं पुराणप्रसिद्धिः-- पुरा देवासुरसङ्ग्रामे असुरैः देवाः पराजिताः
भानुश्च राहुणा पातितस्तदा दिवारात्रिविभागाभावात् स्वलोकाद्ब्रह्मलोकं
गतैर्देवैः प्रार्थितस्य ब्रह्मणो नियोगात् सप्तरात्रं
सूर्यकार्यमत्रिश्चकारेति तेनाभास्करदिनस्य नाप्रसिद्धिः । अभास्करमित्यस्य
अकालकघनाद्याच्छिन्नत्वेन भास्करदर्शनरहितमित्यर्थे तु न शङ्कान्तरे  ॥ 
२।११४।२९  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे
चतुर्दशाधिकशततमः सर्गः  ॥  २।११४  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/07-rAma-darshanam/114_ayodhyApraveshaH.md">
<details><summary><h3>तिलकम् ...{Loading}...</h3></summary>



उपयानुपगच्छन्  ॥  २।११४।१  ॥   

  

बिडालदिभिश्चरितां तत्संचारवतीम् । आ समन्ताल्लीनानि श्लिष्टानि लग्नानि
नराणां वारणानि कवाटानि यस्याम्, तिमिरेणालक्ष्यतां प्राप्तम् अत एव कालीं
तत एवाप्रकाशां निशामिव स्थितामयोध्यां प्रविवेशेत्यन्वयः  ॥  २।११४।२  ॥   

  

राहुशत्रोश्चन्द्रस्य श्रिया दिव्यैश्वर्येण युक्तामत एव प्रज्वलितप्रभाम्
अभ्युदितेन ग्रहेण राहुणा पीडितभर्तृकामत एवैकामसहायां रोहिणीमिव स्थिताम्
 ॥  २।११४।३  ॥   

  

आतपवशादल्पोष्णं क्षुब्धं कलुषं च सलिलं यस्यास्ताम् । झषो मत्स्यविशेषः,
क्षुब्धेत्यार्षम्  ॥  २।११४।४  ॥   

  

विधूमामत एव हेमाभामग्रेः समुत्थितां शिखामिव पूर्वं रामस्थितिसमये
जाज्वल्यमानरूपतया स्थितां पश्चाद्रामविवासनकाले हविरभ्युक्षितां
पयोहोमीयपयः सिक्तामत एव विप्रलयं गतां शिखामिव स्थिताम् । ऽअध्वराग्रेः
समुत्थिताम्ऽ इति पाठो बहुसंमतस्तत्राप्यर्थः प्राग्वदेव, शिखामित्यस्य
चावृत्तिः  ॥  २।११४।५,६  ॥   

  

समुत्थितां प्रबलमारुतेन समुत्थिताम्, अत एव सफेनां सस्वनामूर्मिमिव भूत्वा
तत्सदृशं रूपं प्राप्य पश्चात्प्रशान्तमारुतेनोदल्पं धूतां कम्पितामत एव
निःस्वनां सागरस्य जलोर्मिमिव स्थिताम्  ॥  २।११४।७  ॥   

  

यज्ञायुधैः स्फ्यादिभिः । अभिरूपैः प्रशस्तैः । सुत्याकाले यागकाले ।
निवृत्ते समाप्ते सति  ॥  २।११४।८  ॥   

  

गोष्ठो व्रजं तत्र स्थिताम् । गोवृषेण श्रेष्ठगवां वृषभेण, यद्वा गवां
प्रियेण वृषेण त्यक्तामत एवार्तां तत्रोत्मुकां नवं तृणमचरन्तीमभक्षयन्तीं
गवां तरुणवृषाणां पत्नीमिव स्थिताम् । ऽ गवां पङ्क्तिमिव ऽ इति पाठान्तरम्
। पत्नीमित्यस्य पङ्क्तिमित्यर्थं तीर्थ आह, तच्चन्त्यम्  ॥  २।११४।९  ॥   

  

प्रभाकराद्यैः पद्मरागाद्यैः । स्फटिकाद्यैरिति कतकोक्तं तु न युक्तम्  ॥ 
२।११४।१०  ॥   

  

स्थानात्सहसा चरितां चलिताम् । पुण्यक्षयेति लुप्तसप्तम्यन्तम्, पुण्यक्षये
सति महीं प्राप्तम्, संहृतो द्युतिविस्तारो यस्यास्ताम्  ॥  २।११४।११  ॥   

  

द्रुतदावाग्रिविप्लुष्टां वेगवद्दावाग्निना व्याप्ताम्  ॥  २।११४।१२  ॥   

  

संमूढाः शोकाकुलचित्ता निगमा वणिजो यस्याम्, यद्वा संमूढो जनसंचाररहितो
निगमः पन्था यस्याम्, ऽनिगमो निश्चये वेदे पुरे पथि वणिक्पथे ऽ ।
संक्षिप्ता विपणापणाः पण्यवीथयो ऽस्याम्  ॥  २।११४।१३  ॥   

  

क्षीणपानोत्तमैः क्षीणमद्यैः । भग्रैः शरावैः संवृताम् । हतशौण्डां
हतमद्यपाम्  ॥  २।११४।१४  ॥   

  

वृक्मभूमितलां भिन्नचत्वराम्, भिन्नपात्रर्युक्ताम्, भग्रां भग्रस्तम्भाम्,
उपयुक्तोदकां समाप्तोदकाम्  ॥  २।११४।१५  ॥   

  

विपुलां विशालाम्, विततां धनुष्यातताम्, युक्तपाशां
धनुष्कोट्योर्च्याबन्धनार्थपाशयुताम्,तरस्विनां बाणैर्विनिकृतां छिन्नाम्,
आयुधाद्धनुषः पतिताम्  ॥  २।११४।१६  ॥   

  

सहशा बलात्कारेम वाहितां प्रधाविताम्, प्रतिसैन्येन निहतामत एव पातिताम्  ॥ 
२।११४।१७,१८  ॥   

  

यथपुरं यथापूर्वं न निशाम्यते खलु अत्र किं कुर्म इति योजन  ॥  २।११४।१९
 ॥   

  

मदकरो गन्धो मदगन्धः मूर्छितो व्याप्तः  ॥  २।११४।२०२३  ॥   

  

मम भात्रा सहेति शेषः  ॥  २।११४।२४  ॥   

  

अर्जुनी शारदी शुक्लपक्षसंबन्धिनी वा, सासारा वेगवद्वष्टिधारासहिता,
महोत्सव इव ग्रीष्मे ऽमबुद इव च  ॥  २।११४।२५  ॥   

  

उन्नतगामिभिः संतोषादुद्धतगामिभिः  ॥  २।११४।२६२८  ॥   

  

सुरैरुत्कृष्टं कृतशोकमभास्करं दिनमिव । एवं हि श्रूयतेपुरा देवासुरे
युद्धे ऽसुरैर्देवाः पराजिताः राहुणा च भानुः पातितः तदा
दिवारात्रिविभागरहिते काले स्वस्वलोकाद्ब्रह्मलोकं गतैर्देवैः प्रार्थितस्य
ब्रह्मणो नियोगादत्रिः सप्तरात्रं सूर्याधिपत्यं चकारेति तीर्थः ।
देवैरुत्कृष्टं भास्करहीनं दिनं कविकल्पितमत्रोपमानमिति कतकः । विभक्तं
विगतसंस्कारम् । भक्तं सेवितं संस्कृतं तद्भिन्नमिति यावत्  ॥  २।११४।२९
 ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे चतुर्दशोत्तरशततमः सर्गः  ॥  २।११४  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/07-rAma-darshanam/114_ayodhyApraveshaH.md">
<details><summary><h3>द्राविडपाठः ...{Loading}...</h3></summary>


स्त्रिग्धगम्भीरघोषेण स्यन्दनेनोपयान् प्रभुः।  
अयोध्यां भरतः क्षिप्रं प्रविवेश महायशाः ॥ 2.114.1 ॥   
बिडालोलूकचरितामालीननरवारणाम्।  
तिमिराभ्याहतां कालीमप्रकाशां निशामिव ॥ 2.114.2 ॥   
राहुशत्रोः प्रियां पत्नीं श्रिया प्रज्वलितप्रभाम्।  
ग्रहेणाभ्युत्थिते नैकां रोहिणीमिव पीडिताम् ॥ 2.114.3 ॥   
अल्पोष्णक्षुब्धसलिलां धर्मोत्तप्तविहङ्गमाम्।  
लीनमीनझषग्राहां कृशां गिरिनदीमिव ॥ 2.114.4 ॥   
विधूमामिव हेमाभामध्वराग्नेः समुत्थिताम्।  
हविरभ्युक्षितां पश्चात् शिखां विप्रलयं गताम् ॥ 2.114.5 ॥   
विध्वस्तकवचां रुग्णजवाजिरथध्वजाम्।  
हतप्रवीरामापन्नां चमूमिव महाहवे ॥ 2.114.6 ॥   
सफेना सस्वना भूत्वा सागरस्य समुत्थिताम्।  
प्रशान्तमारुतोद्घातां जलोर्मिमिव निस्वनाम् ॥ 2.114.7 ॥   
त्यक्तां यज्ञायुधैः सर्वैरभिरूपैश्च याजकैः।  
सुत्याकाले विनिर्वृत्ते वेदिं गतरवामिव ॥ 2.114.8 ॥   
गोष्ठमध्ये स्थितामार्त्तामचरन्तीं तृणं नवम्।  
गोवृषेण परित्यक्तां गवां पत्तिमिवोत्सुकाम् ॥ 2.114.9 ॥   
प्रभाकराद्यैः सुस्निग्धैः प्रज्वलद्भिरिवोत्तमैः।  
वियुक्तां मणिभिर्जात्यैर्नवां मुक्तावलीमिव ॥ 2.114.10 ॥   
सहसा चलितां स्थानान्महीं पुण्यक्षयाद्गताम्।  
संहृतद्युतिविस्तारां तारामिव दिवश्च्युताम् ॥ 2.114.11 ॥   
पुष्पनद्धां वसन्तान्ते मत्तभ्रमरनादिताम्।  
द्रुतदावाग्निविप्लुष्टां क्लान्तां वनलतामिव ॥ 2.114.12 ॥   
सम्मूढनिगमां स्तब्धां सङ्क्षिप्तविपणापणाम्।  
प्रच्छन्नशशिनक्षत्रां द्यामिवाम्बुधरैर्वृताम् ॥ 2.114.13 ॥   
क्षीणपानोत्तमैर्भिन्नैः शरावैरभिसंवृताम्।  
हतशौण्डामिवाकाशे पानभूमिमसंस्कृताम् ॥ 2.114.14 ॥   
वृक्णभूमितलां निम्नां वृक्णपात्रैः समावृताम्।  
उपयुक्तोदकां भग्नां प्रपां निपतितामिव ॥ 2.114.15 ॥   
विपुलां विततां चैव युक्तपाशां तरस्विनाम्।  
भूमौ बाणैर्विनिष्कृत्तां पतितां ज्यामिवायुधात् ॥ 2.114.16 ॥   
सहसा युद्धशौण्डेन हयारोहेण वाहिताम्।  
निक्षिप्तभाण्डामुत्सृष्टां किशोरीमिव दुर्बलाम् ॥ 2.114.17 ॥   
शुष्कतोयां महामत्स्यैः कूर्मैश्च बहुभिर्वृताम्।  
प्रभिन्नतटविस्तीर्णां वापीमिव हृतोत्पलाम् ॥ 2.114.18 ॥   
पुरुषस्याप्रहृष्टस्य प्रतिषिद्धानुलेपनाम्।  
सन्तप्तामिव शोकेन गात्रयष्टिमभूषणाम् ॥ 2.114.19 ॥   
प्रावृषि प्रविगाढायां प्रविष्टस्याभ्रमण्डलम्।  
प्रच्छन्नां नीलजीमूतैर्भास्करस्य प्रभामिव ॥ 2.114.20 ॥   
भरतस्तु रथस्थः सन् श्रीमान् दशरथात्मजः।  
वाहयन्तं रथश्रेष्ठं सारथिं वाक्यमब्रवीत् ॥ 2.114.21 ॥   
किं नु खल्वद्य गम्भीरो मूर्च्छितो न निशम्यते।  
यथापुरमयोध्यायां गीतवादित्रनिस्वनः ॥ 2.114.22 ॥   
वारुणीमदगन्धश्च माल्यगन्धश्च मूर्च्छितः।  
धूपितागरुगन्धश्च न प्रवाति समन्ततः ॥ 2.114.23 ॥   
प्रमत्तगजनादश्च महांश्च रथनिस्वनः।  
नेदानीं श्रूयते पुर्यामस्यां रामे विवासिते ॥ 2.114.24 ॥   
चन्दनागरुगन्धांश्च महार्हाश्च नवस्रजः।  
गते हि रामे तरुणाः सन्तप्ता नोपभुञ्जते ॥ 2.114.25 ॥   
बहिर्यात्रां न गच्छन्ति चित्रमाल्यधरा नराः।  
नोत्सवाः सम्प्रवर्त्तन्ते रामशोकार्दिते पुरे ॥ 2.114.26 ॥   
सह नूनं मम भ्रात्रा पुरस्यास्यद्युतिर्गता।  
नहि राजत्ययोध्येयं सासारेवार्जुनी क्षपा ॥ 2.114.27 ॥   
कदा नु खलु मे भ्राता महोत्सव इवागतः।  
जनयिष्यत्ययोध्यायां हर्षं ग्रीष्म इवाम्बुदः ॥ 2.114.28 ॥   
तरुणैश्चारुवेषैश्च नरैरुन्नतगामिभिः।  
सम्पतद्भिरयोध्यायां नाभिभान्ति महापथाः ॥ 2.114.29 ॥   
एवं बहुविधं जल्पन् विवेश वसतिं पितुः।  
तेन हीनां नरेन्द्रेण सिंहहीनां गुहामिव ॥ 2.114.30 ॥   
तदा तदन्तःपुरमुज्झितप्रभं सुरैरिवोत्सृष्टमभास्करं दिनम्।  
निरीक्ष्य सर्वन्तु विविक्तमात्मवान् मुमोच बाष्पं भरतः सुदुःखितः ॥ 2.114.31 ॥   

</details>
</div>
