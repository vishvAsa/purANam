+++
title = "०२५ रामेण खरसैन्यसंहारः"
title_english = "025 Rama s war with Khara s demons"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-025-Ramena_Kharasainya_Samharaha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/3_araNyakANDam/03-raxo-hatyA/025_rAmeNa_kharasainyasaMhAraH.md">
<details><summary><h3>IITK ...{Loading}...</h3></summary>

Khara and his army attack Rama -- Rama retaliates -- kills all the
demons



#### श्लोकः
##### मूलम्
अवष्टब्धधनुं रामं क्रुद्धं च रिपुघातिनम्।  
ददर्शाऽश्रममागम्य खरस्सह पुरस्सरैः॥3.25.1॥

##### शब्दार्थः
खरः Khara, पुरस्सरैः सह accompanied by the pilot party, आश्रमम् to the hermitage, आगम्य arrived, अवष्टब्धधनुम् holding the bow, क्रुद्धम् angry, रिपुघातिनम् destroyer of the enemy, रामम् Rama, ददर्श saw.

##### आङ्ग्लानुवादः
Khara accompanied by his pilot party arrived at the hermitage of Rama, the destroyer of enemies and saw him in fury, standing ready with his bow.



#### श्लोकः
##### मूलम्
तं दृष्ट्वा सशरं चापमुद्यम्य खरनिस्स्वनम्।  
रामस्याभिमुखं सूतं चोद्यतामित्यचोदयत्॥3.25.2॥

##### शब्दार्थः
तम् him, दृष्ट्वा seeing, खरनिस्स्वनम् producing terrible sound, सशरम् with the arrow, चापम् bow, उद्यम्य lifted, रामस्य Rama's, अभिमुखम् facing him, चोद्यताम् drive (the chariot), इति thus, सूतम् to charioteer, अचोदयत् ordered to go.

##### आङ्ग्लानुवादः
On seeing Rama, Khara held his terribly twanging bow and arrow, stood facing him, and ordered the charioteer to drive towards him.



#### श्लोकः
##### मूलम्
स खरस्याज्ञया सूतस्तुरगान् समचोदयत्।  
यत्र रामो महाबाहुरेको चुन्वन्स्थितो धनुः॥3.25.3॥

##### शब्दार्थः
सः that, सूतः charioteer, खरस्य Khara's, आज्ञया by the order, महाबाहुः mightyarmed, एकः alone, रामः Rama, धनुः bow, चुन्वन् selecting, स्थितः stood, तुरगान् horses, समचोदयत् drove.

##### आङ्ग्लानुवादः
Commanded by Khara, the charioteer also urged the horses towards the  
mightyarmed Rama standing alone and wielding the bow.



#### श्लोकः
##### मूलम्
तं तु निष्पतितं दृष्ट्वा सर्वे ते रजनीचराः।  
नर्दमाना महानादं सचिवाः पर्यवारयन्॥3.25.4॥

##### शब्दार्थः
निष्पतितम् fell upon, तम् him, दृष्ट्वा seeing, सचिवाः ministers, ते they, सर्वे all, रजनीचराः demons, महानादम् very loud sound, नर्दमानाः while roaring, पर्यवारयन् surrounded.

##### आङ्ग्लानुवादः
Seeing Khara attacking (Rama) all the demon ministers surrounded him  roaring.



#### श्लोकः
##### मूलम्
स तेषां यातुधानानां मध्ये रथगतः खरः।  
बभूव मध्ये ताराणां लोहिताङ्ग इवोदितः॥3.25.5॥

##### शब्दार्थः
तेषां यातुधानाम् of the demons, मध्ये in the midst, रथगतः seated on a chariot, खरः Khara, ताराणाम् of stars, मध्ये in the middle, उदितः risen, लोहिताङ्गः the planet Mars, इव like, बभूव looked.

##### आङ्ग्लानुवादः
Seated on a chariot in the midst of the demons, Khara looked like the rising Mars in the middle of the stars.



#### श्लोकः
##### मूलम्
ततश्शरसहस्रेण राममप्रतिमौजसम्।  
अर्दयित्वा महानादं ननाद समरे खरः॥3.25.6॥

##### शब्दार्थः
ततः then, खरः Khara, समरे in war, शरसहस्रेण with a thousand arrows, अप्रतिमौजसम् of immeasureable prowess, रामम् to Rama, अर्दयित्वा striking, महानादम् a loud voice, ननाद made.

##### आङ्ग्लानुवादः
Khara struck Rama of immeasurable prowess with a thousand arrows and roared loudly.



#### श्लोकः
##### मूलम्
ततस्तं भीमधन्वानं क्रुद्धाः सर्वे निशाचराः।  
रामं नानाविधैः शस्स्रैरभ्यवर्षन्त दुर्जयम्॥3.25.7॥

##### शब्दार्थः
ततः thereafter, सर्वे all, क्रुद्धाः angry, निशाचराः demons, भीमधन्वानम् wielder of the fierce bow, दुर्जयम् invincible, तं रामम् to that Rama, नानाविधैः with many kinds of, शस्स्रैः weapons, अभ्यवर्षन्त rained.

##### आङ्ग्लानुवादः
Thereafter all the infuriated demons showered on invincible Rama, wielder of a fierce bow, many kinds of weapons.



#### श्लोकः
##### मूलम्
मुद्गरैः पट्टसैश्शूलैः प्रासैः खङ्गै परश्वथैः।  
राक्षसास्समरे रामं निजघ्नू रोषतत्पराः॥3.25.8॥

##### शब्दार्थः
राक्षसाः demons, रोषतत्पराः overtaken by anger, मुद्गरैः with hammers, पट्टसैः with spears, शूलैः with spikes, प्रासैः with barbed missiles, खङ्गैः with swords, परश्वधः battleaxes, समरे in war, रामम् to Rama, निजघ्नुः continously hurled.

##### आङ्ग्लानुवादः
Overtaken by anger, the demons continuously hurled at Rama hammers, spears, spikes, barbed missiles, swords and battleaxes.



#### श्लोकः
##### मूलम्
ते वलाहसङ्काशा महानादा महौजसः।  
अभ्यधावन्त काकुत्स्थं रथैर्वाजिभिरेव च॥3.25.9॥  
गजैः पर्वतकूटाभै रामं युद्धे जिघांसवः।

##### शब्दार्थः
वलाहकसङ्काशाः resembling clouds, महानादाः with huge uproar, महौजसः very powerful, ते demons, रथैः on chariots, वाजिभिरेव च on horses and, पर्वतकूटाभैः looking like tops of mountains, गजैः by elephants, युद्धे in war, जिघांसवः eager to kill, रामम् to Rama, अभ्यधावन्त ran towards.

##### आङ्ग्लानुवादः
Very powerful demons like huge clouds roared, eager to kill Rama in war. They ran forward on chariots, horses and tall elephants, looking like  mountain tops.



#### श्लोकः
##### मूलम्
ते रामे शरवर्षाणि व्यसृजन् रक्षसां गणाः॥3.25.10॥  
शैलेन्द्रमिव धाराभिर्वर्षमाणा वलाहकाः।

##### शब्दार्थः
ते they, रक्षसाम् of demons, गणाः battalions, रामे on Rama, वर्षमाणाः raining, वलाहकाः clouds, धाराभिः by downpour, शैलेन्द्रमिव like moutains, शरवर्षाणि rain of arrows, व्यसृजन् sent forth.

##### आङ्ग्लानुवादः
The battalions of demons sent down streams of arrows on Rama just like clouds  downpour on mountains.



#### श्लोकः
##### मूलम्
स तैः परिवृतो घोरैः राघवो रक्षसां गणैः॥3.25.11॥  
तिथिष्वि महादेवो वृत परिषदाङ्गणै

##### शब्दार्थः
सः that, राघवः Rama, घोरैः terrible, रक्षसां गणैः by hordes of demons, परिवृतः surrounded, महादेवः Lord Siva, वृतः surrounded, परिषदाङ्गणैः with hosts of retinues, तिथिष्वि at dusk.

##### आङ्ग्लानुवादः
Surrounded by the terrible demons Rama appeared like Lord Siva at dusk with hosts of his retinues arounds.



#### श्लोकः
##### मूलम्
तानि मुक्तानि शस्त्राणि यातुधानैस्सराघवः।  
प्रतिजग्राह विशिखैर्नद्योघानिव सागरः॥3.25.12॥

##### शब्दार्थः
सः that, राघवः Rama, यातुधानैः by the demons, मुक्तानि released, तानि those, शस्त्राणि weapons, सागरः sea, नद्योघानिव like the flow of rivers, विशिखैः with arrows, प्रतिजग्राह resisted.

##### आङ्ग्लानुवादः
Rama resisted the weapons released by the demons like the sea, the inflow of river waters.



#### श्लोकः
##### मूलम्
स तैः प्रहरणैर्घोरैर्भिन्नगात्रो न विव्यथे।  
रामः प्रदीप्तैर्बहुभिर्वज्रैरिव महाचलः॥3.25.13॥

##### शब्दार्थः
घोरैः by the dreadful, प्रहरणै by weapons, तैः by those, भिन्नगात्रः his limbs being hit, सः रामः that Rama, प्रदीपैः by the glowing, बहुभिः by many, वज्रैः by thunderbolts, महाचल इव like the great mountain, न विव्यथे was not hurt.

##### आङ्ग्लानुवादः
Rama remained unhurt like a great mountain struck by many glowing thunderbolts. He felt no pain even though his limbs were hit by the dreadful weapons.



#### श्लोकः
##### मूलम्
स विद्धः क्षतजादिग्धः सर्वगात्रेषु राघवः।  
बभूव रामः सन्ध्याभ्रैर्दिवाकर इवावृतः॥3.25.14॥

##### शब्दार्थः
विद्धः wounded, सर्वगात्रेषु all over the body, क्षतजादिग्धः bleeding through the wounds, राघवः Rama, सः रामः that Rama, सन्ध्याभ्रैः by evening clouds, आवृतः surrounded, दिवाकरः इव like the Sun, बभूव became (appeared).

##### आङ्ग्लानुवादः
Wounded all over the body, bleeding through the wounds caused by weapons, Rama looked like the evening Sun covered with clouds.



#### श्लोकः
##### मूलम्
विषेदुर्देवगन्धर्वास्सिद्धाश्च परमर्षयः।  
एकं सहस्रैर्भहुभिस्तदा दृष्ट्वा समावृतम्॥3.25.15॥

##### शब्दार्थः
तदा then, बहुभिः by many, सहस्रैः by thousands, समावृतम् surrounded by, एकम् single, दृष्ट्वा seeing, देवगन्धर्वाः gods and gandharvas, सिद्धाश्च siddhas, परमर्षयः great sages, विषेदुः became sad.

##### आङ्ग्लानुवादः
Seeing Rama left alone surrounded by many thousands of demons, the gods, ghandarvas and siddhas became very sad.



#### श्लोकः
##### मूलम्
ततो रामस्सुसङ्कृद्धो मण्डलीकृतकार्मुकः।  
ससर्ज विशिखान्बाणाञ्छतशोऽथ सहस्रश॥3.25.16॥

##### शब्दार्थः
ततः thereafter, रामः Rama, सुसङ्कृद्धः mighty angry, मण्डलीकृतकार्मुकः bending the bow,  
शतशः in hundreds, अथ and, सहस्रशः thousands, विशिखान् unfeathered ones, बाणान् arrows, ससर्ज released.

##### आङ्ग्लानुवादः
Thereafter Rama, mighty angry, bent his bow and released hundreds and thousands of unfeathered arrows.



#### श्लोकः
##### मूलम्
दुरावारान्दुर्विषहान्कालदण्डोपमान् रणे।  
मुमोच लीलया रामः कङ्कपत्रानजिह्मगान्॥3.25.17॥

##### शब्दार्थः
रामः Rama, रणे in war, दुरावारान् those difficult to stop, दुर्विषहान् unbearable ones, कालदण्डोपमान् those looking like Yama's staff, अजिह्मगान् going straight without missing the goal, कङ्कपत्रान् arrows furnished with herons' feathers, लीलया very easily, मुमोच discharged.

##### आङ्ग्लानुवादः
As if sporting, Rama discharged the arrows attached with herons' feathers. The arrows were inescapable, unbearable like that of Yama's staff, that went straight without missing the target.



#### श्लोकः
##### मूलम्
ते शराश्शत्रुसैन्येषु मुक्ता रामेण लीलया।  
अददू रक्षसां प्राणान्पाशाः कालकृता इव॥3.25.18॥

##### शब्दार्थः
रामेण by Rama, लीलया sportively, शत्रुसैन्येषु at the army of the enemy, मुक्ताः released, ते शराः those arrows, कालकृताः made by the god of death, पाशाः nooses, इव like, रक्षसाम् of the demons, प्राणान् life, आददुः pulled out.

##### आङ्ग्लानुवादः
The arrows like the noose of the god of death released by Rama on the enemy army easily destroyed the lives of the demons.



#### श्लोकः
##### मूलम्
भित्त्वा राक्षसदेहां स्तांस्ते शरा रुधिराप्लुताः।  
अन्तरिक्षगता रेजुर्दीप्ताग्निसमतेजसः॥3.25.19॥

##### शब्दार्थः
ते शराः those arrows, तान् those, राक्षसदेहान् bodies of the demons, भित्त्वा after piercing,  
रुधिराप्लुताः drenched in blood, अन्तरिक्षगताः gone high up into the sky, दीप्ताग्निसमतेजसः glowing red like burning fire, रेजुः sparkled.

##### आङ्ग्लानुवादः
Rama's arrows pierced the bodies of the demons and drenched in blood, they, looking like burning fire, shone in the sky.



#### श्लोकः
##### मूलम्
असङ्ख्येयास्तु रामस्य सायकाश्चापमण्डलात्।  
विनिष्पेतुरतीवोग्रा रक्षःप्राणापहारिणः॥3.25.20॥

##### शब्दार्थः
रामस्य Rama's, चापमण्डलात् from the bow bent into a circle, अतीव highly, उग्राः fierce, रक्षःप्राणापहारिणः which can take the lives of demons, असङ्ख्येयाः countless ones, सायकाः arrows, विनिष्पेतुः thrown out destroying.

##### आङ्ग्लानुवादः
From Rama's bow bent into a cirle, countless fierce arrows able to take the lives of demons were released.



#### श्लोकः
##### मूलम्
तैर्धनूंषि ध्वजाग्राणि वर्माणि च शिरांसि च।  
बाहून्सहस्ताभरणानूरून्करिकरोपमान्॥3.25.21॥  
चिच्छेद रामस्समरे शतशोऽथ सहस्रशः।

##### शब्दार्थः
रामः Rama, समरे in war, तैः by them (arrows), शतशः in hundreds, अथ and, सहस्रशः in thousands, धनूंषि bows, ध्वजाग्राणि tops of flags, वर्माणि च and armour, शिरांसि च and heads, सहस्ताभरणान् along with armlets, बाहून् shoulders, करिकरोपमान् like elephants' trunks, ऊरून् thighs, चिच्छेद cut.

##### आङ्ग्लानुवादः
In war Rama cut asunder the bows, flag tops, armour and heads of demons, their shoulders and thighs that were like the trunks of elephants, in their hundreds and thousands.



#### श्लोकः
##### मूलम्
हयान्काञ्चनसन्नाहान्रथयुक्तान्ससारथीन्॥3.25.22॥  
गजांश्च सगजारोहान्सहयान्सादिनस्तथा।  
पदातीन्समरे हत्वा ह्यनयद्यमसादनम्॥3.25.23॥

##### शब्दार्थः
काञ्चनसन्नाहान् golden ornaments, रथयुक्तान् yoked to the chariots, ससारथीन् along with charioteers, हयान् horses, सगजारोहान् with elephant riders, गजांश्च and elephants, तथा likewise, सहयान् along with horses, सादिनः horse riders, पदातीन् infantry, समरे in war, हत्वा  killed, यमसादनम् to the abode of lord of death, अनयत् sent.

##### आङ्ग्लानुवादः
He killed horses with golden armours yoked to the chariots along with charioteers, elephants along with riders, the cavalry along with their horses and infantry and sent them all to the abode of death.



#### श्लोकः
##### मूलम्
ततो नालीकनाराचैस्तीक्ष्णाग्रैश्च विकर्णिभिः।  
भीममार्तस्वरं चक्रुर्भिद्यमाना निशाचराः॥3.25.24॥

##### शब्दार्थः
ततः then, नालीकनाराचैः with iron arrows, तीक्ष्णाग्रैः with sharp tops, विकर्णिभिः by shafts called vikarni, भिद्यमानाः torn into parts, निशाचराः demons, भीमम् terrible, आर्तस्वरम् pitiable cries, चक्रुः made.

##### आङ्ग्लानुवादः
The bodies of the demons torn into pieces by the very sharp iron arrows and by the arrows called vikarni, they cried and shouted aloud in pitiable voices.



#### श्लोकः
##### मूलम्
तत्सैन्यं निशितैर्बाणैरर्दितं मर्मभेदिभिः।  
रामेण न सुखं लेभे शुष्कं वनमिवाग्निना॥3.25.25॥

##### शब्दार्थः
रामेण by Rama, मर्मभेदिभिः by those piercing into vital parts, निशितैः by sharp ones, बाणैः by arrows, अर्दितम् tormented, तत् सैन्यम् that army, शुष्कम् dried up, वनम् forest, अग्निना इव as if by fire, सुखम् relief न लेभे did not have.

##### आङ्ग्लानुवादः
Just like the dried up forest burnt by the fire, the army was totally destroyed by Rama's arrows that pierced into the vital parts of the soldiers.



#### श्लोकः
##### मूलम्
केचिद्भीमबलाश्शूराश्शूलान्खङ्गान्परश्वधान्।  
रामस्याभिमुखं गत्वा चिक्षिपुः परमायुधान्॥3.25.26॥

##### शब्दार्थः
भीमबलाः men of fierce strength, केचित् a few, शूराः warriors, रामस्य Rama's, अभिमुखम् going towards, गत्वा went, परमायुधान् very powerful weapons, शूलान् spikes, खङ्गान् swords, परश्वधान् axes, चिक्षिपुः threw.

##### आङ्ग्लानुवादः
A few warriors of fierce strength approached Rama and hurled at him very powerful weapons, spears, swords and axes.



#### श्लोकः
##### मूलम्
तानि बाणैर्महाबाहुश्शस्त्राण्यावार्य राघवः।  
जहार समरे प्राणांश्चिच्छेद च शिरोधरान्॥3.25.27॥

##### शब्दार्थः
महाबाहुः strongarmed, राघवः Rama, समरे in war, बाणैः with arrows, तेषाम् their, शस्त्राणि weapons, आवार्य attacked, प्राणान् life, जहार took, शिरोधरान् heads, चिच्छेद cut off.

##### आङ्ग्लानुवादः
Strongarmed Rama attacked them with his arrows and cut off their heads and took their lives.



#### श्लोकः
##### मूलम्
ते छिन्नशिरसः पेतुश्चिन्नवर्मशरासनाः।  
सुपर्णवातविक्षिप्ता जगत्यां पादपा यथा॥3.25.28॥

##### शब्दार्थः
ते they, छिन्नशिरसः broken heads, छिन्नवर्मशरासनाः broken armour and bows, सुपर्णवातविक्षिप्ताः broken tree tops fallen down by the wind of eagle's wing (blow of the the great eagle Garuda), पादपाः trees, यथा just as, जगत्याम् on the land, पेतुः fell.

##### आङ्ग्लानुवादः
The heads, armour and bows fell down broken on the ground like trees in the wind gererated by Garuda's wings.



#### श्लोकः
##### मूलम्
अवशिष्टाश्च ये तत्र विषण्णाश्च निशाचराः।  
खरमेवाभ्यधावन्त शरणार्थं शरार्दिताः॥3.25.29॥

##### शब्दार्थः
तत्र there, अवशिष्टाः remaining ones, ये those, निशाचराः demons, शरार्दिताः hit by arrows, विषण्णाश्च desperate, खरमेव to Khara only, शरणार्थम् for refuge, अभ्यधावन्त ran towards.

##### आङ्ग्लानुवादः
The rest of the demons hit by the arrows ran desperate towards Khara for refuge.



#### श्लोकः
##### मूलम्
तान्सर्वान्पुनरादाय समाश्वास्य च दूषणः।  
अभ्यधावत काकुत्स्थं क्रुद्धो रुद्रमिवान्तकः॥3.25.30॥

##### शब्दार्थः
दूषणः Dusana, तान् स them, सर्वान् all, समाश्वास्य pacifying, पुनः again, आदाय bringing them together, क्रुद्धः wrathful, अन्तकः yama, रुद्रमिव like Rudra, काकुत्स्थं on Rama, अभ्यधावत ran towards.

##### आङ्ग्लानुवादः
Pacifying them all, Dusana regathered them again and ran towards Rama like an angry Yama rushing towards Rudra.



#### श्लोकः
##### मूलम्
निवृत्तास्तु पुनस्सर्वे दूषणाश्रयनिर्भयाः।  
राममेवाभ्यधावन्त सालतालशिलायुधाः॥3.25.31॥

##### शब्दार्थः
सर्वे all, दूषणाश्रयनिर्भयाः were free from fear due to Dusana's protection, पुनः again, निवृत्ताः returned, सालतालशिलायुधाः carrying sal, palm and stones as weapons, राममेव to Rama, अभ्यधावन्त advanced towards.

##### आङ्ग्लानुवादः
Under Dusana's protection, all of them felt relieved from fear and, carrying sal and palm trees and stones as weapons, advanced towards Rama again.



#### श्लोकः
##### मूलम्
शूलमुद्गरहस्ताश्च चापहस्ता महाबलाः।  
सृजन्तश्शरवर्षाणि शस्त्रवर्षाणि संयुगे॥3.25.32॥  
द्रुमवर्षाणि मुञ्चन्तश्शिलावर्षाणि राक्षसाः॥

##### शब्दार्थः
शूलमुद्गरहस्ताश्च spears and hammers in their hands, चापहस्ताः bows in hands, महाबलाः extremely strong, राक्षसाः demons, संयुगे in war, शरवर्षाणि rain of  arrows, शस्त्रवर्षाणि rain of  
weapons, सृजन्तः poured, द्रुमवर्षाणि rain of trees, शिलावर्षाणि rain of stones, मुञ्चन्तः  continuously released.

##### आङ्ग्लानुवादः
Holding spears, hammers and bows in their hands, the mighty demons rained on Rama weapons like arrows, trees and stones.



#### श्लोकः
##### मूलम्
तद्बभूवाद्भुतं युद्धं तुमुलं रोमहर्षणम्।  
रामस्य च महाघोरं पुनस्तेषां च रक्षसाम्॥3.25.33॥

##### शब्दार्थः
पुनः again, रामस्य Rama's, तेषां रक्षसां च of those demons, तुमुलम् fierce, अद्भुतम् wonderful, रोमहर्षणम् horripilating, महाघोरम् very dreadful, तत् युद्धम् that war, बभूव became.

##### आङ्ग्लानुवादः
The thrilling, fierce, horrifying and horripilating battle again ensued betwen Rama and the demons.



#### श्लोकः
##### मूलम्
ते समन्तादतिक्रुद्धा राघवं पुनरभ्ययुः॥3.25.34॥  
तैश्च सर्वा दिशो दृष्ट्वा प्रदिशश्च समावृताः।  
राक्षसैरुद्यतप्रासैश्शरवर्षाभिवर्षिभिः॥3.25.35॥  
स कृत्वा भैरवं नादमस्त्रं परमभास्वरम्।  
संयोजयत गान्धर्वं राक्षसेषु महाबलः॥3.25.36॥

##### शब्दार्थः
ते they, अतिक्रुद्धाः mighty angry, पुनः again, राघवम् at Rama, समन्तात् from all directions, अभ्ययुः advanced towards, महाबलः mighty, सः he, उद्यतप्रासैः by raised missiles, शरवर्षिभिः raining arrows, तैः by them, सर्वाः all, दिशः quarters, प्रदिशश्च also intermediate directions, समावृताः were covered, दृष्ट्वा seeing, भैरवम् frightening, नादम् sound, कृत्वा produced, राक्षसेषु at the demons, परमभास्वरम् very dazzling, गान्धर्वम् belonging to gandharva, अस्त्रम् weapon, संयोजयत aimed at.

##### आङ्ग्लानुवादः
As the infuriated demons again hurtled towards Rama, filling the quarters and the intermediate directions and raining missiles, Rama aimed at them dazzling gandharvastras, producing a frightening warcry.



#### श्लोकः
##### मूलम्
ततश्शरसहस्राणि निर्ययुश्चापमण्डलात्।  
सर्वा दश दिशो बाणैरावार्यन्त समागतैः॥3.25.37॥

##### शब्दार्थः
ततः then, चापमण्डलात् from the the bow bent round, शरसहस्राणि thousands of arrows, निर्ययुः let out, समागतैः by approaching, बाणैः by arrows, सर्वाः all, दश ten, दिशः quarters, अवार्यन्त were filled.

##### आङ्ग्लानुवादः
Rama then let out from his bow, stretched round, thousands of arrows that covered all the ten quarters.



#### श्लोकः
##### मूलम्
नाददानं शरान्घोरान्नमुञ्चन्तं शिलीमुखान्।  
विकर्षमाणं पश्यन्ति राक्षसास्ते शरार्दिताः॥3.25.38॥

##### शब्दार्थः
शरार्दिताः hurt by the arrows, ते राक्षसाः the demons, घोरान् terrible, शरान् arrows, आददानम् taking out, न पश्यन्ति could not see, शिलीमुखान् arrows, मुञ्चन्तम् sending forth, न not, विकर्षमाणम्  shooting arrow.

##### आङ्ग्लानुवादः
The demons, though wounded, could not see whereform the terrible arrows came. They only saw Rama shooting the arrows.



#### श्लोकः
##### मूलम्
शरान्धकारमाकाशमावृणोत्सदिवाकरम्।  
बभूवावस्थितो रामः प्रवमन्निव ताञ्छरान्॥3.25.39॥

##### शब्दार्थः
शरान्धकारम् darkness created by the arrows, सदिवाकरम् along with the Sun, आकाशम् sky, आवृणोत् covered, रामः Rama, तान् those, शरान् arrows, प्रवमन्निव as if vomitting, अवस्थितः stationed, भभूव appeared.

##### आङ्ग्लानुवादः
Through the darkness created by the arrows that covered the sky and the Sun, Rama looked as though he was vomitting them.



#### श्लोकः
##### मूलम्
युगपत्पतमानैश्च युगपच्च हतैर्भृशम्।  
युगपत्पतितैश्चैव विकीर्णा वसुधा भवत्॥3.25.40॥

##### शब्दार्थः
वसुधा earth, युगपत् simultaneously, पतमानैश्च fallen down, हतैश्च by those slain, पतितैश्चैव by those who fell on the ground, भृशम् exceedingly, विकीर्णा scattered all over, अभवत् appeared.

##### आङ्ग्लानुवादः
It seemed as if it all happened at the same time, the entire earth filling with demons seriously injured, slain and fallen down on the ground.



#### श्लोकः
##### मूलम्
निहताः पतिताः क्षीणाश्छिन्ना भिन्ना विदारिताः।  
तत्र तत्र स्म दृश्यन्ते राक्षसास्ते सहस्रशः॥3.25.41॥

##### शब्दार्थः
ते राक्षसाः they, demons, निहताः killed, तत्र तत्र all over there, सहस्रशः in their thousands, पतिताः fallen, क्षीणाः thinned down, छिन्नाः cut into pieces, भिन्नाः those broken pieces, विदारिताः those pierced, दृश्यन्ते स्म were found.

##### आङ्ग्लानुवादः
There were bodies of demons pierced and torn, thinned and fallen down, destroyed, broken and cut into pieces scattered in their thousands.



#### श्लोकः
##### मूलम्
सोष्णीषैरुत्तमाङ्गैश्च साङ्गदैर्बाहुभिस्तथा।  
ऊरुभिर्जानुभिश्छिन्नैर्नानारूपैविभूषणैः॥3.25.42॥  
हयैश्च द्विपमुख्यैश्च रथैर्भिन्नैरनेकशः।  
चामरैर्व्यजनैश्छत्रैर्ध्वजैर्नानाविधैरपि॥3.25.43॥  
रामस्य बाणाभिहतैर्विचित्रैश्शूलपट्टिसैः।  
खङ्गै खण्डीकृतैः प्रासैर्विकीर्णैश्च परश्वधैः॥3.25.44॥  
चूर्णिताभिश्शिलाभिश्च शरैश्चित्रैरनेकशः।  
विच्छिन्नैस्समरे भूमिर्विकीर्णाऽभूद्भयङ्करा॥3.25.45॥

##### शब्दार्थः
समरे in war, सोष्णीषैः with headgears, उत्तमाङ्गैश्च heads (best part of body), तथा like that, साङ्गदैः armlets, बाहुभिः with shoulders, छिन्नैः cut to pieces, ऊरुभिः with thighs, जानुभिः with knees, नानारूपैर्विभूषणैः with different kinds of arms, अनेकशः in many ways, हयैश्च with horses, द्विपमुख्यैश्च with best of elephants, भिन्नैः by those broken, रथैः with chariots, चामरैः by fans made of yaktail, व्यजनैः by fans, छत्रैः by umbrellas, नानाविधैः of several kinds, ध्वजैः by flags, रामस्य Rama's, बाणाभिहतैः destroyed by arrows, विचित्रैः by different kinds, शूलपट्टिशैः by spears, खण्डीकृतैः by the broken ones, खङ्गैः with swords, प्रासैः by darts, विकीर्णैः by the  scattered, परश्वधैः by battleaxes, चूर्णिताभिः by those crushed into small pieces, शिलाभिश्च stones, अनेकशः many, विच्छिन्नैः broken, शरैः arrows, विकीर्णा scattered, भूमिः on the ground, भयंकरा frightening, अभूत्  to see.

##### आङ्ग्लानुवादः
Slain thus by Rama's arrows, the ground was littered with (bodies of) demons with limbs dismembered, headdresses and shoulders cut off, arms, thighs and knees decked with various ornaments amputated, chariots, horses, best of elephants, fans made of the tail of chamari deer (used as an insignia of royalty), umbrellas, several  flags, and weapons like spears, swords, darts, battleaxes and stones crushed into pieces and arrows splintered and scattered all over. The ground looked frightening.  

#### समाप्तिः
 श्रीमद्रामायणे वाल्मीकीय आदिकाव्ये अरण्यकाण्डे पञ्चविंशस्सर्गः॥  
Thus ends the twentyfifth sarga of Aranyakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/3_araNyakANDam/03-raxo-hatyA/025_rAmeNa_kharasainyasaMhAraH.md">
<details><summary><h3>भूषणम् ...{Loading}...</h3></summary>



अवष्टब्धधनुं रामं क्रुद्धं च रिपुघातिनम् ।  

ददर्शाश्रममागम्य खरः सह पुरस्सरैः  ॥  ३।२५।१  ॥   

तुमुलयुद्धं पञ्चविंशे अवष्टब्धेत्यादि । धन्यत इति धनुः । "धन धान्ये"
इत्यस्माद्धातोः "भृमृशीतृ़चरितत्सरितनिधनिमिमस्जिभ्य उः"
इत्यौणादिकसूत्रेण उप्रत्ययः । "धनुषां च धनुं विदुः, धनुरिवाजनि वक्रः"
इति कविकाव्यप्रयोगश्च  ॥  ३।२५।१  ॥   

  

तं दृष्ट्वा सशरं चापमुद्यम्य खरनिस्वनम् ।  

रामस्याभिमुखं सूतं चोद्यतामित्यचोदयत्  ॥  ३।२५।२  ॥   

स खरस्याज्ञया सूतस्तुरगान् समचोदयत् ।  

यत्र रामो महाबाहुरेको धून्वन् स्थितो धनुः  ॥  ३।२५।३  ॥   

तमिति । चोद्यतामिति रथ इति शेषः  ॥  ३।२५।२,३  ॥   

  

तं तु निष्पतितं दृष्ट्वा सर्वे ते रजनीचराः ।  

नर्दमाना महानादं सचिवाः पर्यवारयन्  ॥  ३।२५।४  ॥   

निष्पतितं युद्धोन्मुखम् । सचिवाः श्येनगाम्यादयः  ॥  ३।२५।४  ॥   

  

स तेषां यातुधानानां मध्ये रथगतः खरः ।  

बभूव मध्ये ताराणां लोहिताङ्ग इवोदितः । ३।२५।५  ॥   

लोहिताङ्गः अङ्गरकः  ॥  ३।२५।५  ॥   

  

ततः शरसहस्रेण राममप्रतिमौजसम् ।  

अर्दयित्वा महानादं ननाद समरे खरः  ॥  ३।२५।६  ॥   

अर्दयित्वा पीडयित्वा महानादं ननाद चकारेत्यर्थः  ॥  ३।२५।६  ॥   

  

ततस्तं भीमधन्वानं क्रुद्धा सर्वे निशाचारः ।  

रामं नानाविधैः शस्त्रैरभ्यवर्षन्त दुर्जयम्  ॥  ३।२५।७  ॥   

भीमधन्वानम् । "धनुषश्च" इत्यनङ्" समासान्तः । शस्त्रैः आयुधैः ।
"शस्त्रमायुधलोहयोः" इत्यमरः  ॥  ३।२५।७  ॥   

  

मुद्गरैः पट्टिशैः शूलैः प्रासैः खड्गैः परश्वधैः ।  

राक्षासाः समरे रामं निजघ्नू रोषतत्पराः  ॥  ३।२५।८  ॥   

मुद्गरैः स्थूलगदाभिः । प्रासैः कुन्तैः । रोषतत्पराः क्रोधपरवशाः  ॥ 
३।२५।८  ॥   

  

ते बलाहकसङ्काशा महानादा महौजसः ।  

अभ्यधावन्त काकुत्स्थं रथैर्वाजिभिरेव च ।  

गजैः पर्वतकूटाभै रामं युद्धे जिघासवः  ॥  ३।२५।९  ॥   

त इति । बलाहकसङ्काशाः मेघतुल्याः । कूटम् शृङ्गम् । अभ्यधावन्त
आभिमुख्येनाधावन्त  ॥  ३।२५।९  ॥   

  

ते रामे शरवर्षाणि व्यसृजन् रक्षासां गणाः ।  

शैलेन्द्रमिव धाराभिर्वर्षमाणा बलाहकाः  ॥  ३।२५।१०  ॥   

ते राम इति । शेलैन्द्रमिवेत्युपमानेन रामस्य निर्दुःखत्वमुक्तम्  ॥ 
३।२५।१०  ॥   

  

स तैः परिवृतो घोरै राघवो रक्षसां गणैः  ॥  ३।२५।११  ॥   

स तैरित्याद्यर्धमेकान्वयम्  ॥  ३।२५।११  ॥   

  

तानि मुक्तानि शस्त्राणि यातुधानैः स राघवः ।  

प्रतिजग्राह विशिखैर्नद्योघानिव सागरः  ॥  ३।२५।१२  ॥   

तानीति । विशिखैः बाणैः । प्रतिजग्राह प्रतिरुरोध । नद्योघान् नदीप्रवाहान्
 ॥  ३।२५।१२  ॥   

  

स तैः प्रहरणैर्घोरैर्भिन्नगात्रो न विव्यथे ।  

रामः प्रादीप्तैर्बहुभिर्वज्रैरिव महाचलः  ॥  ३।२५।१३  ॥   

स तैरिति । वज्रैः अशनिभिः  ॥  ३।२५।१३  ॥   

  

स विद्धः क्षतजादिग्धः सर्वगात्रेषु राघवः ।  

बभूव रामः सन्ध्याभ्रैर्दिवाकर इवावृतः  ॥  ३।२५।१४  ॥   

स विद्ध इति । क्षतजादिग्धः रुधिरालिप्तः  ॥  ३।२५।१४  ॥   

  

विषेदुर्देगन्धर्वाः सिद्धाश्च परमर्षयः ।  

एकं सहस्रैर्बहुभिस्तदा दृष्ट्वा समावृतम्  ॥  ३।२५।१५  ॥   

विषेदुरिति । बहुभिः सहस्त्रैः चतुर्दशसहस्त्रैः  ॥  ३।२५।१५  ॥   

  

ततो रामः सुसङ्क्रुद्धो मण्डलीकृतकार्मुकः ।  

ससर्ज विशिखान् बाणान् शतशोथ सहस्रशः  ॥  ३।२५।१६  ॥   

तत इति । मण्डलीकृतकार्मुकः आकर्णाकर्षणेन मण्डलाकारीकृतधनुः । विशिखान्
बाणान् अर्धचन्द्राग्रबाणान् । प्रथमं शतशः अनन्तरं सहस्रशः स निर्बिभेदेति
योजना  ॥  ३।२५।१६  ॥   

  

दुरावारान् दुर्विषहान् कालदण्डोपमान् रणे ।  

मुमोच लीलया रामः कङ्कपत्त्रानजिह्मगान्  ॥  ३।२५।१७  ॥   

दुरावारान् वारयितुमशक्यान् । दुर्विषहान् दुःसहान् । कालदण्डोपमान्
यमदण्डतुल्यान् । अजिह्मगान् अवक्रगामिनः, अस्खलितलक्ष्यकानित्यर्थः ।
कङ्कपत्त्रान् बाणान् । "कङ्कपत्त्रशरमार्गणबाणाः" इति हलायुधः  ॥  ३।२५।१७
 ॥   

  

ते शराः शत्रुसैन्येषु मुक्ता रामेण लीलया ।  

आददू रक्षसां प्राणान् पाशाः कालकृता इव  ॥  ३।२५।१८  ॥   

ते शरा इति । प्राणानाददुः अमारयन्नित्यर्थः । कालकृताः यममुक्ता इत्यर्थः
 ॥  ३।२५।१८  ॥   

  

भित्त्वा राक्षसदेहांस्तांस्ते शरा रुधिराप्लुताः ।  

अन्तरिक्षगता रेजुर्दीप्ताग्निसमतेजसः  ॥  ३।२५।१९  ॥   

रुधिराप्लुता इति विशेषणं दीप्ताग्न्युपमासिद्ध्यर्थम्  ॥  ३।२५।१९  ॥   

  

असङ्ख्येयास्तु रामस्य सायकाश्चापमण्डलात् ।  

विनिष्पेतुरतीवोग्रा रक्षःप्राणापहारिणः  ॥  ३।२५।२०  ॥   

असङ्ख्येया इति । सायकाः बाणाः  ॥  ३।२५।२०  ॥   

  

तैर्धनूंषि ध्वजाग्राणि वर्माणि च शिरांसि च ।  

बीहून् सहस्ताभरणानूरून् करिकरोपमामान् ।  

चिच्छेद रामः समरे शतशोथ सहस्रशः  ॥  ३।२५।२१  ॥   

तैरित्याद्यर्धत्रयमेकं वाक्यम् । वर्माणि कवचानि  ॥  ३।२५।२१  ॥   

  

हयान् काञ्चनसन्नाहान् रथयुक्तान् ससारथीन् ।  

गजांश्च सगजारोहान् सहयान् सादिनस्तथा  ॥  ३।२५।२२  ॥   

पदातीन् समरे हत्वा ह्यनयद्यमसादनम्  ॥  ३।२५।२३  ॥   

हयानिति । काञ्चनसन्नाहान् काञ्चनाभरणान् । रथयुक्तान् रथबद्धान् ।
सगजारोहान् सनिषादान् । सादिनः अश्वारोहान् । सदनमेव सादनम् । स्वार्थे अण्
 ॥  ३।२५।२२,२३  ॥   

  

ततो नालीकनाराचैस्तीक्ष्णाग्रैश्च विकर्णिभिः ।  

भीममार्तस्वरं चक्रुर्भिद्यमाना निशाचराः  ॥  ३।२५।२४  ॥   

नालीकाः नालमात्रशराः । नाराचाः आयसशराः । विकर्णिनः कर्णशराः । भीममिति
क्रियाविशेषणम्  ॥  ३।२५।२४  ॥   

  

तत्सैन्यं निशितैर्बाणैरर्दितं मर्मभेदिभिः ।  

रामेण न सुखं लेभे शुष्कं वनमिवाग्निना  ॥  ३।२५।२५  ॥   

रामेण कर्त्रा बाणैः अर्दितं पीडितं तत्सैन्यम्, सुखं दुःखनिवृत्तिम्
अग्निना अर्दितं शुष्कं वनमिव न लेभे  ॥  ३।२५।२५  ॥   

  

केचिद्भीमबलाः शूराः शूलान् खङ्गान् परश्वधान् ।  

रामस्याभिमुखं गत्वा चिक्षिपुः परमायुधान्  ॥  ३।२५।२६  ॥   

केचिदिति । परमायुधानिति शूलादिविशेषणम्  ॥  ३।२५।२६  ॥   

  

तानि बाणैर्महाबाहुः शस्त्राण्यावार्य राघवः ।  

जहार समरे प्राणांश्चिच्छेद च शिरोधरान्  ॥  ३।२५।२७  ॥   

तानीति । आवार्य निवार्य । शिरोधरानिति पुंलिङ्गत्वमार्षम् ।
शिरोधरांश्चिच्छेद प्राणान् जहारेति क्रमः  ॥  ३।२५।२७  ॥   

  

ते छिन्नशिरसः पेतुश्छिन्नवर्मशरासनाः ।  

सुपर्णवातविक्षिप्ता जगत्यां पादपा यथा  ॥  ३।२५।२८  ॥   

त इति । सुपर्णो गरुडः तस्य वातेन पक्षानिलेन विक्षिप्ताः उन्मूलिताः ।
जगत्यां भुवि  ॥  ३।२५।२८  ॥   

  

अवशिष्टाश्च ये तत्र विषण्णाश्च निशाचराः ।  

खरमेवाभ्यधावन्त शरणार्थं शरार्दिताः  ॥  ३।२५।२९  ॥   

विषण्णाः दुःखिताः । शरणार्थं रक्षणार्थमिति यावत्  ॥  ३।२५।२९  ॥   

  

तान् सर्वान् पुनरादाय समाश्वास्य च दूषणः ।  

अभ्यधावत काकुत्स्थं क्रुद्धो रुद्रमिवान्तकः  ॥  ३।२५।३०  ॥   

तानिति । आदाय खरसमीपगमनान्निवर्त्य । अन्तकः रुद्रपराजितो यमः  ॥  ३।२५।३०
 ॥   

  

निवृत्तास्तु पुनः सर्वे दूषणाश्रयनिर्भयाः ।  

राममेवाभ्यधावन्त सालतालशिलायुधाः  ॥  ३।२५।३१  ॥   

निवृत्ताः युद्धान्निवृत्ताः । दूषणरूपाश्रयेण निर्भयाः सन्तः । अभ्यधावन्त
अभिमुखमाजग्मुः । प्रायशो नष्टायुधत्वात्सालतालेत्याद्युक्तम्  ॥  ३।२५।३१
 ॥   

  

शूलमुद्गरहस्ताश्च चापहस्ता महाबलाः ।  

सृजन्तः शरवर्षाणि शस्त्रवर्षाणि संयुगे ।  

द्रुमवर्षाणि मुञ्चन्तः शिलावर्षाणि राक्षसाः  ॥  ३।२५।३२  ॥   

शस्त्रवर्षाणि शरभिन्नायुधवर्षाणीत्यर्थः । सृजन्त इति आसन्निति शेषः  ॥ 
३।२५।३२  ॥   

  

तद्बभूवाद्भुतं युद्धं तुमुलं रोमहर्षणम् ।  

रामस्य च महाघोरं पुनस्तेषां च रक्षसाम्  ॥  ३।२५।३३  ॥   

रामस्य रक्षसां च तुमुलं सङ्कुलं महाघोरम् अत एव रोमहर्षणं भयातिरेकेण
रोमाञ्चजनकम् अत एवाद्भुतं तद्युद्धं पुनरपि बभूव  ॥  ३।२५।३३  ॥   

  

ते समन्तादभिक्रुद्धा राघवं पुनरभ्ययुः  ॥  ३।२५।३४  ॥   

त इत्यर्धमेकं वाक्यम् । अभ्ययुः आवव्रुः  ॥  ३।२५।३४  ॥   

  

तैश्च सर्वा दिशो दृष्ट्वा प्रदिशश्च समावृताः ।  

राक्षसैरुद्यतप्रासैः शरवर्षाभिवर्षिभिः  ॥  ३।२५।३५  ॥   

स कृत्वा भैरवं नादमस्रं परमभास्वरम् ।  

संयोजयत गान्धर्वं राक्षसेषु महाबलः  ॥  ३।२५।३६  ॥   

इदमनुवदन्नाह तैश्चेत्यादिश्लोकद्वयमेकं वाक्यम् । महाबलः स रामः । दिशः
प्रदिशश्च तैरावृताः दृष्ट्वा । भैरवं भयङ्करं नादं कृत्वा । राक्षसेषु
राक्षसनिमित्तं गान्धर्वमस्त्रं धनुषि संयोजयत समयोजयत् ।
शरवर्षाभिवर्षिभिः शरवर्षकारिभिरित्यर्थः  ॥  ३।२५।३५,३६  ॥   

  

ततः शरसहस्राणि निर्ययुश्चापमण्डलात् ।  

सर्वा दश दिशो बाणैरावार्यन्त समागतैः  ॥  ३।२५।३७  ॥   

तत इति । चापमण्डलात् संहितगान्धर्वास्त्रात् आकर्षणातिशयेन
मण्डलीकृताच्चापान्निर्ययुः । समागतैस्तैः बाणैर्दशदिशः । सर्वाः अन्यूनाः
अवार्यन्त  ॥  ३।२५।३७  ॥   

  

नाददानं शरान् घोरान्न मुञ्चन्तं शिलीमुखान् ।  

विकर्षमाणं पश्यन्ति राक्षसास्ते शरार्दिताः  ॥  ३।२५।३८  ॥   

नाददानमिति । राक्षसा रामस्य शरादानकर्षणमोचनानि नापश्यन् किन्तु
स्वहिंसनमेवापश्यन्निति क्रियाप्रधानो निर्देशः । यद्यपि
गान्धर्वास्त्रप्रयोगे विचित्रबाणनिर्गमो ऽस्ति तदस्मिन् श्लोके नोच्यते
किन्तु तदनन्तरभाविकेवलशरमोक्ष इति ज्ञेयम्  ॥  ३।२५।३८  ॥   

  

शरान्धकारमाकाशमावृणोत्सदिवाकरम् ।  

बबूवावस्थितो रामः प्रवमन्निव तान् शरान्  ॥  ३।२५।३९  ॥   

शरान्धकारमिति । अन्धकारमिति क्लीबत्वमार्षम् । प्रवमन् उद्गिरन्  ॥ 
३।२५।३९  ॥   

  

युगपत्पतमानैश्च युगपच्च हतैर्भृशम् ।  

युगपत्पतितैश्चैव विकीर्णा वसुधा ऽभवत्  ॥  ३।२५।४०  ॥   

युगपच्छरनिर्गमः समुत्प्रेक्ष्यते युगपदिति । पतमानैः पतद्भिः एककाले
शरहतैः एककाले भूमौ पतद्भिः एककाले पतितैश्च राक्षसैः वसुधा विकीर्णा
व्याप्ता ऽभवदिति युगपच्छरनिर्गमनकार्योक्तिः  ॥  ३।२५।४०  ॥   

  

निहताः पतिताः क्षीणाश्छिन्ना भिन्ना विदारिताः ।  

तत्र तत्र स्म दृश्यन्ते राक्षसास्ते सहस्रशः  ॥  ३।२५।४१  ॥   

अथ हिंसावैचित्र्यमाह निहता इति । निहताः केवलं प्रहताः । पतिताः अशनिपात
इव भयेन भूमौ पतिताः । क्षीणाः कण्ठगतप्राणाः । छिन्नाः द्विधा कृताः ।
भिन्नाः खण्डितावयवाः । विदारिताः नृसिंहेन
हिरण्यवदानाभिकण्ठमुद्भिन्नशरीराः । तत्र तत्रेत्यनेन कश्चिद्भिन्नः
कश्चिद्विदारितः पुनः कश्चित् भिन्नः इत्येवं विचित्रशववत्त्वमुक्तम्  ॥ 
३।२५।४१  ॥   

  

सोष्णीषैरुत्तमाङ्गैश्च साङ्गदैर्बाहुभिस्तथा ।  

ऊरुभिर्जानुभिश्छिन्नैर्नानारूपविभूषणैः  ॥  ३।२५।४२  ॥   

हयैश्च द्विपमुख्यैश्च रथैर्भिन्नैरनेकशः ।  

चामरैर्व्यजनैश्छत्त्रैर्ध्वजैर्नानाविधैरपि  ॥  ३।२५।४३  ॥   

रामस्य बाणाभिहतैर्विचित्रैः शूलपट्टिशैः ।  

खङ्गैः खण्डीकृतैः प्रासैर्विकीर्णैश्च परश्वधैः  ॥  ३।२५।४४  ॥   

चूर्णिताभिः शिलाभिश्च शरैश्चित्रैरनेकशः ।  

विच्छिन्नैः समरे भूमिः विकीर्णा ऽभूद्भयङ्करा  ॥  ३।२५।४५  ॥   

इत्यार्षे श्रीरामायणे वाल्मीकीये आदिकाव्ये श्रीमदारण्यकाण्डे पञ्चविंशः
सर्गः  ॥  २५ ॥   

चित्रवधं दर्शयति सोष्णीषैरित्यादिना । सोष्णीषैः शिरोवेष्टनवद्भिः ।
उत्तमाङ्गैः केवलशिरोभिः । नानारूपविभूषणैरित्यूरुजानूनां विशेषणम् ।
सार्धोरुकैरूरुभिः सकटकैर्जानुभिश्चेत्यर्थः । अनेकशो भिन्नैरिति
हयादित्रयविशेषणम् । विच्छिन्नैरिति चामरादिसर्वविशेषण्, विचित्रैरिति
शूलादिविशेषणम्, नानाविधैरिति चामरादिविशेषणम्, पूर्वोक्तैरेतैर्विकीर्णा
अत एव भयङ्करा ऽभूदिति योजना । एतावता ग्रन्थेन रामशरप्रभावातिशयो दर्शितः
। अस्मिन् सर्गे पञ्चचत्वारिंशच्छ्लोकाः  ॥  ३।२५।४२४५  ॥   

इति श्रीगोविन्दराजविरचिते श्रीरामायणभूषणे रत्नमेखलाख्याने
आरण्यकाण्डव्याख्याने पञ्चविंशः सर्गः  ॥  २५  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/3_araNyakANDam/03-raxo-hatyA/025_rAmeNa_kharasainyasaMhAraH.md">
<details><summary><h3>शिरोमणी ...{Loading}...</h3></summary>



खरवृत्तान्तमाहअवष्टब्धेति । अवष्टब्धः सम्यग् गृहीतः धनुश्चापं येन स तं
क्रुद्धं रिपुघातिनं रामपुरस्सरैः सह खरः आश्रममागम्य ददर्श
उकारान्तधनुशब्दो ऽपि धनुःपर्यायः  ॥  ३।२५।१  ॥   

  

तमिति । रामं दृष्ट्वा सगुणं ज्यासहितं खरनिःस्वनं रूक्षशब्दविशिष्टैः
चापमुद्यम्य रामस्याभिमुखं चोद्यतां प्राप्यतामित्यर्थः, रथ इति शेषः इति
सूतमचोदयत् प्रैरयत्  ॥  ३।२५।२  ॥   

  

स इति । यत्र स्थले एको रामः धनुर्धुन्वन् सन् स्थितस्तत्र खरस्याज्ञया
सूतस्तुरगान् समचोदयत्  ॥  ३।२५।३  ॥   

  

तमिति । तं खरं रामसंन्निधिं प्राप्तं दृष्ट्वा महानादं मुञ्चमानाः
रजनीचराः सचिवाः श्येनगाम्यादयः सर्वतः पर्यवारयन् अवेष्टयन्  ॥  ३।२५।४
 ॥   

  

स इति । यातुधानानां मध्ये रथगतः खरः ताराणां मध्ये उत्थितो लोहिताङ्गो भौम
इव बभूव  ॥  ३।२५।५  ॥   

  

तत इति । ततः रामसमीपागमनानन्तरसमये शरसहस्रेण राममर्दयित्वा खरो महानादं
ननाद  ॥  ३।२५।६  ॥   

  

तत इति । ततः खरकर्तृकहननानन्तरं भीमधन्वानं तं रामं सर्वे निशाचराः
नानाविधैः शस्त्रैरभ्यवर्षन्त  ॥  ३।२५।७  ॥   

  

तत्प्रकारमाह--मुद्गरैरिति । रोषतत्पराः राक्षसाः समरे शूरं रामं
मुद्गराद्यैर्निजघ्नुः  ॥  ३।२५।८  ॥   

  

ते इति । बलाहकसंकाशाः मेघसदृशास्ते राक्षसाः रथैर्वाजिभिश्च
काकुत्स्थमभ्यधावन्त  ॥  ३।२५।९  ॥   

  

गजैरिति । पर्वतकूटाभैर्गिरिशिखरसदृशैर्गजैरुपलक्षिताः रामं जिघांसवः
शैलेन्द्रं सुमेरुं जलधाराभिर्वर्षमाणा महाघना इव ते रक्षसां गणाः रामे
शरवर्षाणि व्यसृजन् । सार्धश्लोक एकान्वयी  ॥  ३।२५।१०  ॥   

  

सर्वैरिति । तिथिषु प्रदोषरात्रिषु परिषदां गणैर्वृतो महादेव इव
क्रूरदर्शनैः सर्वैः राक्षसैः परिवृतो रामो ऽभवदिति शेषः  ॥  ३।२५।११  ॥   

  

तानीति । यातुधानैर्मुक्तानि शस्त्राणि राघवः नद्यौघान् नदीप्रवाहान् सागर
इव विशिखैर्बाणैर्जग्राह  ॥  ३।२५।१२  ॥   

  

स इति । भिन्नगात्रः भिन्नं प्राकृतविलक्षणं गात्रं शरीरं यस्य स रामस्तैः
राक्षसप्रक्षिप्तैः प्रहरणैः शस्त्रास्त्रैर्न विव्यथे । तत्र दृष्टान्तः
प्रदीप्तैः बहुभिर्वज्रैरचलः पर्वत इव  ॥  ३।२५।१३  ॥   

  

स इति । सर्वगात्रेषु विद्धः शस्त्रास्त्रैस्ताडितः क्षतजादिग्धः
स्वीकृतकोपाभासहेतुकारुण्यविशिष्टत्वेन रुधिरेवल्लिप्त इव राघवो रामः
संध्याभ्रैरावृतः दिवाकर इव बभूव  ॥  ३।२५।१४  ॥   

  

विषेदुरिति । एकं रामं बहुभिः सहस्रैः राक्षसैः समावृतं दृष्ट्वा देवादयो
विषेदुः  ॥  ३।२५।१५  ॥   

  

तत इति । ततः देवादिप्राप्तविषादानन्तरं मण्डलीकृतं कार्मुकं येन स रामः
निशितान् अतितीक्ष्णान् दुरावारान् आवारयितुमशक्यान् दुर्विषहान् बाणान्
ससर्ज तूणीरान्निस्सारयामास  ॥  ३।२५।१६१७  ॥   

  

मुमोचेति । अजिह्मगान् अकुटिलगतीन् कङ्कपत्रान् कङ्कपत्रविशिष्टान् शरान्
रामो लीलया मुमोच । अर्धं पृथक्--ते इति । शत्रुसैन्येषु रामेण मुक्तास्ते
शराः कालकृताः पाशा इव रक्षसां प्राणान् आददुः  ॥  ३।२५।१८  ॥   

  

भित्त्वेति । तान् लक्ष्यीभूतान् राक्षसदेहान् भित्त्वा रुधिराप्लुता
दीप्ताग्निसमतेजसस्ते शराः अन्तरिक्षगताः सन्तो रेजुः  ॥  ३।२५।१९  ॥   

  

असंख्येया इति । रक्षःप्राणापहारिणः अतीवोग्राः असंख्येयाः रामस्य सायकाः
चापमण्डलात् विनिष्पेतुः  ॥  ३।२५।२०  ॥   

  

तैरिति । तैः स्वप्रक्षिप्तैर्बाणैः शतशः सहस्रशः धनुरादीनि समरे रामः
चिच्छेद  ॥  ३।२५।२१२२  ॥   

  

हयानिति । काञ्चनसन्नाहान् काञ्चनसन्नाहविशिष्टान् रथयुक्तान् ससारथीन्
सारथिसहितान् सगजारोहान् गजारोहसहितान् सहयान् हयसहितान् सादिनो
ऽश्वारोहांश्च पदातींश्च गुणच्युता  

रामबाणाः चिच्छिदुः बिभिदुश्च जघ्नुरित्यर्थः । हत्वा यमसादनम् ईनां
सर्वसंपत्तीनाम् अमः नित्यं प्राप्तिर्यस्मिँस्तदेव सादनं गृहं यस्मिँस्तं
नित्यलोकमनयत् श्लोकद्वयमेकान्वयि  ॥  ३।२५।२३२४  ॥   

  

तत इति । नालीकादिभिः छिद्यमानाः निशाचराः आर्तस्वरं चक्रुः । तत्र नालीकाः
लोकसंयुक्तमुखामात्राः, नाराचाः सर्वतो लोहमयाः, विकर्णिनः उद्धारे
प्राणहराः अग्राङ्कुशाः  ॥  ३।२५।२५  ॥   

  

तदिति । मर्मभेदिभिः मर्मभेदनशीलैः विविधैर्बाणैः अग्निना शुष्कं वनमिव
रामेण अर्दितं तत्सैन्यं सुखं न लेभे  ॥  ३।२५।२६  ॥   

  

केचिदिति । परमक्रुद्धाः केचित् रजनीचराः रामाय शूलादींश्चिक्षिपुः  ॥ 
३।२५।२७  ॥   

  

तेषामिति । महाबाहुः रामस्तेषां शस्त्राणि बाणैः आवार्य तेषां रक्षसां
शिरोधरान् चिच्छेद अत एव प्राणान् जहार  ॥  ३।२५।२८  ॥   

  

ते इति । छिन्नशिरसः छिन्नचर्मशरासनास्ते राक्षसाः सुपर्णवातनिःक्षिप्ताः
गरुडवाताभिहताः पादपा वृक्षा इव जगत्यां पेतुः । अमृतहरणसमये
नन्दनवाटिकावृक्षाः गरुडेनोत्पाटिता इति पुराणप्रसिद्धिः  ॥  ३।२५।२९  ॥   

  

अवशिष्टा इति । ये निशाचरास्तत्र तस्मिन् समये अवशिष्टास्ते ऽपि शरार्दिताः
शरो ऽस्मान् हनिष्यतीति पीडिताः सन्तः शरणार्थं रक्षणार्थं खरमेव
अभ्यधावन्त  ॥  ३।२५।३०  ॥   

  

तानिति । तान् समाश्वास्य धनुः आदाय दूषणः क्रुद्धो ऽन्तक इव सुसंक्रुद्धः
सन् क्रुद्धं राममभ्यधावत्  ॥  ३।२५।३१  ॥   

  

निवृत्ता इति । दूषणाश्रयनिर्भयाः दूषणरूपा श्रयेण विगतभया अत एव निवृत्ताः
सर्वे राक्षसाः शालाद्यायुधाः सन्तः राममेव अभ्यधावन्त  ॥  ३।२५।३२  ॥   

  

शूलेति । संयुगे संग्रामे शरवर्षाणि सृजन्तः कुर्वन्तः द्रुमवर्षाणि
शिलावर्षाणि च मुञ्चन्तः महाबला राक्षसा आसन्निति शेषः, अतस्तत्
युद्धमद्भुतं बभूव । श्लोकद्वयमेकान्वयि  ॥  ३।२५।३३३४  ॥   

  

रामस्येति । रामस्य अस्य दूषणस्य च पुनः रक्षसां च महत् घोरं युद्धमभवत् ।
अभिक्रुद्धास्ते राक्षसाः राघवं समन्तात् आर्दयन्  ॥  ३।२५।३५  ॥   

  

तत इति । सर्वतः प्राप्तैः राक्षसैः समावृता दिशः प्रदिशश्च दृष्ट्वा
शरवर्षाभिरावृतो महाबलो रामः भैरवनादं कृत्वा गान्धर्वं परमभास्वरमस्त्रं
राक्षसेषु समयोजयत् । श्लोकद्वयमेकान्वयि  ॥  ३।२५।३६३७  ॥   

  

तत इति । ततः संयोजनानन्तरं चापमण्डलात् शरसहस्राणि निर्ययुः अत एव
समागतैर्बाणैः सर्वा दशदिश आपूर्यन्त । अत्र दशशब्दोपादानेनैव सर्वदिशो
ग्रहणे सिद्धे पुनः सर्वशब्दोपादानमवान्तरदेशव्याप्तिपरिग्रहाय  ॥  ३।२५।३८
 ॥   

  

नेति । घोरान् शरोत्तमान् शरान् आददानं गृह्णन्तं शरार्दिताः राक्षसाः न
पश्यन्ति  ॥  ३।२५।३९  ॥   

  

शरेति । शरान्धकारं शररूपो ऽन्धकारः सदिवाकरमाकाशमावृणोत् अवस्थितः
स्वास्थ्येन स्थितो रामः प्रक्षिपन्निव बभूव प्रक्षिपन्निवेत्यनेन
अभिप्रायविज्ञानमात्रेण स्वतश्चलन्तीति सूचितं, तेन रामबाणानां चेतनत्वं
सूचितम्  ॥  ३।२५।४०  ॥   

  

युगपदिति । युगपत् पतमानैः एककालावच्छेदेन वर्तमानकालिकपतनाश्रयैः
एवमन्यत्रापि वसुधा विकीर्णा व्याप्ता अभवत्  ॥  ३।२५।४१  ॥   

  

निहता इति । सहस्रशो राक्षसा निहतत्वादिविशिष्टाः दृश्यन्ते  ॥  ३।२५।४२
 ॥   

  

सेति । रामेण बाणाभिहतैः सोष्णीषैः उत्तमाङ्गैः शिरोभिः साङ्गदैः
अङ्गदसहितैर्बाहुभिः । छिन्नैरूरुभिर्बाहुभिश्च छिन्नैः हयादिभिश्च छिन्नैः
शूलपट्टिशैश्च विस्तीर्णा भूमिः भयङ्करा ऽभूत्  ॥  ३।२५।४३४५  ॥   

  

तानिति । निहतान् दृष्ट्वा सर्वे उर्वरिता राक्षसाः परमातुराः सन्तः रामं
चलितुं न शक्ता बभूवुरिति शेषः  ॥  ३।२५।४६  ॥   

  

इति श्रीमद्वाल्मीकीयरामायणव्याख्याने रामायणशिरोमणावारण्यकाण्डे पञ्चविंशः
सर्गः  ॥  ३।२५  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/3_araNyakANDam/03-raxo-hatyA/025_rAmeNa_kharasainyasaMhAraH.md">
<details><summary><h3>तिलकम् ...{Loading}...</h3></summary>



उकारान्तो ऽपि धनुःशब्दो धनुर्वाचकः अवष्टब्धमवलम्बितं धनुर्येन तम्  ॥ 
३।२५।१ ॥   

  

रामस्याभिमुखं रथश्चोद्यतामिति सूतमचोदयत्  ॥  ३।२५।२,३  ॥   

  

सचिवाः श्येनगाम्यादयः  ॥  ३।२५।४  ॥   

  

लोहिताङ्गो भौमः स इव क्रोधेनास्यापि रक्ताङ्गत्वात्  ॥  ३।२५।५  ॥   

  

अर्दयित्वा ऽर्दयित्वेव  ॥  ३।२५।६८  ॥   

  

बलाहका मेघाः  ॥  ३।२५।९११  ॥   

  

तिथिषु प्रदोषतिथिषु । पारिषदां नुडभाव आर्षः  ॥  ३।२५।१२  ॥   

  

प्रतिजग्राह तानि शस्त्राणि स्वशरैरवरुरोघ । नद्योघा नदीप्रवाहाः  ॥ 
३।२५।१३ ॥   

  

वज्रैरिव महाचल इत्यनेन लेशतो ऽपि व्यथाभावः । स विद्धः अनेन द्रष्टृ़णां
किञ्चिद्घृणित्वं सूचयति । आदिग्ध आलिप्तः  ॥  ३।२५।१४  ॥   

  

अत एव देवादयो विषेदुः  ॥  ३।२५।१५,१६  ॥   

  

दुरावारानशक्यनिवारणान् दुर्विषहान् अतिपीडाजनकानिति यावत्  ॥  ३।२५।१७ ॥   

  

कङ्कपत्रांस्तद्युतशरान् लीलयेति
युगपत्सकलप्रपञ्चसंहारस्वरूपस्यैतावन्मात्रं लीलैवेति नाश्चर्यायेति भावः
 ॥  ३।२५।१८  ॥   

  

रुधिराप्लुतास्तत्सिक्ताः  ॥  ३।२५।१९  ॥   

  

अत एव दीप्ताग्निसमतेजसः चापमण्डलात् सन्धानमोचनशैघ्यान्मण्डलाकारता चापस्य
 ॥  ३।२५।२०  ॥   

  

चर्माणि फलकान्  ॥  ३।२५।२१  ॥   

  

सहस्ताभरणान्साङ्गदान्  ॥  ३।२५।२२,२३  ॥   

  

छेदभेदौ द्वैधीभावविदारणरूपौ । पदातीन्हत्वा यमगृहेमप्रापयदित्यन्वयः  ॥ 
३।२५।२४  ॥   

  

नालीका मुखमात्रायःसंयुक्ताः, नाराचाः सर्वत आयसाः, विकर्णिनो ऽग्राङ्कुशा
उद्धारे प्राणहराः  ॥  ३।२५।२५२७  ॥   

  

आवार्य वारितानि कृत्वा  ॥  ३।२५।२८  ॥   

  

सुपर्णवातेन गरुडपक्षवातेनामृतहरणयुद्धे विक्षिप्ता भग्नोः पादपा
नन्दनस्थाः कल्पवृक्षादयो यथा तद्वत् ।
समग्रालङ्कारयुतशरीरत्वाद्रक्षस्तनुनां कल्पवृक्षादिसाम्यमिति कतकः  ॥ 
३।२५।२९  ॥   

  

अवशिष्टा हतावशिष्टाः  ॥  ३।२५।३०  ॥   

  

तान्सर्वाञ्शरणार्थिनः क्रुद्धं रामं क्रुद्धो ऽन्तक इवाभ्यधावत्  ॥ 
३।२५।३१  ॥   

  

दूषणाश्रयेण दूषणाश्रयबलेन निर्भयाः  ॥  ३।२५।३२३५  ॥   

  

ततः सर्वा दिशः प्रदिशश्चावृता दृष्ट्वा स रामो भैरवं नादं कृत्वा सर्वतः
प्राप्तै राक्षसैः शरवर्षाभिः शरवृष्टिभिरावृतः कालोचितं परमभास्वरं
गान्धर्वमस्त्रं राक्षसेषु राक्षसविषये समयोजयत् । धनुषीत्यर्थः  ॥ 
३।२५।३६३८  ॥   

  

नाददानमिति । अतिशैघ्यवशाच्छरग्रहणमोचने न पश्यन्ति, किं तु विकर्षमाणमेव
धनुः पश्यन्ति  ॥  ३।२५।३९  ॥   

  

दिवाकरसहितमाकाशं कर्म शरान्धकारं कर्तृं आवृणोत् । अन्धकारो ऽस्त्रियाम् ।
प्रक्षिपन्निव भूयो भूयः प्रक्षिपन्नेवेत्यर्थः । इवशब्द एवार्थे  ॥ 
३।२५।४०  ॥   

  

विकीर्णा कृताच्छादना । "विस्तीर्णा" इति पाठे ऽप्ययमेवार्थः  ॥  ३।२५।४१
 ॥   

  

निहताः सद्योहताः, पतिताः पातानन्तरं मृताः, क्षीणाः कण्ठगतप्राणाः ।
छिन्नभिन्नौ व्याख्यातौ  ॥  ३।२५।४२  ॥   

  

विभूषणैरुपलक्षिताः राक्षसा इति शेषः  ॥  ३।२५।४३,४४  ॥   

  

विच्छिन्नैर्विशेषतश्छिन्नैश्चामरादिभिर्विशेषतश्छिन्नैः
शूलपट्टिशैश्चेत्यर्थः  ॥  ३।२५।४५  ॥   

  

रामं चलितुं रामं प्रति संमुखं गन्तुम्  ॥  ३।२५।४६  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽरण्यकाण्डे पञ्चविंशः सर्गः  ॥  ३।२५  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/3_araNyakANDam/03-raxo-hatyA/025_rAmeNa_kharasainyasaMhAraH.md">
<details><summary><h3>द्राविडपाठः ...{Loading}...</h3></summary>


अवष्टब्धधनुं रामं क्रुद्धं च रिपुघातिनम्।  
ददर्शाश्रममागम्य खरः सह पुरस्सरैः ॥ 3.25.1 ॥   
तं दृष्ट्वा सशरं चापमुद्यम्य खरनिस्वनम्।  
रामस्याभिमुखं सूतं चोद्यतामित्यचोदयत् ॥ 3.25.2 ॥   
स खरस्याज्ञया सूतस्तुरगान् समचोदयत्।  
यत्र रामो महाबाहुरेको धून्वन् स्थितो धनुः ॥ 3.25.3 ॥   
तं तु निष्पतितं दृष्ट्वा सर्वे ते रजनीचराः।  
नर्दमाना महानादं सचिवाः पर्यवारयन् ॥ 3.25.4 ॥   
स तेषां यातुधानानां मध्ये रथगतः खरः।  
बभूव मध्ये ताराणां लोहिताङ्ग इवोदितः ॥ 3.25.5 ॥   
ततः शरसहस्रेण राममप्रतिमौजसम्।  
अर्दयित्वा महानादं ननाद समरे खरः ॥ 3.25.6 ॥   
ततस्तं भीमधन्वानं क्रुद्धा सर्वे निशाचारः।  
रामं नानाविधैः शस्त्रैरभ्यवर्षन्त दुर्जयम् ॥ 3.25.7 ॥   
मुद्गरैः पट्टिशैः शूलैः प्रासैः खड्गैः परश्वधैः।  
राक्षासाः समरे रामं निजघ्नू रोषतत्पराः ॥ 3.25.8 ॥   
अभ्यधावन्त काकुत्स्थं रथैर्वाजिभिरेव च।  
गजैः पर्वतकूटाभै रामं युद्धे जिघासवः ॥ 3.25.9 ॥   
ते रामे शरवर्षाणि व्यसृजन् रक्षासां गणाः।  
शैलेन्द्रमिव धाराभिर्वर्षमाणा बलाहकाः ॥ 3.25.10 ॥   
स तैः परिवृतो घोरै राघवो रक्षसां गणैः ॥ 3.25.11 ॥   
तानि मुक्तानि शस्त्राणि यातुधानैः स राघवः।  
प्रतिजग्राह विशिखैर्नद्योघानिव सागरः ॥ 3.25.12 ॥   
स तैः प्रहरणैर्घोरैर्भिन्नगात्रो न विव्यथे।  
रामः प्रादीप्तैर्बहुभिर्वज्रैरिव महाचलः ॥ 3.25.13 ॥   
स विद्धः क्षतजादिग्धः सर्वगात्रेषु राघवः।  
बभूव रामः सन्ध्याभ्रैर्दिवाकर इवावृतः ॥ 3.25.14 ॥   
विषेदुर्देगन्धर्वाः सिद्धाश्च परमर्षयः।  
एकं सहस्रैर्बहुभिस्तदा दृष्ट्वा समावृतम् ॥ 3.25.15 ॥   
ततो रामः सुसङ्क्रुद्धो मण्डलीकृतकार्मुकः।  
ससर्ज विशिखान् बाणान् शतशोथ सहस्रशः ॥ 3.25.16 ॥   
दुरावारान् दुर्विषहान् कालदण्डोपमान् रणे।  
मुमोच लीलया रामः कङ्कपत्त्रानजिह्मगान् ॥ 3.25.17 ॥   
ते शराः शत्रुसैन्येषु मुक्ता रामेण लीलया।  
आददू रक्षसां प्राणान् पाशाः कालकृता इव ॥ 3.25.18 ॥   
भित्त्वा राक्षसदेहांस्तांस्ते शरा रुधिराप्लुताः।  
अन्तरिक्षगता रेजुर्दीप्ताग्निसमतेजसः ॥ 3.25.19 ॥   
असङ्ख्येयास्तु रामस्य सायकाश्चापमण्डलात्।  
विनिष्पेतुरतीवोग्रा रक्षःप्राणापहारिणः ॥ 3.25.20 ॥   
बीहून् सहस्ताभरणानूरून् करिकरोपमामान्।  
चिच्छेद रामः समरे शतशोथ सहस्रशः ॥ 3.25.21 ॥   
हयान् काञ्चनसन्नाहान् रथयुक्तान् ससारथीन्।  
गजांश्च सगजारोहान् सहयान् सादिनस्तथा ॥ 3.25.22 ॥   
पदातीन् समरे हत्वा ह्यनयद्यमसादनम् ॥ 3.25.23 ॥   
ततो नालीकनाराचैस्तीक्ष्णाग्रैश्च विकर्णिभिः।  
भीममार्तस्वरं चक्रुर्भिद्यमाना निशाचराः ॥ 3.25.24 ॥   
तत्सैन्यं निशितैर्बाणैरर्दितं मर्मभेदिभिः।  
रामेण न सुखं लेभे शुष्कं वनमिवाग्निना ॥ 3.25.25 ॥   
केचिद्भीमबलाः शूराः शूलान् खङ्गान् परश्वधान्।  
रामस्याभिमुखं गत्वा चिक्षिपुः परमायुधान् ॥ 3.25.26 ॥   
तानि बाणैर्महाबाहुः शस्त्राण्यावार्य राघवः।  
जहार समरे प्राणांश्चिच्छेद च शिरोधरान् ॥ 3.25.27 ॥   
ते छिन्नशिरसः पेतुश्छिन्नवर्मशरासनाः।  
सुपर्णवातविक्षिप्ता जगत्यां पादपा यथा ॥ 3.25.28 ॥   
अवशिष्टाश्च ये तत्र विषण्णाश्च निशाचराः।  
खरमेवाभ्यधावन्त शरणार्थं शरार्दिताः ॥ 3.25.29 ॥   
तान् सर्वान् पुनरादाय समाश्वास्य च दूषणः।  
अभ्यधावत काकुत्स्थं क्रुद्धो रुद्रमिवान्तकः ॥ 3.25.30 ॥   
निवृत्तास्तु पुनः सर्वे दूषणाश्रयनिर्भयाः।  
राममेवाभ्यधावन्त सालतालशिलायुधाः ॥ 3.25.31 ॥   
सृजन्तः शरवर्षाणि शस्त्रवर्षाणि संयुगे।  
द्रुमवर्षाणि मुञ्चन्तः शिलावर्षाणि राक्षसाः ॥ 3.25.32 ॥   
तद्बभूवाद्भुतं युद्धं तुमुलं रोमहर्षणम्।  
रामस्य च महाघोरं पुनस्तेषां च रक्षसाम् ॥ 3.25.33 ॥   
ते समन्तादभिक्रुद्धा राघवं पुनरभ्ययुः ॥ 3.25.34 ॥   
तैश्च सर्वा दिशो दृष्ट्वा प्रदिशश्च समावृताः।  
राक्षसैरुद्यतप्रासैः शरवर्षाभिवर्षिभिः ॥ 3.25.35 ॥   
स कृत्वा भैरवं नादमस्रं परमभास्वरम्।  
संयोजयत गान्धर्वं राक्षसेषु महाबलः ॥ 3.25.36 ॥   
ततः शरसहस्राणि निर्ययुश्चापमण्डलात्।  
सर्वा दश दिशो बाणैरावार्यन्त समागतैः ॥ 3.25.37 ॥   
नाददानं शरान् घोरान्न मुञ्चन्तं शिलीमुखान्।  
विकर्षमाणं पश्यन्ति राक्षसास्ते शरार्दिताः ॥ 3.25.38 ॥   
शरान्धकारमाकाशमावृणोत्सदिवाकरम्।  
बबूवावस्थितो रामः प्रवमन्निव तान् शरान् ॥ 3.25.39 ॥   
युगपत्पतमानैश्च युगपच्च हतैर्भृशम्।  
युगपत्पतितैश्चैव विकीर्णा वसुधाऽभवत् ॥ 3.25.40 ॥   
निहताः पतिताः क्षीणाश्छिन्ना भिन्ना विदारिताः।  
तत्र तत्र स्म दृश्यन्ते राक्षसास्ते सहस्रशः ॥ 3.25.41 ॥   
सोष्णीषैरुत्तमाङ्गैश्च साङ्गदैर्बाहुभिस्तथा।  
ऊरुभिर्जानुभिश्छिन्नैर्नानारूपविभूषणैः ॥ 3.25.42 ॥   
हयैश्च द्विपमुख्यैश्च रथैर्भिन्नैरनेकशः।  
चामरैर्व्यजनैश्छत्त्रैर्ध्वजैर्नानाविधैरपि ॥ 3.25.43 ॥   
रामस्य बाणाभिहतैर्विचित्रैः शूलपट्टिशैः।  
खङ्गैः खण्डीकृतैः प्रासैर्विकीर्णैश्च परश्वधैः ॥ 3.25.44 ॥   
चूर्णिताभिः शिलाभिश्च शरैश्चित्रैरनेकशः।  
विच्छिन्नैः समरे भूमिः विकीर्णाऽभूद्भयङ्करा ॥ 3.25.45 ॥   

</details>
</div>
