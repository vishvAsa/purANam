+++
title = "०४८ रावणेन सीतानिर्भर्त्सनम्"
title_english = "048 Ravana tempts Seetha"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-048-Ravanena_Sita_Nirbhartha_Sanam.mp3"></div>
</details>



<details><summary>ಭಾಗಸೂಚನಾ</summary>

ರಾವಣನ ಆತ್ಮ ಪ್ರಶಂಸೆ, ಸೀತೆಯ ಧಿಕ್ಕಾರ
</details>

###### 1


<details><summary>ಮೂಲಮ್</summary>

ಏವಂ ಬ್ರುವಂತ್ಯಾಂ ಸೀತಾಯಾಂ ಸಂರಬ್ಧಃ ಪರುಷಂ ವಚಃ ।  
ಲಲಾಟೇ ಭ್ರುಕುಟೀಂ ಕೃತ್ವಾ ರಾವಣಃ ಪ್ರತ್ಯವಾಚ ಹ ॥
</details>

<details><summary>ಅನುವಾದ</summary>

ಸೀತೆಯು ಹೀಗೆ ಹೇಳಿದಾಗ ರಾವಣನು ರೋಷಗೊಂಡು ಹುಬ್ಬುಗಂಟಿಕ್ಕಿಕೊಂಡು ಕಠೋರವಾಗಿ ಇಂತೆಂದನು.॥1॥
</details>

###### 2


<details><summary>ಮೂಲಮ್</summary>

ಭ್ರಾತಾ  ವೈಶ್ರವಣಸ್ಯಾಹಂ ಸಾಪತ್ನ್ಯೋ ವರವರ್ಣಿನಿ ।  
ರಾವಣೋ ನಾಮ ಭದ್ರಂ ತೇ ದಶಗ್ರೀವಃ ಪ್ರತಾಪವಾನ್ ॥
</details>

<details><summary>ಅನುವಾದ</summary>

ಸುಂದರೀ! ನಿನಗೆ ಮಂಗಳವಾಗಲಿ, ನಾನು ಕುಬೇರನ ಬಲತಾಯಿಯ ಮಗ, ಪರಮಪ್ರತಾಪಿ ದಶಗ್ರೀವ ರಾವಣನಾಗಿದ್ದೇನೆ.॥2॥
</details>

###### 3


<details><summary>ಮೂಲಮ್</summary>

ಯಸ್ಯ ದೇವಾಃ ಸಗಂಧರ್ವಾಃ ಪಿಶಾಚಪತಗೋರಗಾಃ ।  
ವಿದ್ರವಂತಿ ಸದಾ ಭೀತಾ ಮೃತ್ಯೋರಿವ ಸದಾ ಪ್ರಜಾಃ ॥
</details>

###### 4


<details><summary>ಮೂಲಮ್</summary>

ಯೇನ ವೈಶ್ರವಣೋ ಭ್ರಾತಾ ವೈಮಾಂತ್ರಾಃ ಕಾರಣಾಂತರೇ ।  
ದ್ವಂದ್ವಮಾಸಾದಿತಃ ಕ್ರೊಧಾದ್ರಣೇ ವಿಕ್ರಮ್ಯ ನಿರ್ಜಿತಃ ॥
</details>

<details><summary>ಅನುವಾದ</summary>

ಮೃತ್ಯುವಿಗೆ ಪ್ರಜೆಗಳು ಸದಾಕಾಲ ಹೆದರುತ್ತಿರುವಂತೆಯೇ ನನ್ನನ್ನು ಕಂಡೊಡನೆಯೇ ಭಯಗೊಂಡು ದೇವತೆಗಳು, ಗಂಧರ್ವರು, ಪಿಶಾಚ, ಪಕ್ಷಿ, ನಾಗ ಹೀಗೆ ಎಲ್ಲರೂ ಓಡಿಹೋಗುವರು. ಯಾವುದೋ ಕಾರಣದಿಂದ ನನ್ನ ತಾಯಿಯ ಸವತಿಯ ಮಗ ಕುಬೇರನೊಂದಿಗೆ ದ್ವಂದ್ವ ಯುದ್ಧಮಾಡಿ, ಪರಾಕ್ರಮದಿಂದ ರಣರಂಗದಲ್ಲಿ ಸೋಲಿಸಿಬಿಟ್ಟಿರುವ ಆ ರಾವಣ ನಾನೇ ಆಗಿದ್ದೇನೆ.॥3-4॥
</details>

###### 5


<details><summary>ಮೂಲಮ್</summary>

ಮದ್ಭಯಾರ್ತಃ ಪರಿತ್ಯಜ್ಯ ಸ್ವಮಧಿಷ್ಠಾನಮೃದ್ಧಿಮತ್ ।  
ಕೈಲಾಸಂ ಪರ್ವತಶ್ರೇಷ್ಠಮಧ್ಯಾಸ್ತೇ ನರವಾಹನಃ ॥
</details>

<details><summary>ಅನುವಾದ</summary>

ನನ್ನ ಭಯದಿಂದಲೇ ನರವಾಹನ ಕುಬೇರನು ತನ್ನ ಸಮೃದ್ಧಶಾಲಿ ಲಂಕಾಪುರಿಯನ್ನು ತ್ಯಜಿಸಿ ಈಗ ಪರ್ವತ ಶ್ರೇಷ್ಠ ಕೈಲಾಸವನ್ನು ಆಶ್ರಯಿಸಿರುವನು.॥5॥
</details>

###### 6


<details><summary>ಮೂಲಮ್</summary>

ಯಸ್ಯ ತತ್ಪುಷ್ಪಕಂ ನಾಮ ವಿಮಾನಂ ಕಾಮಗಂ ಶುಭಮ್ ।  
ವೀರ್ಯಾದಾವರ್ಜಿತಂ ಭದ್ರೇ ಯೇನ ಯಾಮಿ ವಿಹಾಯಸಮ್ ॥
</details>

<details><summary>ಅನುವಾದ</summary>

ಭದ್ರೆ! ಅವನ ಇಚ್ಛಾನುಸಾರ ಸಂಚರಿಸುವ ಅವನ ಪ್ರಸಿದ್ಧವಾದ ಸುಂದರ ಪುಷ್ಪಕವಿಮಾನವನ್ನು ನಾನು ಪರಾಕ್ರಮದಿಂದ ಗೆದ್ದುಕೊಂಡಿರುವೆನು. ಅದೇ ವಿಮಾನದಿಂದ ನಾನು ಆಕಾಶದಲ್ಲಿ ವಿಚರಿಸುತ್ತಾ ಇರುತ್ತೇನೆ.॥6॥
</details>

###### 7


<details><summary>ಮೂಲಮ್</summary>

ಮಮ ಸಂಜಾತರೋಷಸ್ಯ ಮುಖಂ ದೃಷ್ಟ್ವೈವಮೈಥಿಲಿ ।  
ವಿದ್ರವಂತಿ ಪರಿತ್ರಸ್ತಾಃ ಸುರಾಃ ಶಕ್ರಪುರೋಗಮಾಃ ॥
</details>

<details><summary>ಅನುವಾದ</summary>

ಮಿಥಿಲೇಶ ಕುಮಾರಿ! ನನಗೆ ಕೋಪವು ಕೆಂಡಾಮಂಡಲವಾದಾಗ ಇಂದ್ರಾದಿ ಸಮಸ್ತ ದೇವತೆಗಳು ನನ್ನ ಮುಖ ನೋಡಿಯೇ ಭಯದಿಂದ ಗಡ-ಗಡನೆ ನಡುಗುತ್ತಾ ಪಲಾಯನ ಮಾಡುತ್ತಾರೆ.॥7॥
</details>

###### 8


<details><summary>ಮೂಲಮ್</summary>

ಯತ್ರ ತಿಷ್ಠಾಮ್ಯಹಂ ತತ್ರ ಮಾರುತೋ ವಾತಿ ಶಂಕಿತಃ ।  
ತೀವ್ರಾಂಶುಃ ಶಿಶಿರಾಂಶುಶ್ಚ ಭಯಾತ್ ಸಂಪದ್ಯತೇ ದಿವಿಃ ॥
</details>

<details><summary>ಅನುವಾದ</summary>

ನಾನು ನಿಂತಿರುವಲ್ಲಿ ವಾಯು ಹೆದರಿ ಮಂದವಾಗಿ ಬೀಸುತ್ತಿರುತ್ತದೆ. ನನ್ನ ಭಯದಿಂದಲೇ ಆಕಾಶದಲ್ಲಿ ಪ್ರಚಂಡ ಕಿರಣಗಳುಳ್ಳ ಸೂರ್ಯನೂ ಕೂಡ ಚಂದ್ರನಂತೆ ಶೀತಲನಾಗುತ್ತಾನೆ.॥8॥
</details>

###### 9


<details><summary>ಮೂಲಮ್</summary>

ನಿಷ್ಕಂಪಪತ್ರಾಸ್ತರವೋ ನದ್ಯಶ್ಚ ಸ್ತಿಮಿತೋದಕಾಃ ।  
ಭವಂತಿ ಯತ್ರ ಯತ್ರಾಹಂ ತಿಷ್ಠಾಮಿ ಚ ಚರಾಮಿಚ ॥
</details>

<details><summary>ಅನುವಾದ</summary>

ನಾನು ತಿರುಗಾಡುವಲ್ಲಿ ಅಥವಾ ಇರುವಲ್ಲಿ ಮರಗಳ ಎಲೆಗಳೂ ಕೂಡ ಅಲುಗಾಡುವುದಿಲ್ಲ ಹಾಗೂ ನದಿಗಳೂ ಕೂಡ ಹರಿಯದೆ ಸ್ಥಿರವಾಗಿರುತ್ತವೆ.॥9॥
</details>

###### 10


<details><summary>ಮೂಲಮ್</summary>

ಮಮ ಪಾರೇ ಸಮುದ್ರಸ್ಯ ಲಂಕಾ ನಾಮ ಪುರೀ ಶುಭಾ ।  
ಸಂಪೂರ್ಣಾ ರಾಕ್ಷಸೈರ್ಘೋರೈರ್ಯಥೇಂದ್ರಸ್ಯಾಮರಾವತೀ ॥
</details>

<details><summary>ಅನುವಾದ</summary>

ಸಮುದ್ರದ ಆಚೆ ಲಂಕೆ ಎಂಬ ನನ್ನ ಸುಂದರ ಪುರಿ ಇದೆ. ಅದು ಇಂದ್ರನ ಅಮರಾವತಿಯಂತೆ ಮನೋಹರ ಹಾಗೂ ಘೋರ ರಾಕ್ಷಸರಿಂದ ತುಂಬಿಕೊಂಡಿದೆ.॥10॥
</details>

###### 11


<details><summary>ಮೂಲಮ್</summary>

ಪ್ರಾಕಾರೇಣ ಪರಿಕ್ಷಿಪ್ತಾ  ಪಾಂಡುರೇಣ ವಿರಾಜತಾ ।  
ಹೇಮಕಕ್ಷ್ಯಾ ಪುರೀ ರಮ್ಯಾ ವೈದೂರ್ಯಮಯತೋರಣಾ ॥
</details>

<details><summary>ಅನುವಾದ</summary>

ಅದರ ಸುತ್ತಲೂ ಇರುವ ಪ್ರಕಾರದಿಂದ ಅದರ ಶೋಭೆ ಹೆಚ್ಚಿದೆ. ಲಂಕಾಪುರಿಯ ಸೌಧಗಳ ಹಜಾರ, ನೆಲ, ಸುವರ್ಣದಿಂದ ರಚಿತವಾಗಿದೆ. ಅದರ ಹೊರ ಬಾಗಿಲುಗಳು ವೈಢೂರ್ಯಮಯವಾಗಿದ್ದು, ಅದು ಬಹಳ ರಮಣೀಯವಾಗಿದೆ.॥11॥
</details>

###### 12


<details><summary>ಮೂಲಮ್</summary>

ಹಸ್ತ್ಯಶ್ವರಥಸಂಬಾಧಾ ತೂರ್ಯನಾದವಿನಾದಿತಾ ।  
ಸರ್ವಕಾಮಲೈರ್ವೃಕ್ಷೈಃ ಸಂಕುಲೋದ್ಯಾನಭೂಷಿತಾ ॥
</details>

<details><summary>ಅನುವಾದ</summary>

ಆನೆ, ಕುದುರೆ, ರಥಗಳಿಂದ ಅಲ್ಲಿಯ ಬೀದಿಗಳು ತುಂಬಿರುತ್ತವೆ. ಬಗೆ-ಬಗೆ ವಾದ್ಯಗಳ ಧ್ವನಿಗಳು ಅಲ್ಲಿ ಪ್ರತಿಧ್ವನಿಸುತ್ತವೆ. ಎಲ್ಲ ರೀತಿಯ ಮನೋಕಾಮನೆಯ ಫಲಗಳನ್ನು ಕೊಡುವ ವೃಕ್ಷಗಳಿಂದ ನಾನಾ ಪ್ರಕಾರದ ಉದ್ಯಾನ ವನಗಳಿಂದ ಆ ಲಂಕೆಯು ವ್ಯಾಪ್ತವಾಗಿದೆ.॥12॥
</details>

###### 13


<details><summary>ಮೂಲಮ್</summary>

ತತ್ರ ತ್ವಂ ವಸ ಹೇ ಸೀತೇ ರಾಜಪುತ್ರಿ ಮಯಾ ಸಹ ।  
ನ ಸ್ಮರಿಷ್ಯಸಿ ನಾರೀಣಾಂ ಮಾನುಷೀಣಾಂ ಮನಸ್ವಿನಿ ॥
</details>

<details><summary>ಅನುವಾದ</summary>

ರಾಜಕುಮಾರೀ ಸೀತೆ! ನೀನು ನನ್ನೊಂದಿಗೆ ಆ ಪುರಿಗೆ ಹೋಗಿ ವಾಸಿಸು. ಮನಸ್ವಿನೀ! ಅಲ್ಲಿ ಇದ್ದು ನೀನು ಮಾನವೀ ಸ್ತ್ರೀಯೆಂಬುದನ್ನು ಮರೆತುಬಿಡು.॥13॥
</details>

###### 14


<details><summary>ಮೂಲಮ್</summary>

ಭುಂಜಾನಾ ಮಾನುಷಾನ್ ಭೋಗಾನ್ ದಿವ್ಯಾಂಶ್ಚ ವರವರ್ಣಿನಿ ।  
ನ ಸ್ಮರಿಷ್ಯಸಿ ರಾಮಸ್ಯ ಮಾನುಷಸ್ಯಗತಾಯುಷಃ ॥
</details>

<details><summary>ಅನುವಾದ</summary>

ಸುಂದರೀ! ಲಂಕೆಯಲ್ಲಿ ದಿವ್ಯಮಾನುಷ ಭೋಗಗಳನ್ನು ಅನುಭವಿಸುತ್ತಾ ನೀನು ಆ ಮನುಷ್ಯ ರಾಮನನ್ನು ಎಂದೂ ಸ್ಮರಿಸಲಾರೆ, ಅವನ ಆಯುಸ್ಸು ಈಗ ಮುಗಿಯುತ್ತಾ ಸಾಗಿದೆ.॥14॥
</details>

###### 15


<details><summary>ಮೂಲಮ್</summary>

ಸ್ಥಾಪಯಿತ್ವಾ ಪ್ರಿಯಂ ಪುತ್ರಂ ರಾಜ್ಯೇ ದಶರಥೋ ನೃಪಃ ।  
ಮಂದವೀರ್ಯಸ್ತತೋ ಜೇಷ್ಠಃ ಸುತಃ ಪ್ರಸ್ಥಾಪಿತೋ ವನಮ್ ॥
</details>

###### 16


<details><summary>ಮೂಲಮ್</summary>

ತೇನ ಕಿಂ ಭ್ರಷ್ಟರಾಜ್ಯೇನ ರಾಮೇಣ ಗತಚೇತಸಾ ।  
ಕರಿಷ್ಯಸಿ ವಿಶಾಲಾಕ್ಷಿ ತಾಪಸೇನ ತಪಸ್ವಿನಾ ॥
</details>

<details><summary>ಅನುವಾದ</summary>

ವಿಶಾಲಲೋಚನೇ! ದಶರಥರಾಜನು ತನ್ನ ಪ್ರಿಯ ಪುತ್ರನಿಗೆ ರಾಜನನ್ನಾಗಿಸಿ, ಅಲ್ಪ ಪರಾಕ್ರಮಿಯಾದ ಜೇಷ್ಠಪುತ್ರನನ್ನು ಅರಣ್ಯಕ್ಕೆ ಕಳಿಸಿರುವನು. ಆ ರಾಜ್ಯಭ್ರಷ್ಠ, ಬುದ್ಧಿ ಹೀನ ಹಾಗೂ ತಪಸ್ಸಿನಲ್ಲಿ ತೊಡಗಿದ ತಾಪಸೀ ರಾಮನನ್ನು ಪಡೆದು ಏನು ಮಾಡುವೆ.॥15-16॥
</details>

###### 17


<details><summary>ಮೂಲಮ್</summary>

ರಕ್ಷರಾಕ್ಷಸಭರ್ತಾರಂ ಕಾಮಯ ಸ್ವಯಮಾಗತಮ್ ।  
ನ ಮನ್ಮಥಶರಾವಿಷ್ಟಂ ಪ್ರತ್ಯಾಖ್ಯಾತುಂ ತ್ವಮರ್ಹಸಿ ॥
</details>

<details><summary>ಅನುವಾದ</summary>

ಈ ರಾಕ್ಷಸರ ಒಡೆಯ ಸ್ವತಃ ನಿನ್ನ ಬಾಗಿಲಿಗೇ ಬಂದಿರುವನು, ನೀನು ಅವನನ್ನು ರಕ್ಷಿಸು, ಅವನನ್ನು ಮನಃಪೂರ್ವಕ ಬಯಸು. ಅವನು ಮನ್ಮಥನ ಬಾಣದಿಂದ ಪೀಡಿತನಾಗಿದ್ದಾನೆ. ಅವನನ್ನು ತಿರಸ್ಕರಿಸುವುದು ನಿನಗೆ ಉಚಿತವಲ್ಲ.॥17॥
</details>

###### 18


<details><summary>ಮೂಲಮ್</summary>

ಪ್ರತ್ಯಾಖ್ಯಾಯ ಹಿ ಮಾಂ ಭೀರು ಪಶ್ಚಾತಾಪಂ ಗಮಿಷ್ಯಸಿ ।  
ಚರಣೇನಾಭಿಹತ್ಯೇವ ಪುರೂರವಸಮುರ್ವಶೀ ॥
</details>

<details><summary>ಅನುವಾದ</summary>

ಭೀರು! ನನ್ನನ್ನು ತಿರಸ್ಕರಿಸಿ, ಪುರೂರವನನ್ನು ತಿರಸ್ಕರಿಸಿ ಊರ್ವಶಿಯಂತೆ ನೀನೂ ಪಶ್ಚಾತ್ತಾಪ ಪಡುವ.॥18॥
</details>

###### 19


<details><summary>ಮೂಲಮ್</summary>

ಆಂಗುಲ್ಯಾ ನ ಸಮೋ ರಾಮೋ ಮಮ ಯುದ್ಧೇ ಸ ಮಾನುಷಃ ।  
ತವ ಭಾಗ್ಯೇನ ಸಂಪ್ರಾಪ್ತಂ ಭಜಸ್ವ ವರವರ್ಣಿನಿ ॥
</details>

<details><summary>ಅನುವಾದ</summary>

ಸುಂದರೀ! ಯುದ್ಧದಲ್ಲಿ ಮನುಷ್ಯನಾದ ರಾಮನು ನನ್ನ ಒಂದು ಬೆರಳಿಗೂ ಸಮಾನನಲ್ಲ. ನಿನ್ನ ಭಾಗ್ಯದಿಂದಲೇ ನಾನು ಬಂದಿರುವೆನು. ನೀನು ನನ್ನನ್ನು ಸ್ವೀಕರಿಸು.॥19॥
</details>

###### 20


<details><summary>ಮೂಲಮ್</summary>

ಏವಮುಕ್ತಾ ತು ವೈದೇಹೀ ಕ್ರುದ್ಧಾ ಸಂರಕ್ತಲೋಚನಾ ।  
ಅಬ್ರವೀತ್ ಪರುಷಂ ವಾಕ್ಯಂ ರಹಿತೇ ರಾಕ್ಷಸಾಧಿಪಮ್ ॥
</details>

<details><summary>ಅನುವಾದ</summary>

ರಾವಣನು ಹೀಗೆ ಹೇಳಿದಾಗ ವಿದೇಹಕುಮಾರಿ ಸೀತೆಯ ಕಣ್ಣುಗಳು ಸಿಟ್ಟಿನಿಂದ ಕೆಂಪಾದವು. ಅವಳು ಆ ಏಕಾಂತಸ್ಥಾನದಲ್ಲಿ ರಾಕ್ಷಸಾಧಿಪ ರಾವಣನಲ್ಲಿ ಕಠೋರವಾಗಿ ಇಂತೆಂದಳು.॥20॥
</details>

###### 21


<details><summary>ಮೂಲಮ್</summary>

ಕಥಂ ವೈಶ್ರವಣಂ ದೇವಂ ಸರ್ವದೇವನಮಸ್ಕೃತಮ್ ।  
ಭ್ರಾತರಂ ವ್ಯಪದಿಶ್ಯ ತ್ವಮಶುಭಂ ಕರ್ತುಮಿಚ್ಛಸಿ ॥
</details>

<details><summary>ಅನುವಾದ</summary>

ಎಲವೋ! ಭಗವಾನ್ ಕುಬೇರನಾದರೋ ಸಮಸ್ತ ದೇವತೆಗಳಿಗೆ ವಂದನೀಯನಾಗಿದ್ದಾನೆ. ನೀನು ಅವನನ್ನು ತನ್ನ ಅಣ್ಣನೆಂದು ತಿಳಿಸಿ ಇಂತಹ ಪಾಪಕರ್ಮವನ್ನು ಮಾಡಲು ಏಕೆ ಬಯಸಿದೆ.॥21॥
</details>

###### 22


<details><summary>ಮೂಲಮ್</summary>

ಅವಶ್ಯಂ ವಿನಶಿಷ್ಯಂತಿ ಸರ್ವೇ ರಾವಣ ರಾಕ್ಷಸಾಃ ।  
ಯೇಷಾಂ ತ್ವಂ ಕರ್ಕಶೋ ರಾಜಾ ದುರ್ಬುದ್ಧಿರಜಿತೇಂದ್ರಿಯಃ ॥
</details>

<details><summary>ಅನುವಾದ</summary>

ರಾವಣ! ನಿನ್ನಂತಹ ಕ್ರೂರಿ, ದುರ್ಬುದ್ಧಿ, ಅಜಿತೇಂದ್ರಿಯ ರಾಜನಾಗಿರುವ ಎಲ್ಲ ರಾಕ್ಷಸರು ಖಂಡಿತವಾಗಿ ನಾಶವಾಗಿ ಹೋಗುವರು.॥22॥
</details>

###### 23


<details><summary>ಮೂಲಮ್</summary>

ಅಪಹೃತ್ಯ ಶಚೀಂ ಭಾರ್ಯಾಂ ಶಕ್ಯಮಿಂದ್ರಸ್ಯ ಜೀವಿತುಮ್ ।  
ನಹಿ ರಾಮಸ್ಯ ಭಾರ್ಯಾಂ ಮಾಮಾನೀಯ ಸ್ವಸ್ತಿಮಾನ್ ಭವೇತ್ ॥
</details>

<details><summary>ಅನುವಾದ</summary>

ಇಂದ್ರನ ಪತ್ನೀ ಶಚಿಯನ್ನು ಕದ್ದುಕೊಂಡು ಯಾರಾದರೂ ಬದುಕಿರುವ ಸಂಭವವಿದೆ, ಆದರೆ ರಾಮಪತ್ನಿಯಾದ ನನ್ನನ್ನು ಅಪಹರಿಸಿ ಯಾರೂ ಕ್ಷೇಮದಿಂದ ಇರಲಾರನು.॥23॥
</details>

###### 24


<details><summary>ಮೂಲಮ್</summary>

ಜೀವೇಚ್ಚಿರಂ ವಜ್ರಧರಸ್ಯ ಪಶ್ಚಾ-  
ಚ್ಛಚೀಂ ಪ್ರಧೃಷ್ಯಾಪ್ರತಿರೂಪರೂಪಾಮ್ ।  
ನ ಮಾದೃಶೀಂ ರಾಕ್ಷಸ ಧರ್ಷಯಿತ್ವಾ  
ಪೀತಾಮೃತಸ್ಯಾಪಿ ತವಾಸ್ತಿ ಮೋಕ್ಷಃ ॥
</details>

<details><summary>ಅನುವಾದ</summary>

ರಾಕ್ಷಸನೇ! ವಜ್ರಧಾರೀ ಇಂದ್ರನ ಅನುಪಮ ರೂಪವತೀ ಭಾರ್ಯೆ ಶಚಿಯನ್ನು ತಿರಸ್ಕರಿಸಿದರೂ ಯಾರಾದರೂ ಮತ್ತೆ ಚಿರಕಾಲ ಬದುಕಿರುವ ಸಂಭವವಿದೆ, ಆದರೆ ನನ್ನಂತಹ ಸ್ತ್ರೀಯ ಅಪಮಾನ ಮಾಡಿ ನೀನು ಅಮೃತ ಕುಡಿದರೂ ನೀನು ಬದುಕಿರಲಾರೆ.॥24॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀ ವಾಲ್ಮೀಕಿವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅರಣ್ಯಕಾಂಡದಲ್ಲಿ ನಲವತ್ತೆಂಟನೆಯ ಸರ್ಗ ಸಂಪೂರ್ಣವಾಯಿತು.॥48॥
</details>
