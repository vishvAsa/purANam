+++
title = "०४७ मरुदुत्पत्तिः"
title_english = "047 The legend of Seven maruts wind gods"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-047-Marudut_Paththihi.mp3"></div>
</details>



<details><summary>ಭಾಗಸೂಚನಾ</summary>

ದಿತಿಯು ತನ್ನ ಪುತ್ರರನ್ನು ಮರುದ್ಗಣರಾಗಿಸಿ ದೇವಲೋಕದಲ್ಲಿ ಇರಿಸುವಂತೆ ಇಂದ್ರನಲ್ಲಿ ಹೇಳಿದುದು, ಇಂದ್ರನಿಂದ ಒಪ್ಪಿಗೆ, ದಿತಿಯ ತಪೋವನದಲ್ಲೇ ಇಕ್ವಾಕ್ಷು ಪುತ್ರ ವಿಶಾಲನ ಮೂಲಕ ವಿಶಾಲಾ ನಗರದ ನಿರ್ಮಾಣ, ಅಲ್ಲಿಯ ಆಗಿನ ರಾಜಾ ಸುಮತಿಯಿಂದ ವಿಶ್ವಾಮಿತ್ರರ ಸತ್ಕಾರ
</details>

###### 1


<details><summary>ಮೂಲಮ್</summary>

ಸಪ್ತಧಾ ತು ಕೃತೇ ಗರ್ಭೇ ದಿತಿಃ ಪರಮದುಃಖಿತಾ ।  
ಸಹಸ್ರಾಕ್ಷಂ ದುರಾಧರ್ಷಂ ವಾಕ್ಯಂ ಸಾನುನಯಾಬ್ರವೀತ್ ॥
</details>

<details><summary>ಅನುವಾದ</summary>

ಇಂದ್ರನು ತನ್ನ ಗರ್ಭವನ್ನು ಏಳು ತುಂಡುಗಳಾಗಿಸಿದಾಗ ದಿತಿಗೆ ಅತೀವ ದುಃಖವಾಯಿತು. ಆಕೆಯು ದುರ್ಧರ್ಷ ವೀರ ಸಹಸ್ರಾಕ್ಷ ಇಂದ್ರನಲ್ಲಿ ಕೇಳಿಕೊಂಡಳು.॥1॥
</details>

###### 2


<details><summary>ಮೂಲಮ್</summary>

ಮಮಾಪರಾಧಾದ್ಗರ್ಭೋಽಯಂ ಸಪ್ತಧಾ ಶಕಲೀಕೃತಃ ।  
ನಾಪರಾಧೋಹಿ ದೇವೇಶ ತವಾತ್ರ ಬಲಸೂದನ ॥
</details>

<details><summary>ಅನುವಾದ</summary>

ದೇವೇಶ! ಬಲಸೂದನ! ನನ್ನ ಅಪರಾಧದಿಂದಲೇ ಈ ಗರ್ಭವು ಏಳು ತುಂಡುಗಳಾದವು. ಇದರಲ್ಲಿ ನಿನ್ನ ಯಾವ ದೋಷವೂ ಇಲ್ಲ.॥2॥
</details>

###### 3


<details><summary>ಮೂಲಮ್</summary>

ಪ್ರಿಯಂ ತ್ವತ್ ಕೃತ ಮಿಚ್ಛಾಮಿ ಮಮ ಗರ್ಭವಿಪರ್ಯಯೇ ।  
ಮರುತಾಂ ಸಪ್ತ ಸಪ್ತಾನಾಂ ಸ್ಥಾನಪಾಲಾ ಭವಂತು ತೇ ॥
</details>

<details><summary>ಅನುವಾದ</summary>

ನೀನು ಕ್ರೂರತೆಯಿಂದ ಈ ಗರ್ಭವನ್ನು ನಾಶ ಮಾಡಿದ ನಿಮಿತ್ತದಿಂದ ಅದರ ಪರಿಣಾಮದಿಂದ ನಿನಗಾಗಿ ಹಾಗೂ ನನಗೂ ಪ್ರಿಯವಾಗುವಂತೆ, ಸುಖಕರವಾದ ಉಪಾಯವನ್ನು ಮಾಡಲು ನಾನು ಬಯಸುತ್ತಿರುವೆನು. ನನ್ನ ಗರ್ಭದ ಏಳು ತುಂಡುಗಳೂ ಏಳು ವ್ಯಕ್ತಿಗಳಾಗಿ ಏಳು ಮರುದ್ಗಣಗಳ ಸ್ಥಾನಗಳನ್ನು ಪಾಲಿಸುವವರಾಗಲಿ.॥3॥
</details>

###### 4


<details><summary>ಮೂಲಮ್</summary>

ವಾತಸ್ಕಂಧಾ ಇಮೇ ಸಪ್ತ ಚರಂತು ದಿವಿ ಪುತ್ರಕ ।  
ಮಾರುತಾ ಇತಿ ವಿಖ್ಯಾತಾ ದಿವ್ಯರೂಪಾಮಮಾತ್ಮಜಾಃ ॥
</details>

<details><summary>ಅನುವಾದ</summary>

ಮಗು! ದಿವ್ಯ ರೂಪಧಾರೀ ನನ್ನ ಪುತ್ರರು ‘ಮರುತ್’ ಎಂಬ ಹೆಸರಿನಿಂದ ಪ್ರಸಿದ್ಧರಾಗಿ ಆಕಾಶದಲ್ಲಿ ವಿಖ್ಯಾತವಾದ ಏಳು ವಾತಸ್ಕಂಧಗಳಾಗಲಿ. ಆವಹ, ಪ್ರವಹ, ಸಂವಹ, ಉದ್ವಹ, ವಿವಹ, ಪರಿವಹ ಮತ್ತು ಪರಾವಹ, ಇವು ಏಳು ವಾತಸ್ಕಂಧಗಳೆಂದು ಹೇಳುತ್ತಾರೆ. ಅವುಗಳಲ್ಲಿ ಈ ಮರುತ್ತುಗಳು ವಿಚರಿಸಲಿ.॥4॥
</details>

###### 5


<details><summary>ಮೂಲಮ್</summary>

ಬ್ರಹ್ಮಲೋಕಂ ಚರತ್ವೇಕ ಇಂದ್ರಲೋಕಂ ತಥಾಪರಃ ।  
ದಿವ್ಯವಾಯುರಿತಿಖ್ಯಾತಸ್ತೃತೀಯೋಽಪಿ ಮಹಾಯಶಾಃ ॥
</details>

<details><summary>ಅನುವಾದ</summary>

(ಮೇಲೆ ಹೇಳಿದ ಏಳು ಮರುತ್ತಗಳು ಏಳು-ಏಳರ ಗಣಗಳಾಗಿವೆ. ಈ ಪ್ರಕಾರ ನಲವತ್ತೊಂಭತ್ತು ಮರುತ್ತುಗಳು ಎಂದು ತಿಳಿಯಬೇಕು. ಇದರಲ್ಲಿ-) ಪ್ರಥಮ ಗಣವು ಬ್ರಹ್ಮಲೋಕದಲ್ಲಿ ವಿಚರಿಸಲಿ, ಎರಡನೆಯದು ಇಂದ್ರಲೋಕದಲ್ಲಿ ಸಂಚರಿಸಲಿ, ಮೂರನೆಯದು ಮಹಾಯಶಸ್ವೀ, ಮರುದ್ಗಣರು ದಿವ್ಯವಾಯುವೆಂದು ವಿಖ್ಯಾತವಾಗಿ ಅಂತರಿಕ್ಷದಲ್ಲಿ ವಿಹರಿಸಿಲಿ.॥5॥
</details>

## (ಶ್ಲೋಕ - 6½)


<details><summary>ಮೂಲಮ್</summary>

ಚತ್ವಾರಸ್ತು ಸುರಶ್ರೇಷ್ಠದಿಶೋ ವೈ ತವ ಶಾಸನಾತ್ ।  
ಸಂಚರಿಷ್ಯಂತಿ ಭದ್ರಂ ತೇಕಾಲೇನ ಹಿಮಮಾತ್ಮಜಾಃ ॥  
ತ್ವತ್ಕೃತೇನೈವ ನಾಮ್ನಾ ವೈ ಮಾರುತಾ ಇತಿ ವಿಶ್ರುತಾಃ ।
</details>

<details><summary>ಅನುವಾದ</summary>

ಸುರಶ್ರೇಷ್ಠನೇ! ನಿನಗೆ ಮಂಗಳವಾಗಲಿ. ಉಳಿದ ನಾಲ್ವರು ನನ್ನ ಪುತ್ರರು ನಿನ್ನ ಆಜ್ಞೆಯಂತೆ ಎಲ್ಲ ದಿಕ್ಕುಗಳಲ್ಲಿ ಸಂಚರಿಸಲಿ. ನೀನು ಇಟ್ಟ ಹೆಸರಿನಿಂದಲೇ (ನೀನು ‘ಮಾ ರುದಃ’ ಅಳಬೇಡ ಎಂದು ತಡೆದಿದ್ದೆ. ಆ ‘ಮಾರುದಃ’ ಈ ವಾಕ್ಯದಿಂದಲೇ) ಅವರೆಲ್ಲರೂ ಮಾರುತರೆಂದೇ ಖ್ಯಾತವಾಗಲಿ.॥6½॥
</details>

## (ಶ್ಲೋಕ - 7½)


<details><summary>ಮೂಲಮ್</summary>

ತಸ್ಯಾಸ್ತದ್ವಚನಂ ಶ್ರುತ್ವಾ ಸಹಸ್ರಾಕ್ಷಃ ಪುರಂದರಃ ॥  
ಉವಾಚ ಪ್ರಾಂಜಲಿರ್ವಾಕ್ಯಮಿತೀದಂ ಬಲಸೂದನಃ ।
</details>

<details><summary>ಅನುವಾದ</summary>

ದಿತಿಯ ಮಾತನ್ನು ಕೇಳಿ ಬಲಿಷ್ಠ ದೈತ್ಯರನ್ನು ಕೊಲ್ಲುವ ಸಹಸ್ರಾಕ್ಷ ಇಂದ್ರನು ಕೈಮುಗಿದುಕೊಂಡು ಇಂತೆಂದನು.॥7½॥
</details>

## (ಶ್ಲೋಕ - 8½)


<details><summary>ಮೂಲಮ್</summary>

ಸರ್ವಮೇತದ್ಯಥೋಕ್ತಂ ತೇ ಭವಿಷ್ಯತಿ ನ ಸಂಶಯಃ ॥  
ವಿಚರಿಷ್ಯಂತಿ ಭದ್ರಂ ತೇ ದೇವರೂಪಾಸ್ತವಾತ್ಮಜಾಃ ।
</details>

<details><summary>ಅನುವಾದ</summary>

ಅಮ್ಮಾ! ‘ನಿನಗೆ ಮಂಗಳವಾಗಲಿ’ ನೀನು ಹೇಳಿದಂತೆಯೇ ಎಲ್ಲವೂ ಆಗುವುದು; ಇದರಲ್ಲಿ ಸಂದೇಹವೇ ಇಲ್ಲ. ನಿನ್ನ ಈ ಪುತ್ರರು ದೇವರೂಪರಾಗಿ ವಿಚರಿಸಲಿ.॥8½॥
</details>

## (ಶ್ಲೋಕ - 9½)


<details><summary>ಮೂಲಮ್</summary>

ಏವಂ ತೌ ನಿಶ್ಚಯಂಕೃತ್ವಾ ಮಾತಾಪುತ್ರೌ ತಪೋವನೇ ॥  
ಜಗ್ಮತುಸ್ತ್ರಿದಿವಂರಾಮ ಕೃತಾರ್ಥಾವಿತಿ ನಃ ಶ್ರುತಮ್ ।
</details>

<details><summary>ಅನುವಾದ</summary>

ಶ್ರೀರಾಮಾ! ಆ ತಪೊವನದಲ್ಲಿ ಹೀಗೆ ನಿಶ್ಚಯಿಸಿ ಆ ಮಾತಾ-ಪುತ್ರರು ಕೃತಕೃತ್ಯರಾಗಿ ಸ್ವರ್ಗಲೋಕಕ್ಕೆ ತೆರಳಿದರು; ಎಂದು ನಾವು ಕೇಳಿದ್ದೇವೆ.॥9½॥
</details>

## (ಶ್ಲೋಕ - 10½)


<details><summary>ಮೂಲಮ್</summary>

ಏಷ ದೇಶಃ ಸ ಕಾಕುತ್ಸ್ಥ ಮಹೇಂದ್ರಾಧ್ಯುಷಿತಃ ಪುರಾ ॥  
ದಿತಿಂ ಯತ್ರ ತಪಃ ಸಿದ್ಧಾಮೇವಂ ಪರಿಚಚಾರ ಸಃ ।
</details>

<details><summary>ಅನುವಾದ</summary>

ಕಾಕುತ್ಸ್ಥನೇ! ಇದೇ ದೇಶದಲ್ಲಿ ಹಿಂದೆ ದೇವೇಂದ್ರನು ಇದ್ದು ತಪಃಸಿದ್ಧ ದಿತಿಯ ಸೇವೆ ಮಾಡಿದ್ದನು.॥10½॥
</details>

###### 11


<details><summary>ಮೂಲಮ್</summary>

ಇಕ್ಷ್ವಾಕೋಸ್ತು ನರವ್ಯಾಘ್ರ ಪುತ್ರಃ ಪರಮಧಾರ್ಮಿಕಃ ॥
</details>

###### 12


<details><summary>ಮೂಲಮ್</summary>

ಅಲಂಬುಷಾಯಾಮುತ್ಪನ್ನೋ ವಿಶಾಲ ಇತಿ ವಿಶ್ರುತಃ ।  
ತೇನ ಚಾಸೀದಿಹ ಸ್ಥಾನೇ ವಿಶಾಲೇತಿ ಪುರೀ ಕೃತಾ ॥
</details>

<details><summary>ಅನುವಾದ</summary>

ಪುರುಷಸಿಂಹನೇ! ಹಿಂದೆ ಮಹಾರಾಜಾ ಇಕ್ಷಾಕ್ಷುಗೆ ಪರಮ ಧಾರ್ಮಿಕ ವಿಶಾಲನೆಂಬ ಒಬ್ಬ ಪ್ರಸಿದ್ಧ ಪುತ್ರನಿದ್ದನು. ಅವನು ಅಲಂಬುಷಾಳ ಗರ್ಭದಿಂದ ಹುಟ್ಟಿದನು. ಅವನೇ ಈ ಸ್ಥಾನದಲ್ಲಿ ವಿಶಾಲಾ ಎಂಬ ಪುರಿಯನ್ನು ನೆಲೆಗೊಳಿಸಿದ್ದನು.॥11-12॥
</details>

###### 13


<details><summary>ಮೂಲಮ್</summary>

ವಿಶಾಲಸ್ಯ ಸುತೋ ರಾಮ ಹೇಮಚಂದ್ರೋ ಮಹಾಬಲಃ ।  
ಸುಚಂದ್ರ ಇತಿ ವಿಖ್ಯಾತೋ ಹೇಮಚಂದ್ರಾದನಂತರಃ ॥
</details>

<details><summary>ಅನುವಾದ</summary>

ಶ್ರೀರಾಮಾ! ವಿಶಾಲನ ಪುತ್ರನ ಹೆಸರು ಹೇಮಚಂದ್ರನೆಂದಿತ್ತು. ಅವನು ಬಹಳ ಬಲಾಢ್ಯನಾಗಿದ್ದನು. ಹೇಮಚಂದ್ರನ ಪುತ್ರ ಸುಚಂದ್ರನೆಂದು ಖ್ಯಾತನಾಗಿದ್ದನು.॥13॥
</details>

###### 14


<details><summary>ಮೂಲಮ್</summary>

ಸುಚಂದ್ರತನಯೋ ರಾಮ ಧೂಮ್ರಾಶ್ವ ಇತಿ ವಿಶ್ರುತಃ ।  
ಧೂಮ್ರಾಶ್ವತನಯಶ್ಚಾಪಿ ಸೃಂಜಯಃ ಸಮಪದ್ಯತ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರ! ಸುಚಂದ್ರನ ಮಗ ಧೂಮ್ರಾಶ್ವ, ಧೂಮ್ರಾಶ್ವನ ಪುತ್ರ ಸೃಂಜಯನಾಗಿದ್ದನು.॥14॥
</details>

###### 15


<details><summary>ಮೂಲಮ್</summary>

ಸೃಂಜಯಸ್ಯ ಸುತಃ ಶ್ರೀಮಾನ್ಸಹದೇವಃ ಪ್ರತಾಪವಾನ್ ।  
ಕುಶಾಶ್ವಃ ಸಹದೇವಸ್ಯ ಪುತ್ರಃ ಪರಮಧಾರ್ಮಿಕಃ ॥
</details>

<details><summary>ಅನುವಾದ</summary>

ಸೃಂಜಯನ ಪ್ರತಾಪಿ ಪುತ್ರ ಶ್ರೀಮಾನ್ ಸಹದೇವನು. ಸಹದೇವನ ಪರಮಧಾರ್ಮಿಕ ಪುತ್ರನ ಹೆಸರು ಕುಶಾಶ್ವ ಎಂದಿತ್ತು.॥15॥
</details>

###### 16


<details><summary>ಮೂಲಮ್</summary>

ಕುಶಾಶ್ವಸ್ಯ ಮಹಾತೇಜಾಃ ಸೋಮದತ್ತಃ ಪ್ರತಾಪವಾನ್ ।  
ಸೋಮದತ್ತಸ್ಯ ಪುತ್ರಸ್ತು ಕಾಕುತ್ಸ್ಥ ಇತಿ ವಿಶ್ರುತಃ ॥
</details>

<details><summary>ಅನುವಾದ</summary>

ಕುಶಾಶ್ವನ ಮಹಾತೇಜಸ್ವೀ ಪುತ್ರ ಪ್ರತಾಪಿ ಸೋಮದತ್ತ. ಸೋಮದತ್ತನ ಪುತ್ರ ಕಾಕುತ್ಸ್ಥನೆಂದು ವಿಖ್ಯಾತನಾದನು.॥16॥
</details>

###### 17


<details><summary>ಮೂಲಮ್</summary>

ತಸ್ಯ ಪುತ್ರೋ ಮಹಾತೇಜಾಃಸಂಪ್ರತ್ಯೇಷ ಪುರೀಮಿಮಾಮ್ ।  
ಅವಸತ್ ಪರಮಪ್ರಖ್ಯಃ ಸುಮತಿರ್ನಾಮದುರ್ಜಯಃ ॥
</details>

<details><summary>ಅನುವಾದ</summary>

ಕಾಕುತ್ಸ್ಥನಿಗೆ ಮಹಾತೇಜಸ್ವೀ ಸುಮತಿ ಎಂಬ ಪುತ್ರ ಪ್ರಸಿದ್ಧನಾಗಿದ್ದನು. ಅವನು ಪರಮಶಾಂತಿವಂತನೂ, ದುರ್ಜಯವೀರನೂ ಆಗಿದ್ದಾನೆ. ಅವನೇ ಈಗ ಈ ಪುರಿಯಲ್ಲಿ ವಾಸಿಸುತ್ತಿರುವನು.॥17॥
</details>

###### 18


<details><summary>ಮೂಲಮ್</summary>

ಇಕ್ಷ್ವಾಕೋಸ್ತು ಪ್ರಸಾದೇನ ಸರ್ವೇ ವೈಶಾಲಿಕಾ ನೃಪಾಃ ।  
ದೀರ್ಘಾಯುಷೋ ಮಹಾತ್ಮಾನೋ ವೀರ್ಯವಂತಃ ಸುಧಾರ್ಮಿಕಾಃ ॥
</details>

<details><summary>ಅನುವಾದ</summary>

ಮಹಾರಾಜಾ ಇಕ್ವಾಕುವಿನ ಪ್ರಸಾದದಿಂದ ವೈಶಾಲಿಯ ಎಲ್ಲ ನೃಪರು ದೀರ್ಘಾಯು, ಮಹಾತ್ಮಾ, ಪರಾಕ್ರಮಿ ಮತ್ತು ಪರಮ ಧಾರ್ಮಿಕರಾಗುತ್ತಾ ಬಂದಿದ್ದಾರೆ.॥18॥
</details>

###### 19


<details><summary>ಮೂಲಮ್</summary>

ಇಹಾದ್ಯ ರಂಜನೀಮೇಕಾಂ ಸುಖಂ ಸ್ವಪ್ಸ್ಯಾಮಹೇ ವಯಮ್ ।  
ಶ್ವಃ ಪ್ರಭಾತೇ ನರಶ್ರೇಷ್ಠ ಜನಕಂ ದ್ರಷ್ಟುಮರ್ಹಸಿ ॥
</details>

<details><summary>ಅನುವಾದ</summary>

ನರಶ್ರೇಷ್ಠನೇ! ಇಂದಿನ ರಾತ್ರೆ ನಾವು ಇಲ್ಲೇ ಸುಖವಾಗಿ ಮಲಗಿ, ಮತ್ತೆ ನಾಳೆ ಬೆಳಗ್ಗೆ ಇಲ್ಲಿಂದ ಹೊರಟು ನೀನು ಮಿಥಿಲೆಯಲ್ಲಿ ಜನಕರಾಜನನ್ನು ದರ್ಶಿಸುವೆ.॥19॥
</details>

###### 20


<details><summary>ಮೂಲಮ್</summary>

ಸುಮತಿಸ್ತು ಮಹಾತೇಜಾ ವಿಶ್ವಾಮಿತ್ರಮುಪಾಗತಮ್ ।  
ಶ್ರುತ್ವಾ ನರವರಶ್ರೇಷ್ಠಃ ಪ್ರತ್ಯಾಗಚ್ಛನ್ಮಹಾಯಶಾಃ ॥
</details>

<details><summary>ಅನುವಾದ</summary>

ರಾಜರಲ್ಲಿ ಶ್ರೇಷ್ಠನೂ, ಮಹಾತೇಜಸ್ವಿಯೂ, ಮಹಾಯಶಸ್ವಿಯೂ ಆದ ರಾಜಾ ಸುಮತಿಯು ವಿಶ್ವಾಮಿತ್ರನನ್ನು ತನ್ನ ಪುರಿಯ ಸಮೀಪಕ್ಕೆ ಬಂದಿರುವರೆಂದು ತಿಳಿದು, ಅವರ ಸ್ವಾಗತಕ್ಕಾಗಿ ಸ್ವತಃ ಹೊರಟನು.॥20॥
</details>

###### 21


<details><summary>ಮೂಲಮ್</summary>

ಪೂಜಾಂ ಚ ಪರಮಾಂ ಕೃತ್ವಾ ಸೋಪಾಧ್ಯಾಯಃಸಬಾಂಧವಃ ।  
ಪ್ರಾಂಜಲಿಃ ಕುಶಲಂ ಪೃಷ್ಟ್ವಾ ವಿಶ್ರಾಮಿತ್ರಮಥಾಬ್ರವೀತ್ ॥
</details>

<details><summary>ಅನುವಾದ</summary>

ತನ್ನ ಪುರೋಹಿತ ಹಾಗೂ ಬಂಧು-ಬಾಂಧವರಿಂದೊಡಗೂಡಿ ರಾಜನು ವಿಶ್ವಾಮಿತ್ರರನ್ನು ವಿಧಿವತ್ತಾಗಿ ಪೂಜಿಸಿ ಕೈಮುಗಿದುಕೊಂಡು ಅವರ ಕ್ಷೇಮ-ಸಮಾಚಾರ ಕೇಳುತ್ತಾ ಇಂತೆಂದನು.॥21॥
</details>

###### 22


<details><summary>ಮೂಲಮ್</summary>

ಧನ್ಯೋಽಸ್ಮ್ಯನುಗೃಹೀತೋಽಸ್ಮಿ ಯಸ್ಯ ಮೇ ವಿಷಯಂ ಮುನೇ ।  
ಸಂಪ್ರಾಪ್ತೋ ದರ್ಶನಂ ಚೈವ ನಾಸ್ತಿ ಧನ್ಯತರೋ ಮಮ ॥
</details>

<details><summary>ಅನುವಾದ</summary>

ಮುನಿಗಳೇ! ನಾನು ಧನ್ಯನಾದೆ. ನನ್ನ ಮೇಲೆ ನಿಮ್ಮ ದೊಡ್ಡ ಅನುಗ್ರಹವಿದೆ, ಏಕೆಂದರೆ ತಾವಾಗಿಯೇ ನನ್ನ ರಾಜ್ಯಕ್ಕೆ ಆಗಮಿಸಿ ನನಗೆ ದರ್ಶನ ಕೊಟ್ಟಿರುವಿರಿ. ಈಗ ನನಗಿಂತ ಹೆಚ್ಚು ಧನ್ಯನಾದ ಪುರುಷನು ಬೇರೊಬ್ಬನಿಲ್ಲ.॥22॥
</details>

<details><summary>ಅನುವಾದ (ಸಮಾಪ್ತಿಃ)</summary>

ವಾಲ್ಮೀಕಿ ವಿರಚಿತ ಆರ್ಷ ರಾಮಾಯಣ ಆದಿಕಾವ್ಯದ ಬಾಲಕಾಂಡದಲ್ಲಿ ನಲವತ್ತೇಳನೆಯ ಸರ್ಗ ಪೂರ್ಣವಾಯಿತು. ॥47॥
</details>
