+++
title = "४७ उद्धवप्रतियाने"

+++
[सप्तचत्वारिंशोऽध्यायः]



<details><summary>भागसूचना</summary>

उद्धव तथा गोपियोंकी बातचीत और भ्रमरगीत
</details>

#### श्लोक-१


<details open><summary>मूलम् (वचनम्)</summary>

श्रीशुक उवाच
</details>

<details open><summary>विश्वास-प्रस्तुतिः</summary>

तं वीक्ष्य कृष्णानुचरं व्रजस्त्रियः  
प्रलम्बबाहुं नवकञ्जलोचनम्।  
पीताम्बरं पुष्करमालिनं लस-  
न्मुखारविन्दं मणिमृष्टकुण्डलम्॥
</details>

<details><summary>मूलम्</summary>

तं वीक्ष्य कृष्णानुचरं व्रजस्त्रियः  
प्रलम्बबाहुं नवकञ्जलोचनम्।  
पीताम्बरं पुष्करमालिनं लस-  
न्मुखारविन्दं मणिमृष्टकुण्डलम्॥
</details>

<details><summary>अनुवाद (हिन्दी)</summary>

श्रीशुकदेवजी कहते हैं—परीक्षित्! गोपियोंने देखा कि श्रीकृष्णके सेवक उद्धवजीकी आकृति और वेषभूषा श्रीकृष्णसे मिलती-जुलती है। घुटनोंतक लंबी-लंबी भुजाएँ हैं, नूतन कमलदलके समान कोमल नेत्र हैं, शरीरपर पीताम्बर धारण किये हुए हैं, गलेमें कमल-पुष्पोंकी माला है, कानोंमें मणिजटित कुण्डल झलक रहे हैं और मुखारविन्द अत्यन्त प्रफुल्लित है॥ १॥
</details>

#### श्लोक-२


<details open><summary>विश्वास-प्रस्तुतिः</summary>

शुचिस्मिताः कोऽयमपीच्यदर्शनः  
कुतश्च कस्याच्युतवेषभूषणः।  
इति स्म सर्वाः परिवव्रुरुत्सुका-  
स्तमुत्तमश्लोकपदाम्बुजाश्रयम्॥
</details>

<details><summary>मूलम्</summary>

शुचिस्मिताः कोऽयमपीच्यदर्शनः  
कुतश्च कस्याच्युतवेषभूषणः।  
इति स्म सर्वाः परिवव्रुरुत्सुका-  
स्तमुत्तमश्लोकपदाम्बुजाश्रयम्॥
</details>

<details><summary>अनुवाद (हिन्दी)</summary>

पवित्र मुसकानवाली गोपियोंने आपसमें कहा—‘यह पुरुष देखनेमें तो बहुत सुन्दर है। परन्तु यह है कौन? कहाँसे आया है? किसका दूत है? इसने श्रीकृष्ण-जैसी वेषभूषा क्यों धारण कर रखी है?’ सब-की-सब गोपियाँ उनका परिचय प्राप्त करनेके लिये अत्यन्त उत्सुक हो गयीं और उनमेंसे बहुत-सी पवित्रकीर्ति भगवान् श्रीकृष्णके चरणकमलोंके आश्रित तथा उनके सेवक-सखा उद्धवजीको चारों ओरसे घेरकर खड़ी हो गयीं॥ २॥
</details>

#### श्लोक-३


<details open><summary>विश्वास-प्रस्तुतिः</summary>

तं प्रश्रयेणावनताः सुसत्कृतं  
सव्रीडहासेक्षणसूनृतादिभिः।  
रहस्यपृच्छन्नुपविष्टमासने  
विज्ञाय सन्देशहरं रमापतेः॥
</details>

<details><summary>मूलम्</summary>

तं प्रश्रयेणावनताः सुसत्कृतं  
सव्रीडहासेक्षणसूनृतादिभिः।  
रहस्यपृच्छन्नुपविष्टमासने  
विज्ञाय सन्देशहरं रमापतेः॥
</details>

<details><summary>अनुवाद (हिन्दी)</summary>

जब उन्हें मालूम हुआ कि ये तो रमारमण भगवान् श्रीकृष्णका सन्देश लेकर आये हैं, तब उन्होंने विनयसे झुककर सलज्ज हास्य, चितवन और मधुर वाणी आदिसे उद्धवजीका अत्यन्त सत्कार किया तथा एकान्तमें आसनपर बैठाकर वे उनसे इस प्रकार कहने लगीं—॥ ३॥
</details>

#### श्लोक-४


<details open><summary>विश्वास-प्रस्तुतिः</summary>

जानीमस्त्वां यदुपतेः पार्षदं समुपागतम्।  
भर्त्रेह प्रेषितः पित्रोर्भवान् प्रियचिकीर्षया॥
</details>

<details><summary>मूलम्</summary>

जानीमस्त्वां यदुपतेः पार्षदं समुपागतम्।  
भर्त्रेह प्रेषितः पित्रोर्भवान् प्रियचिकीर्षया॥
</details>

<details><summary>अनुवाद (हिन्दी)</summary>

‘उद्धवजी! हम जानती हैं कि आप यदुनाथके पार्षद हैं। उन्हींका संदेश लेकर यहाँ पधारे हैं। आपके स्वामीने अपने माता-पिताको सुख देनेके लिये आपको यहाँ भेजा है॥ ४॥
</details>

#### श्लोक-५


<details open><summary>विश्वास-प्रस्तुतिः</summary>

अन्यथा गोव्रजे तस्य स्मरणीयं न चक्ष्महे।  
स्नेहानुबन्धो बन्धूनां मुनेरपि सुदुस्त्यजः॥
</details>

<details><summary>मूलम्</summary>

अन्यथा गोव्रजे तस्य स्मरणीयं न चक्ष्महे।  
स्नेहानुबन्धो बन्धूनां मुनेरपि सुदुस्त्यजः॥
</details>

<details><summary>अनुवाद (हिन्दी)</summary>

अन्यथा हमें तो अब इस नन्दगाँवमें—गौओंके रहनेकी जगहमें उनके स्मरण करने योग्य कोई भी वस्तु दिखायी नहीं पड़ती; माता-पिता आदि सगे-सम्बन्धियोंका स्नेह-बन्धन तो बड़े-बड़े ऋषि-मुनि भी बड़ी कठिनाईसे छोड़ पाते हैं॥ ५॥
</details>

#### श्लोक-६


<details open><summary>विश्वास-प्रस्तुतिः</summary>

अन्येष्वर्थकृता मैत्री यावदर्थविडम्बनम्।  
पुम्भिः स्त्रीषु कृता यद्वत् सुमनस्स्विव षट्पदैः॥
</details>

<details><summary>मूलम्</summary>

अन्येष्वर्थकृता मैत्री यावदर्थविडम्बनम्।  
पुम्भिः स्त्रीषु कृता यद्वत् सुमनस्स्विव षट्पदैः॥
</details>

<details><summary>अनुवाद (हिन्दी)</summary>

दूसरोंके साथ जो प्रेम-सम्बन्धका स्वाँग किया जाता है, वह तो किसी-न-किसी स्वार्थके लिये ही होता है। भौंरोंका पुष्पोंसे और पुरुषोंका स्त्रियोंसे ऐसा ही स्वार्थका प्रेम-सम्बन्ध होता है॥ ६॥
</details>

#### श्लोक-७


<details open><summary>विश्वास-प्रस्तुतिः</summary>

निस्स्वं त्यजन्ति गणिका अकल्पं नृपतिं प्रजाः।  
अधीतविद्या आचार्यमृत्विजो दत्तदक्षिणम्॥
</details>

<details><summary>मूलम्</summary>

निस्स्वं त्यजन्ति गणिका अकल्पं नृपतिं प्रजाः।  
अधीतविद्या आचार्यमृत्विजो दत्तदक्षिणम्॥
</details>

<details><summary>अनुवाद (हिन्दी)</summary>

जब वेश्या समझती है कि अब मेरे यहाँ आनेवालेके पास धन नहीं है, तब उसे वह धता बता देती है। जब प्रजा देखती है कि यह राजा हमारी रक्षा नहीं कर सकता, तब वह उसका साथ छोड़ देती है। अध्ययन समाप्त हो जानेपर कितने शिष्य अपने आचार्योंकी सेवा करते हैं? यज्ञकी दक्षिणा मिली कि ऋत्विजलोग चलते बने॥ ७॥
</details>

#### श्लोक-८


<details open><summary>विश्वास-प्रस्तुतिः</summary>

खगा वीतफलं वृक्षं भुक्त्वा चातिथयो गृहम्।  
दग्धं मृगास्तथारण्यं जारो भुक्त्वा रतां स्त्रियम्॥
</details>

<details><summary>मूलम्</summary>

खगा वीतफलं वृक्षं भुक्त्वा चातिथयो गृहम्।  
दग्धं मृगास्तथारण्यं जारो भुक्त्वा रतां स्त्रियम्॥
</details>

<details><summary>अनुवाद (हिन्दी)</summary>

जब वृक्षपर फल नहीं रहते, तब पक्षीगण वहाँसे बिना कुछ सोचे-विचारे उड़ जाते हैं। भोजन कर लेनेके बाद अतिथिलोग ही गृहस्थकी ओर कब देखते हैं? वनमें आग लगी कि पशु भाग खड़े हुए। चाहे स्त्रीके हृदयमें कितना भी अनुराग हो, जार पुरुष अपना काम बना लेनेके बाद उलटकर भी तो नहीं देखता’॥ ८॥
</details>

#### श्लोक-९


<details open><summary>विश्वास-प्रस्तुतिः</summary>

इति गोप्यो हि गोविन्दे गतवाक्‍कायमानसाः।  
कृष्णदूते व्रजं याते उद्धवे त्यक्तलौकिकाः॥
</details>

<details><summary>मूलम्</summary>

इति गोप्यो हि गोविन्दे गतवाक्‍कायमानसाः।  
कृष्णदूते व्रजं याते उद्धवे त्यक्तलौकिकाः॥
</details>

#### श्लोक-१०


<details open><summary>विश्वास-प्रस्तुतिः</summary>

गायन्त्यः प्रियकर्माणि रुदत्यश्च गतह्रियः।  
तस्य संस्मृत्य संस्मृत्य यानि कैशोरबाल्ययोः॥
</details>

<details><summary>मूलम्</summary>

गायन्त्यः प्रियकर्माणि रुदत्यश्च गतह्रियः।  
तस्य संस्मृत्य संस्मृत्य यानि कैशोरबाल्ययोः॥
</details>

<details><summary>अनुवाद (हिन्दी)</summary>

परीक्षित्! गोपियोंके मन, वाणी और शरीर श्रीकृष्णमें ही तल्लीन थे। जब भगवान् श्रीकृष्णके दूत बनकर उद्धवजी व्रजमें आये, तब वे उनसे इस प्रकार कहते-कहते यह भूल ही गयीं कि कौन-सी बात किस तरह किसके सामने कहनी चाहिये। भगवान् श्रीकृष्णने बचपनसे लेकर किशोर-अवस्थातक जितनी भी लीलाएँ की थीं, उन सबकी याद कर-करके गोपियाँ उनका गान करने लगीं। वे आत्मविस्मृत होकर स्त्री-सुलभ लज्जाको भी भूल गयीं और फूट-फूटकर रोने लगीं॥ ९-१०॥
</details>

#### श्लोक-११


<details open><summary>विश्वास-प्रस्तुतिः</summary>

काचिन्मधुकरं दृष्ट्वा ध्यायन्ती कृष्णसङ्गमम्।  
प्रियप्रस्थापितं दूतं कल्पयित्वेदमब्रवीत्॥
</details>

<details><summary>मूलम्</summary>

काचिन्मधुकरं दृष्ट्वा ध्यायन्ती कृष्णसङ्गमम्।  
प्रियप्रस्थापितं दूतं कल्पयित्वेदमब्रवीत्॥
</details>

<details><summary>अनुवाद (हिन्दी)</summary>

एक गोपीको उस समय स्मरण हो रहा था भगवान् श्रीकृष्णके मिलनकी लीलाका। उसी समय उसने देखा कि पास ही एक भौंरा गुनगुना रहा है। उसने ऐसा समझा मानो मुझे रूठी हुई समझकर श्रीकृष्णने मनानेके लिये दूत भेजा हो। वह गोपी भौंरेसे इस प्रकार कहने लगी—॥ ११॥
</details>

#### श्लोक-१२


<details open><summary>मूलम् (वचनम्)</summary>

गोप्युवाच
</details>

<details open><summary>विश्वास-प्रस्तुतिः</summary>

मधुप कितवबन्धो मा स्पृशाङ्घ्रिं सपत्न्याः  
कुचविलुलितमालाकुङ्कुमश्मश्रुभिर्नः।  
वहतु मधुपतिस्तन्मानिनीनां प्रसादं  
यदुसदसि विडम्ब्यं यस्य दूतस्त्वमीदृक्॥
</details>

<details><summary>मूलम्</summary>

मधुप कितवबन्धो मा स्पृशाङ्घ्रिं सपत्न्याः  
कुचविलुलितमालाकुङ्कुमश्मश्रुभिर्नः।  
वहतु मधुपतिस्तन्मानिनीनां प्रसादं  
यदुसदसि विडम्ब्यं यस्य दूतस्त्वमीदृक्॥
</details>

<details><summary>अनुवाद (हिन्दी)</summary>

गोपीने कहा—रे मधुप! तू कपटीका सखा है; इसलिये तू भी कपटी है। तू हमारे पैरोंको मत छू। झूठे प्रणाम करके हमसे अनुनय-विनय मत कर। हम देख रही हैं कि श्रीकृष्णकी जो वनमाला हमारी सौतोंके वक्षःस्थलके स्पर्शसे मसली हुई है, उसका पीला-पीला कुंकुम तेरी मूछोंपर भी लगा हुआ है। तू स्वयं भी तो किसी कुसुमसे प्रेम नहीं करता, यहाँ-से-वहाँ उड़ा करता है। जैसे तेरे स्वामी, वैसा ही तू! मधुपति श्रीकृष्ण मथुराकी मानिनी नायिकाओंको मनाया करें, उनका वह कुंकुमरूप कृपा-प्रसाद, जो युदवंशियोंकी सभामें उपहास करनेयोग्य है, अपने ही पास रखें। उसे तेरे द्वारा यहाँ भेजनेकी क्या आवश्यकता है?॥ १२॥
</details>

#### श्लोक-१३


<details open><summary>विश्वास-प्रस्तुतिः</summary>

सकृदधरसुधां स्वां मोहिनीं पाययित्वा  
सुमनस इव सद्यस्तत्यजेऽस्मान् भवादृक्।  
परिचरति कथं तत्पादपद्मं तु पद्मा  
ह्यपि बत हृतचेता उत्तमश्लोकजल्पैः॥
</details>

<details><summary>मूलम्</summary>

सकृदधरसुधां स्वां मोहिनीं पाययित्वा  
सुमनस इव सद्यस्तत्यजेऽस्मान् भवादृक्।  
परिचरति कथं तत्पादपद्मं तु पद्मा  
ह्यपि बत हृतचेता उत्तमश्लोकजल्पैः॥
</details>

<details><summary>अनुवाद (हिन्दी)</summary>

जैसा तू काला है, वैसे ही वे भी हैं। तू भी पुष्पोंका रस लेकर उड़ जाता है, वैसे ही वे भी निकले। उन्होंने हमें केवल एक बार—हाँ, ऐसा ही लगता है—केवल एक बार अपनी तनिक-सी मोहिनी और परम मादक अधरसुधा पिलायी थी और फिर हम भोली-भाली गोपियोंको छोड़कर वे यहाँसे चले गये। पता नहीं; सुकुमारी लक्ष्मी उनके चरण-कमलोंकी सेवा कैसे करती रहती हैं! अवश्य ही वे छैल-छबीले श्रीकृष्णकी चिकनी-चुपड़ी बातोंमें आ गयी होंगी। चितचोरने उनका भी चित्त चुरा लिया होगा॥ १३॥
</details>

#### श्लोक-१४


<details open><summary>विश्वास-प्रस्तुतिः</summary>

किमिह बहु षडङ्घ्रे गायसि त्वं यदूना-  
मधिपतिमगृहाणामग्रतो नः पुराणम्।  
विजयसखसखीनां गीयतां तत्प्रसङ्गः  
क्षपितकुचरुजस्ते कल्पयन्तीष्टमिष्टाः॥
</details>

<details><summary>मूलम्</summary>

किमिह बहु षडङ्घ्रे गायसि त्वं यदूना-  
मधिपतिमगृहाणामग्रतो नः पुराणम्।  
विजयसखसखीनां गीयतां तत्प्रसङ्गः  
क्षपितकुचरुजस्ते कल्पयन्तीष्टमिष्टाः॥
</details>

<details><summary>अनुवाद (हिन्दी)</summary>

अरे भ्रमर! हम वनवासिनी हैं। हमारे तो घर-द्वार भी नहीं है। तू हमलोगोंके सामने यदुवंशशिरोमणि श्रीकृष्णका बहुत-सा गुणगान क्यों कर रहा है? यह सब भला हमलोगोंको मनानेके लिये ही तो? परन्तु नहीं-नहीं, वे हमारे लिये कोई नये नहीं हैं। हमारे लिये तो जाने-पहचाने, बिलकुल पुराने हैं। तेरी चापलूसी हमारे पास नहीं चलेगी। तू जा, यहाँसे चला जा और जिनके साथ सदा विजय रहती है, उन श्रीकृष्णकी मधुपुरवासिनी सखियोंके सामने जाकर उनका गुणगान कर। वे नयी हैं, उनकी लीलाएँ कम जानती हैं और इस समय वे उनकी प्यारी हैं; उनके हृदयकी पीड़ा उन्होंने मिटा दी है। वे तेरी प्रार्थना स्वीकार करेंगी, तेरी चापलूसीसे प्रसन्न होकर तुझे मुँहमाँगी वस्तु देंगी॥ १४॥
</details>

#### श्लोक-१५


<details open><summary>विश्वास-प्रस्तुतिः</summary>

दिवि भुवि च रसायां काः स्त्रियस्तद्दुरापाः  
कपटरुचिरहासभ्रूविजृम्भस्य याः स्युः।  
चरणरज उपास्ते यस्य भूतिर्वयं का  
अपि च कृपणपक्षे ह्युत्तमश्लोकशब्दः॥
</details>

<details><summary>मूलम्</summary>

दिवि भुवि च रसायां काः स्त्रियस्तद्दुरापाः  
कपटरुचिरहासभ्रूविजृम्भस्य याः स्युः।  
चरणरज उपास्ते यस्य भूतिर्वयं का  
अपि च कृपणपक्षे ह्युत्तमश्लोकशब्दः॥
</details>

<details><summary>अनुवाद (हिन्दी)</summary>

भौंरे! वे हमारे लिये छटपटा रहे हैं, ऐसा तू क्यों कहता है? उनकी कपटभरी मनोहर मुसकान और भौंहोंके इशारेसे जो वशमें न हो जायँ, उनके पास दौड़ी न आवें—ऐसी कौन-सी स्त्रियाँ हैं? अरे अनजान! स्वर्गमें, पातालमें और पृथ्वीमें ऐसी एक भी स्त्री नहीं है। औरोंकी तो बात ही क्या, स्वयं लक्ष्मीजी भी उनके चरणरजकी सेवा किया करती हैं। फिर हम श्रीकृष्णके लिये किस गिनतीमें हैं? परन्तु तू उनके पास जाकर कहना कि ‘तुम्हारा नाम तो ‘उत्तमश्लोक’ है, अच्छे-अच्छे लोग तुम्हारी कीर्तिका गान करते हैं; परन्तु इसकी सार्थकता तो इसीमें है कि तुम दीनोंपर दया करो। नहीं तो श्रीकृष्ण! तुम्हारा ‘उत्तमश्लोक’ नाम झूठा पड़ जाता है॥ १५॥
</details>

#### श्लोक-१६


<details open><summary>विश्वास-प्रस्तुतिः</summary>

विसृज शिरसि पादं वेद्‍म्यहं चाटुकारै-  
रनुनयविदुषस्तेऽभ्येत्य दौत्यैर्मुकुन्दात्।  
स्वकृत इह विसृष्टापत्यपत्यन्यलोका  
व्यसृजदकृतचेताः किं नु सन्धेयमस्मिन्॥
</details>

<details><summary>मूलम्</summary>

विसृज शिरसि पादं वेद्‍म्यहं चाटुकारै-  
रनुनयविदुषस्तेऽभ्येत्य दौत्यैर्मुकुन्दात्।  
स्वकृत इह विसृष्टापत्यपत्यन्यलोका  
व्यसृजदकृतचेताः किं नु सन्धेयमस्मिन्॥
</details>

<details><summary>अनुवाद (हिन्दी)</summary>

अरे मधुकर! देख, तू मेरे पैरपर सिर मत टेक। मैं जानती हूँ कि तू अनुनय-विनय करनेमें, क्षमायाचना करनेमें बड़ा निपुण है। मालूम होता है तू श्रीकृष्णसे ही यही सीखकर आया है कि रूठे हुएको मनानेके लिये दूतको—सन्देश-वाहकको कितनी चाटुकारिता करनी चाहिये। परन्तु तू समझ ले कि यहाँ तेरी दाल नहीं गलनेकी। देख, हमने श्रीकृष्णके लिये ही अपने पति, पुत्र और दूसरे लोगोंको छोड़ दिया। परन्तु उनमें तनिक भी कृतज्ञता नहीं। वे ऐसे निर्मोही निकले कि हमें छोड़कर चलते बने! अब तू ही बता, ऐसे अकृतज्ञके साथ हम क्या सन्धि करें? क्या तू अब भी कहता है कि उनपर विश्वास करना चाहिये?॥ १६॥
</details>

#### श्लोक-१७


<details open><summary>विश्वास-प्रस्तुतिः</summary>

मृगयुरिव कपीन्द्रं विव्यधे लुब्धधर्मा  
स्त्रियमकृत विरूपां स्त्रीजितः कामयानाम्।  
बलिमपि बलिमत्त्वावेष्टयद् ध्वाङ्क्षवद्य-  
स्तदलमसितसख्यैर्दुस्त्यजस्तत्कथार्थः॥
</details>

<details><summary>मूलम्</summary>

मृगयुरिव कपीन्द्रं विव्यधे लुब्धधर्मा  
स्त्रियमकृत विरूपां स्त्रीजितः कामयानाम्।  
बलिमपि बलिमत्त्वावेष्टयद् ध्वाङ्क्षवद्य-  
स्तदलमसितसख्यैर्दुस्त्यजस्तत्कथार्थः॥
</details>

<details><summary>अनुवाद (हिन्दी)</summary>

ऐ रे मधुप! जब वे राम बने थे, तब उन्होंने कपिराज बालिको व्याधके समान छिपकर बड़ी निर्दयतासे मारा था। बेचारी शूर्पणखा कामवश उनके पास आयी थी, परन्तु उन्होंने अपनी स्त्रीके वश होकर उस बेचारीके नाक-कान काट लिये और इस प्रकार उसे कुरूप कर दिया। ब्राह्मणके घर वामनके रूपमें जन्म लेकर उन्होंने क्या किया? बलिने तो उनकी पूजा की, उनकी मुँहमाँगी वस्तु दी और उन्होंने उसकी पूजा ग्रहण करके भी उसे वरुणपाशसे बाँधकर पातालमें डाल दिया। ठीक वैसे ही, जैसे कौआ बलि खाकर भी बलि देनेवालेको अपने अन्य साथियोंके साथ मिलकर घेर लेता है और परेशान करता है। अच्छा, तो अब जाने दे; हमें श्रीकृष्णसे क्या, किसी भी काली वस्तुके साथ मित्रतासे कोई प्रयोजन नहीं है। परन्तु यदि तू यह कहे कि ‘जब ऐसा है तब तुमलोग उनकी चर्चा क्यों करती हो?’ तो भ्रमर! हम सच कहती हैं, एक बार जिसे उसका चसका लग जाता है, वह उसे छोड़ नहीं सकता। ऐसी दशामें हम चाहनेपर भी उनकी चर्चा छोड़ नहीं सकतीं॥ १७॥
</details>

#### श्लोक-१८


<details open><summary>विश्वास-प्रस्तुतिः</summary>

यदनुचरितलीलाकर्णपीयूषविप्रुट्-  
सकृददनविधूतद्वन्द्वधर्मा विनष्टाः।  
सपदि गृहकुटुम्बं दीनमुत्सृज्य दीना  
बहव इह विहङ्गा भिक्षुचर्यां चरन्ति॥
</details>

<details><summary>मूलम्</summary>

यदनुचरितलीलाकर्णपीयूषविप्रुट्-  
सकृददनविधूतद्वन्द्वधर्मा विनष्टाः।  
सपदि गृहकुटुम्बं दीनमुत्सृज्य दीना  
बहव इह विहङ्गा भिक्षुचर्यां चरन्ति॥
</details>

<details><summary>अनुवाद (हिन्दी)</summary>

श्रीकृष्णकी लीलारूप कर्णामृतके एक कणका भी जो रसास्वादन कर लेता है, उसके राग-द्वेष, सुख-दुःख आदि सारे द्वन्द्व छूट जाते हैं। यहाँतक कि बहुत-से लोग तो अपनी दुःखमय—दुःखसे सनी हुई घर-गृहस्थी छोड़कर अकिंचन हो जाते हैं, अपने पास कुछ भी संग्रह-परिग्रह नहीं रखते और पक्षियोंकी तरह चुन-चुनकर—भीख माँगकर अपना पेट भरते हैं, दीन-दुनियासे जाते रहते हैं। फिर भी श्रीकृष्णकी लीलाकथा छोड़ नहीं पाते। वास्तवमें उसका रस, उसका चसका ऐसा ही है। यही दशा हमारी हो रही है॥ १८॥
</details>

#### श्लोक-१९


<details open><summary>विश्वास-प्रस्तुतिः</summary>

वयमृतमिव जिह्मव्याहृतं श्रद्दधानाः  
कुलिकरुतमिवाज्ञाः कृष्णवध्वो हरिण्यः।  
ददृशुरसकृदेतत्तन्नखस्पर्शतीव्र-  
स्मररुज उपमन्त्रिन् भण्यतामन्यवार्ता॥
</details>

<details><summary>मूलम्</summary>

वयमृतमिव जिह्मव्याहृतं श्रद्दधानाः  
कुलिकरुतमिवाज्ञाः कृष्णवध्वो हरिण्यः।  
ददृशुरसकृदेतत्तन्नखस्पर्शतीव्र-  
स्मररुज उपमन्त्रिन् भण्यतामन्यवार्ता॥
</details>

<details><summary>अनुवाद (हिन्दी)</summary>

जैसे कृष्णसार मृगकी पत्नी भोली-भाली हरिनियाँ व्याधके सुमधुर गानका विश्वास कर लेती हैं और उसके जालमें फँसकर मारी जाती हैं, वैसे ही हम भोली-भाली गोपियाँ भी उस छलिया कृष्णकी कपटभरी मीठी-मीठी बातोंमें आकर उन्हें सत्यके समान मान बैठीं और उनके नखस्पर्शसे होनेवाली कामव्याधिका बार-बार अनुभव करती रहीं। इसलिये श्रीकृष्णके दूत भौंरे! अब इस विषयमें तू और कुछ मत कह। तुझे कहना ही हो तो कोई दूसरी बात कह॥ १९॥
</details>

#### श्लोक-२०


<details open><summary>विश्वास-प्रस्तुतिः</summary>

प्रियसख पुनरागाः प्रेयसा प्रेषितः किं  
वरय किमनुरुन्धे माननीयोऽसि मेऽङ्ग।  
नयसि कथमिहास्मान् दुस्त्यजद्वन्द्वपार्श्वं  
सततमुरसि सौम्य श्रीर्वधूः साकमास्ते॥
</details>

<details><summary>मूलम्</summary>

प्रियसख पुनरागाः प्रेयसा प्रेषितः किं  
वरय किमनुरुन्धे माननीयोऽसि मेऽङ्ग।  
नयसि कथमिहास्मान् दुस्त्यजद्वन्द्वपार्श्वं  
सततमुरसि सौम्य श्रीर्वधूः साकमास्ते॥
</details>

<details><summary>अनुवाद (हिन्दी)</summary>

हमारे प्रियतमके प्यारे सखा! जान पड़ता है तुम एक बार उधर जाकर फिर लौट आये हो। अवश्य ही हमारे प्रियतमने मनानेके लिये तुम्हें भेजा होगा। प्रिय भ्रमर! तुम सब प्रकारसे हमारे माननीय हो। कहो, तुम्हारी क्या इच्छा है? हमसे जो चाहो सो माँग लो। अच्छा, तुम सच बताओ, क्या हमें वहाँ ले चलना चाहते हो? अजी, उनके पास जाकर लौटना बड़ा कठिन है। हम तो उनके पास जा चुकी हैं। परन्तु तुम हमें वहाँ ले जाकर करोगे क्या? प्यारे भ्रमर! उनके साथ—उनके वक्षःस्थलपर तो उनकी प्यारी पत्नी लक्ष्मीजी सदा रहती हैं न? तब वहाँ हमारा निर्वाह कैसे होगा॥ २०॥
</details>

#### श्लोक-२१


<details open><summary>विश्वास-प्रस्तुतिः</summary>

अपि बत मधुपुर्यामार्यपुत्रोऽधुनाऽऽस्ते  
स्मरति स पितृगेहान् सौम्य बन्धूंश्च गोपान्।  
क्वचिदपि स कथा नः किङ्करीणां गृणीते  
भुजमगुरुसुगन्धं मूर्ध्न्यधास्यत् कदा नु॥
</details>

<details><summary>मूलम्</summary>

अपि बत मधुपुर्यामार्यपुत्रोऽधुनाऽऽस्ते  
स्मरति स पितृगेहान् सौम्य बन्धूंश्च गोपान्।  
क्वचिदपि स कथा नः किङ्करीणां गृणीते  
भुजमगुरुसुगन्धं मूर्ध्न्यधास्यत् कदा नु॥
</details>

<details><summary>अनुवाद (हिन्दी)</summary>

अच्छा, हमारे प्रियतमके प्यारे दूत मधुकर! हमें यह बतलाओ कि आर्यपुत्र भगवान् श्रीकृष्ण गुरुकुलसे लौटकर मधुपुरीमें अब सुखसे तो हैं न? क्या वे कभी नन्दबाबा, यशोदारानी, यहाँके घर, सगे-सम्बन्धी और ग्वालबालोंकी भी याद करते हैं? और क्या हम दासियोंकी भी कोई बात कभी चलाते हैं? प्यारे भ्रमर! हमें यह भी बतलाओ कि कभी वे अपनी अगरके समान दिव्य सुगन्धसे युक्त भुजा हमारे सिरोंपर रखेंगे? क्या हमारे जीवनमें कभी ऐसा शुभ अवसर भी आयेगा?॥ २१॥
</details>

#### श्लोक-२२


<details open><summary>मूलम् (वचनम्)</summary>

श्रीशुक उवाच
</details>

<details open><summary>विश्वास-प्रस्तुतिः</summary>

अथोद्धवो निशम्यैवं कृष्णदर्शनलालसाः।  
सान्त्वयन् प्रियसन्देशैर्गोपीरिदमभाषत॥
</details>

<details><summary>मूलम्</summary>

अथोद्धवो निशम्यैवं कृष्णदर्शनलालसाः।  
सान्त्वयन् प्रियसन्देशैर्गोपीरिदमभाषत॥
</details>

<details><summary>अनुवाद (हिन्दी)</summary>

श्रीशुकदेवजी कहते हैं—परीक्षित्! गोपियाँ भगवान् श्रीकृष्णके दर्शनके लिये अत्यन्त उत्सुक—लालायित हो रही थीं, उनके लिये तड़प रही थीं। उनकी बातें सुनकर उद्धवजीने उन्हें उनके प्रियतमका सन्देश सुनाकर सान्त्वना देते हुए इस प्रकार कहा—॥ २२॥
</details>

#### श्लोक-२३


<details open><summary>मूलम् (वचनम्)</summary>

उद्धव उवाच
</details>

<details open><summary>विश्वास-प्रस्तुतिः</summary>

अहो यूयं स्म पूर्णार्था भवत्यो लोकपूजिताः।  
वासुदेवे भगवति यासामित्यर्पितं मनः॥
</details>

<details><summary>मूलम्</summary>

अहो यूयं स्म पूर्णार्था भवत्यो लोकपूजिताः।  
वासुदेवे भगवति यासामित्यर्पितं मनः॥
</details>

<details><summary>अनुवाद (हिन्दी)</summary>

उद्धवजीने कहा—अहो गोपियो! तुम कृतकृत्य हो। तुम्हारा जीवन सफल है। देवियो! तुम सारे संसारके लिये पूजनीय हो; क्योंकि तुमलोगोंने इस प्रकार भगवान् श्रीकृष्णको अपना हृदय, अपना सर्वस्व समर्पित कर दिया है॥ २३॥
</details>

#### श्लोक-२४


<details open><summary>विश्वास-प्रस्तुतिः</summary>

दानव्रततपोहोमजपस्वाध्यायसंयमैः।  
श्रेयोभिर्विविधैश्चान्यैः कृष्णे भक्तिर्हि साध्यते॥
</details>

<details><summary>मूलम्</summary>

दानव्रततपोहोमजपस्वाध्यायसंयमैः।  
श्रेयोभिर्विविधैश्चान्यैः कृष्णे भक्तिर्हि साध्यते॥
</details>

<details><summary>अनुवाद (हिन्दी)</summary>

दान, व्रत, तप, होम, जप, वेदाध्ययन, ध्यान, धारणा, समाधि और कल्याणके अन्य विविध साधनोंके द्वारा भगवान‍्की भक्ति प्राप्त हो, यही प्रयत्न किया जाता है॥ २४॥
</details>

#### श्लोक-२५


<details open><summary>विश्वास-प्रस्तुतिः</summary>

भगवत्युत्तमश्लोके भवतीभिरनुत्तमा।  
भक्तिः प्रवर्तिता दिष्ट्या मुनीनामपि दुर्लभा॥
</details>

<details><summary>मूलम्</summary>

भगवत्युत्तमश्लोके भवतीभिरनुत्तमा।  
भक्तिः प्रवर्तिता दिष्ट्या मुनीनामपि दुर्लभा॥
</details>

<details><summary>अनुवाद (हिन्दी)</summary>

यह बड़े सौभाग्यकी बात है कि तुमलोगोंने पवित्रकीर्ति भगवान् श्रीकृष्णके प्रति वही सर्वोत्तम प्रेमभक्ति प्राप्त की है और उसीका आदर्श स्थापित किया है, जो बड़े-बड़े ऋषि-मुनियोंके लिये भी अत्यन्त दुर्लभ है॥ २५॥
</details>

#### श्लोक-२६


<details open><summary>विश्वास-प्रस्तुतिः</summary>

दिष्ट्या पुत्रान् पतीन् देहान् स्वजनान् भवनानि च।  
हित्वावृणीत यूयं यत् कृष्णाख्यं पुरुषं परम्॥
</details>

<details><summary>मूलम्</summary>

दिष्ट्या पुत्रान् पतीन् देहान् स्वजनान् भवनानि च।  
हित्वावृणीत यूयं यत् कृष्णाख्यं पुरुषं परम्॥
</details>

<details><summary>अनुवाद (हिन्दी)</summary>

सचमुच यह कितने सौभाग्यकी बात है कि तुमने अपने पुत्र, पति, देह, स्वजन और घरोंको छोड़कर पुरुषोत्तम भगवान् श्रीकृष्णको, जो सबके परम पति हैं, पतिके रूपमें वरण किया है॥ २६॥
</details>

#### श्लोक-२७


<details open><summary>विश्वास-प्रस्तुतिः</summary>

सर्वात्मभावोऽधिकृतो भवतीनामधोक्षजे।  
विरहेण महाभागा महान् मेऽनुग्रहः कृतः॥
</details>

<details><summary>मूलम्</summary>

सर्वात्मभावोऽधिकृतो भवतीनामधोक्षजे।  
विरहेण महाभागा महान् मेऽनुग्रहः कृतः॥
</details>

<details><summary>अनुवाद (हिन्दी)</summary>

महाभाग्यवती गोपियो! भगवान् श्रीकृष्णके वियोगसे तुमने उन इन्द्रियातीत परमात्माके प्रति वह भाव प्राप्त कर लिया है, जो सभी वस्तुओंके रूपमें उनका दर्शन कराता है। तुमलोगोंका वह भाव मेरे सामने भी प्रकट हुआ, यह मेरे ऊपर तुम देवियोंकी बड़ी ही दया है॥ २७॥
</details>

#### श्लोक-२८


<details open><summary>विश्वास-प्रस्तुतिः</summary>

श्रूयतां प्रियसन्देशो भवतीनां सुखावहः।  
यमादायागतो भद्रा अहं भर्तू रहस्करः॥
</details>

<details><summary>मूलम्</summary>

श्रूयतां प्रियसन्देशो भवतीनां सुखावहः।  
यमादायागतो भद्रा अहं भर्तू रहस्करः॥
</details>

<details><summary>अनुवाद (हिन्दी)</summary>

मैं अपने स्वामीका गुप्त काम करनेवाला दूत हूँ। तुम्हारे प्रियतम भगवान् श्रीकृष्णने तुमलोगोंको परम सुख देनेके लिये यह प्रिय सन्देश भेजा है। कल्याणियो! वही लेकर मैं तुमलोगोंके पास आया हूँ, अब उसे सुनो॥ २८॥
</details>

#### श्लोक-२९


<details open><summary>मूलम् (वचनम्)</summary>

श्रीभगवानुवाच
</details>

<details open><summary>विश्वास-प्रस्तुतिः</summary>

भवतीनां वियोगो मे न हि सर्वात्मना क्वचित्।  
यथा भूतानि भूतेषु खं वाय्वग्निर्जलं मही।  
तथाहं च मनः प्राणभूतेन्द्रियगुणाश्रयः॥
</details>

<details><summary>मूलम्</summary>

भवतीनां वियोगो मे न हि सर्वात्मना क्वचित्।  
यथा भूतानि भूतेषु खं वाय्वग्निर्जलं मही।  
तथाहं च मनः प्राणभूतेन्द्रियगुणाश्रयः॥
</details>

<details><summary>अनुवाद (हिन्दी)</summary>

भगवान् श्रीकृष्णने कहा है—मैं सबका उपादान कारण होनेसे सबका आत्मा हूँ, सबमें अनुगत हूँ; इसलिये मुझसे कभी भी तुम्हारा वियोग नहीं हो सकता। जैसे संसारके सभी भौतिक पदार्थोंमें आकाश, वायु , अग्नि, जल और पृथ्वी—ये पाँचों भूत व्याप्त हैं, इन्हींसे सब वस्तुएँ बनी हैं, और यही उन वस्तुओंके रूपमें हैं। वैसे ही मैं मन, प्राण, पंचभूत, इन्द्रिय और उनके विषयोंका आश्रय हूँ। वे मुझमें हैं, मैं उनमें हूँ और सच पूछो तो मैं ही उनके रूपमें प्रकट हो रहा हूँ॥ २९॥
</details>

#### श्लोक-३०


<details open><summary>विश्वास-प्रस्तुतिः</summary>

आत्मन्येवात्मनाऽऽत्मानं सृजे हन्म्यनुपालये।  
आत्ममायानुभावेन भूतेन्द्रियगुणात्मना॥
</details>

<details><summary>मूलम्</summary>

आत्मन्येवात्मनाऽऽत्मानं सृजे हन्म्यनुपालये।  
आत्ममायानुभावेन भूतेन्द्रियगुणात्मना॥
</details>

<details><summary>अनुवाद (हिन्दी)</summary>

मैं ही अपनी मायाके द्वारा भूत, इन्द्रिय और उनके विषयोंके रूपमें होकर उनका आश्रय बन जाता हूँ तथा स्वयं निमित्त भी बनकर अपने-आपको ही रचता हूँ, पालता हूँ और समेट लेता हूँ॥ ३०॥
</details>

#### श्लोक-३१


<details open><summary>विश्वास-प्रस्तुतिः</summary>

आत्मा ज्ञानमयः शुद्धो व्यतिरिक्तोऽगुणान्वयः।  
सुषुप्तिस्वप्नजाग्रद‍्भिर्मायावृत्तिभिरीयते॥
</details>

<details><summary>मूलम्</summary>

आत्मा ज्ञानमयः शुद्धो व्यतिरिक्तोऽगुणान्वयः।  
सुषुप्तिस्वप्नजाग्रद‍्भिर्मायावृत्तिभिरीयते॥
</details>

<details><summary>अनुवाद (हिन्दी)</summary>

आत्मा माया और मायाके कार्योंसे पृथक् है। वह विशुद्ध ज्ञानस्वरूप, जड प्रकृति, अनेक जीव तथा अपने ही अवान्तर भेदोंसे रहित सर्वथा शुद्ध है। कोई भी गुण उसका स्पर्श नहीं कर पाते। मायाकी तीन वृत्तियाँ हैं—सुषुप्ति, स्वप्न और जाग्रत्। इनके द्वारा वही अखण्ड, अनन्त बोधस्वरूप आत्मा कभी प्राज्ञ, तो कभी तैजस और कभी विश्वरूपसे प्रतीत होता है॥ ३१॥
</details>

#### श्लोक-३२


<details open><summary>विश्वास-प्रस्तुतिः</summary>

येनेन्द्रियार्थान् ध्यायेत मृषा स्वप्नवदुत्थितः।  
तन्निरुन्ध्यादिन्द्रियाणि विनिद्रः प्रत्यपद्यत॥
</details>

<details><summary>मूलम्</summary>

येनेन्द्रियार्थान् ध्यायेत मृषा स्वप्नवदुत्थितः।  
तन्निरुन्ध्यादिन्द्रियाणि विनिद्रः प्रत्यपद्यत॥
</details>

<details><summary>अनुवाद (हिन्दी)</summary>

मनुष्यको चाहिये कि वह समझे कि स्वप्नमें दीखनेवाले पदार्थोंके समान ही जाग्रत्-अवस्थामें इन्द्रियोंके विषय भी प्रतीत हो रहे हैं, वे मिथ्या हैं। इसलिये उन विषयोंका चिन्तन करनेवाले मन और इन्द्रियोंको रोक ले और मानो सोकर उठा हो, इस प्रकार जगत‍्के स्वाप्निक विषयोंको त्यागकर मेरा साक्षात्कार करे॥ ३२॥
</details>

#### श्लोक-३३


<details open><summary>विश्वास-प्रस्तुतिः</summary>

एतदन्तः समाम्नायो योगः सांख्यं मनीषिणाम्।  
त्यागस्तपो दमः सत्यं समुद्रान्ता इवापगाः॥
</details>

<details><summary>मूलम्</summary>

एतदन्तः समाम्नायो योगः सांख्यं मनीषिणाम्।  
त्यागस्तपो दमः सत्यं समुद्रान्ता इवापगाः॥
</details>

<details><summary>अनुवाद (हिन्दी)</summary>

जिस प्रकार सभी नदियाँ घूम-फिरकर समुद्रमें ही पहुँचती हैं, उसी प्रकार मनस्वी पुरुषोंका वेदाभ्यास, योगसाधन, आत्मानात्मविवेक, त्याग, तपस्या, इन्द्रियसंयम और सत्य आदि समस्त धर्म, मेरी प्राप्तिमें ही समाप्त होते हैं। सबका सच्चा फल है मेरा साक्षात्कार; क्योंकि वे सब मनको निरुद्ध करके मेरे पास पहुँचाते हैं॥ ३३॥
</details>

#### श्लोक-३४


<details open><summary>विश्वास-प्रस्तुतिः</summary>

यत्त्वहं भवतीनां वै दूरे वर्ते प्रियो दृशाम्।  
मनसः सन्निकर्षार्थं मदनुध्यानकाम्यया॥
</details>

<details><summary>मूलम्</summary>

यत्त्वहं भवतीनां वै दूरे वर्ते प्रियो दृशाम्।  
मनसः सन्निकर्षार्थं मदनुध्यानकाम्यया॥
</details>

<details><summary>अनुवाद (हिन्दी)</summary>

गोपियो! इसमें सन्देह नहीं कि मैं तुम्हारे नयनोंका ध्रुवतारा हूँ। तुम्हारा जीवन-सर्वस्व हूँ। किन्तु मैं जो तुमसे इतना दूर रहता हूँ, उसका कारण है। वह यही कि तुम निरन्तर मेरा ध्यान कर सको, शरीरसे दूर रहनेपर भी मनसे तुम मेरी सन्निधिका अनुभव करो, अपना मन मेरे पास रखो॥ ३४॥
</details>

#### श्लोक-३५


<details open><summary>विश्वास-प्रस्तुतिः</summary>

यथा दूरचरे प्रेष्ठे मन आविश्य वर्तते।  
स्त्रीणां च न तथा चेतः सन्निकृष्टेऽक्षिगोचरे॥
</details>

<details><summary>मूलम्</summary>

यथा दूरचरे प्रेष्ठे मन आविश्य वर्तते।  
स्त्रीणां च न तथा चेतः सन्निकृष्टेऽक्षिगोचरे॥
</details>

<details><summary>अनुवाद (हिन्दी)</summary>

क्योंकि स्त्रियों और अन्यान्य प्रेमियोंका चित्त अपने परदेशी प्रियतममें जितना निश्चल भावसे लगा रहता है, उतना आँखोंके सामने, पास रहनेवाले प्रियतममें नहीं लगता॥ ३५॥
</details>

#### श्लोक-३६


<details open><summary>विश्वास-प्रस्तुतिः</summary>

मय्यावेश्य मनः कृत्स्नं विमुक्ताशेषवृत्ति यत्।  
अनुस्मरन्त्यो मां नित्यमचिरान्मामुपैष्यथ॥
</details>

<details><summary>मूलम्</summary>

मय्यावेश्य मनः कृत्स्नं विमुक्ताशेषवृत्ति यत्।  
अनुस्मरन्त्यो मां नित्यमचिरान्मामुपैष्यथ॥
</details>

<details><summary>अनुवाद (हिन्दी)</summary>

अशेष वृत्तियोंसे रहित सम्पूर्ण मन मुझमें लगाकर जब तुमलोग मेरा अनुस्मरण करोगी, तब शीघ्र ही सदाके लिये मुझे प्राप्त हो जाओगी॥ ३६॥
</details>

#### श्लोक-३७


<details open><summary>विश्वास-प्रस्तुतिः</summary>

या मया क्रीडता रात्र्यां वनेऽस्मिन् व्रज आस्थिताः।  
अलब्धरासाः कल्याण्यो माऽऽपुर्मद्वीर्यचिन्तया॥
</details>

<details><summary>मूलम्</summary>

या मया क्रीडता रात्र्यां वनेऽस्मिन् व्रज आस्थिताः।  
अलब्धरासाः कल्याण्यो माऽऽपुर्मद्वीर्यचिन्तया॥
</details>

<details><summary>अनुवाद (हिन्दी)</summary>

कल्याणियो! जिस समय मैंने वृन्दावनमें शारदीय पूर्णिमाकी रात्रिमें रासक्रीडा की थी उस समय जो गोपियाँ स्वजनोंके रोक लेनेसे व्रजमें ही रह गयीं—मेरे साथ रास-विहारमें सम्मिलित न हो सकीं, वे मेरी लीलाओंका स्मरण करनेसे ही मुझे प्राप्त हो गयी थीं। (तुम्हें भी मैं मिलूँगा अवश्य, निराश होनेकी कोई बात नहीं है )॥ ३७॥
</details>

#### श्लोक-३८


<details open><summary>मूलम् (वचनम्)</summary>

श्रीशुक उवाच
</details>

<details open><summary>विश्वास-प्रस्तुतिः</summary>

एवं प्रियतमादिष्टमाकर्ण्य व्रजयोषितः।  
ता ऊचुरुद्धवं प्रीतास्तत्सन्देशागतस्मृतीः॥
</details>

<details><summary>मूलम्</summary>

एवं प्रियतमादिष्टमाकर्ण्य व्रजयोषितः।  
ता ऊचुरुद्धवं प्रीतास्तत्सन्देशागतस्मृतीः॥
</details>

<details><summary>अनुवाद (हिन्दी)</summary>

श्रीशुकदेवजी कहते हैं—परीक्षित्! अपने प्रियतम श्रीकृष्णका यह सँदेशा सुनकर गोपियोंको बड़ा आनन्द हुआ उनके संदेशसे उन्हें श्रीकृष्णके स्वरूप और एक-एक लीलाकी याद आने लगी। प्रेमसे भरकर उन्होंने उद्धवजीसे कहा॥ ३८॥
</details>

#### श्लोक-३९


<details open><summary>मूलम् (वचनम्)</summary>

गोप्य ऊचुः
</details>

<details open><summary>विश्वास-प्रस्तुतिः</summary>

दिष्ट्याहितो हतः कंसो यदूनां सानुगोऽघकृत्।  
दिष्ट्याऽऽप्तैर्लब्धसर्वार्थैः कुशल्यास्तेऽच्युतोऽधुना॥
</details>

<details><summary>मूलम्</summary>

दिष्ट्याहितो हतः कंसो यदूनां सानुगोऽघकृत्।  
दिष्ट्याऽऽप्तैर्लब्धसर्वार्थैः कुशल्यास्तेऽच्युतोऽधुना॥
</details>

<details><summary>अनुवाद (हिन्दी)</summary>

गोपियोंने कहा—उद्धवजी! यह बड़े सौभाग्यकी और आनन्दकी बात है कि यदुवंशियोंको सतानेवाला पापी कंस अपने अनुयायियोंके साथ मारा गया। यह भी कम आनन्दकी बात नहीं है कि श्रीकृष्णके बन्धु-बान्धव और गुरुजनोंके सारे मनोरथ पूर्ण हो गये तथा अब हमारे प्यारे श्यामसुन्दर उनके साथ सकुशल निवास कर रहे हैं॥ ३९॥
</details>

#### श्लोक-४०


<details open><summary>विश्वास-प्रस्तुतिः</summary>

कच्चिद् गदाग्रजः सौम्य करोति पुरयोषिताम्।  
प्रीतिं नः स्निग्धसव्रीडहासोदारेक्षणार्चितः॥
</details>

<details><summary>मूलम्</summary>

कच्चिद् गदाग्रजः सौम्य करोति पुरयोषिताम्।  
प्रीतिं नः स्निग्धसव्रीडहासोदारेक्षणार्चितः॥
</details>

<details><summary>अनुवाद (हिन्दी)</summary>

किन्तु उद्धवजी! एक बात आप हमें बतलाइये। ‘जिस प्रकार हम अपनी प्रेमभरी लजीली मुसकान और उन्मुक्त चितवनसे उनकी पूजा करती थीं और वे भी हमसे प्यार करते थे, उसी प्रकार मथुराकी स्त्रियोंसे भी वे प्रेम करते हैं या नहीं?’॥ ४०॥
</details>

#### श्लोक-४१


<details open><summary>विश्वास-प्रस्तुतिः</summary>

कथं रतिविशेषज्ञः प्रियश्च वरयोषिताम्।  
नानुबध्येत तद्वाक्यैर्विभ्रमैश्चानुभाजितः॥
</details>

<details><summary>मूलम्</summary>

कथं रतिविशेषज्ञः प्रियश्च वरयोषिताम्।  
नानुबध्येत तद्वाक्यैर्विभ्रमैश्चानुभाजितः॥
</details>

<details><summary>अनुवाद (हिन्दी)</summary>

तबतक दूसरी गोपी बोल उठी—‘अरी सखी! हमारे प्यारे श्यामसुन्दर तो प्रेमकी मोहिनी कलाके विशेषज्ञ हैं। सभी श्रेष्ठ स्त्रियाँ उनसे प्यार करती हैं, फिर भला जब नगरकी स्त्रियाँ उनसे मीठी-मीठी बातें करेंगी और हाव-भावसे उनकी ओर देखेंगी तब वे उनपर क्यों न रीझेंगे?’॥ ४१॥
</details>

#### श्लोक-४२


<details open><summary>विश्वास-प्रस्तुतिः</summary>

अपि स्मरति नः साधो गोविन्दः प्रस्तुते क्वचित्।  
गोष्ठीमध्ये पुरस्त्रीणां ग्राम्याः स्वैरकथान्तरे॥
</details>

<details><summary>मूलम्</summary>

अपि स्मरति नः साधो गोविन्दः प्रस्तुते क्वचित्।  
गोष्ठीमध्ये पुरस्त्रीणां ग्राम्याः स्वैरकथान्तरे॥
</details>

<details><summary>अनुवाद (हिन्दी)</summary>

दूसरी गोपियाँ बोलीं—‘साधो! आप यह तो बतलाइये कि जब कभी नागरी नारियोंकी मण्डलीमें कोई बात चलती है और हमारे प्यारे स्वच्छन्दरूपसे, बिना किसी संकोचके जब प्रेमकी बातें करने लगते हैं, तब क्या कभी प्रसंगवश हम गँवार ग्वालिनों-की भी याद करते हैं?’॥ ४२॥
</details>

#### श्लोक-४३


<details open><summary>विश्वास-प्रस्तुतिः</summary>

ताः किं निशाः स्मरति यासु तदा प्रियाभि-  
र्वृन्दावने कुमुदकुन्दशशाङ्करम्ये।  
रेमे क्वणच्चरणनूपुररासगोष्ठ्या-  
मस्माभिरीडितमनोज्ञकथः कदाचित्॥
</details>

<details><summary>मूलम्</summary>

ताः किं निशाः स्मरति यासु तदा प्रियाभि-  
र्वृन्दावने कुमुदकुन्दशशाङ्करम्ये।  
रेमे क्वणच्चरणनूपुररासगोष्ठ्या-  
मस्माभिरीडितमनोज्ञकथः कदाचित्॥
</details>

<details><summary>अनुवाद (हिन्दी)</summary>

कुछ गोपियोंने कहा—‘उद्धवजी! क्या कभी श्रीकृष्ण उन रात्रियोंका स्मरण करते हैं, जब कुमुदिनी तथा कुन्दके पुष्प खिले हुए थे, चारों ओर चाँदनी छिटक रही थी और वृन्दावन अत्यन्त रमणीय हो रहा था! उन रात्रियोंमें ही उन्होंने रासमण्डल बनाकर हमलोगोंके साथ नृत्य किया था। कितनी सुन्दर थी वह रासलीला! उस समय हमलोगोंके पैरोंके नूपुर रुनझुन-रुनझुन बज रहे थे। हम सब सखियाँ उन्हींकी सुन्दर-सुन्दर लीलाओंका गान कर रही थीं और वे हमारे साथ नाना प्रकारके विहार कर रहे थे’॥ ४३॥
</details>

#### श्लोक-४४


<details open><summary>विश्वास-प्रस्तुतिः</summary>

अप्येष्यतीह दाशार्हस्तप्ताः स्वकृतया शुचा।  
सञ्जीवयन् नु नो गात्रैर्यथेन्द्रो वनमम्बुदैः॥
</details>

<details><summary>मूलम्</summary>

अप्येष्यतीह दाशार्हस्तप्ताः स्वकृतया शुचा।  
सञ्जीवयन् नु नो गात्रैर्यथेन्द्रो वनमम्बुदैः॥
</details>

<details><summary>अनुवाद (हिन्दी)</summary>

कुछ दूसरी गोपियाँ बोल उठीं—‘उद्धवजी! हम सब तो उन्हींके विरहकी आगसे जल रही हैं। देवराज इन्द्र जैसे जल बरसाकर वनको हरा-भरा कर देते हैं, उसी प्रकार क्या कभी श्रीकृष्ण भी अपने कर-स्पर्श आदिसे हमें जीवनदान देनेके लिये यहाँ आवेंगे?’॥ ४४॥
</details>

#### श्लोक-४५


<details open><summary>विश्वास-प्रस्तुतिः</summary>

कस्मात् कृष्ण इहायाति प्राप्तराज्यो हताहितः।  
नरेन्द्रकन्या उद्वाह्य प्रीतः सर्वसुहृद् वृतः॥
</details>

<details><summary>मूलम्</summary>

कस्मात् कृष्ण इहायाति प्राप्तराज्यो हताहितः।  
नरेन्द्रकन्या उद्वाह्य प्रीतः सर्वसुहृद् वृतः॥
</details>

<details><summary>अनुवाद (हिन्दी)</summary>

तबतक एक गोपीने कहा—‘अरी सखी! अब तो उन्होंने शत्रुओंको मारकर राज्य पा लिया है; जिसे देखो, वही उनका सुहृद् बना फिरता है। अब वे बड़े-बड़े नरपतियोंकी कुमारियोंसे विवाह करेंगे, उनके साथ आनन्दपूर्वक रहेंगे; यहाँ हम गँवारिनोंके पास क्यों आयेंगे?’॥ ४५॥
</details>

#### श्लोक-४६


<details open><summary>विश्वास-प्रस्तुतिः</summary>

किमस्माभिर्वनौकोभिरन्याभिर्वा महात्मनः।  
श्रीपतेराप्तकामस्य क्रियेतार्थः कृतात्मनः॥
</details>

<details><summary>मूलम्</summary>

किमस्माभिर्वनौकोभिरन्याभिर्वा महात्मनः।  
श्रीपतेराप्तकामस्य क्रियेतार्थः कृतात्मनः॥
</details>

<details><summary>अनुवाद (हिन्दी)</summary>

दूसरी गोपीने कहा—‘नहीं सखी! महात्मा श्रीकृष्ण तो स्वयं लक्ष्मीपति हैं। उनकी सारी कामनाएँ पूर्ण ही हैं, वे कृतकृत्य हैं। हम वनवासिनी ग्वालिनों अथवा दूसरी राजकुमारियोंसे उनका कोई प्रयोजन नहीं है। हमलोगोंके बिना उनका कौन-सा काम अटक रहा है॥ ४६॥
</details>

#### श्लोक-४७


<details open><summary>विश्वास-प्रस्तुतिः</summary>

परं सौख्यं हि नैराश्यं स्वैरिण्यप्याह पिङ्गला।  
तज्जानतीनां नः कृष्णे तथाप्याशा दुरत्यया॥
</details>

<details><summary>मूलम्</summary>

परं सौख्यं हि नैराश्यं स्वैरिण्यप्याह पिङ्गला।  
तज्जानतीनां नः कृष्णे तथाप्याशा दुरत्यया॥
</details>

<details><summary>अनुवाद (हिन्दी)</summary>

देखो वेश्या होनेपर भी पिंगलाने क्या ही ठीक कहा है—संसारमें किसीकी आशा न रखना ही सबसे बड़ा सुख है।’ यह बात हम जानती हैं, फिर भी हम भगवान् श्रीकृष्णके लौटनेकी आशा छोड़नेमें असमर्थ हैं। उनके शुभागमनकी आशा ही तो हमारा जीवन है॥ ४७॥
</details>

#### श्लोक-४८


<details open><summary>विश्वास-प्रस्तुतिः</summary>

क उत्सहेत सन्त्यक्तुमुत्तमश्लोकसंविदम्।  
अनिच्छतोऽपि यस्य श्रीरङ्गान्न च्यवते क्वचित्॥
</details>

<details><summary>मूलम्</summary>

क उत्सहेत सन्त्यक्तुमुत्तमश्लोकसंविदम्।  
अनिच्छतोऽपि यस्य श्रीरङ्गान्न च्यवते क्वचित्॥
</details>

<details><summary>अनुवाद (हिन्दी)</summary>

हमारे प्यारे श्यामसुन्दरने, जिनकी कीर्तिका गान बड़े-बड़े महात्मा करते रहते हैं, हमसे एकान्तमें जो मीठी-मीठी प्रेमकी बातें की हैं उन्हें छोड़नेका, भुलानेका उत्साह भी हम कैसे कर सकती हैं? देखो तो, उनकी इच्छा न होनेपर भी स्वयं लक्ष्मीजी उनके चरणोंसे लिपटी रहती हैं, एक क्षणके लिये भी उनका अंग-संग छोड़कर कहीं नहीं जातीं॥ ४८॥
</details>

#### श्लोक-४९


<details open><summary>विश्वास-प्रस्तुतिः</summary>

सरिच्छैलवनोद्देशा गावो वेणुरवा इमे।  
सङ्कर्षणसहायेन कृष्णेनाचरिताः प्रभो॥
</details>

<details><summary>मूलम्</summary>

सरिच्छैलवनोद्देशा गावो वेणुरवा इमे।  
सङ्कर्षणसहायेन कृष्णेनाचरिताः प्रभो॥
</details>

<details><summary>अनुवाद (हिन्दी)</summary>

उद्धवजी! यह वही नदी है, जिसमें वे विहार करते थे। यह वही पर्वत है, जिसके शिखरपर चढ़कर वे बाँसुरी बजाते थे। ये वे ही वन हैं, जिनमें वे रात्रिके समय रासलीला करते थे, और ये वे ही गौएँ हैं, जिनको चरानेके लिये वे सुबह-शाम हमलोगोंको देखते हुए जाते-आते थे। और यह ठीक वैसी ही वंशीकी तान हमारे कानोंमें गूँजती रहती है, जैसी वे अपने अधरोंके संयोगसे छेड़ा करते थे। बलरामजीके साथ श्रीकृष्णने इन सभीका सेवन किया है॥ ४९॥
</details>

#### श्लोक-५०


<details open><summary>विश्वास-प्रस्तुतिः</summary>

पुनः पुनः स्मारयन्ति नन्दगोपसुतं बत।  
श्रीनिकेतैस्तत्पदकैर्विस्मर्तुं नैव शक्नुमः॥
</details>

<details><summary>मूलम्</summary>

पुनः पुनः स्मारयन्ति नन्दगोपसुतं बत।  
श्रीनिकेतैस्तत्पदकैर्विस्मर्तुं नैव शक्नुमः॥
</details>

<details><summary>अनुवाद (हिन्दी)</summary>

यहाँका एक-एक प्रदेश, एक-एक धूलिकण उनके परम सुन्दर चरणकमलोंसे चिह्नित है। इन्हें जब-जब हम देखती हैं, सुनती हैं—दिनभर यही तो करती रहती हैं—तब-तब वे हमारे प्यारे श्यामसुन्दर नन्दनन्दनको हमारे नेत्रोंके सामने लाकर रख देते हैं। उद्धवजी! हम किसी भी प्रकार मरकर भी उन्हें भूल नहीं सकतीं॥ ५०॥
</details>

#### श्लोक-५१


<details open><summary>विश्वास-प्रस्तुतिः</summary>

गत्या ललितयोदारहासलीलावलोकनैः।  
माध्व्या गिरा हृतधियः कथं तं विस्मरामहे॥
</details>

<details><summary>मूलम्</summary>

गत्या ललितयोदारहासलीलावलोकनैः।  
माध्व्या गिरा हृतधियः कथं तं विस्मरामहे॥
</details>

<details><summary>अनुवाद (हिन्दी)</summary>

उनकी वह हंसकी-सी सुन्दर चाल, उन्मुक्त हास्य, विलासपूर्ण चितवन और मधुमयी वाणी! आह! उन सबने हमारा चित्त चुरा लिया है, हमारा मन हमारे वशमें नहीं है; अब हम उन्हें भूलें तो किस तरह?॥ ५१॥
</details>

#### श्लोक-५२


<details open><summary>विश्वास-प्रस्तुतिः</summary>

हे नाथ हे रमानाथ व्रजनाथार्तिनाशन।  
मग्नमुद्धर गोविन्द गोकुलं वृजिनार्णवात्॥
</details>

<details><summary>मूलम्</summary>

हे नाथ हे रमानाथ व्रजनाथार्तिनाशन।  
मग्नमुद्धर गोविन्द गोकुलं वृजिनार्णवात्॥
</details>

<details><summary>अनुवाद (हिन्दी)</summary>

हमारे प्यारे श्रीकृष्ण! तुम्हीं हमारे जीवनके स्वामी हो, सर्वस्व हो। प्यारे! तुम लक्ष्मीनाथ हो तो क्या हुआ? हमारे लिये तो व्रजनाथ ही हो। हम व्रजगोपियोंके एकमात्र तुम्हीं सच्चे स्वामी हो। श्यामसुन्दर! तुमने बार-बार हमारी व्यथा मिटायी है, हमारे संकट काटे हैं। गोविन्द! तुम गौओंसे बहुत प्रेम करते हो। क्या हम गौएँ नहीं हैं? तुम्हारा यह सारा गोकुल जिसमें ग्वालबाल, माता-पिता, गौएँ और हम गोपियाँ सब कोई हैं—दुःखके अपार सागरमें डूब रहा है। तुम इसे बचाओ, आओ, हमारी रक्षा करो॥ ५२॥
</details>

#### श्लोक-५३


<details open><summary>मूलम् (वचनम्)</summary>

श्रीशुक उवाच
</details>

<details open><summary>विश्वास-प्रस्तुतिः</summary>

ततस्ताः कृष्णसन्देशैर्व्यपेतविरहज्वराः।  
उद्धवं पूजयाञ्चक्रुर्ज्ञात्वाऽऽत्मानमधोक्षजम्॥
</details>

<details><summary>मूलम्</summary>

ततस्ताः कृष्णसन्देशैर्व्यपेतविरहज्वराः।  
उद्धवं पूजयाञ्चक्रुर्ज्ञात्वाऽऽत्मानमधोक्षजम्॥
</details>

<details><summary>अनुवाद (हिन्दी)</summary>

श्रीशुकदेवजी कहते हैं—प्रिय परीक्षित्! भगवान् श्रीकृष्णका प्रिय सन्देश सुनकर गोपियोंके विरहकी व्यथा शान्त हो गयी थी। वे इन्द्रियातीत भगवान् श्रीकृष्णको अपने आत्माके रूपमें सर्वत्र स्थित समझ चुकी थीं। अब वे बड़े प्रेम और आदरसे उद्धवजीका सत्कार करने लगीं॥ ५३॥
</details>

#### श्लोक-५४


<details open><summary>विश्वास-प्रस्तुतिः</summary>

उवास कतिचिन्मासान् गोपीनां विनुदञ्छुचः।  
कृष्णलीलाकथां गायन् रमयामास गोकुलम्॥
</details>

<details><summary>मूलम्</summary>

उवास कतिचिन्मासान् गोपीनां विनुदञ्छुचः।  
कृष्णलीलाकथां गायन् रमयामास गोकुलम्॥
</details>

<details><summary>अनुवाद (हिन्दी)</summary>

उद्धवजी गोपियोंकी विरह-व्यथा मिटानेके लिये कई महीनोंतक वहीं रहे। वे भगवान् श्रीकृष्णकी अनेकों लीलाएँ और बातें सुना-सुनाकर व्रजवासियोंको आनन्दित करते रहते॥ ५४॥
</details>

#### श्लोक-५५


<details open><summary>विश्वास-प्रस्तुतिः</summary>

यावन्त्यहानि नन्दस्य व्रजेऽवात्सीत् स उद्धवः।  
व्रजौकसां क्षणप्रायाण्यासन् कृष्णस्य वार्तया॥
</details>

<details><summary>मूलम्</summary>

यावन्त्यहानि नन्दस्य व्रजेऽवात्सीत् स उद्धवः।  
व्रजौकसां क्षणप्रायाण्यासन् कृष्णस्य वार्तया॥
</details>

<details><summary>अनुवाद (हिन्दी)</summary>

नन्दबाबाके व्रजमें जितने दिनोंतक उद्धवजी रहे, उतने दिनोंतक भगवान् श्रीकृष्णकी लीलाकी चर्चा होते रहनेके कारण व्रजवासियोंको ऐसा जान पड़ा, मानो अभी एक ही क्षण हुआ हो॥ ५५॥
</details>

#### श्लोक-५६


<details open><summary>विश्वास-प्रस्तुतिः</summary>

सरिद्वनगिरिद्रोणीर्वीक्षन् कुसुमितान् द्रुमान्।  
कृष्णं संस्मारयन् रेमे हरिदासो व्रजौकसाम्॥
</details>

<details><summary>मूलम्</summary>

सरिद्वनगिरिद्रोणीर्वीक्षन् कुसुमितान् द्रुमान्।  
कृष्णं संस्मारयन् रेमे हरिदासो व्रजौकसाम्॥
</details>

<details><summary>अनुवाद (हिन्दी)</summary>

भगवान‍्के परमप्रेमी भक्त उद्धवजी कभी नदीतटपर जाते, कभी वनोंमें विहरते और कभी गिरिराजकी घाटियोंमें विचरते। कभी रंग-बिरंगे फूलोंसे लदे हुए वृक्षोंमें ही रम जाते और यहाँ भगवान् श्रीकृष्णने कौन-सी लीला की है, यह पूछ-पूछकर व्रजवासियोंको भगवान् श्रीकृष्ण और उनकी लीलाके स्मरणमें तन्मय कर देते॥ ५६॥
</details>

#### श्लोक-५७


<details open><summary>विश्वास-प्रस्तुतिः</summary>

दृष्ट्वैवमादि गोपीनां कृष्णावेशात्मविक्लवम्।  
उद्धवः परमप्रीतस्ता नमस्यन्निदं जगौ॥
</details>

<details><summary>मूलम्</summary>

दृष्ट्वैवमादि गोपीनां कृष्णावेशात्मविक्लवम्।  
उद्धवः परमप्रीतस्ता नमस्यन्निदं जगौ॥
</details>

<details><summary>अनुवाद (हिन्दी)</summary>

उद्धवजीने व्रजमें रहकर गोपियोंकी इस प्रकारकी प्रेम-विकलता तथा और भी बहुत-सी प्रेम-चेष्टाएँ देखीं। उनकी इस प्रकार श्रीकृष्णमें तन्मयता देखकर वे प्रेम और आनन्दसे भर गये। अब वे गोपियोंको नमस्कार करते हुए इस प्रकार गान करने लगे—॥ ५७॥
</details>

#### श्लोक-५८


<details open><summary>विश्वास-प्रस्तुतिः</summary>

एताः परं तनुभृतो भुवि गोपवध्वो  
गोविन्द एव निखिलात्मनि रूढभावाः।  
वाञ्छन्ति यद् भवभियो मुनयो वयं च  
किं ब्रह्मजन्मभिरनन्तकथारसस्य॥
</details>

<details><summary>मूलम्</summary>

एताः परं तनुभृतो भुवि गोपवध्वो  
गोविन्द एव निखिलात्मनि रूढभावाः।  
वाञ्छन्ति यद् भवभियो मुनयो वयं च  
किं ब्रह्मजन्मभिरनन्तकथारसस्य॥
</details>

<details><summary>अनुवाद (हिन्दी)</summary>

‘इस पृथ्वीपर केवल इन गोपियोंका ही शरीर धारण करना श्रेष्ठ एवं सफल है; क्योंकि ये सर्वात्मा भगवान् श्रीकृष्णके परम प्रेममय दिव्य महाभावमें स्थित हो गयी हैं। प्रेमकी यह ऊँची-से-ऊँची स्थिति संसारके भयसे भीत मुमुक्षुजनोंके लिये ही नहीं, अपितु बड़े-बड़े मुनियों—मुक्त पुरुषों तथा हम भक्तजनोंके लिये भी अभी वाञ्छनीय ही है। हमें इसकी प्राप्ति नहीं हो सकी। सत्य है, जिन्हें भगवान् श्रीकृष्णकी लीला-कथाके रसका चसका लग गया है, उन्हें कुलीनताकी, द्विजातिसमुचित संस्कारकी और बड़े-बड़े यज्ञ-यागोंमें दीक्षित होनेकी क्या आवश्यकता है? अथवा यदि भगवान‍्की कथाका रस नहीं मिला, उसमें रुचि नहीं हुई, तो अनेक महाकल्पोंतक बार-बार ब्रह्मा होनेसे ही क्या लाभ?॥ ५८॥
</details>

#### श्लोक-५९


<details open><summary>विश्वास-प्रस्तुतिः</summary>

क्वेमाः स्त्रियो वनचरीर्व्यभिचारदुष्टाः  
कृष्णे क्व चैष परमात्मनि रूढभावः।  
नन्वीश्वरोऽनुभजतोऽविदुषोऽपि साक्षा-  
च्छ्रेयस्तनोत्यगदराज इवोपयुक्तः॥
</details>

<details><summary>मूलम्</summary>

क्वेमाः स्त्रियो वनचरीर्व्यभिचारदुष्टाः  
कृष्णे क्व चैष परमात्मनि रूढभावः।  
नन्वीश्वरोऽनुभजतोऽविदुषोऽपि साक्षा-  
च्छ्रेयस्तनोत्यगदराज इवोपयुक्तः॥
</details>

<details><summary>अनुवाद (हिन्दी)</summary>

कहाँ ये वनचरी आचार, ज्ञान और जातिसे हीन गाँवकी गँवार ग्वालिनें और कहाँ सच्चिदानन्दघन भगवान् श्रीकृष्णमें यह अनन्य परम प्रेम! अहो, धन्य है! धन्य है! इससे सिद्ध होता है कि कोई भगवान‍्के स्वरूप और रहस्यको न जानकर भी उनसे प्रेम करे, उनका भजन करे, तो वे स्वयं अपनी शक्तिसे अपनी कृपासे उसका परम कल्याण कर देते हैं; ठीक वैसे ही, जैसे कोई अनजानमें भी अमृत पी ले तो वह अपनी वस्तु-शक्तिसे ही पीनेवालेको अमर बना देता है॥ ५९॥
</details>

#### श्लोक-६०


<details open><summary>विश्वास-प्रस्तुतिः</summary>

नायं श्रियोऽङ्ग उ नितान्तरतेः प्रसादः  
स्वर्योषितां नलिनगन्धरुचां कुतोऽन्याः।  
रासोत्सवेऽस्य भुजदण्डगृहीतकण्ठ-  
लब्धाशिषां य उदगाद् व्रजवल्लवीनाम्॥
</details>

<details><summary>मूलम्</summary>

नायं श्रियोऽङ्ग उ नितान्तरतेः प्रसादः  
स्वर्योषितां नलिनगन्धरुचां कुतोऽन्याः।  
रासोत्सवेऽस्य भुजदण्डगृहीतकण्ठ-  
लब्धाशिषां य उदगाद् व्रजवल्लवीनाम्॥
</details>

<details><summary>अनुवाद (हिन्दी)</summary>

भगवान् श्रीकृष्णने रासोत्सवके समय इन व्रजांगनाओंके गलेमें बाँह डाल-डालकर इनके मनोरथ पूर्ण किये। इन्हें भगवान‍्ने जिस कृपा-प्रसादका वितरण किया, इन्हें जैसा प्रेमदान किया, वैसा भगवान‍्की परमप्रेमवती नित्यसंगिनी वक्षःस्थलपर विराजमान लक्ष्मीजीको भी नहीं प्राप्त हुआ। कमलकी-सी सुगन्ध और कान्तिसे युक्त देवांगनाओंको भी नहीं मिला। फिर दूसरी स्त्रियोंकी तो बात ही क्या करें?॥ ६०॥
</details>

#### श्लोक-६१


<details open><summary>विश्वास-प्रस्तुतिः</summary>

आसामहो चरणरेणुजुषामहं स्यां  
वृन्दावने किमपि गुल्मलतौषधीनाम्।  
या दुस्त्यजं स्वजनमार्यपथं च हित्वा  
भेजुर्मुकुन्दपदवीं श्रुतिभिर्विमृग्याम्॥
</details>

<details><summary>मूलम्</summary>

आसामहो चरणरेणुजुषामहं स्यां  
वृन्दावने किमपि गुल्मलतौषधीनाम्।  
या दुस्त्यजं स्वजनमार्यपथं च हित्वा  
भेजुर्मुकुन्दपदवीं श्रुतिभिर्विमृग्याम्॥
</details>

<details><summary>अनुवाद (हिन्दी)</summary>

मेरे लिये तो सबसे अच्छी बात यही होगी कि मैं इस वृन्दावनधाममें कोई झाड़ी, लता अथवा ओषधि—जड़ी-बूटी ही बन जाऊँ! अहा! यदि मैं ऐसा बन जाऊँगा, तो मुझे इन व्रजांगनाओंकी चरणधूलि निरन्तर सेवन करनेके लिये मिलती रहेगी। इनकी चरण-रजमें स्नान करके मैं धन्य हो जाऊँगा। धन्य हैं ये गोपियाँ। देखो तो सही, जिनको छोड़ना अत्यन्त कठिन है, उन स्वजन-सम्बन्धियों तथा लोक-वेदकी आर्य-मर्यादाका परित्याग करके इन्होंने भगवान‍्की पदवी, उनके साथ तन्मयता, उनका परम प्रेम प्राप्त कर लिया है—औरोंकी तो बात ही क्या—भगवद्वाणी, उनकी निःश्वासरूप समस्त श्रुतियाँ, उपनिषदें भी अबतक भगवान‍्के परम प्रेममय स्वरूपको ढूँढ़ती ही रहती हैं, प्राप्त नहीं कर पातीं॥ ६१॥
</details>

#### श्लोक-६२


<details open><summary>विश्वास-प्रस्तुतिः</summary>

या वै श्रियार्चितमजादिभिराप्तकामै-  
र्योगेश्वरैरपि यदात्मनि रासगोष्ठ्याम्।  
कृष्णस्य तद् भगवतश्चरणारविन्दं  
न्यस्तं स्तनेषु विजहुः परिरभ्य तापम्॥
</details>

<details><summary>मूलम्</summary>

या वै श्रियार्चितमजादिभिराप्तकामै-  
र्योगेश्वरैरपि यदात्मनि रासगोष्ठ्याम्।  
कृष्णस्य तद् भगवतश्चरणारविन्दं  
न्यस्तं स्तनेषु विजहुः परिरभ्य तापम्॥
</details>

<details><summary>अनुवाद (हिन्दी)</summary>

स्वयं भगवती लक्ष्मीजी जिनकी पूजा करती रहती हैं; ब्रह्मा, शंकर आदि परम समर्थ देवता, पूर्णकाम आत्माराम और बड़े-बड़े योगेश्वर अपने हृदयमें जिनका चिन्तन करते रहते हैं, भगवान् श्रीकृष्णके उन्हीं चरणारविन्दोंको रास-लीलाके समय गोपियोंने अपने वक्षःस्थलपर रखा और उनका आलिंगन करके अपने हृदयकी जलन, विरह-व्यथा शान्त की॥ ६२॥
</details>

#### श्लोक-६३


<details open><summary>विश्वास-प्रस्तुतिः</summary>

वन्दे नन्दव्रजस्त्रीणां पादरेणुमभीक्ष्णशः।  
यासां हरिकथोद‍्गीतं पुनाति भुवनत्रयम्॥
</details>

<details><summary>मूलम्</summary>

वन्दे नन्दव्रजस्त्रीणां पादरेणुमभीक्ष्णशः।  
यासां हरिकथोद‍्गीतं पुनाति भुवनत्रयम्॥
</details>

<details><summary>अनुवाद (हिन्दी)</summary>

नन्दबाबाके व्रजमें रहनेवाली गोपांगनाओंकी चरण-धूलिको मैं बारंबार प्रणाम करता हूँ—उसे सिरपर चढ़ाता हूँ। अहा! इन गोपियोंने भगवान् श्रीकृष्णकी लीलाकथाके सम्बन्धमें जो कुछ गान किया है, वह तीनों लोकोंको पवित्र कर रहा है और सदा-सर्वदा पवित्र करता रहेगा’॥ ६३॥
</details>

#### श्लोक-६४


<details open><summary>मूलम् (वचनम्)</summary>

श्रीशुक उवाच
</details>

<details open><summary>विश्वास-प्रस्तुतिः</summary>

अथ गोपीरनुज्ञाप्य यशोदां नन्दमेव च।  
गोपानामन्त्र्य दाशार्हो यास्यन्नारुरुहे रथम्॥
</details>

<details><summary>मूलम्</summary>

अथ गोपीरनुज्ञाप्य यशोदां नन्दमेव च।  
गोपानामन्त्र्य दाशार्हो यास्यन्नारुरुहे रथम्॥
</details>

<details><summary>अनुवाद (हिन्दी)</summary>

श्रीशुकदेवजी कहते हैं—परीक्षित्! इस प्रकार कई महीनोंतक व्रजमें रहकर उद्धवजीने अब मथुरा जानेके लिये गोपियोंसे, नन्दबाबा और यशोदा मैयासे आज्ञा प्राप्त की। ग्वालबालोंसे विदा लेकर वहाँसे यात्रा करनेके लिये वे रथपर सवार हुए॥ ६४॥
</details>

#### श्लोक-६५


<details open><summary>विश्वास-प्रस्तुतिः</summary>

तं  निर्गतं  समासाद्य नानोपायनपाणयः।  
नन्दादयोऽनुरागेण प्रावोचन्नश्रुलोचनाः॥
</details>

<details><summary>मूलम्</summary>

तं  निर्गतं  समासाद्य नानोपायनपाणयः।  
नन्दादयोऽनुरागेण प्रावोचन्नश्रुलोचनाः॥
</details>

<details><summary>अनुवाद (हिन्दी)</summary>

जब उनका रथ व्रजसे बाहर निकला, तब नन्दबाबा आदि गोपगण बहुत-सी भेंटकी सामग्री लेकर उनके पास आये और आँखोंमें आँसू भरकर उन्होंने बड़े प्रेमसे कहा—॥ ६५॥
</details>

#### श्लोक-६६


<details open><summary>विश्वास-प्रस्तुतिः</summary>

मनसो वृत्तयो नः स्युः कृष्णपादाम्बुजाश्रयाः।  
वाचोऽभिधायिनीर्नाम्नां कायस्तत्प्रह्वणादिषु॥
</details>

<details><summary>मूलम्</summary>

मनसो वृत्तयो नः स्युः कृष्णपादाम्बुजाश्रयाः।  
वाचोऽभिधायिनीर्नाम्नां कायस्तत्प्रह्वणादिषु॥
</details>

<details><summary>अनुवाद (हिन्दी)</summary>

‘उद्धवजी! अब हम यही चाहते हैं कि हमारे मनकी एक-एक वृत्ति, एक-एक संकल्प श्रीकृष्णके चरणकमलोंके ही आश्रित रहे। उन्हींकी सेवाके लिये उठे और उन्हींमें लगी भी रहे। हमारी वाणी नित्य-निरन्तर उन्हींके नामोंका उच्चारण करती रहे और शरीर उन्हींको प्रणाम करने, उन्हींकी आज्ञा-पालन और सेवामें लगा रहे॥ ६६॥
</details>

#### श्लोक-६७


<details open><summary>विश्वास-प्रस्तुतिः</summary>

कर्मभिर्भ्राम्यमाणानां यत्र क्वापीश्वरेच्छया।  
मङ्गलाचरितैर्दानै रतिर्नः कृष्ण ईश्वरे॥
</details>

<details><summary>मूलम्</summary>

कर्मभिर्भ्राम्यमाणानां यत्र क्वापीश्वरेच्छया।  
मङ्गलाचरितैर्दानै रतिर्नः कृष्ण ईश्वरे॥
</details>

<details><summary>अनुवाद (हिन्दी)</summary>

उद्धवजी! हम सच कहते हैं, हमें मोक्षकी इच्छा बिलकुल नहीं है। हम भगवान‍्की इच्छासे अपने कर्मोंके अनुसार चाहे जिस योनिमें जन्म लें—वहाँ शुभ आचरण करें, दान करें और उसका फल यही पावें कि हमारे अपने ईश्वर श्रीकृष्णमें हमारी प्रीति उत्तरोत्तर बढ़ती रहे’॥ ६७॥
</details>

#### श्लोक-६८


<details open><summary>विश्वास-प्रस्तुतिः</summary>

एवं सभाजितो गोपैः कृष्णभक्त्या नराधिप।  
उद्धवः पुनरागच्छन्मथुरां कृष्णपालिताम्॥
</details>

<details><summary>मूलम्</summary>

एवं सभाजितो गोपैः कृष्णभक्त्या नराधिप।  
उद्धवः पुनरागच्छन्मथुरां कृष्णपालिताम्॥
</details>

<details><summary>अनुवाद (हिन्दी)</summary>

प्रिय परीक्षित्! नन्दबाबा आदि गोपोंने इस प्रकार श्रीकृष्ण-भक्तिके द्वारा उद्धवजीका सम्मान कया। अब वे भगवान् श्रीकृष्णके द्वारा सुरक्षित मथुरापुरीमें लौट आये॥ ६८॥
</details>

#### श्लोक-६९


<details open><summary>विश्वास-प्रस्तुतिः</summary>

कृष्णाय प्रणिपत्याह भक्त्युद्रेकं व्रजौकसाम्।  
वसुदेवाय रामाय राज्ञे चोपायनान्यदात्॥
</details>

<details><summary>मूलम्</summary>

कृष्णाय प्रणिपत्याह भक्त्युद्रेकं व्रजौकसाम्।  
वसुदेवाय रामाय राज्ञे चोपायनान्यदात्॥
</details>

<details><summary>अनुवाद (हिन्दी)</summary>

वहाँ पहुँचकर उन्होंने भगवान् श्रीकृष्णको प्रणाम किया और उन्हें व्रजवासियोंकी प्रेममयी भक्तिका उद्रेक, जैसा उन्होंने देखा था, कह सुनाया। इसके बाद नन्दबाबाने भेंटकी जो-जो सामग्री दी थी वह उनको, वसुदेवजी, बलरामजी और राजा उग्रसेनको दे दी॥ ६९॥
</details>

<details><summary>अनुवाद (समाप्ति)</summary>

इति श्रीमद‍्भागवते महापुराणे पारमहंस्यां संहितायां दशमस्कन्धे पूर्वार्धे उद्धवप्रतियाने सप्तचत्वारिंशोऽध्यायः॥ ४७॥
</details>
