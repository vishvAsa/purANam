+++
title = "विष्णुसहस्रनामस्तोत्रम्"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2975"
source_url = "https://www.ebharatisampat.in/readbook3.php?bookid=MDU0NTAyMTI4ODg1NTgy&pageno=MjI0MjQyNjk5NTk="

+++
[[विष्णुसहस्रनामस्तोत्रम्	Source: [EB](https://www.ebharatisampat.in/readbook3.php?bookid=MDU0NTAyMTI4ODg1NTgy&pageno=MjI0MjQyNjk5NTk=)]]

\[



विष्णुसहस्रनामस्तोत्रम्

      ॐ}  
   सकल सौभाग्यदायक}  
॥ श्रीविष्णुसहस्रनामस्तोत्रम् ॥}  
शुक्लांबरधरं विष्णुं शशिवर्णं चतुर्भुजम् ।  
प्रसन्नवदनं ध्यायेत् सर्वविघ्नोपशान्तये ॥ १॥  
यस्य द्विरदवक्त्राद्याः पारिषद्याः परः शतम् ।  
विघ्नं निघ्नन्ति सततं विष्वकसेनं तमाश्रये ॥ २॥  
व्यासं वसिष्ठनप्तारं शक्तेः पौत्रमकल्मषम् ।  
पराशरात्मजं वन्दे शुकतातं तपोनिधिम् ॥ ३॥  
व्यासाय विष्णुरूपाय व्यासरूपाय विष्णवे ।  
नमो वै ब्रह्मनिधये वासिष्ठाय नमो नमः ॥ ४॥  
अविकाराय शुद्धाय नित्याय परमात्मने ।  
सदैकरूपरूपाय विष्णवे सर्वजिष्णवे ॥ ५॥  
यस्य स्मरणमात्रेण जन्मसंसारबन्धनात् ।  
विमुच्यते नमस्तस्मै विष्णवे प्रभविष्णवे ॥ ६॥  
ॐ नमो विष्णवे प्रभविष्णवे ।  
  श्रीवैशम्पायन उवाच  
श्रुत्वा धर्मानशेषेण पावनानि च सर्वशः ।  
युधिष्ठिरः शान्तनवं पुनरेवाभ्यभाषत ॥ ७॥  
  युधिष्ठिर उवाच  
किमेकं दैवतं लोके किं वाप्येकं परायणम् ।  
स्तुवन्तः कं कमर्चन्तः प्राप्नुयुर्मानवाः शुभम् ॥ ८॥  
को धर्मः सर्वधर्माणां भवतः परमो मतः ।  
किं जपन्मुच्यते जन्तुर्जन्मसंसारबन्धनात् ॥ ९॥  
  भीष्म उवाच  
जगत्प्रभुं देवदेवमनन्तं पुरुषोत्तमम् ।  
स्तुवन् नामसहस्रेण पुरुषः सततोत्थितः ॥ १०॥  
तमेव चार्चयन्नित्यं भक्त्या पुरुषमव्ययम् ।  
ध्यायन् स्तुवन् नमस्यंश्च यजमानस्तमेव च ॥ ११॥  
अनादिनिधनं विष्णुं सर्वलोकमहेश्वरम् ।  
लोकाध्यक्षं स्तुवन्नित्यं सर्वदुःखातिगो भवेत् ॥ १२॥  
ब्रह्मण्यं सर्वधर्मज्ञं लोकानां कीर्तिवर्धनम् ।  
लोकनाथं महद्भूतं सर्वभूतभवोद्भवम् ॥ १३॥  
एष मे सर्वधर्माणां धर्मोऽधिकतमो मतः ।  
यद्भक्त्या पुण्डरीकाक्षं स्तवैरर्चेन्नरः सदा ॥ १४॥  
परमं यो महत्तेजः परमं यो महत्तपः ।  
परमं यो महद्ब्रह्म परमं यः परायणम् ॥ १५॥  
पवित्राणां पवित्रं यो मण्गलानां च मण्गलम् ।  
दैवतं दैवतानां च भूतानां योऽव्ययः पिता ॥ १६॥  
यतः सर्वाणि भूतानि भवन्त्यादियुगागमे ।  
यस्मिंश्च प्रलयं यान्ति पुनरेव युगक्षये ॥ १७॥  
तस्य लोकप्रधानस्य जगन्नाथस्य भूपते ।  
विष्णोर्नामसहस्रं मे शृणु पापभयापहम् ॥ १८॥  
यानि नामानि गौणानि विख्यातानि महात्मनः ।  
ऋषिभिः परिगीतानि तानि वक्ष्यामि भूतये ॥ १९॥  
ऋषिर्नाम्नां सहस्रस्य वेदव्यासो महामुनिः ॥  
छन्दोऽनुष्टुप् तथा देवो भगवान् देवकीसुतः ॥ २०॥  
अमृतांशूद्भवो बीजं शक्तिर्देवकिनन्दनः ।  
त्रिसामा हृदयं तस्य शान्त्यर्थे विनियोज्यते ॥ २१॥  
विष्णुं जिष्णुं महाविष्णुं प्रभविष्णुं महेश्वरम् ॥  
अनेकरूप दैत्यान्तं नमामि पुरुषोत्तमं ॥ २२ ॥  
     {॥ पूर्वन्यासः ॥}  
  श्रीवेदव्यास उवाच  
ॐ अस्य श्रीविष्णोर्दिव्यसहस्रनामस्तोत्रमहामन्त्रस्य ॥  
श्री वेदव्यासो भगवान् ऋषिः ।  
अनुष्टुप् छन्दः ।  
श्रीमहाविष्णुः परमात्मा श्रीमन्नारायणो देवता ।  
अमृतांशूद्भवो भानुरिति बीजम् ।  
देवकीनन्दनः स्रष्टेति शक्तिः ।  
उद्भवः क्षोभणो देव इति परमो मन्त्रः ।  
शण्खभृन्नन्दकी चक्रीति कीलकम् ।  
शार्ण्गधन्वा गदाधर इत्यस्त्रम् ।  
रथाण्गपाणिरक्षोभ्य इति नेत्रम् ।  
त्रिसामा सामगः सामेति कवचम् ।  
आनन्दं परब्रह्मेति योनिः ।  
ऋतुः सुदर्शनः काल इति दिग्बन्धः ॥  
श्रीविश्वरूप इति ध्यानम् ।  
श्रीमहाविष्णुप्रीत्यर्थं सहस्रनामजपे विनियोगः ॥  
     {॥ अथ न्यासः॥}  
ॐ शिरसि वेदव्यासऋषये नमः ।  
मुखे अनुष्टुप्छन्दसे नमः ।  
हृदि श्रीकृष्णपरमात्मदेवतायै नमः ।  
गुह्ये अमृतांशूद्भवो भानुरिति बीजाय नमः ।  
पादयोर्देवकीनन्दनः स्रष्टेति शक्तये नमः ।  
सर्वाण्गे शण्खभृन्नन्दकी चक्रीति कीलकाय नमः ।  
करसंपूटे मम श्रीकृष्णप्रीत्यर्थे जपे विनियोगाय नमः ॥  
इति ऋषयादिन्यासः ॥  
     {॥ अथ करन्यासः ॥}  
ॐ विश्वं विष्णुर्वषट्कार इत्यण्गुष्ठाभ्यां नमः ।  
अमृतांशूद्भवो भानुरिति तर्जनीभ्यां नमः ।  
ब्रह्मण्यो ब्रह्मकृद्ब्रह्मेति मध्यमाभ्यां नमः ।  
सुवर्णबिन्दुरक्षोभ्य इत्यनामिकाभ्यां नमः ।  
निमिषोऽनिमिषः स्रग्वीति कनिष्ठिकाभ्यां नमः ।  
रथाण्गपाणिरक्षोभ्य इति करतलकरपृष्ठाभ्यां नमः ।  
इति करन्यासः ॥  
     {॥ अथ षडण्गन्यासः ॥}  
ॐ विश्वं विष्णुर्वषट्कार इति हृदयाय नमः ।  
अमृतांशूद्भवो भानुरिति शिरसे स्वाहा ।  
ब्रह्मण्यो ब्रह्मकृद्ब्रह्मेति शिखायै वषट् ।  
सुवर्णबिन्दुरक्षोभ्य इति कवचाय हुम् ।  
निमिषोऽनिमिषः स्रग्वीति नेत्रत्रयाय वौषट् ।  
रथाण्गपाणिरक्षोभ्य इत्यस्त्राय फट् ।  
इति षडण्गन्यासः ॥  
श्रीकृष्णप्रीत्यर्थे विष्णोर्दिव्यसहस्रनामजपमहं  
करिष्ये इति सण्कल्पः ।  
     {॥ अथ ध्यानम् ।}  
क्षीरोदन्वत्प्रदेशे शुचिमणिविलसत्सैकतेर्मौक्तिकानां  
मालाक्लिप्तासनस्थः स्फटिकमणिनिभैर्मौक्तिकैर्मण्डिताण्गः ।  
शुभ्रैरभ्रैरदभ्रैरुपरिविरचितैर्मुक्तपीयूष वर्षैः  
आनन्दी नः पुनीयादरिनलिनगदा शण्खपाणिर्मुकुन्दः ॥ १॥  
भूः पादौ यस्य नाभिर्वियदसुरनिलश्चन्द्र सूर्यौ च नेत्रे  
कर्णावाशाः शिरो द्यौर्मुखमपि दहनो यस्य वास्तेयमब्धिः ।  
अन्तःस्थं यस्य विश्वं सुरनरखगगोभोगिगन्धर्वदैत्यैः  
चित्रं रंरम्यते तं त्रिभुवन वपुषं विष्णुमीशं नमामि ॥ २॥  
ॐ शान्ताकारं भुजगशयनं पद्मनाभं सुरेशं  
विश्वाधारं गगनसदृशं मेघवर्णं शुभाण्गम् ।  
लक्ष्मीकान्तं कमलनयनं योगिभिर्ध्यानगम्यं  
वन्दे विष्णुं भवभयहरं सर्वलोकैकनाथम् ॥ ३॥  
मेघश्यामं पीतकौशेयवासं  
श्रीवत्साण्कं कौस्तुभोद्भासिताण्गम् ।  
पुण्योपेतं पुण्डरीकायताक्षं  
विष्णुं वन्दे सर्वलोकैकनाथम् ॥ ४॥  
नमः समस्तभूतानामादिभूताय भूभृते ।  
अनेकरूपरूपाय विष्णवे प्रभविष्णवे ॥ ५॥  
सशण्खचक्रं सकिरीटकुण्डलं  
सपीतवस्त्रं सरसीरुहेक्षणम् ।  
सहारवक्षःस्थलकौस्तुभश्रियं  
नमामि विष्णुं शिरसा चतुर्भुजम् ॥ ६॥  
छायायां पारिजातस्य हेमसिंहासनोपरि  
आसीनमम्बुदश्याममायताक्षमलंकृतम् ।  
चन्द्राननं चतुर्बाहुं श्रीवत्साण्कित वक्षसं  
रुक्मिणी सत्यभामाभ्यां सहितं कृष्णमाश्रये ॥ ७॥

  {।लर्गेद्व्न्ग॥ स्तोत्रम॥}  
     {॥ हरिः ॐ ॥}  
विश्वं विष्णुर्वषट्कारो भूतभव्यभवत्प्रभुः ।  
भूतकृद्भूतभृद्भावो भूतात्मा भूतभावनः ॥ १॥  
पूतात्मा परमात्मा च मुक्तानां परमा गतिः ।  
अव्ययः पुरुषः साक्षी क्षेत्रज्ञोऽक्षर एव च ॥ २॥  
योगो योगविदां नेता प्रधानपुरुषेश्वरः ।  
नारसिंहवपुः श्रीमान् केशवः पुरुषोत्तमः ॥ ३॥  
सर्वः शर्वः शिवः स्थाणुर्भूतादिर्निधिरव्ययः ।  
संभवो भावनो भर्ता प्रभवः प्रभुरीश्वरः ॥ ४॥  
स्वयंभूः शम्भुरादित्यः पुष्कराक्षो महास्वनः ।  
अनादिनिधनो धाता विधाता धातुरुत्तमः ॥ ५॥  
अप्रमेयो हृषीकेशः पद्मनाभोऽमरप्रभुः ।  
विश्वकर्मा मनुस्त्वष्टा स्थविष्ठः स्थविरो ध्रुवः ॥ ६॥  
अग्राह्यः शाश्वतः कृष्णो लोहिताक्षः प्रतर्दनः ।  
प्रभूतस्त्रिककुब्धाम पवित्रं मण्गलं परम् ॥ ७॥  
ईशानः प्राणदः प्राणो ज्येष्ठः श्रेष्ठः प्रजापतिः ।  
हिरण्यगर्भो भूगर्भो माधवो मधुसूदनः ॥ ८॥  
ईश्वरो विक्रमी धन्वी मेधावी विक्रमः क्रमः ।  
अनुत्तमो दुराधर्षः कृतज्ञः कृतिरात्मवान् ॥ ९॥  
सुरेशः शरणं शर्म विश्वरेताः प्रजाभवः ।  
अहः संवत्सरो व्यालः प्रत्ययः सर्वदर्शनः ॥ १०॥  
अजः सर्वेश्वरः सिद्धः सिद्धिः सर्वादिरच्युतः ।  
वृषाकपिरमेयात्मा सर्वयोगविनिःसृतः ॥ ११॥  
वसुर्वसुमनाः सत्यः समात्माऽसम्मितः समः ।  
अमोघः पुण्डरीकाक्षो वृषकर्मा वृषाकृतिः ॥ १२॥  
रुद्रो बहुशिरा बभ्रुर्विश्वयोनिः शुचिश्रवाः ।  
अमृतः शाश्वत स्थाणुर्वरारोहो महातपाः ॥ १३॥  
सर्वगः सर्वविद्भानुर्विष्वक्सेनो जनार्दनः ।  
वेदो वेदविदव्यण्गो वेदाण्गो वेदवित् कविः ॥ १४॥  
लोकाध्यक्षः सुराध्यक्षो धर्माध्यक्षः कृताकृतः ।  
चतुरात्मा चतुर्व्यूहश्चतुर्दंष्ट्रश्चतुर्भुजः ॥ १५॥  
भ्राजिष्णुर्भोजनं भोक्ता सहिष्णुर्जगदादिजः ।  
अनघो विजयो जेता विश्वयोनिः पुनर्वसुः ॥ १६॥  
उपेन्द्रो वामनः प्रांशुरमोघः शुचिरूर्जितः ।  
अतीन्द्रः संग्रहः सर्गो धृतात्मा नियमो यमः ॥ १७॥  
वेद्यो वैद्यः सदायोगी वीरहा माधवो मधुः ।  
अतीन्द्रियो महामायो महोत्साहो महाबलः ॥ १८॥  
महाबुद्धिर्महावीर्यो महाशक्तिर्महाद्युतिः ।  
अनिर्देश्यवपुः श्रीमानमेयात्मा महाद्रिधृक् ॥ १९॥  
महेष्वासो महीभर्ता श्रीनिवासः सतां गतिः ।  
अनिरुद्धः सुरानन्दो गोविन्दो गोविदां पतिः ॥ २०॥  
मरीचिर्दमनो हंसः सुपर्णो भुजगोत्तमः ।  
हिरण्यनाभः सुतपाः पद्मनाभः प्रजापतिः ॥ २१॥  
अमृत्युः सर्वदृक् सिंहः सन्धाता सन्धिमान् स्थिरः ।  
अजो दुर्मर्षणः शास्ता विश्रुतात्मा सुरारिहा ॥ २२॥  
गुरुर्गुरुतमो धाम सत्यः सत्यपराक्रमः ।  
निमिषोऽनिमिषः स्रग्वी वाचस्पतिरुदारधीः ॥ २३॥  
अग्रणीर्ग्रामणीः श्रीमान् न्यायो नेता समीरणः ।  
सहस्रमूर्धा विश्वात्मा सहस्राक्षः सहस्रपात् ॥ २४॥  
आवर्तनो निवृत्तात्मा संवृतः संप्रमर्दनः ।  
अहः संवर्तको वह्निरनिलो धरणीधरः ॥ २५॥  
सुप्रसादः प्रसन्नात्मा विश्वधृग्विश्वभुग्विभुः ।  
सत्कर्ता सत्कृतः साधुर्जह्नुर्नारायणो नरः ॥ २६॥  
असंख्येयोऽप्रमेयात्मा विशिष्टः शिष्टकृच्छुचिः ।  
सिद्धार्थः सिद्धसंकल्पः सिद्धिदः सिद्धिसाधनः ॥ २७॥  
वृषाही वृषभो विष्णुर्वृषपर्वा वृषोदरः ।  
वर्धनो वर्धमानश्च विविक्तः श्रुतिसागरः ॥ २८॥  
सुभुजो दुर्धरो वाग्मी महेन्द्रो वसुदो वसुः ।  
नैकरूपो बृहद्रूपः शिपिविष्टः प्रकाशनः ॥ २९॥  
ओजस्तेजोद्युतिधरः प्रकाशात्मा प्रतापनः ।  
ऋद्धः स्पष्टाक्षरो मन्त्रश्चन्द्रांशुर्भास्करद्युतिः ॥ ३०॥  
अमृतांशूद्भवो भानुः शशबिन्दुः सुरेश्वरः ।  
औषधं जगतः सेतुः सत्यधर्मपराक्रमः ॥ ३१॥  
भूतभव्यभवन्नाथः पवनः पावनोऽनलः ।  
कामहा कामकृत्कान्तः कामः कामप्रदः प्रभुः ॥ ३२॥  
युगादिकृद्युगावर्तो नैकमायो महाशनः ।  
अदृश्यो व्यक्तरूपश्च सहस्रजिदनन्तजित् ॥ ३३॥  
इष्टोऽविशिष्टः शिष्टेष्टः शिखण्डी नहुषो वृषः ।  
क्रोधहा क्रोधकृत्कर्ता विश्वबाहुर्महीधरः ॥ ३४॥  
अच्युतः प्रथितः प्राणः प्राणदो वासवानुजः ।  
अपांनिधिरधिष्ठानमप्रमत्तः प्रतिष्ठितः ॥ ३५॥  
स्कन्दः स्कन्दधरो धुर्यो वरदो वायुवाहनः ।  
वासुदेवो बृहद्भानुरादिदेवः पुरन्दरः ॥ ३६॥  
अशोकस्तारणस्तारः शूरः शौरिर्जनेश्वरः ।  
अनुकूलः शतावर्तः पद्मी पद्मनिभेक्षणः ॥ ३७॥  
पद्मनाभोऽरविन्दाक्षः पद्मगर्भः शरीरभृत् ।  
महर्द्धिरृद्धो वृद्धात्मा महाक्षो गरुडध्वजः ॥ ३८॥  
अतुलः शरभो भीमः समयज्ञो हविर्हरिः ।  
सर्वलक्षणलक्षण्यो लक्ष्मीवान् समितिञ्जयः ॥ ३९॥  
विक्षरो रोहितो मार्गो हेतुर्दामोदरः सहः ।  
महीधरो महाभागो वेगवानमिताशनः ॥ ४०॥  
उद्भवः क्षोभणो देवः श्रीगर्भः परमेश्वरः ।  
करणं कारणं कर्ता विकर्ता गहनो गुहः ॥ ४१॥  
व्यवसायो व्यवस्थानः संस्थानः स्थानदो ध्रुवः ।  
परर्द्धिः परमस्पष्टस्तुष्टः पुष्टः शुभेक्षणः ॥ ४२॥  
रामो विरामो विरजो मार्गो नेयो नयोऽनयः । ओर् विरामो विरतो  
वीरः शक्तिमतां श्रेष्ठो धर्मो धर्मविदुत्तमः ॥ ४३॥  
वैकुण्ठः पुरुषः प्राणः प्राणदः प्रणवः पृथुः ।  
हिरण्यगर्भः शत्रुघ्नो व्याप्तो वायुरधोक्षजः ॥ ४४॥  
ऋतुः सुदर्शनः कालः परमेष्ठी परिग्रहः ।  
उग्रः संवत्सरो दक्षो विश्रामो विश्वदक्षिणः ॥ ४५॥  
विस्तारः स्थावरस्थाणुः प्रमाणं बीजमव्ययम् ।  
अर्थोऽनर्थो महाकोशो महाभोगो महाधनः ॥ ४६॥  
अनिर्विण्णः स्थविष्ठोऽभूर्धर्मयूपो महामखः ।  
नक्षत्रनेमिर्नक्षत्री क्षमः क्षामः समीहनः ॥ ४७॥  
यज्ञ इज्यो महेज्यश्च क्रतुः सत्रं सतां गतिः ।  
सर्वदर्शी विमुक्तात्मा सर्वज्ञो ज्ञानमुत्तमम् ॥ ४८॥  
सुव्रतः सुमुखः सूक्ष्मः सुघोषः सुखदः सुहृत् ।  
मनोहरो जितक्रोधो वीरबाहुर्विदारणः ॥ ४९॥  
स्वापनः स्ववशो व्यापी नैकात्मा नैककर्मकृत् ।  
वत्सरो वत्सलो वत्सी रत्नगर्भो धनेश्वरः ॥ ५०॥  
धर्मगुब्धर्मकृद्धर्मी सदसत्क्षरमक्षरम् ।  
अविज्ञाता सहस्रांशुर्विधाता कृतलक्षणः ॥ ५१॥  
गभस्तिनेमिः सत्त्वस्थः सिंहो भूतमहेश्वरः ।  
आदिदेवो महादेवो देवेशो देवभृद्गुरुः ॥ ५२॥  
उत्तरो गोपतिर्गोप्ता ज्ञानगम्यः पुरातनः ।  
शरीरभूतभृद्भोक्ता कपीन्द्रो भूरिदक्षिणः ॥ ५३॥  
सोमपोऽमृतपः सोमः पुरुजित्पुरुसत्तमः ।  
विनयो जयः सत्यसंधो दाशार्हः सात्त्वतांपतिः ॥ ५४॥  
जीवो विनयिता साक्षी मुकुन्दोऽमितविक्रमः ।  
अम्भोनिधिरनन्तात्मा महोदधिशयोऽन्तकः ॥ ५५॥  
अजो महार्हः स्वाभाव्यो जितामित्रः प्रमोदनः ।  
आनन्दो नन्दनो नन्दः सत्यधर्मा त्रिविक्रमः ॥ ५६॥  
महर्षिः कपिलाचार्यः कृतज्ञो मेदिनीपतिः ।  
त्रिपदस्त्रिदशाध्यक्षो महाशृण्गः कृतान्तकृत् ॥ ५७॥  
महावराहो गोविन्दः सुषेणः कनकाण्गदी ।  
गुह्यो गभीरो गहनो गुप्तश्चक्रगदाधरः ॥ ५८॥  
वेधाः स्वाण्गोऽजितः कृष्णो दृढः संकर्षणोऽच्युतः ।  
वरुणो वारुणो वृक्षः पुष्कराक्षो महामनाः ॥ ५९॥  
भगवान् भगहाऽऽनन्दी वनमाली हलायुधः ।  
आदित्यो ज्योतिरादित्यः सहिष्णुर्गतिसत्तमः ॥ ६०॥  
सुधन्वा खण्डपरशुर्दारुणो द्रविणप्रदः ।  
दिवःस्पृक् सर्वदृग्व्यासो वाचस्पतिरयोनिजः ॥ ६१॥  
त्रिसामा सामगः साम निर्वाणं भेषजं भिषक् ।  
संन्यासकृच्छमः शान्तो निष्ठा शान्तिः परायणम् ॥ ६२॥  
शुभाण्गः शान्तिदः स्रष्टा कुमुदः कुवलेशयः ।  
गोहितो गोपतिर्गोप्ता वृषभाक्षो वृषप्रियः ॥ ६३॥  
अनिवर्ती निवृत्तात्मा संक्षेप्ता क्षेमकृच्छिवः ।  
श्रीवत्सवक्षाः श्रीवासः श्रीपतिः श्रीमतांवरः ॥ ६४॥  
श्रीदः श्रीशः श्रीनिवासः श्रीनिधिः श्रीविभावनः ।  
श्रीधरः श्रीकरः श्रेयः श्रीमांल्लोकत्रयाश्रयः ॥ ६५॥  
स्वक्षः स्वण्गः शतानन्दो नन्दिर्ज्योतिर्गणेश्वरः ।  
विजितात्माऽविधेयात्मा सत्कीर्तिश्छिन्नसंशयः ॥ ६६॥  
उदीर्णः सर्वतश्चक्षुरनीशः शाश्वतस्थिरः ।  
भूशयो भूषणो भूतिर्विशोकः शोकनाशनः ॥ ६७॥  
अर्चिष्मानर्चितः कुम्भो विशुद्धात्मा विशोधनः ।  
अनिरुद्धोऽप्रतिरथः प्रद्युम्नोऽमितविक्रमः ॥ ६८॥  
कालनेमिनिहा वीरः शौरिः शूरजनेश्वरः ।  
त्रिलोकात्मा त्रिलोकेशः केशवः केशिहा हरिः ॥ ६९॥  
कामदेवः कामपालः कामी कान्तः कृतागमः ।  
अनिर्देश्यवपुर्विष्णुर्वीरोऽनन्तो धनंजयः ॥ ७०॥  
ब्रह्मण्यो ब्रह्मकृद् ब्रह्मा ब्रह्म ब्रह्मविवर्धनः ।  
ब्रह्मविद् ब्राह्मणो ब्रह्मी ब्रह्मज्ञो ब्राह्मणप्रियः ॥ ७१॥  
महाक्रमो महाकर्मा महातेजा महोरगः ।  
महाक्रतुर्महायज्वा महायज्ञो महाहविः ॥ ७२॥  
स्तव्यः स्तवप्रियः स्तोत्रं स्तुतिः स्तोता रणप्रियः ।  
पूर्णः पूरयिता पुण्यः पुण्यकीर्तिरनामयः ॥ ७३॥  
मनोजवस्तीर्थकरो वसुरेता वसुप्रदः ।  
वसुप्रदो वासुदेवो वसुर्वसुमना हविः ॥ ७४॥  
सद्गतिः सत्कृतिः सत्ता सद्भूतिः सत्परायणः ।  
शूरसेनो यदुश्रेष्ठः सन्निवासः सुयामुनः ॥ ७५॥  
भूतावासो वासुदेवः सर्वासुनिलयोऽनलः ।  
दर्पहा दर्पदो दृप्तो दुर्धरोऽथापराजितः ॥ ७६॥  
विश्वमूर्तिर्महामूर्तिर्दीप्तमूर्तिरमूर्तिमान् ।  
अनेकमूर्तिरव्यक्तः शतमूर्तिः शताननः ॥ ७७॥  
एको नैकः सवः कः किं यत् तत्पदमनुत्तमम् ।  
लोकबन्धुर्लोकनाथो माधवो भक्तवत्सलः ॥ ७८॥  
सुवर्णवर्णो हेमाण्गो वराण्गश्चन्दनाण्गदी ।  
वीरहा विषमः शून्यो घृताशीरचलश्चलः ॥ ७९॥  
अमानी मानदो मान्यो लोकस्वामी त्रिलोकधृक् ।  
सुमेधा मेधजो धन्यः सत्यमेधा धराधरः ॥ ८०॥  
तेजोवृषो द्युतिधरः सर्वशस्त्रभृतां वरः ।  
प्रग्रहो निग्रहो व्यग्रो नैकशृण्गो गदाग्रजः ॥ ८१॥  
चतुर्मूर्तिश्चतुर्बाहुश्चतुर्व्यूहश्चतुर्गतिः ।  
चतुरात्मा चतुर्भावश्चतुर्वेदविदेकपात् ॥ ८२॥  
समावर्तोऽनिवृत्तात्मा दुर्जयो दुरतिक्रमः ।  
दुर्लभो दुर्गमो दुर्गो दुरावासो दुरारिहा ॥ ८३॥  
शुभाण्गो लोकसारण्गः सुतन्तुस्तन्तुवर्धनः ।  
इन्द्रकर्मा महाकर्मा कृतकर्मा कृतागमः ॥ ८४॥  
उद्भवः सुन्दरः सुन्दो रत्ननाभः सुलोचनः ।  
अर्को वाजसनः शृण्गी जयन्तः सर्वविज्जयी ॥ ८५॥  
सुवर्णबिन्दुरक्षोभ्यः सर्ववागीश्वरेश्वरः ।  
महाह्रदो महागर्तो महाभूतो महानिधिः ॥ ८६॥  
कुमुदः कुन्दरः कुन्दः पर्जन्यः पावनोऽनिलः ।  
अमृतांशोऽमृतवपुः सर्वज्ञः सर्वतोमुखः ॥ ८७॥  
सुलभः सुव्रतः सिद्धः शत्रुजिच्छत्रुतापनः ।  
न्यग्रोधोऽदुम्बरोऽश्वत्थश्चाणूरान्ध्रनिषूदनः ॥ ८८॥  
सहस्रार्चिः सप्तजिह्वः सप्तैधाः सप्तवाहनः ।  
अमूर्तिरनघोऽचिन्त्यो भयकृद्भयनाशनः ॥ ८९॥  
अणुर्बृहत्कृशः स्थूलो गुणभृन्निर्गुणो महान् ।  
अधृतः स्वधृतः स्वास्यः प्राग्वंशो वंशवर्धनः ॥ ९०॥  
भारभृत् कथितो योगी योगीशः सर्वकामदः ।  
आश्रमः श्रमणः क्षामः सुपर्णो वायुवाहनः ॥ ९१॥  
धनुर्धरो धनुर्वेदो दण्डो दमयिता दमः ।  
अपराजितः सर्वसहो नियन्ताऽनियमोऽयमः ॥ ९२॥  
सत्त्ववान् सात्त्विकः सत्यः सत्यधर्मपरायणः ।  
अभिप्रायः प्रियार्होऽर्हः प्रियकृत् प्रीतिवर्धनः ॥ ९३॥  
विहायसगतिर्ज्योतिः सुरुचिर्हुतभुग्विभुः ।  
रविर्विरोचनः सूर्यः सविता रविलोचनः ॥ ९४॥  
अनन्तो हुतभुग्भोक्ता सुखदो नैकजोऽग्रजः ।  
अनिर्विण्णः सदामर्षी लोकाधिष्ठानमद्भुतः ॥ ९५॥  
सनात्सनातनतमः कपिलः कपिरव्ययः ।  
स्वस्तिदः स्वस्तिकृत्स्वस्ति स्वस्तिभुक्स्वस्तिदक्षिणः ॥ ९६॥  
अरौद्रः कुण्डली चक्री विक्रम्यूर्जितशासनः ।  
शब्दातिगः शब्दसहः शिशिरः शर्वरीकरः ॥ ९७॥  
अक्रूरः पेशलो दक्षो दक्षिणः क्षमिणांवरः ।  
विद्वत्तमो वीतभयः पुण्यश्रवणकीर्तनः ॥ ९८॥  
उत्तारणो दुष्कृतिहा पुण्यो दुःस्वप्ननाशनः ।  
वीरहा रक्षणः सन्तो जीवनः पर्यवस्थितः ॥ ९९॥  
अनन्तरूपोऽनन्तश्रीर्जितमन्युर्भयापहः ।  
चतुरश्रो गभीरात्मा विदिशो व्यादिशो दिशः ॥ १००॥  
अनादिर्भूर्भुवो लक्ष्मीः सुवीरो रुचिराण्गदः ।  
जननो जनजन्मादिर्भीमो भीमपराक्रमः ॥ १०१॥  
आधारनिलयोऽधाता पुष्पहासः प्रजागरः ।  
ऊर्ध्वगः सत्पथाचारः प्राणदः प्रणवः पणः ॥ १०२॥  
प्रमाणं प्राणनिलयः प्राणभृत्प्राणजीवनः ।  
तत्त्वं तत्त्वविदेकात्मा जन्ममृत्युजरातिगः ॥ १०३॥  
भूर्भुवःस्वस्तरुस्तारः सविता प्रपितामहः ।  
यज्ञो यज्ञपतिर्यज्वा यज्ञाण्गो यज्ञवाहनः ॥ १०४॥  
यज्ञभृद् यज्ञकृद् यज्ञी यज्ञभुग् यज्ञसाधनः ।  
यज्ञान्तकृद् यज्ञगुह्यमन्नमन्नाद एव च ॥ १०५॥  
आत्मयोनिः स्वयंजातो वैखानः सामगायनः ।  
देवकीनन्दनः स्रष्टा क्षितीशः पापनाशनः ॥ १०६॥  
शण्खभृन्नन्दकी चक्री शार्ण्गधन्वा गदाधरः ।  
रथाण्गपाणिरक्षोभ्यः सर्वप्रहरणायुधः ॥ १०७॥  
सर्वप्रहरणायुध ॐ नम इति ।  
वनमाली गदी शार्ण्गी शण्खी चक्री च नन्दकी ।  
श्रीमान् नारायणो विष्णुर्वासुदेवोऽभिरक्षतु ॥ १०८॥  
श्री वासुदेवोऽभिरक्षतु ॐ नम इति ।  
     {॥ उत्तरन्यासः॥}  
  भीष्म उवाच  
इतीदं कीर्तनीयस्य केशवस्य महात्मनः ।  
नाम्नां सहस्रं दिव्यानामशेषेण प्रकीर्तितम् ॥ १॥  
य इदं शृणुयान्नित्यं यश्चापि परिकीर्तयेत् ।  
नाशुभं प्राप्नुयात्किंचित्सोऽमुत्रेह च मानवः ॥ २॥  
वेदान्तगो ब्राह्मणः स्यात्क्षत्रियो विजयी भवेत् ।  
वैश्यो धनसमृद्धः स्याच्छूद्रः सुखमवाप्नुयात् ॥ ३॥  
धर्मार्थी प्राप्नुयाद्धर्ममर्थार्थी चार्थमाप्नुयात् ।  
कामानवाप्नुयात्कामी प्रजार्थी प्राप्नुयात्प्रजाम् ॥ ४॥  
भक्तिमान् यः सदोत्थाय शुचिस्तद्गतमानसः ।  
सहस्रं वासुदेवस्य नाम्नामेतत्प्रकीर्तयेत् ॥ ५॥  
यशः प्राप्नोति विपुलं ज्ञातिप्राधान्यमेव च ।  
अचलां श्रियमाप्नोति श्रेयः प्राप्नोत्यनुत्तमम् ॥ ६॥  
न भयं क्वचिदाप्नोति वीर्यं तेजश्च विन्दति ।  
भवत्यरोगो द्युतिमान्बलरूपगुणान्वितः ॥ ७॥  
रोगार्तो मुच्यते रोगाद्बद्धो मुच्येत बन्धनात् ।  
भयान्मुच्येत भीतस्तु मुच्येतापन्न आपदः ॥ ८॥  
दुर्गाण्यतितरत्याशु पुरुषः पुरुषोत्तमम् ।  
स्तुवन्नामसहस्रेण नित्यं भक्तिसमन्वितः ॥ ९॥  
वासुदेवाश्रयो मर्त्यो वासुदेवपरायणः ।  
सर्वपापविशुद्धात्मा याति ब्रह्म सनातनम् ॥ १०॥  
न वासुदेवभक्तानामशुभं विद्यते क्वचित् ।  
जन्ममृत्युजराव्याधिभयं नैवोपजायते ॥ ११॥  
इमं स्तवमधीयानः श्रद्धाभक्तिसमन्वितः ।  
युज्येतात्मसुखक्षान्तिश्रीधृतिस्मृतिकीर्तिभिः ॥ १२॥  
न क्रोधो न च मात्सर्यं न लोभो नाशुभा मतिः ।  
भवन्ति कृत पुण्यानां भक्तानां पुरुषोत्तमे ॥ १३॥  
द्यौः सचन्द्रार्कनक्षत्रा खं दिशो भूर्महोदधिः ।  
वासुदेवस्य वीर्येण विधृतानि महात्मनः ॥ १४॥  
ससुरासुरगन्धर्वं सयक्षोरगराक्षसम् ।  
जगद्वशे वर्ततेदं कृष्णस्य सचराचरम् ॥ १५॥  
इन्द्रियाणि मनो बुद्धिः सत्त्वं तेजो बलं धृतिः ।  
वासुदेवात्मकान्याहुः क्षेत्रं क्षेत्रज्ञ एव च ॥ १६॥  
सर्वागमानामाचारः प्रथमं परिकल्पते ।  
आचारप्रभवो धर्मो धर्मस्य प्रभुरच्युतः ॥ १७॥  
ऋषयः पितरो देवा महाभूतानि धातवः ।  
जण्गमाजण्गमं चेदं जगन्नारायणोद्भवम् ॥ १८॥  
योगो ज्ञानं तथा सांख्यं विद्याः शिल्पादि कर्म च ।  
वेदाः शास्त्राणि विज्ञानमेतत्सर्वं जनार्दनात् ॥ १९॥  
एको विष्णुर्महद्भूतं पृथग्भूतान्यनेकशः ।  
त्रींल्लोकान्व्याप्य भूतात्मा भुङ्क्ते विश्वभुगव्ययः ॥ २०॥  
इमं स्तवं भगवतो विष्णोर्व्यासेन कीर्तितम् ।  
पठेद्य इच्छेत्पुरुषः श्रेयः प्राप्तुं सुखानि च ॥ २१॥  
विश्वेश्वरमजं देवं जगतः प्रभुमव्ययम् ।  
भजन्ति ये पुष्कराक्षं न ते यान्ति पराभवम् ॥ २२॥  
न ते यान्ति पराभवम् ॐ नम इति ।  
  अर्जुन उवाच  
पद्मपत्रविशालाक्ष पद्मनाभ सुरोत्तम ।  
भक्तानामनुरक्तानां त्राता भव जनार्दन ॥ २३॥  
श्रीभगवानुवाच  
यो मां नामसहस्रेण स्तोतुमिच्छति पाण्डव ।  
सोहऽमेकेन श्लोकेन स्तुत एव न संशयः ॥ २४॥  
स्तुत एव न संशय ॐ नम इति ।  
  व्यास उवाच  
वासनाद्वासुदेवस्य वासितं भुवनत्रयम् ।  
सर्वभूतनिवासोऽसि वासुदेव नमोऽस्तु ते ॥ २५॥  
श्री वासुदेव नमोऽस्तुत ॐ नम इति ।  
पार्वत्युवाच  
केनोपायेन लघुना विष्णोर्नामसहस्रकम् ।  
पठ्यते पण्डितैर्नित्यं श्रोतुमिच्छाम्यहं प्रभो ॥ २६॥  
  ईश्वर उवाच  
श्रीराम राम रामेति रमे रामे मनोरमे ।  
सहस्रनाम तत्तुल्यं राम नाम वरानने ॥ २७॥  
श्रीरामनाम वरानन ॐ नम इति ।  
  ब्रह्मोवाच  
नमोऽस्त्वनन्ताय सहस्रमूर्तये  
सहस्रपादाक्षिशिरोरुबाहवे ।  
सहस्रनाम्ने पुरुषाय शाश्वते  
सहस्रकोटी युगधारिणे नमः ॥ २८॥  
सहस्रकोटी युगधारिणे ॐ नम इति ।  
  सञ्जय उवाच  
यत्र योगेश्वरः कृष्णो यत्र पार्थो धनुर्धरः ।  
तत्र श्रीर्विजयो भूतिर्ध्रुवा नीतिर्मतिर्मम ॥ २९॥  
श्रीभगवानुवाच  
अनन्याश्चिन्तयन्तो मां ये जनाः पर्युपासते ।  
तेषां नित्याभियुक्तानां योगक्षेमं वहाम्यहम् ॥ ३०॥  
परित्राणाय साधूनां विनाशाय च दुष्कृताम् ।  
धर्मसंस्थापनार्थाय संभवामि युगे युगे ॥ ३१॥  
आर्ताः विषण्णाः शिथिलाश्च भीताः घोरेषु च व्याधिषु  
वर्तमानाः ।  
संकीर्त्य नारायणशब्दमात्रं विमुक्तदुःखाः सुखिनो भवन्तु ॥ ३२॥  
कायेन वाचा मनसेंद्रियैर्वा बुद्ध्यात्मना वा  
प्रकृतिस्वभावात् ।  
करोमि यद्यत् सकलं परस्मै नारायणायेति समर्पयामि ॥ ३३॥  
 {॥ इति श्रीविष्णोर्दिव्यसहस्रनामस्तोत्रं संपूर्णम् ॥}  
     {॥ ॐ तत् सत॥}


आद्दितिओनल् Cओन्cलुदिन्ग् ष्लोकस्  
ॐ आपदामपहर्तारं दातारं सर्वसंपदाम् ।  
लोकाभिरामं श्रीरामं भूयो भूयो नमाम्यहम् ॥  
आर्तानामार्तिहन्तारं भीतानां भीतिनाशनम् ।  
द्विषतां कालदण्डं तं रामचन्द्रं नमाम्यहम् ॥  
नमः कोदण्डहस्ताय सन्धीकृतशराय च ।  
खण्डिताखिलदैत्याय रामायऽऽपन्निवारिणे ॥  
रामाय रामभद्राय रामचंद्राय वेधसे ।  
रघुनाथाय नाथाय सीतायाः पतये नमः ॥  
अग्रतः पृष्ठतश्चैव पार्श्वतश्च महाबलौ ।  
आकर्णपूर्णधन्वानौ रक्षेतां रामलक्ष्मणौ ॥  
सन्नद्धः कवची खड्गी चापबाणधरो युवा ।  
गच्छन् ममाग्रतो नित्यं रामः पातु सलक्ष्मणः ॥  
अच्युतानन्तगोविन्द नामोच्चारणभेषजात् ।  
नश्यन्ति सकला रोगास्सत्यं सत्यं वदाम्यहम् ॥  
सत्यं सत्यं पुनस्सत्यमुद्धृत्य भुजमुच्यते ।  
वेदाच्छास्त्रं परं नास्ति न देवं केशवात्परम् ॥  
शरीरे जर्झरीभूते व्याधिग्रस्ते कलेवरे ।  
औषधं जाह्नवीतोयं वैद्यो नारायणो हरिः ॥  
आलोड्य सर्वशास्त्राणि विचार्य च पुनः पुनः ।  
इदमेकं सुनिष्पन्नं ध्येयो नारायणो हरिः ॥  
यदक्षरपदभ्रष्टं मात्राहीनं तु यद्भवेत् ।  
तत्सर्व क्षम्यतां देव नारायण नमोऽस्तु ते ॥  
विसर्गबिन्दुमात्राणि पदपादाक्षराणि च ।  
न्यूनानि चातिरिक्तानि क्षमस्व पुरुषोत्तम ॥


आल्तेर्नते Cओन्cलुदिन्ग् ष्लोकस्  
नमः कमलनाभाय नमस्ते जलशायिने ।  
नमस्ते केशवानन्त वासुदेव नमोऽस्तुते ॥  
नमो ब्रह्मण्यदेवाय गोब्राह्मणहिताय च ।  
जगद्धिताय कृष्णाय गोविंदाय नमो नमः ॥  
आकाशात्पतितं तोयं यथा गच्छति सागरम् ।  
सर्वदेवनमस्कारः केशवं प्रति गच्छति ॥  
एष निष्कंटकः पन्था यत्र संपूज्यते हरिः ।  
कुपथं तं विजानीयाद् गोविन्दरहितागमम् ॥  
सर्ववेदेषु यत्पुण्यं सर्वतीर्थेषु यत्फलम् ।  
तत्फलं समवाप्नोति स्तुत्वा देवं जनार्दनम् ॥  
यो नरः पठते नित्यं त्रिकालं केशवालये ।  
द्विकालमेककालं वा क्रूरं सर्वं व्यपोहति ॥  
दह्यन्ते रिपवस्तस्य सौम्याः सर्वे सदा ग्रहाः ।  
विलीयन्ते च पापानि स्तवे ह्यस्मिन् प्रकीर्तिते ॥  
येने ध्यातः श्रुतो येन येनायं पठ्यते स्तवः ।  
दत्तानि सर्वदानानि सुराः सर्वे समर्चिताः ॥  
इह लोके परे वापि न भयं विद्यते क्वचित् ।  
नाम्नां सहस्रं योऽधीते द्वादश्यां मम सन्निधौ ॥  
शनैर्दहन्ति पापानि कल्पकोटिशतानि च ।  
अश्वत्थसन्निधौ पार्थ ध्यात्वा मनसि केशवम् ॥  
पठेन्नामसहस्रं तु गवां कोटिफलं लभेत् ।  
शिवालये पठेनित्यं तुलसीवनसंस्थितः ॥  
नरो मुक्तिमवाप्नोति चक्रपाणेर्वचो यथा ।  
ब्रह्महत्यादिकं घोरं सर्वपापं विनश्यति ॥  
विलयं यान्ति पापानि चान्यपापस्य का कथा ।  
सर्वपापविनिर्मुक्तो विष्णुलोकं स गच्छति ॥  
     {॥ हरिः ॐ तत्सत् ॥}


\]
