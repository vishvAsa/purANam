+++
title = "१७"

+++
[सप्तदशोऽध्यायः]



<details><summary>भागसूचना</summary>

भगवान‍्का प्रकट होकर अदितिको वर देना
</details>

#### श्लोक-१


<details open><summary>मूलम् (वचनम्)</summary>

श्रीशुक उवाच
</details>

<details open><summary>विश्वास-प्रस्तुतिः</summary>

इत्युक्ता सादिती राजन् स्वभर्त्रा कश्यपेन वै।  
अन्वतिष्ठद् व्रतमिदं द्वादशाहमतन्द्रिता॥
</details>

<details><summary>मूलम्</summary>

इत्युक्ता सादिती राजन् स्वभर्त्रा कश्यपेन वै।  
अन्वतिष्ठद् व्रतमिदं द्वादशाहमतन्द्रिता॥
</details>

<details><summary>अनुवाद (हिन्दी)</summary>

श्रीशुकदेवजी कहते हैं—परीक्षित्! अपने पतिदेव महर्षि कश्यपजीका उपदेश प्राप्त करके अदितिने बड़ी सावधानीसे बारह दिनतक इस व्रतका अनुष्ठान किया॥ १॥
</details>

#### श्लोक-२


<details open><summary>विश्वास-प्रस्तुतिः</summary>

चिन्तयन्त्येकया बुद्ध्या महापुरुषमीश्वरम्।  
प्रगृह्येन्द्रियदुष्टाश्वान्मनसा बुद्धिसारथिः॥
</details>

<details><summary>मूलम्</summary>

चिन्तयन्त्येकया बुद्ध्या महापुरुषमीश्वरम्।  
प्रगृह्येन्द्रियदुष्टाश्वान्मनसा बुद्धिसारथिः॥
</details>

<details><summary>अनुवाद (हिन्दी)</summary>

बुद्धिको सारथि बनाकर मनकी लगामसे उसने इन्द्रियरूप दुष्ट घोड़ोंको अपने वशमें कर लिया और एकनिष्ठ बुद्धिसे वह पुरुषोत्तम भगवान‍्का चिन्तन करती रही॥ २॥
</details>

#### श्लोक-३


<details open><summary>विश्वास-प्रस्तुतिः</summary>

मनश्चैकाग्रया बुद्ध्या भगवत्यखिलात्मनि।  
वासुदेवे समाधाय चचार ह पयोव्रतम्॥
</details>

<details><summary>मूलम्</summary>

मनश्चैकाग्रया बुद्ध्या भगवत्यखिलात्मनि।  
वासुदेवे समाधाय चचार ह पयोव्रतम्॥
</details>

<details><summary>अनुवाद (हिन्दी)</summary>

उसने एकाग्र बुद्धिसे अपने मनको सर्वात्मा भगवान् वासुदेवमें पूर्णरूपसे लगाकर पयोव्रतका अनुष्ठान किया॥ ३॥
</details>

#### श्लोक-४


<details open><summary>विश्वास-प्रस्तुतिः</summary>

तस्याः प्रादुरभूत्तात भगवानादिपूरुषः।  
पीतवासाश्चतुर्बाहुः शङ्खचक्रगदाधरः॥
</details>

<details><summary>मूलम्</summary>

तस्याः प्रादुरभूत्तात भगवानादिपूरुषः।  
पीतवासाश्चतुर्बाहुः शङ्खचक्रगदाधरः॥
</details>

<details><summary>अनुवाद (हिन्दी)</summary>

तब पुरुषोत्तमभगवान् उसके सामने प्रकट हुए। परीक्षित्! वे पीताम्बर धारण किये हुए थे, चार भुजाएँ थीं और शंख, चक्र, गदा लिये हुए थे॥ ४॥
</details>

#### श्लोक-५


<details open><summary>विश्वास-प्रस्तुतिः</summary>

तं नेत्रगोचरं वीक्ष्य सहसोत्थाय सादरम्।  
ननाम भुवि कायेन दण्डवत् प्रीतिविह्वला॥
</details>

<details><summary>मूलम्</summary>

तं नेत्रगोचरं वीक्ष्य सहसोत्थाय सादरम्।  
ननाम भुवि कायेन दण्डवत् प्रीतिविह्वला॥
</details>

<details><summary>अनुवाद (हिन्दी)</summary>

अपने नेत्रोंके सामने भगवान‍्को सहसा प्रकट हुए देख अदिति सादर उठ खड़ी हुई और फिर प्रेमसे विह्वल होकर उसने पृथ्वीपर लोटकर उन्हें दण्डवत् प्रणाम किया॥ ५॥
</details>

#### श्लोक-६


<details open><summary>विश्वास-प्रस्तुतिः</summary>

सोत्थाय बद्धाञ्जलिरीडितुं स्थिता  
नोत्सेह आनन्दजलाकुलेक्षणा।  
बभूव तूष्णीं पुलकाकुलाकृति-  
स्तद्दर्शनात्युत्सवगात्रवेपथुः॥
</details>

<details><summary>मूलम्</summary>

सोत्थाय बद्धाञ्जलिरीडितुं स्थिता  
नोत्सेह आनन्दजलाकुलेक्षणा।  
बभूव तूष्णीं पुलकाकुलाकृति-  
स्तद्दर्शनात्युत्सवगात्रवेपथुः॥
</details>

<details><summary>अनुवाद (हिन्दी)</summary>

फिर उठकर, हाथ जोड़, भगवान‍्की स्तुति करनेकी चेष्टा की; परन्तु नेत्रोंमें आनन्दके आँसू उमड़ आये, उससे बोला न गया। सारा शरीर पुलकित हो रहा था, दर्शनके आनन्दोल्लाससे उसके अंगोंमें कम्प होने लगा था, वह चुपचाप खड़ी रही॥ ६॥
</details>

#### श्लोक-७


<details open><summary>विश्वास-प्रस्तुतिः</summary>

प्रीत्या शनैर्गद‍्गदया गिरा हरिं  
तुष्टाव सा देव्यदितिः कुरूद्वह।  
उद्वीक्षती सा पिबतीव चक्षुषा  
रमापतिं यज्ञपतिं जगत्पतिम्॥
</details>

<details><summary>मूलम्</summary>

प्रीत्या शनैर्गद‍्गदया गिरा हरिं  
तुष्टाव सा देव्यदितिः कुरूद्वह।  
उद्वीक्षती सा पिबतीव चक्षुषा  
रमापतिं यज्ञपतिं जगत्पतिम्॥
</details>

<details><summary>अनुवाद (हिन्दी)</summary>

परीक्षित्! देवी अदिति अपने प्रेमपूर्ण नेत्रोंसे लक्ष्मीपति, विश्वपति, यज्ञेश्वर-भगवान‍्को इस प्रकार देख रही थी, मानो वह उन्हें पी जायगी। फिर बड़े प्रेमसे, गद‍्गद वाणीसे, धीरे-धीरे उसने भगवान‍्की स्तुति की॥ ७॥
</details>

#### श्लोक-८


<details open><summary>मूलम् (वचनम्)</summary>

अदितिरुवाच
</details>

<details open><summary>विश्वास-प्रस्तुतिः</summary>

यज्ञेश यज्ञपुरुषाच्युत तीर्थपाद  
तीर्थश्रवः श्रवणमङ्गलनामधेय।  
आपन्नलोकवृजिनोपशमोदयाद्य  
शं नः कृधीश भगवन्नसि दीननाथः॥
</details>

<details><summary>मूलम्</summary>

यज्ञेश यज्ञपुरुषाच्युत तीर्थपाद  
तीर्थश्रवः श्रवणमङ्गलनामधेय।  
आपन्नलोकवृजिनोपशमोदयाद्य  
शं नः कृधीश भगवन्नसि दीननाथः॥
</details>

<details><summary>अनुवाद (हिन्दी)</summary>

अदितिने कहा—आप यज्ञके स्वामी हैं और स्वयं यज्ञ भी आप ही हैं। अच्युत! आपके चरण-कमलोंका आश्रय लेकर लोग भवसागरसे तर जाते हैं। आपके यशकीर्तनका श्रवण भी संसारसे तारनेवाला है। आपके नामोंके श्रवणमात्रसे ही कल्याण हो जाता है। आदिपुरुष! जो आपकी शरणमें आ जाता है, उसकी सारी विपत्तियोंका आप नाश कर देते हैं। भगवन्! आप दीनोंके स्वामी हैं। आप हमारा कल्याण कीजिये॥ ८॥
</details>

#### श्लोक-९


<details open><summary>विश्वास-प्रस्तुतिः</summary>

विश्वाय विश्वभवनस्थितिसंयमाय  
स्वैरं गृहीतपुरुशक्तिगुणाय भूम्ने।  
स्वस्थाय शश्वदुपबृंहितपूर्णबोध-  
व्यापादितात्मतमसे हरये नमस्ते॥
</details>

<details><summary>मूलम्</summary>

विश्वाय विश्वभवनस्थितिसंयमाय  
स्वैरं गृहीतपुरुशक्तिगुणाय भूम्ने।  
स्वस्थाय शश्वदुपबृंहितपूर्णबोध-  
व्यापादितात्मतमसे हरये नमस्ते॥
</details>

<details><summary>अनुवाद (हिन्दी)</summary>

आप विश्वकी उत्पत्ति, स्थिति और प्रलयके कारण हैं और विश्वरूप भी आप ही हैं। अनन्त होनेपर भी स्वच्छन्दतासे आप अनेक शक्ति और गुणोंको स्वीकार कर लेते हैं। आप सदा अपने स्वरूपमें ही स्थित रहते हैं। नित्य-निरन्तर बढ़ते हुए पूर्ण बोधके द्वारा आप हृदयके अन्धकारको नष्ट करते रहते हैं। भगवन्! मैं आपको नमस्कार करती हूँ॥ ९॥
</details>

#### श्लोक-१०


<details open><summary>विश्वास-प्रस्तुतिः</summary>

आयुः परं वपुरभीष्टमतुल्यलक्ष्मी-  
र्द्यौभूरसाः सकलयोगगुणास्त्रिवर्गः।  
ज्ञानं च केवलमनन्त भवन्ति तुष्टात्  
त्वत्तो नृणां किमु सपत्नजयादिराशीः॥
</details>

<details><summary>मूलम्</summary>

आयुः परं वपुरभीष्टमतुल्यलक्ष्मी-  
र्द्यौभूरसाः सकलयोगगुणास्त्रिवर्गः।  
ज्ञानं च केवलमनन्त भवन्ति तुष्टात्  
त्वत्तो नृणां किमु सपत्नजयादिराशीः॥
</details>

<details><summary>अनुवाद (हिन्दी)</summary>

प्रभो! अनन्त! जब आप प्रसन्न हो जाते हैं, तब मनुष्योंको ब्रह्माजीकी दीर्घ आयु, उनके ही समान दिव्य शरीर, प्रत्येक अभीष्ट वस्तु, अतुलित धन, स्वर्ग, पृथ्वी, पाताल, योगकी समस्त सिद्धियाँ, अर्थ-धर्म-कामरूप त्रिवर्ग और केवल ज्ञानतक प्राप्त हो जाता है। फिर शत्रुओंपर विजय प्राप्त करना आदि जो छोटी-छोटी कामनाएँ हैं, उनके सम्बन्धमें तो कहना ही क्या है॥ १०॥
</details>

#### श्लोक-११


<details open><summary>मूलम् (वचनम्)</summary>

श्रीशुक उवाच
</details>

<details open><summary>विश्वास-प्रस्तुतिः</summary>

अदित्यैवं स्तुतो राजन् भगवान् पुष्करेक्षणः।  
क्षेत्रज्ञः सर्वभूतानामिति होवाच भारत॥
</details>

<details><summary>मूलम्</summary>

अदित्यैवं स्तुतो राजन् भगवान् पुष्करेक्षणः।  
क्षेत्रज्ञः सर्वभूतानामिति होवाच भारत॥
</details>

<details><summary>अनुवाद (हिन्दी)</summary>

श्रीशुकदेवजी कहते हैं—परीक्षित्! जब अदितिने इस प्रकार कमलनयनभगवान‍्की स्तुति की, तब समस्त प्राणियोंके हृदयमें रहकर उनकी गतिविधि जाननेवाले भगवान‍्ने यह बात कही॥ ११॥
</details>

#### श्लोक-१२


<details open><summary>मूलम् (वचनम्)</summary>

श्रीभगवानुवाच
</details>

<details open><summary>विश्वास-प्रस्तुतिः</summary>

देवमातर्भवत्या मे विज्ञातं चिरकाङ्क्षितम्।  
यत् सपत्नैर्हृतश्रीणां च्यावितानां स्वधामतः॥
</details>

<details><summary>मूलम्</summary>

देवमातर्भवत्या मे विज्ञातं चिरकाङ्क्षितम्।  
यत् सपत्नैर्हृतश्रीणां च्यावितानां स्वधामतः॥
</details>

<details><summary>अनुवाद (हिन्दी)</summary>

श्रीभगवान‍्ने कहा—देवताओंकी जननी अदिति! तुम्हारी चिरकालीन अभिलाषाको मैं जानता हूँ। शत्रुओंने तुम्हारे पुत्रोंकी सम्पत्ति छीन ली है, उन्हें उनके लोक (स्वर्ग)-से खदेड़ दिया है॥ १२॥
</details>

#### श्लोक-१३


<details open><summary>विश्वास-प्रस्तुतिः</summary>

तान्विनिर्जित्य समरे दुर्मदानसुरर्षभान्।  
प्रतिलब्धजयश्रीभिः पुत्रैरिच्छस्युपासितुम्॥
</details>

<details><summary>मूलम्</summary>

तान्विनिर्जित्य समरे दुर्मदानसुरर्षभान्।  
प्रतिलब्धजयश्रीभिः पुत्रैरिच्छस्युपासितुम्॥
</details>

<details><summary>अनुवाद (हिन्दी)</summary>

तुम चाहती हो कि युद्धमें तुम्हारे पुत्र उन मतवाले और बली असुरोंको जीतकर विजयलक्ष्मी प्राप्त करें, तब तुम उनके साथ भगवान‍्की उपासना करो॥ १३॥
</details>

#### श्लोक-१४


<details open><summary>विश्वास-प्रस्तुतिः</summary>

इन्द्रज्येष्ठैः स्वतनयैर्हतानां युधि विद्विषाम्।  
स्त्रियो रुदन्तीरासाद्य द्रष्टुमिच्छसि दुःखिताः॥
</details>

<details><summary>मूलम्</summary>

इन्द्रज्येष्ठैः स्वतनयैर्हतानां युधि विद्विषाम्।  
स्त्रियो रुदन्तीरासाद्य द्रष्टुमिच्छसि दुःखिताः॥
</details>

<details><summary>अनुवाद (हिन्दी)</summary>

तुम्हारी इच्छा यह भी है कि तुम्हारे इन्द्रादि पुत्र जब शत्रुओंको मार डालें, तब तुम उनकी रोती हुई दुःखी स्त्रियोंको अपनी आँखों देख सको॥ १४॥
</details>

#### श्लोक-१५


<details open><summary>विश्वास-प्रस्तुतिः</summary>

आत्मजान् सुसमृद्धांस्त्वं प्रत्याहृतयशः श्रियः।  
नाकपृष्ठमधिष्ठाय क्रीडतो द्रष्टुमिच्छसि॥
</details>

<details><summary>मूलम्</summary>

आत्मजान् सुसमृद्धांस्त्वं प्रत्याहृतयशः श्रियः।  
नाकपृष्ठमधिष्ठाय क्रीडतो द्रष्टुमिच्छसि॥
</details>

<details><summary>अनुवाद (हिन्दी)</summary>

अदिति! तुम चाहती हो कि तुम्हारे पुत्र धन और शक्तिसे समृद्ध हो जायँ, उनकी कीर्ति और ऐश्वर्य उन्हें फिरसे प्राप्त हो जायँ तथा वे स्वर्गपर अधिकार जमाकर पूर्ववत् विहार करें॥ १५॥
</details>

#### श्लोक-१६


<details open><summary>विश्वास-प्रस्तुतिः</summary>

प्रायोऽधुना तेऽसुरयूथनाथा  
अपारणीया इति देवि मे मतिः।  
यत्तेऽनुकूलेश्वरविप्रगुप्ता  
न विक्रमस्तत्र सुखं ददाति॥
</details>

<details><summary>मूलम्</summary>

प्रायोऽधुना तेऽसुरयूथनाथा  
अपारणीया इति देवि मे मतिः।  
यत्तेऽनुकूलेश्वरविप्रगुप्ता  
न विक्रमस्तत्र सुखं ददाति॥
</details>

<details><summary>अनुवाद (हिन्दी)</summary>

परन्तु देवि! वे असुर सेनापति इस समय जीते नहीं जा सकते, ऐसा मेरा निश्चय है; क्योंकि ईश्वर और ब्राह्मण इस समय उनके अनुकूल हैं। इस समय उनके साथ यदि लड़ाई छेड़ी जायगी, तो उससे सुख मिलनेकी आशा नहीं है॥ १६॥
</details>

#### श्लोक-१७


<details open><summary>विश्वास-प्रस्तुतिः</summary>

अथाप्युपायो मम देवि चिन्त्यः  
सन्तोषितस्य व्रतचर्यया ते।  
ममार्चनं नार्हति गन्तुमन्यथा  
श्रद्धानुरूपं फलहेतुकत्वात्॥
</details>

<details><summary>मूलम्</summary>

अथाप्युपायो मम देवि चिन्त्यः  
सन्तोषितस्य व्रतचर्यया ते।  
ममार्चनं नार्हति गन्तुमन्यथा  
श्रद्धानुरूपं फलहेतुकत्वात्॥
</details>

<details><summary>अनुवाद (हिन्दी)</summary>

फिर भी देवि! तुम्हारे इस व्रतके अनुष्ठानसे मैं बहुत प्रसन्न हूँ, इसलिये मुझे इस सम्बन्धमें कोई-न-कोई उपाय सोचना ही पड़ेगा। क्योंकि मेरी आराधना व्यर्थ तो होनी नहीं चाहिये। उससे श्रद्धाके अनुसार फल अवश्य मिलता है॥ १७॥
</details>

#### श्लोक-१८


<details open><summary>विश्वास-प्रस्तुतिः</summary>

त्वयार्चितश्चाहमपत्यगुप्तये  
पयोव्रतेनानुगुणं समीडितः।  
स्वांशेन पुत्रत्वमुपेत्य ते सुतान्  
गोप्तास्मि मारीचतपस्यधिष्ठितः॥
</details>

<details><summary>मूलम्</summary>

त्वयार्चितश्चाहमपत्यगुप्तये  
पयोव्रतेनानुगुणं समीडितः।  
स्वांशेन पुत्रत्वमुपेत्य ते सुतान्  
गोप्तास्मि मारीचतपस्यधिष्ठितः॥
</details>

<details><summary>अनुवाद (हिन्दी)</summary>

तुमने अपने पुत्रोंकी रक्षाके लिये ही विधिपूर्वक पयोव्रतसे मेरी पूजा एवं स्तुति की है। अतः मैं अंशरूपसे कश्यपके वीर्यमें प्रवेश करूँगा और तुम्हारा पुत्र बनकर तुम्हारी सन्तानकी रक्षा करूँगा॥ १८॥
</details>

#### श्लोक-१९


<details open><summary>विश्वास-प्रस्तुतिः</summary>

उपधाव पतिं भद्रे प्रजापतिमकल्मषम्।  
मां च भावयती पत्यावेवंरूपमवस्थितम्॥
</details>

<details><summary>मूलम्</summary>

उपधाव पतिं भद्रे प्रजापतिमकल्मषम्।  
मां च भावयती पत्यावेवंरूपमवस्थितम्॥
</details>

<details><summary>अनुवाद (हिन्दी)</summary>

कल्याणी! तुम अपने पति कश्यपमें मुझे इसी रूपमें स्थित देखो और उन निष्पाप प्रजापतिकी सेवा करो॥ १९॥
</details>

#### श्लोक-२०


<details open><summary>विश्वास-प्रस्तुतिः</summary>

नैतत् परस्मा आख्येयं पृष्टयापि कथंचन।  
सर्वं सम्पद्यते देवि देवगुह्यं सुसंवृतम्॥
</details>

<details><summary>मूलम्</summary>

नैतत् परस्मा आख्येयं पृष्टयापि कथंचन।  
सर्वं सम्पद्यते देवि देवगुह्यं सुसंवृतम्॥
</details>

<details><summary>अनुवाद (हिन्दी)</summary>

देवि! देखो, किसीके पूछनेपर भी यह बात दूसरेको मत बतलाना। देवताओंका रहस्य जितना गुप्त रहता है, उतना ही सफल होता है॥ २०॥
</details>

#### श्लोक-२१


<details open><summary>मूलम् (वचनम्)</summary>

श्रीशुक उवाच
</details>

<details open><summary>विश्वास-प्रस्तुतिः</summary>

एतावदुक्त्वा भगवांस्तत्रैवान्तरधीयत।  
अदितिर्दुर्लभं लब्ध्वा हरेर्जन्मात्मनि प्रभोः॥
</details>

<details><summary>मूलम्</summary>

एतावदुक्त्वा भगवांस्तत्रैवान्तरधीयत।  
अदितिर्दुर्लभं लब्ध्वा हरेर्जन्मात्मनि प्रभोः॥
</details>

#### श्लोक-२२


<details open><summary>विश्वास-प्रस्तुतिः</summary>

उपाधावत् पतिं भक्त्या परया कृतकृत्यवत्।  
स वै समाधियोगेन कश्यपस्तदबुध्यत॥
</details>

<details><summary>मूलम्</summary>

उपाधावत् पतिं भक्त्या परया कृतकृत्यवत्।  
स वै समाधियोगेन कश्यपस्तदबुध्यत॥
</details>

#### श्लोक-२३


<details open><summary>विश्वास-प्रस्तुतिः</summary>

प्रविष्टमात्मनि हरेरंशं ह्यवितथेक्षणः।  
सोऽदित्यां वीर्यमाधत्त तपसा चिरसंभृतम्।  
समाहितमना राजन् दारुण्यग्निं यथानिलः॥
</details>

<details><summary>मूलम्</summary>

प्रविष्टमात्मनि हरेरंशं ह्यवितथेक्षणः।  
सोऽदित्यां वीर्यमाधत्त तपसा चिरसंभृतम्।  
समाहितमना राजन् दारुण्यग्निं यथानिलः॥
</details>

<details><summary>अनुवाद (हिन्दी)</summary>

श्रीशुकदेवजी कहते हैं—इतना कहकर भगवान् वहीं अन्तर्धान हो गये। उस समय अदिति यह जानकर कि स्वयं भगवान् मेरे गर्भसे जन्म लेंगे, अपनी कृतकृत्यताका अनुभव करने लगी। भला, यह कितनी दुर्लभ बात है! वह बड़े प्रेमसे अपने पतिदेव कश्यपकी सेवा करने लगी। कश्यपजी सत्यदर्शी थे, उनके नेत्रोंसे कोई बात छिपी नहीं रहती थी। अपने समाधि-योगसे उन्होंने जान लिया कि भगवान‍्का अंश मेरे अंदर प्रविष्ट हो गया है। जैसे वायु काठमें अग्निका आधान करती है, वैसे ही कश्यपजीने समाहित चित्तसे अपनी तपस्याके द्वारा चिरसंचित वीर्यका अदितिमें आधान किया॥ २१—२३॥
</details>

#### श्लोक-२४


<details open><summary>विश्वास-प्रस्तुतिः</summary>

अदितेर्धिष्ठितं गर्भं भगवन्तं सनातनम्।  
हिरण्यगर्भो विज्ञाय समीडे गुह्यनामभिः॥
</details>

<details><summary>मूलम्</summary>

अदितेर्धिष्ठितं गर्भं भगवन्तं सनातनम्।  
हिरण्यगर्भो विज्ञाय समीडे गुह्यनामभिः॥
</details>

<details><summary>अनुवाद (हिन्दी)</summary>

जब ब्रह्माजीको यह बात मालूम हुई कि अदितिके गर्भमें तो स्वयं अविनाशी भगवान् आये हैं, तब वे भगवान‍्के रहस्यमय नामोंसे उनकी स्तुति करने लगे॥ २४॥
</details>

#### श्लोक-२५


<details open><summary>मूलम् (वचनम्)</summary>

ब्रह्मोवाच
</details>

<details open><summary>विश्वास-प्रस्तुतिः</summary>

जयोरुगाय भगवन्नुरुक्रम नमोऽस्तु ते।  
नमो ब्रह्मण्यदेवाय त्रिगुणाय नमो नमः॥
</details>

<details><summary>मूलम्</summary>

जयोरुगाय भगवन्नुरुक्रम नमोऽस्तु ते।  
नमो ब्रह्मण्यदेवाय त्रिगुणाय नमो नमः॥
</details>

<details><summary>अनुवाद (हिन्दी)</summary>

ब्रह्माजीने कहा—समग्र कीर्तिके आश्रय भगवन्! आपकी जय हो। अनन्त शक्तियोंके अधिष्ठान! आपके चरणोंमें नमस्कार है। ब्रह्मण्यदेव! त्रिगुणोंके नियामक! आपके चरणोंमें मेरे बार-बार प्रणाम हैं॥ २५॥
</details>

#### श्लोक-२६


<details open><summary>विश्वास-प्रस्तुतिः</summary>

नमस्ते पृश्निगर्भाय वेदगर्भाय वेधसे।  
त्रिनाभाय त्रिपृष्ठाय शिपिविष्टाय विष्णवे॥
</details>

<details><summary>मूलम्</summary>

नमस्ते पृश्निगर्भाय वेदगर्भाय वेधसे।  
त्रिनाभाय त्रिपृष्ठाय शिपिविष्टाय विष्णवे॥
</details>

<details><summary>अनुवाद (हिन्दी)</summary>

पृश्निके पुत्ररूपमें उत्पन्न होनेवाले! वेदोंके समस्त ज्ञानको अपने अंदर रखनेवाले प्रभो! वास्तवमें आप ही सबके विधाता हैं। आपको मैं बार-बार नमस्कार करता हूँ। ये तीनों लोक आपकी नाभिमें स्थित हैं। तीनों लोकोंसे परे वैकुण्ठमें आप निवास करते हैं। जीवोंके अन्तःकरणमें आप सर्वदा विराजमान रहते हैं। ऐसे सर्वव्यापक विष्णुको मैं नमस्कार करता हूँ॥ २६॥
</details>

#### श्लोक-२७


<details open><summary>विश्वास-प्रस्तुतिः</summary>

त्वमादिरन्तो भुवनस्य मध्य-  
मनन्तशक्तिं पुरुषं यमाहुः।  
कालो भवानाक्षिपतीश विश्वं  
स्रोतो यथान्तःपतितं गभीरम्॥
</details>

<details><summary>मूलम्</summary>

त्वमादिरन्तो भुवनस्य मध्य-  
मनन्तशक्तिं पुरुषं यमाहुः।  
कालो भवानाक्षिपतीश विश्वं  
स्रोतो यथान्तःपतितं गभीरम्॥
</details>

<details><summary>अनुवाद (हिन्दी)</summary>

प्रभो! आप ही संसारके आदि, अन्त और इसलिये मध्य भी हैं। यही कारण है कि वेद अनन्तशक्ति पुरुषके रूपमें आपका वर्णन करते हैं। जैसे गहरा स्रोत अपने भीतर पड़े हुए तिनकेको बहा ले जाता है, वैसे ही आप कालरूपसे संसारका धाराप्रवाह संचालन करते रहते हैं॥ २७॥
</details>

#### श्लोक-२८


<details open><summary>विश्वास-प्रस्तुतिः</summary>

त्वं वै प्रजानां स्थिरजङ्गमानां  
प्रजापतीनामसि सम्भविष्णुः।  
दिवौकसां देव दिवश्च्युतानां  
परायणं नौरिव मज्जतोऽप्सु॥
</details>

<details><summary>मूलम्</summary>

त्वं वै प्रजानां स्थिरजङ्गमानां  
प्रजापतीनामसि सम्भविष्णुः।  
दिवौकसां देव दिवश्च्युतानां  
परायणं नौरिव मज्जतोऽप्सु॥
</details>

<details><summary>अनुवाद (हिन्दी)</summary>

आप चराचर प्रजा और प्रजापतियोंको भी उत्पन्न करनेवाले मूल कारण हैं। देवाधिदेव! जैसे जलमें डूबते हुएके लिये नौका ही सहारा है, वैसे ही स्वर्गसे भगाये हुए देवताओंके लिये एकमात्र आप ही आश्रय हैं॥ २८॥
</details>

<details><summary>अनुवाद (समाप्ति)</summary>

इति श्रीमद‍्भागवते महापुराणे पारमहंस्यां संहितायामष्टमस्कन्धे वामनप्रादुर्भावे सप्तदशोऽध्यायः॥ १७॥
</details>
