+++
title = "०६१ शुनःशेफकथा"
title_english = "061 Legend of shunashshepa"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-061-Shunaha_Shesha_Katha.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/04-mithilAyAtrA/04-vishvAmitra-kathA/061_shunaHshephakathA.md">
<details><summary><h2>IITK ...{Loading}...</h2></summary>

Indra steals King Ambarisha 's sacrificial horse -- sage Richika's
middle son offers himself for sacrifice.



### श्लोकः
#### मूलम्
विश्वामित्रो महात्माथ प्रस्थितान् प्रेक्ष्य तानृषीन्।  
अब्रवीन्नरशार्दूलस्सर्वांस्तान्वनवासिनः॥1.61.1॥

#### शब्दार्थः
नरशार्दूल O Tiger (great) among men, अथ thereafter, महात्मा magnanimous, विश्वामित्रः Visvamitra, प्रस्थितान् those who had set on their journey, वनवासिनः inhabitants of the forest, तान् सर्वान् all those, ऋषीन् sages, प्रेक्ष्य seeing, अब्रवीत् spoke.

#### आङ्ग्लानुवादः
O Tiger among men (Rama) thereafter great Viswamitra seeing the departing sages of the forest saidः



### श्लोकः
#### मूलम्
महान्विघ्नः प्रवृत्तोऽयं दक्षिणामास्थितो दिशम्।  
दिशमन्यां प्रपत्स्यामस्तत्र तप्स्यामहे तपः॥1.61.2॥

#### शब्दार्थः
दक्षिणां दिशं In southern quarter, आस्थितः taking hold of, अयम् महान् this great, विघ्नः obstruction, प्रवृत्तः taken place, अन्याम् another, दिशम् region, प्रपत्स्यामः we will take, तत्र there, तपः austerities, तप्स्यामहे we will perform.

#### आङ्ग्लानुवादः




### श्लोकः
#### मूलम्
पश्चिमायां विशालायां पुष्करेषु महात्मनः।  
सुखं तपश्चरिष्यामः परं तद्धि तपोवनम्॥1.61.3॥

#### शब्दार्थः
महात्मनः O Magnanimous ones, विशालायाम् in the vast, पश्चिमायाम् western region, पुष्करेषु in the sacred spot known as Pushkara, सुखम् in peace, तपः austerities, चरिष्यामः we will perform, तत् that, परम् best, तपोवनम् हि forest.

#### आङ्ग्लानुवादः
"O Highsouled sages, there is lake Pushkara in the vast western region. There in the forest fit for austerities we shall practise penance peacefully".



### श्लोकः
#### मूलम्
एवमुक्त्वा महातेजाः पुष्करेषु महामुनिः।  
तप उग्रं दुराधर्षं तेपे मूलफलाशनः॥1.61.4॥

#### शब्दार्थः
महातेजाः exceedingly powerful, महामुनिः great muni, एवम् thus, उक्त्वा having spoken, पुष्करेषु in pushkara land, मूलफलाशनः living of fruits and roots, दुराधर्षम् unsurpassable, उग्रम् intense, तपः austerities, तेपे performed.

#### आङ्ग्लानुवादः
With this the most powerful sage Viswamitra reached Pushkara where living on fruits and roots, he carried out intense, unsurpassable,  austerities.



### श्लोकः
#### मूलम्
एतस्मिन्नेव काले तु अयोध्याधिपतिर्नृपः।  
अम्बरीष इति ख्यातो यष्टुं समुपचक्रमे॥1.61.5॥

#### शब्दार्थः
एतस्मिन् at that, काले एव time itself, अम्बरीषः इति as Ambarisha, ख्यातः wellknown, अयोध्याधिपतिः lord of Ayodhya, नृपः king, यष्टुम् to perform sacrifice, समुपचक्रमे commneced.

#### आङ्ग्लानुवादः
At this time Ambarisha, a wellknown king of Ayodhya, launched preparations for a  sacrifice.



### श्लोकः
#### मूलम्
तस्य वै यजमानस्य पशुमिन्द्रो जहार ह।  
प्रणष्टे तु पशौ विप्रो राजानमिदमब्रवीत्॥1.61.6॥

#### शब्दार्थः
यजमानस्य the performer's, तस्य पशुम् his (sacrificial) animal, इन्द्रः Indra, जहार ह stolen  away, पशौ when the animal, प्रणष्टे (सति) could not be seen, विप्रः the priest, राजानम् addressing the king, इदम् this word, अब्रवीत् spoke.

#### आङ्ग्लानुवादः
While he was performing the sacrifice Indra stole away the sacrificial animal. The animal could not be traced. Hence the priest said to the kingः



### श्लोकः
#### मूलम्
पशुरद्य हृतो राजन् प्रणष्टस्तव दुर्नयात् ।  
अरक्षितारं राजानं घ्नन्ति दोषा नरेश्वर ॥1.61.7॥

#### शब्दार्थः
राजन् O King, अद्य now, पशुः animal, हृतः stolen, तव your, दुर्नयात् due to wrong policies,  प्रणष्टः could not be seen, नरेश्वर O King, अरक्षितारम् him who fails to protect, राजानम् king, दोषाः faults, घ्नन्ति is perished.

#### आङ्ग्लानुवादः
"O King the animal has been stolen away and because of your inability to enforce law, it could not be traced. O Lord of men the king who fails to protect (his dependents)  
perishes by his own faults.



### श्लोकः
#### मूलम्
प्रायश्चित्तं महद्ध्येतन्नरं वा पुरुषर्षभ ।  
आनयस्व पशुं शीघ्रं यावत्कर्म प्रवर्तते॥1.61.8॥

#### शब्दार्थः
पुरुषर्षभ O Best of men, एतत् this one, महत् great, प्रायश्चित्तम् expiation, नरं वा either man, पशुम् as beast, शीघ्रम् speedily, आनयस्व bring, कर्म the sacrifice, यावत् प्रवर्तते may be completed.

#### आङ्ग्लानुवादः
"O Best of men you must pay a big price for this. Bring either the beast or a man immediately so that the sacrifice can be completed".



### श्लोकः
#### मूलम्
उपाध्यायवचश्श्रुत्वा स राजा पुरुषर्षभ।  
अन्वियेष महाबुद्धिः पशुं गोभिस्सहस्रशः॥1.61.9॥

#### शब्दार्थः
पुरुषर्षभ O Best of men, महाबुद्धिः great intellectual, सः राजा that king, उपाध्यायवचः the words of priest, श्रुत्वा having heard, सहस्रशः in thousands, गोभिः with cows, पशुम् animal, अन्वियेष searched.

#### आङ्ग्लानुवादः
"O Best of men (Rama) hearing the words of the high priest, the highly intellectual king searched for a human victim in exchange for thousands of cows.



### श्लोकः
#### मूलम्
देशान् जनपदांस्तां स्तान्नगराणि वनानि च।  
आश्रमाणि च पुण्यानि मार्गमाणो महीपतिः ॥1.61.10॥  
स पुत्रसहितं तात सभार्यं रघुनन्दन ।  
भृगुतुंदे समासीनमृचीकं सन्ददर्श ह॥1.61.11॥

#### शब्दार्थः
तात O Child, रघुनन्दन delight of the house of Raghu, Rama, सः महीपतिः that king, तां स्तान् many, देशान् countries, जनपदान् villages, नगराणि च cities, वनानि च forests, पुण्यानि sacred, आश्रमाणि च hermitages, मार्गमाणः searching, भृगुतुङ्दे on the Bhrigutunda mountain, पुत्रसहितम् along with his sons, सभार्यम् with his wive, समासीनम् seated, ऋचीकम् Richika, a sage, सन्ददर्श ह beheld.

#### आङ्ग्लानुवादः
O Dear Rama, the delight of Raghu clan the king scoured countries, villages, cities, forests, sacred hermitages till he saw sage Richika in the Bhrigutunda mountain sitting with his sons and wie.



### श्लोकः
#### मूलम्
तमुवाच महातेजाः प्रणम्याभिप्रसाद्य च।  
ब्रह्मर्षिं तपसा दीप्तं राजर्षिरमितप्रभः॥1.61.12॥  
पृष्ट्वा सर्वत्र कुशलमृचीकं तमिदं वचः।

#### शब्दार्थः
महातेजाः most brilliant, अमितप्रभः extremely resplendent, तपसा with penance, दीप्तम् shining, तम् ब्रह्मर्षिम् that Brahmarshi, प्रणम्य bowing before him, अभिप्रसाद्य च having propitiated him, सर्वत्र in all, कुशलम् welfare, पृष्ट्वा having enquired, तं ऋचीकम्  addressing that sage Richika, इदम् these, वचः words, उवाच spoke.

#### आङ्ग्लानुवादः
The most brilliant king(Ambarisha) bowing to sage Richika, a brahmarshi who looked extremely resplendent with penance, propitiated him, enquired about the welfare of all and finally said"ः



### श्लोकः
#### मूलम्
गवां शतसहस्रेण विक्रीणीषे सुतं यदि॥1.61.13॥  
पशोरर्थे महाभाग कृतकृत्योऽस्मि भार्गव।

#### शब्दार्थः
महाभाग भार्गव O Fortunate descendent of Bhrigu race, sage Richika, गवाम् cows, शतसहस्रेण hundred thousands, सुतम् your son, पशोः अर्थे as scrificial animal, विक्रीणीषे यदि if sold, कृतकृत्यः अस्मि I have fulfilled my purpose.

#### आङ्ग्लानुवादः
"O Fortunate descendent of the Bhrigu race if your son is sold as a sacrificial animal in exchange for a hundred thousand cows, my purpose will be answered.



### श्लोकः
#### मूलम्
सर्वे परिसृता देशा याज्ञीयं न लभे पशुम्॥1.61.14॥  
दातुमर्हसि मूल्येन सुतमेकमितो मम।4

#### शब्दार्थः
सर्वे all, देशाः countries, परिसृताः roamed about, याज्ञीयम् relating to sacrifice, पशुम् animal, न लभे I could not get, इतः from among them, एकम् one, सुतम् son, मूल्येन for a price, मम for me, दातुम् to give, अर्हसि it behoves of you.

#### आङ्ग्लानुवादः
I have roamed all countries but could not final the sacrificial animal. Should'nt you spare one of your sons for a price"?



### श्लोकः
#### मूलम्
एवमुक्तो महातेजा ऋचीकस्त्वब्रवीद्वचः॥1.61.15॥  
नाहं ज्येष्ठं नरश्रेष्ठ विक्रीणीयां कथञ्चन।

#### शब्दार्थः
एवम् thus, उक्तः spoken, महातेजाः exceedingly brilliant, ऋचीकस्तु Richika, वचः these words, अब्रवीत् spoke, नरश्रेष्ठ O Best among men, अहम् I, कथञ्चन in any way, ज्येष्ठम् eldest one, न विक्रीणीयाम् will not sell.

#### आङ्ग्लानुवादः
Thus addressed the exceedingly brilliant Richika said, "O Best among men in no way shall I sell my first born".



### श्लोकः
#### मूलम्
ऋचीकस्य वचश्श्रुत्वा तेषां माता महात्मनाम्॥1.61.16॥  
उवाच नरशार्दूलमम्बरीषं तपस्विनी।

#### शब्दार्थः
ऋचीकस्य Richika's, वचः words, श्रुत्वा having listened, महात्मनाम् of illustrious ones, तेषाम् theirs, माता mother, तपस्विनी a woman in misery, नरशार्दूलम् foremost of men, अम्बरीषम् addressing Ambarisha, उवाच spoke.

#### आङ्ग्लानुवादः
Having heard Richika, the miserable mother of great sons, addressed Ambarisha, the foremost of men, sayingः



### श्लोकः
#### मूलम्
अविक्रेयं सुतं ज्येष्ठं भगवानाह भार्गवः॥1.61.17॥  
ममापि दयितं विद्धि कनिष्ठं शुनकं नृप।  
तस्मात्कनीयसं पुत्रं न दास्ये तव पार्थिव ॥1.61.18॥

#### शब्दार्थः
भगवान् venerable, भार्गवः descendent of Bhrugu, sage Richika, ज्येष्ठम् eldest, सुतम् son, अविक्रेयम् cannot be sold, आह is telling, नृप O King, शुनकम् named Sunaka, कनिष्ठम् 	youngest, मम for me, दयितम् beloved son, विद्धि you may  better know, पार्द्धिव O King, तस्मात् for that reason, कनीयसं पुत्रम् yougest son, तव to you, न दास्ये I will not give.

#### आङ्ग्लानुवादः
Venerable descendant of the Bhrugus (sage Richika) said that the eldest son cannot be sold. "O King the youngest son, Sunaka, is my beloved son. You know, O King for that reason I will not give my yougest son".



### श्लोकः
#### मूलम्
प्रायेण हि नरश्रेष्ठ ज्येष्ठाः पितृषु वल्लभाः।  
मातृ़णां तु कनीयांसस्तस्माद्रक्षे कनीयसम् ॥1.61.19॥

#### शब्दार्थः
नरश्रेष्ठ O Best among men, प्रायेण generally, ज्येष्ठाः eldest sons, पितृषु for their fathers, वल्लभाः beloved, मातृ़णां तु for mothers, कनीयांसः yougest are beloved, तस्मात् for that reason, कनीयसम् yougest son, रक्षे I shall protect.

#### आङ्ग्लानुवादः
"O Best among men generally, the eldest sons are the favourites of their fathers, the youngest their mothersः For that reason, I shall keep my youngest son.



### श्लोकः
#### मूलम्
उक्तवाक्ये मुनौ तस्मिन् मुनिपत्न्यां तथैव च।  
शुनश्शेफस्स्वयं राम मध्यमो वाक्यमब्रवीत्॥1.61.20॥

#### शब्दार्थः
राम O Rama, तस्मिन् मुनौः when that sage, उक्तवाक्ये having spoken thus, तथैव च in the same way, मुनिपत्न्याम् by wife of sage, मध्यमः middle son, शुनःशेफः Sunas sepha, स्वयम् on his own, वाक्यम् words, अब्रवीत् spoke.

#### आङ्ग्लानुवादः
O Rama the sage and his wife having spoken thus, their middle son Sunassepha said on his ownः



### श्लोकः
#### मूलम्
पिता ज्येष्ठमविक्रेयं माता चाह कनीयसम्।  
विक्रीतं मध्यमं मन्ये राजन् पुत्रं नयस्व माम्॥1.61.21॥

#### शब्दार्थः
राजन् O King, पिता my father, ज्येष्ठम् eldest son, अविक्रेयम् cannot be sold, आह said, माता च mother, कनीयसम् youngest one, मध्यमं पुत्रम् middle son, विक्रीतम् is sold, मन्ये I consider, माम् me, नयस्व you may take me.

#### आङ्ग्लानुवादः
O King my father says his eldest son cannot be sold, mother says that her  youngest son cannot be spared. From this I think middle son is already sold away. Therefore, take me"



### श्लोकः
#### मूलम्
गवां शतसहस्रेण शुनश्शेफं नरेश्वरः।  
गृहीत्वा परमप्रीतो जगाम रघुनन्दन ॥1.61.22॥

#### शब्दार्थः
रघुनन्दन O Delighter of Raghus, Rama, नरेश्वरः that king, गवाम् of cows, शतसहस्रेण by  hundred thousands, शुनश्शेफम् Sunassepha, गृहीत्वा having received, परमप्रीतः immensely pleased, जगाम went.

#### आङ्ग्लानुवादः
"O Delight of the Raghus (Rama) having purchased Sunassepha for a hundred thousands of cows the king refurned immensely pleased.



### श्लोकः
#### मूलम्
अम्बरीषस्तु राजर्षी रथमारोप्य सत्वरः।  
शुनश्शेफं महातेजा जगामाशु महायशाः॥1.61.23॥

#### शब्दार्थः
महातेजाः most brilliant, महायशाः highly famous, राजर्षिः Rajarshi, अम्बरीषस्तु Ambarisha, सत्वरः speedily, शुनःशेफम् Sunsshepha, रथम् आरोप्य mounting on his chariot, आशु instantly, जगाम went.

#### आङ्ग्लानुवादः
Most brilliant, illustrious rajarshi Ambarisha mounting Sunasshepha on his chariot instantly went away".  

### समाप्तिः
 श्रीमद्रामायणे वाल्मीकीय आदिकाव्ये बालकाण्डे एकषष्टितमस्सर्गः॥  
Thus ends the sixtyfirst sarga of Balakanda of the holy Ramayana the first epic  
composed by sage Valmiki.

</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/04-mithilAyAtrA/04-vishvAmitra-kathA/061_shunaHshephakathA.md">
<details><summary><h2>भूषणम् ...{Loading}...</h2></summary>



विश्वामित्रो महात्माथ प्रस्थितान् प्रेक्ष्य तानृषीन् ।  

अब्रवीन्नरशार्दूलस्सर्वांस्तान् वनवासिनः  ॥  १।६१।१  ॥   

अथ शरणागतशुनःशेपरक्षणोचितशक्तिं वक्तुं तपो
ऽन्तरमाहैकषष्टितमे--विश्वामित्र इत्यादि । तान् स्वाज्ञया समागतान् ।
वनवासिनः स्वतपोवनवासिनः  ॥  १।६१।१  ॥   

  

महान् विघ्नः प्रवृत्तो ऽयं दक्षिणामास्थितो दिशम् ।  

दिशमन्यां प्रपत्स्यामस्तत्र तप्स्यामहे तपः  ॥  १।६१।२  ॥   

महानिति । यो ऽहं दक्षिणां दिशमास्थितः तस्य मे महान् विघ्नः प्रवृत्त
इत्यर्थः  ॥  १।६१।२  ॥   

  

पश्चिमायां विशालायां पुष्करेषु महात्मनः  

सुखं तपश्चरिष्यामो वरं तद्धि तपोवनम्  ॥  १।६१।३  ॥   

पश्चिमायामिति । विशालायां विशालतपोवनवत्यां पश्चिमायां दिशि वर्तमानेषु
पुष्करेषु पुष्करतीर्थेषु, तत्तीरेष्वित्यर्थः । महात्मनः हे महात्मानः  ॥ 
१।६१।३  ॥   

  

एवमुक्त्वा महातेजाः पुष्करेषु महामुनिः ।  

तप उग्रं दुराधर्षं तेपे मूलफलाशनः  ॥  १।६१।४  ॥   

एतस्मिन्नेव काले तु अयोध्याधिपतिर्नृपः ।  

अम्बरीष इति ख्यातो यष्टुं समुपचक्रमे  ॥  १।६१।५  ॥   

एवमित्यादि  ॥  १।६१।४,५  ॥   

  

तस्य वै यजमानस्य पशुमिन्द्रो जहार ह ।  

प्रणष्टे तु पशौ विप्रो राजानमिदमब्रवीत्  ॥  १।६१।६  ॥   

विप्रः पुरोहित इति यावत्  ॥  १।६१।६  ॥   

  

पशुरद्य हृतो राजन् प्रणष्टस्तव दुर्नयात् ।  

अरक्षितारं राजानं घ्नन्ति दोषा नरेश्वर  ॥  १।६१।७  ॥   

पशुरिति । दुर्नयात् अनवधानादित्यर्थः । हृतः केनापीति शेषः । प्रणष्टः
अदृष्टः । "णश अदर्शने" इति धातोर्निष्ठा । दोषाः पशुनाशादयः  ॥  १।६१।७
 ॥   

  

प्रायश्चित्तं महद्ध्येतन्नरं वा पुरुषर्षभ ।  

आनयस्व पशुं शीघ्रं यावत् कर्म प्रवर्तते  ॥  १।६१।८  ॥   

प्रायश्चित्तमिति । प्रायश्चित्तम् एतत् पशुनाशनिमित्तकम् । नरं वा आनयस्व,
गोभिः क्रीत्वा पशुप्रतिनिधित्वेनेति शेषः । यावत्प्रवर्तते प्रवर्तिष्यते
। "यावत्पुरानिपातयोः" इति लट् । तावत् ततः पूर्वमेव । अश्वमेधे
पशुविसर्जनानन्तरं कर्मकालस्य व्यवहितत्वादिति भावः । वाकारेण पशुं
वान्विष्यानयस्वेति लभ्यते  ॥  १।६१।८  ॥   

  

उपाध्यायवचः श्रुत्वा स राजा पुरुषर्षभ(भः) ।  

अन्वियेष महाबुद्धिः पशुं गोभिः सहस्रश्ाः  ॥  १।६१।९  ॥   

उपाध्यायेति । सहस्रशः सहस्रसङ्ख्याभिः । मूल्यभूताभिरिति शेषः  ॥  १।६१।९
 ॥   

  

देशान् जनपदांस्तांस्तान् नगराणि वनानि च ।  

आश्रमाणि च पुण्यानि मार्गमाणो महीपतिः  ॥  १।६१।१०  ॥   

देशानित्यादि । देशानितिजनपदादिसर्वविशेषणम्  ॥  १।६१।१०  ॥   

  

स पुत्रसहितं तात सभार्यं रघुनन्दन ।  

भृगुतुन्दे समासीनमृचीकं सन्ददर्श ह  ॥  १।६१।११  ॥   

स इति छेदः । भृगुतुन्दे भृगोर्गिरितटस्य तुन्दे अभ्यन्तरे,
भृग्वाख्यऋषिवासस्थानप्रदेशे वा  ॥  १।६१।११  ॥   

  

तमुवाच महातेजाः प्रणम्याभिप्रसाद्य च ।  

ब्रह्मर्षिं तपसा दीप्तं राजर्षिरमितप्रभः ।  

पृष्ट्वा सर्वत्र कुशलमृचीकं तमिदं वचः  ॥  १।६१।१२  ॥   

तमिति, सार्द्ध एकान्वयः । तं मुनिम् । इदं वक्ष्यमाणं वच उवाच । (ब्रवीति)
ब्रुवतिर्द्विकर्मकः  ॥  १।६१।१२  ॥   

  

गवां शतसहस्रेण विक्रीणीषे सुतं यदि ।  

पशोरर्थे महाभाग कृतकृत्यो ऽस्मि भार्गव  ॥  १।६१।१३  ॥   

गवामिति । पशोः अर्थे प्रयोजनाय, पशुप्रतिनिध्यर्थमित्यर्थः । यदि
विक्रीणीषे विक्रीणीथाः । तदा कृतकृत्यो ऽस्मि कृतार्थः स्याम्  ॥  १।६१।१३
 ॥   

  

सर्वे परिसृता देशा याज्ञीयं न लभे पशुम् ।  

दातुमर्हसि मूल्येन सुतमेकमितो मम  ॥  १।६१।१४  ॥   

सर्व इति । परिसृताः सञ्चरिताः । याज्ञीयं यज्ञाय हितम् । "तस्मै हितम्"
इति छः । वृद्धिरार्षी । इतः एतेषु सुतेषु । सार्वविभक्तिकस्तसिः  ॥ 
१।६१।१४  ॥   

  

एवमुक्तो महातेजा ऋचीकस्त्वब्रवीद्वचः ।  

नाहं ज्येष्ठं नरश्रेष्ठ विक्रीणीयां कथञ्चन  ॥  १।६१।१५  ॥   

ऋचीकस्य वचः श्रुत्वा तेषां माता महात्मनाम् ।  

उवाच नरशार्दूलमम्बरीषं तपस्विनी  ॥  १।६१।१६  ॥   

एवमिति । कथञ्चन बहुमूल्येनापि । इतरयोरप्रतिषेधादनुमतिर्गम्यते ।
"अप्रतिषिद्धमनुमतं भवति" इति न्यायात् ।
शास्त्रेणापत्यदानविक्रययोर्निषेधेपि मूलावसादे
धर्मायापत्यदानवद्यज्ञायापत्यविक्रयो न दोषायेति भावः  ॥  १।६१।१५,१६  ॥   

  

अविक्रेयं सुतं ज्येष्ठं भगवानाह भार्गवः ।  

ममापि दयितं विद्धि कनिष्ठं शुनकं नृप ।  

तस्मात्कनीयसं पुत्रं न दास्ये तव पार्थिव  ॥  १।६१।१७  ॥   

प्रायेण हि नरश्रेष्ठ ज्येष्ठाः पितृषु वल्लभाः ।  

मातृ़णां च कनीयांसस्तस्माद्रक्षे कनीयसम्  ॥  १।६१।१८  ॥   

उक्तवाक्ये मुनौ तस्मिन् मुनिपत्न्यां तथैव च ।  

शुनःशेषः स्वयं राम मध्यमो वाक्यमब्रवीत्  ॥  १।६१।१९  ॥   

पिता ज्येष्ठमविक्रेयं माता चाह कनीयसम् ।  

विक्रीतं मध्यमं मन्ये राजन् पुत्रं नयस्व माम्  ॥  १।६१।२०  ॥   

गवां शतसहस्रेण शुनःशेपं नरेश्वरः ।  

गृहीत्वा परमप्रीतो जगाम रघुनन्दन  ॥  १।६१।२१  ॥   

अम्बरीषस्तु राजर्षी रथमारोप्य सत्वरः ।  

शुनःशेपं महातेजा जगामाशुमहायशाः  ॥  १।६१।२२  ॥   

इत्यार्षे श्रीरामायणे वाल्मीकीये आदिकाव्ये बालकाण्डे एकषष्टितमः सर्गः  ॥ 
६१  ॥   

कनीयसमित्यकरान्तत्वमार्षम्  ॥  १।६१।१७२२  ॥   

इति श्रीगोविन्दराजविरचिते श्रीरामायणभूषणे मणिमञ्जीराख्याने
बालकाण्डव्याख्याने एकषष्टितमः सर्गः  ॥  ६१  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/04-mithilAyAtrA/04-vishvAmitra-kathA/061_shunaHshephakathA.md">
<details><summary><h2>शिरोमणी ...{Loading}...</h2></summary>



देवादिप्रस्थानोत्तरकालिकं वृत्तमाह विश्वामित्र इत्यादिना । नरशार्दूल हे
राम अथ प्रस्थानानन्तरं महात्मा विश्वामित्रस्तान् यज्ञार्थं समागतान् तान्
चिरञ्जीविनः वनवासिनः सर्वानृषीन् प्रस्थितान् वीक्ष्य अब्रवीत्  ॥  १।६१।१
 ॥   

  

तद्वचनमेवाह महानिति । प्रवृत्तः प्रकृष्टं वृत्तं वृन्तान्तो यस्मिन्सो
ऽयं त्रिशङ्कुर्याजनमूलकक्रोधावेशः महान्विघ्नः दक्षिणां दिशं आस्थितः
प्राप्तः अतः अन्यां दिशं प्रवत्स्यामः तत्र तस्या दिशि तपस्तप्स्यामहे  ॥ 
१।६१।२  ॥   

  

कां दिशं गमिष्यसीत्यत आह पश्चिमायामिति । विशालायां विशालतपोभूमिमत्यां
पश्चिमायां दिशि वर्तमानेषु पुष्करेषु तीर्थविशेषे महात्मनः
अतिप्रयत्नशीलमुनीनां यद्वरं श्रेष्ठं तपोवनं तत्तस्मिंस्तपोवने एव सुखं
यथा स्यात्तथा तपश्चरिष्यामः । पुष्करेष्विति बहुवचनमादरार्थं महात्मन
इत्येकवचनं जात्यभिप्रायेण । हिरेवार्थे  ॥  १।६१।३  ॥   

  

एवमिति । महातेजाः महामुनिः विश्वामित्रः एवमनेन प्रकारेणोक्त्वा मूलफलाशनः
सन्नुग्रमत्युत्कटं दुराधर्षं पराभवितुमशक्यं तपस्तेपे  ॥  १।६१।४  ॥   

  

एतस्मिन्निति । एतस्मिन्काले विश्वामित्रतपश्चरणसमये एव अम्बरीष इति ख्यातो
महान् सर्वराजपूज्यः अयोध्याधिपतिस्तु यष्टुं यागं कर्तुं समुपचक्रमे  ॥ 
१।६१।५  ॥   

  

तस्येति । यजमानस्य यागं कुर्वत एव तस्याम्बरीषस्य पशुमिन्द्रो जहार ह
प्रसिद्धमेतत् । पशौ यागवृषे प्रनष्टे अदृश्यतां गते सत्येव
विप्रस्तत्पुरोहितः राजानमम्बरीषमिदमब्रवीत् । वैतुशब्दौ एवार्थौ  ॥  १।६१।६
 ॥   

  

तद्वचनमेवाह पशुरिति । हे राजन् तव दुर्णयात् त्वदनवधानात् पशुः अद्य हृतः
केनचिदिति शेषः । अत एव प्रनष्टः अदृश्यतां प्राप्तः । ननु
पश्वन्तरमानेष्यामीत्यत आह हे नरेश्वर अरक्षितारं सावधानतया
यागपशुरक्षारहितं राजानं दोषाः रक्षानवधानताजनितपापानि घ्नन्ति
ऽपशुरभ्याहृतःऽ इति भट्टसम्मतः पाठः । अरक्षितारमित्यत्र अल्पार्थको नञ्  ॥ 
१।६१।७  ॥   

  

ननु तद्दुरितशान्तिः कथं स्यादित्यत आह प्राय इति । हे पुरुषर्षभ यावत्कर्म
प्रवर्तते तावदेव नरं पुरुषं पशुं शीघ्रं झटिति आनयस्व
एतदेवास्याघविशिष्टपुरुषस्य प्रायश्चित्तमनवधानताजनितपापशोधनम् ऽप्रायः
पापमितिप्रोक्तं चित्तं तच्छोधनं स्मृतम्ऽ इत्यनुशासनम् । एतेनोपायान्तरं
नास्तीति सूचितम् । हिवैशब्दौ एवार्थौ  ॥  १।६१।८  ॥   

  

उपेति । पुरुषर्षभ हे राम महाबुद्धिः स राजा अम्बरीषः उपाध्यायवचः श्रुत्वा
सहस्रशः गोभिः कर्तव्ययागपशुप्रतिनिधिभूतं क्रेतव्यपुरुषमूल्यरूपं सहस्रशः
सङ्ख्याकगवीभिः सह सहितः सन् पशुं पशुत्वेन प्रकल्पनीयं पुरुषमन्वियेष  ॥ 
१।६१।९  ॥   

  

देशानिति । हे तात हे रघुनन्दन देशादीन् मार्गमाणः स महीपतिरम्बरीषः
पुत्रसहितं सभार्यं भार्यासहितं भृगुतुङ्गे भृगुसम्बन्धिस्थलविशेषे
समासीनमृचीकं मुनिं सन्ददर्श ह प्रसिद्धमेतत् । श्लोकद्वयमेकान्वयि  ॥ 
१।६१।१०,११  ॥   

  

तमिति । महातेजाः महत्तेजो यस्मात्सः स्वानुगृहीतपुरुषतेजःसम्पादक इत्यर्थः
। अत एवामितप्रभः अमिता परिमातुमशक्या प्रभा यस्य स राजर्षिरम्बरीषः तपसा
दीप्तं ब्रह्मर्षिं तं प्रसिद्धमृचीकं प्रणम्य अभिप्रसाद्य च सर्वत्र
तपआदिषु कुशलं पृष्ट्वा चेदं वचः उवाच । सार्धश्लोक एकान्वयी । चकार
उभयान्वयी  ॥  १।६१।१२,१३  ॥   

  

तद्वचनमेवाह गवामिति । हे महाभाग हे भार्गव पशोरर्थे यागपशुकरणाय गवां
शतसहस्रेण शतसहस्रसङ्ख्याकगवीभिः सुतं स्वपुत्रं इति विक्रीणीषे त्वमिति
शेषः । तर्हि अहं कृतकृत्यः अस्मि भविष्यामि  ॥  १।६१।१४  ॥   

  

नन्वपहृतः पशुरेव कुतो नान्विष्यते इत्यत आह सर्व इति । सर्वे देशाः मया
परिप्लुताः यज्ञपश्वन्वेषणाय परिगताः तेषु देशेषु यज्ञियं पशुं न लभे इतो
हेतोः मूल्येन एकं सुतं मम मह्यं दातुमर्हसि  ॥  १।६१।१५  ॥   

  

एवमिति । एवमनेन प्रकारेणोक्तः अम्बरीषेण प्रार्थितः महातेजा ऋचीकः वचः
अब्रवीत् । तद्वचनमेवाह हे नरश्रेष्ठ ज्येष्ठं सुतमहं कथञ्चन न
विक्रीणीयामेतेन ज्येष्ठे तस्य परमानुरागः सूचितः । तुशब्द एवार्थे  ॥ 
१।६१।१६  ॥   

  

ऋचीकस्येति । तेषां महात्मनामृचीकषुत्राणां माता ऋचीकस्य वचः श्रुत्वा
नरशार्दूलां नरश्रेष्ठमम्बरीषमिदं वचः उवाच  ॥  १।६१।१७  ॥   

  

तद्वचनमेवाह अविक्रेयमिति । भगवान् अतिसामर्थ्यविशिष्टः भार्गवः ज्येष्ठं
सुतमविक्रेयमाह  

शुनकं शनुकनामानं कनिष्ठं सुतं ममापि दयितं प्रियं त्वं विद्धि जानीहि
तस्मात्कारणात् हे प्रभो हे पार्थिव कनीयसं पुत्रमहं तव तुभ्यं न दास्ये ।
सार्धश्लोक एकान्वयी  ॥  १।६१।१८  ॥   

  

कापट्यभ्रमवारणाय तादृशानुरागे सदाचारं प्रमाणयन्ती आह प्रायेणेति । हे
नरश्रेष्ठ ज्येष्ठाः प्रायेण पितृषु वल्लभाः पितृनिष्ठानुरागविषयीभूताः
भवन्तीति शेषः । मातृ़णां च कनीयांसः वल्लभास्तस्मात् कनीयसं कनीयांसमेव
अहं रक्षे न दास्ये इत्यर्थः  ॥  १।६१।१९  ॥   

  

उक्तेति । हे राम तस्मिन्मुनौ ऋचीके उक्तवाक्ये सति तथा तेन प्रकारेण
मुनिपत्न्यां च उक्तवाक्यायां सत्यां मध्यमः शुनःशेफः स्वयमेव
वाक्यमब्रवीत्  ॥  १।६१।२०  ॥   

  

तद्वचनमेवाह पितेति । ज्येष्ठं सुतमविक्रेयं पिता आह कनीयसमविक्रेयं माता
चाह अतः मध्यममात्मानं विक्रीतमहं मन्ये । अतः हे राजपुत्र मां नयस्व  ॥ 
१।६१।२१  ॥   

  

गवामिति । हे रघुनन्दन परमप्रीतो नरेश्वरो ऽम्बरीषः शुनःशेफं गवां
शतसहस्रेण गृहीत्वा जगाम  ॥  १।६१।२२  ॥   

  

गमनप्रकारं वर्णयन्नाह अम्बरीष इति । राजर्षिः महातेजाः सत्वरो ऽम्बरीषः
शुनःशेफमाशु रथमारोप्य जगाम स्वालयमिति शेषः ।
परमप्रमाणभूतमुनिकर्तृकानापत्कालिकपुत्रविक्रयणेन यज्ञार्थं पुत्रविक्रयणे
पुण्याधिक्यं भवतीति ध्वनितम्  ॥  १।६१।२३  ॥   

  

इति श्रीमद्वाल्मीकीयरामायणव्याख्याने रामायणशिरोमणौ बालकाण्डे एकषष्टितमः
सर्गः  ॥  १।६१  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/04-mithilAyAtrA/04-vishvAmitra-kathA/061_shunaHshephakathA.md">
<details><summary><h2>तिलकम् ...{Loading}...</h2></summary>



वनवासिनस्तपोवनवासिनस्तान्स्वाज्ञया यज्ञार्थमागतान्प्रस्थितान्वीक्ष्य
सर्वांस्तानब्रवीदित्यन्वयः । वनवासिन इत्यस्य स्थाने "विनयान्वितान्" इति
पाठान्तरम्  ॥  १।६१।१  ॥   

  

दक्षिणां दिशमासमन्ताद्व्याप्यास्थितो ऽयं त्रिशङ्कुरूपो महाविघ्नो ऽस्माकं
तपोनाशकत्वात्प्रवृत्तस्तच्छायाक्रान्तत्वाच्चायं देशो ऽतःपरं तपो ऽयोग्य
इति भावः  ॥  १।६१।२  ॥   

  

विशालायां विशालतपोवनवत्यां पश्चिमायां वर्तमानेषु पुष्करेषु । तत्तीरे
तपोवनेष्वित्यर्थः । महात्मन इति महात्मान इत्यर्थकमृषिसम्बोधनम् ।
अदीर्घत्वमार्षम्  ॥  १।६१।३५  ॥   

  

विप्रः पुरोहितः  ॥  १।६१।६  ॥   

  

अभ्याहृत इदानीमस्माभिरानीतः पशुस्तव दुर्नयात्त्वत्पापवशात्तावकरक्षिणां
प्रमादाच्च प्रनष्ट इत्यन्वयः । राजपापमाह अरक्षितारम् । प्रजानामिति शेषः
 ॥  १।६१।७  ॥   

  

एतत्पशुनाशरूपं महत्प्रायश्चित्तं महतः प्रायश्चित्तस्य कारणम् । प्रकान्तं
कर्म यावत्प्रवर्तते प्रवर्तिष्यते तावत्ततः प्रागेव नष्टं पशुमन्विष्यानय
। तत्प्रतिनिधित्वेन क्रीत्वा नरं वा पशुमानयेत्यर्थः  ॥  १।६१।८  ॥   

  

सहस्रशो गोभिः । निष्क्रयभूताभिरित्यर्थः  ॥  १।६१।९,१०  ॥   

  

स पुत्रेति । स इति पृथक्पदम् । सो ऽम्बरीषः । भृगुतुङ्गम्
पर्वतशृङ्गविशेषः  ॥  १।६१।११,१२  ॥   

  

तं प्रसिद्धतपसमृचीकमिदं वक्ष्यमाणं वचः । अब्रवीदिति शेषः । यदि
विक्रीणीषे तदा कृतकृत्यो ऽस्मि भवेयम्, यतो यज्ञियं यज्ञे पूर्वं
परिकल्पितं पशुं क्वापि न लभे  ॥  १।६१।१३,१४  ॥   

  

इत एतेषु । सार्वविभक्तिकस्तसिः  ॥  १।६१।१५  ॥   

  

कथञ्चन बहुनापि मूल्येन । अनेनेतरयोरनुमतिः सूचिता । अप्रतिषिद्धमनुमतमिति
न्यायात्  ॥  १।६१।१६,१७  ॥   

  

शुनक इति कनिष्ठपुत्रनाम  ॥  १।६१।१८  ॥   

  

पितृषु पितृणाम् । रक्षिष्यामीत्यर्थे रक्ष्ये इत्यार्षम्  ॥  १।६१।१९  ॥   

  

रामेति सम्बुद्धि  ॥  १।६१।२०  ॥   

  

मध्यमं मध्यमपुत्रं विक्रेयं मातापित्रोर्विक्रेयत्वेन सम्मतं मन्ये ।
अर्थादिति शेषः  ॥  १।६१।२१  ॥   

  

ब्रह्मवादिनो मध्यमपुत्रस्य  ॥  १।६१।२२  ॥   

  

गृहीत्वा क्रीत्वा । यद्यप्यपत्यस्य दानक्रयौ शास्त्रनिषिद्धौ, तथाप्यनेन
कुलहानौ धर्मार्थमपत्यदानमिव यज्ञायापत्यक्रयो न विगीत इति सूचितम् ।
पुत्रस्य चैवं पित्रधीनतोचितेति च बोधितम्  ॥  १।६१।२३  ॥   

  

शुनःशेपं रथमारोप्येत्यन्वयः  ॥  १।६१।२४  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये बालकाण्डे
एकषष्टितमः सर्गः  ॥  ६१  ॥   

  



</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/04-mithilAyAtrA/04-vishvAmitra-kathA/061_shunaHshephakathA.md">
<details><summary><h2>द्राविडपाठः ...{Loading}...</h2></summary>


विश्वामित्रो महात्माथ प्रस्थितान् प्रेक्ष्य तानृषीन्।  
अब्रवीन्नरशार्दूलस्सर्वांस्तान् वनवासिनः ॥ 1.61.1 ॥   
महान् विघ्नः प्रवृत्तोऽयं दक्षिणामास्थितो दिशम्।  
दिशमन्यां प्रपत्स्यामस्तत्र तप्स्यामहे तपः ॥ 1.61.2 ॥   
पश्चिमायां विशालायां पुष्करेषु महात्मनः सुखं तपश्चरिष्यामो वरं तद्धि तपोवनम् ॥ 1.61.3 ॥   
एवमुक्त्वा महातेजाः पुष्करेषु महामुनिः।  
तप उग्रं दुराधर्षं तेपे मूलफलाशनः ॥ 1.61.4 ॥   
एतस्मिन्नेव काले तु अयोध्याधिपतिर्नृपः।  
अम्बरीष इति ख्यातो यष्टुं समुपचक्रमे ॥ 1.61.5 ॥   
तस्य वै यजमानस्य पशुमिन्द्रो जहार ह।  
प्रणष्टे तु पशौ विप्रो राजानमिदमब्रवीत् ॥ 1.61.6 ॥   
पशुरद्य हृतो राजन् प्रणष्टस्तव दुर्नयात्।  
अरक्षितारं राजानं घ्नन्ति दोषा नरेश्वर ॥ 1.61.7 ॥   
प्रायश्चित्तं महद्ध्येतन्नरं वा पुरुषर्षभ।  
आनयस्व पशुं शीघ्रं यावत् कर्म प्रवर्तते ॥ 1.61.8 ॥   
उपाध्यायवचः श्रुत्वा स राजा पुरुषर्षभ(भः)।  
अन्वियेष महाबुद्धिः पशुं गोभिः सहस्रशः ॥ 1.61.9 ॥   
देशान् जनपदांस्तांस्तान् नगराणि वनानि च।  
आश्रमाणि च पुण्यानि मार्गमाणो महीपतिः ॥ 1.61.10 ॥   
स पुत्रसहितं तात सभार्यं रघुनन्दन।  
भृगुतुन्दे समासीनमृचीकं सन्ददर्श ह ॥ 1.61.11 ॥   
ब्रह्मर्षिं तपसा दीप्तं राजर्षिरमितप्रभः।  
पृष्ट्वा सर्वत्र कुशलमृचीकं तमिदं वचः ॥ 1.61.12 ॥   
गवां शतसहस्रेण विक्रीणीषे सुतं यदि।  
पशोरर्थे महाभाग कृतकृत्योऽस्मि भार्गव ॥ 1.61.13 ॥   
सर्वे परिसृता देशा याज्ञीयं न लभे पशुम्।  
दातुमर्हसि मूल्येन सुतमेकमितो मम ॥ 1.61.14 ॥   
एवमुक्तो महातेजा ऋचीकस्त्वब्रवीद्वचः।  
नाहं ज्येष्ठं नरश्रेष्ठ विक्रीणीयां कथञ्चन ॥ 1.61.15 ॥   
ऋचीकस्य वचः श्रुत्वा तेषां माता महात्मनाम्।  
उवाच नरशार्दूलमम्बरीषं तपस्विनी ॥ 1.61.16 ॥   
ममापि दयितं विद्धि कनिष्ठं शुनकं नृप।  
तस्मात्कनीयसं पुत्रं न दास्ये तव पार्थिव ॥ 1.61.17 ॥   
प्रायेण हि नरश्रेष्ठ ज्येष्ठाः पितृषु वल्लभाः।  
मातॄणां च कनीयांसस्तस्माद्रक्षे कनीयसम् ॥ 1.61.18 ॥   
उक्तवाक्ये मुनौ तस्मिन् मुनिपत्न्यां तथैव च।  
शुनःशेषः स्वयं राम मध्यमो वाक्यमब्रवीत् ॥ 1.61.19 ॥   
पिता ज्येष्ठमविक्रेयं माता चाह कनीयसम्।  
विक्रीतं मध्यमं मन्ये राजन् पुत्रं नयस्व माम् ॥ 1.61.20 ॥   
गवां शतसहस्रेण शुनःशेपं नरेश्वरः।  
गृहीत्वा परमप्रीतो जगाम रघुनन्दन ॥ 1.61.21 ॥   
अम्बरीषस्तु राजर्षी रथमारोप्य सत्वरः।  
शुनःशेपं महातेजा जगामाशुमहायशाः ॥ 1.61.22 ॥   

</details>
</div>
