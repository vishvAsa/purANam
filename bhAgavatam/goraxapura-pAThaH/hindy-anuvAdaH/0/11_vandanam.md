+++
title = "११ वन्दनम्"

+++


<details open><summary>विश्वास-प्रस्तुतिः</summary>

सर्गस्थितिनिरोधार्थं कामाकाममयो हि यः।  
तं कामं कामकामघ्नं कामाभावाय कामये॥  
यत्कामिनीकेलिकलापकुण्ठितः  
कामोऽप्यकामा विमदो बभूव ह।  
तं मानिनीमानदमानदं सदा  
श्रीमोहनं मोहनमानतोऽस्म्यहम्॥  
यस्याङ्घ्रिपङ्कजपरागपरप्रभावाद्  
भूत्वा कृती कृतिमतां सृतिमाचरामि।  
तं सद‍्गुरुं सततसर्वसुखं सदग्र्यं  
वन्दे सदा विमलबोधघनं विचित्रम्॥  
व्यासं व्यासकरं वन्दे मुनिं नारायणं स्वयम्।  
यतः प्राप्तकृपालोका लोका मुक्ताः कलेर्ग्रहात्॥  
यस्य तुण्डाच्च्युतश्चूतो राजतेऽयं रसात्मकः।  
तमच्युतकथाकुञ्जे सुकूजन्तं शुकं भजे॥  
श्रीधरं श्रीधरं वन्दे श्रीधरैकपरायणम्।  
यस्यैव श्रीप्रसादेन श्रीधरेयं कृतिः कृता॥  
राधा भक्तिर्हरिर्ज्ञानं ताभ्यां या च समन्विता।  
तां श्रीभागवतीं गाथां वन्दे युगलरूपिणीम्॥
</details>

<details><summary>मूलम्</summary>

सर्गस्थितिनिरोधार्थं कामाकाममयो हि यः।  
तं कामं कामकामघ्नं कामाभावाय कामये॥  
यत्कामिनीकेलिकलापकुण्ठितः  
कामोऽप्यकामा विमदो बभूव ह।  
तं मानिनीमानदमानदं सदा  
श्रीमोहनं मोहनमानतोऽस्म्यहम्॥  
यस्याङ्घ्रिपङ्कजपरागपरप्रभावाद्  
भूत्वा कृती कृतिमतां सृतिमाचरामि।  
तं सद‍्गुरुं सततसर्वसुखं सदग्र्यं  
वन्दे सदा विमलबोधघनं विचित्रम्॥  
व्यासं व्यासकरं वन्दे मुनिं नारायणं स्वयम्।  
यतः प्राप्तकृपालोका लोका मुक्ताः कलेर्ग्रहात्॥  
यस्य तुण्डाच्च्युतश्चूतो राजतेऽयं रसात्मकः।  
तमच्युतकथाकुञ्जे सुकूजन्तं शुकं भजे॥  
श्रीधरं श्रीधरं वन्दे श्रीधरैकपरायणम्।  
यस्यैव श्रीप्रसादेन श्रीधरेयं कृतिः कृता॥  
राधा भक्तिर्हरिर्ज्ञानं ताभ्यां या च समन्विता।  
तां श्रीभागवतीं गाथां वन्दे युगलरूपिणीम्॥
</details>
