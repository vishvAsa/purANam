+++
title = "೦೨೩"
unicode_script = "kannada"

+++
[ಇಪ್ಪತ್ತಮೂರನೆಯ ಸರ್ಗ]



<details><summary>ಭಾಗಸೂಚನಾ</summary>

ನಿವಾತ ಕವಚರೊಡನೆ ರಾವಣನ ಸ್ನೇಹ, ಕಾಲಕೇಯರ ವಧೆ, ವರುಣ ಪುತ್ರರ ಪರಾಜಯ
</details>

###### 1


<details><summary>ಮೂಲಮ್</summary>

ತತೋ ಜಿತ್ವಾ ದಶಗ್ರೀವೋ ಯಮಂ ತ್ರಿದಶಪುಂಗವಮ್ ।  
ರಾವಣಸ್ತು ರಣಶ್ಲಾಘೀ ಸ್ವಸಹಾಯಾನ್ ದದರ್ಶ ಹ ॥
</details>

<details><summary>ಅನುವಾದ</summary>

(ಅಗಸ್ತ್ಯರು ಹೇಳುತ್ತಾರೆ - ರಘುನಂದನ !) ದೇವೇಶ್ವರ ಯಮನನ್ನು ಸೋಲಿಸಿ, ಯುದ್ಧವನ್ನು ಶ್ಲಾಘಿಸುವ ದಶಗ್ರೀವ ರಾವಣನು ತನ್ನ ಸಹಾಯಕರೊಂದಿಗೆ ಸೇರಿಕೊಂಡನು.॥1॥
</details>

###### 2


<details><summary>ಮೂಲಮ್</summary>

ತತೋ ರುಧಿರಸಿಕ್ತಾಂಗಂ ಪ್ರಹಾರೈರ್ಜರ್ಜರೀಕೃತಮ್ ।  
ರಾವಣಂ ರಾಕ್ಷಸಾ ದೃಷ್ಟ್ವಾ ವಿಸ್ಮಯಂ ಸಮುಪಾಗಮನ್ ॥
</details>

<details><summary>ಅನುವಾದ</summary>

ಯಮನ ಪ್ರಹಾರದಿಂದ ಅವನ ಸರ್ವಾಂಗವೂ ರಕ್ತದಿಂದ ತೊಯ್ದುಹೋಗಿತ್ತು. ಈ ಸ್ಥಿತಿಯಲ್ಲಿ ಅವನನ್ನು ನೋಡಿ ಆ ರಾಕ್ಷಸರಿಗೆ ಭಾರೀ ವಿಸ್ಮಯವಾಯಿತು.॥2॥
</details>

###### 3


<details><summary>ಮೂಲಮ್</summary>

ಜಯೇನ ವರ್ಧಯಿತ್ವಾ ಚ ಮಾರೀಚ ಪ್ರಮುಖಾಸ್ತತಃ ।  
ಪುಷ್ಪಕಂ ಭೇಜಿರೇ ಸರ್ವೇ ಸಾಂತ್ವ್ವಿತಾ ರಾವಣೇನ ತು ॥
</details>

<details><summary>ಅನುವಾದ</summary>

‘ಮಹಾರಾಜರಿಗೆ ಜಯವಾಗಲಿ’ ಎಂದು ಹೇಳುತ್ತಾ ರಾವಣನ ಅಭ್ಯುದಯವನ್ನು ಬಯಸುವ ಮಾರೀಚನೇ ಮೊದಲಾದ ರಾಕ್ಷಸರೆಲ್ಲ ರಾವಣನಿಂದ ಸಂತೈಸಲ್ಪಟ್ಟು ಪುಷ್ಪಕ ವಿಮಾನ ಏರಿದರು.॥3॥
</details>

###### 4


<details><summary>ಮೂಲಮ್</summary>

ತತೋ ರಸಾತಲಂ ರಕ್ಷಃ ಪ್ರವಿಷ್ಟಃ ಪಯಸಾಂ ನಿಧಿಮ್ ।  
ದೈತ್ಯೋರಗ ಗಣಾಧ್ಯುಷ್ಟಂ ವರುಣೇನ ಸುರಕ್ಷಿತಮ್ ॥
</details>

<details><summary>ಅನುವಾದ</summary>

ಬಳಿಕ ಆ ರಾಕ್ಷಸನು ರಸಾತಲಕ್ಕೆ ಹೋಗುವ ಇಚ್ಛೆಯಿಂದ ದೈತ್ಯರು, ನಾಗಗಳಿಂದ ಸೇವಿತ ಹಾಗೂ ವರುಣನಿಂದ ರಕ್ಷಿತವಾದ ಜಲನಿಧಿ ಸಮುದ್ರವನ್ನು ಪ್ರವೇಶಿಸಿದನು.॥4॥
</details>

###### 5


<details><summary>ಮೂಲಮ್</summary>

ಸ ತು ಭೋಗವತೀಂ ಗತ್ವಾ ಪುರೀಂ ವಾಸುಕಿ ಪಾಲಿತಾಮ್ ।  
ಕೃತ್ವಾ ನಾಗಾನ್ವಶೇ ಹೃಷ್ಟೋ ಯಯೌ ಮಣಿಮಯೀಂ ಪುರೀಮ್ ॥
</details>

<details><summary>ಅನುವಾದ</summary>

ನಾಗರಾಜ ವಾಸುಕಿಯಿಂದ ಪಾಲಿಸಲ್ಪಟ್ಟ ಭೋಗವತಿಯನ್ನು ಪ್ರವೇಶಿಸಿ, ರಾವಣನು ನಾಗಗಳನ್ನು ಗೆದ್ದು, ಅಲ್ಲಿಂದ ಹರ್ಷಚಿತ್ತನಾಗಿ ಮಣಿಮಯ ಪುರಿಗೆ ಪ್ರಯಾಣ ಮಾಡಿದನು.॥5॥
</details>

###### 6


<details><summary>ಮೂಲಮ್</summary>

ನಿವಾತಕವಚಾಸ್ತತ್ರ ದೈತ್ಯಾ ಲಬ್ಧವರಾ ವಸನ್ ।  
ರಾಕ್ಷಸಸ್ತಾನ್ ಸನ್ಸಮಾಗಮ್ಯ ಯುದ್ಧಾಯ ಸಮುಪಾಹ್ವಯತ್ ॥
</details>

<details><summary>ಅನುವಾದ</summary>

ಬ್ರಹ್ಮದೇವರಿಂದ ಉತ್ತಮ ವರ ಪಡೆದಿದ್ದ ಅಲ್ಲಿ ನಿವಾತ ಕವಚರೆಂಬ ದೈತ್ಯರು ಇರುತ್ತಿದ್ದರು. ರಾವಣನು ಅಲ್ಲಿಗೆ ಹೋಗಿ ಅವರೆಲ್ಲರನ್ನು ಯುದ್ಧಕ್ಕಾಗಿ ಆಹ್ವಾನಿಸಿದನು.॥6॥
</details>

###### 7


<details><summary>ಮೂಲಮ್</summary>

ತೇ ತು ಸರ್ವೇ ಸುವಿಕ್ರಾಂತಾ ದೈತೇಯಾ ಬಲಶಾಲಿನಃ ।  
ನಾನಾ ಪ್ರಹರಣಾಸ್ತತ್ರ ಪ್ರಹೃಷ್ಟಾ ಯುದ್ಧದುರ್ಮದಾಃ ॥
</details>

<details><summary>ಅನುವಾದ</summary>

ಆ ದೈತ್ಯರೆಲ್ಲರೂ ಭಾರೀ ಪರಾಕ್ರಮಿ ಮತ್ತು ಬಲಶಾಲಿಗಳಾಗಿದ್ದರು. ಅನೇಕ ರೀತಿಯ ಅಸ್ತ್ರ-ಶಸ್ತ್ರಗಳನ್ನು ಧರಿಸಿ, ಯುದ್ಧಕ್ಕಾಗಿ ಸದಾ ಉತ್ಸಾಹಿತ ಹಾಗೂ ಉನ್ಮತ್ತರಾಗಿದ್ದರು.॥7॥
</details>

###### 8


<details><summary>ಮೂಲಮ್</summary>

ಶೂಲೈಸ್ತ್ರಿಶೂಲೈಃ ಕುಲಿಶೈಃ ಪಟ್ಟಿಶಾಸಿಪರಶ್ವಧೈಃ ।  
ಅನ್ಯೋನ್ಯಂ ಬಿಭಿದುಃ ಕ್ರುದ್ಧಾ ರಾಕ್ಷಸಾ ದಾನವಾಸ್ತಥಾ ॥
</details>

<details><summary>ಅನುವಾದ</summary>

ರಾವಣನೊಡನೆ ಅವರ ಯುದ್ಧ ಪ್ರಾರಂಭವಾಯಿತು. ಆ ದೈತ್ಯರು ಮತ್ತು ರಾಕ್ಷಸರು ಕುಪಿತರಾಗಿ ಪರಸ್ಪರ ಶೂಲ, ತ್ರಿಶೂಲ, ವಜ್ರ, ಪಟ್ಟಿಶ, ಖಡ್ಗ, ಕೊಡಲಿಗಳಿಂದ ಪ್ರಹರಿಸತೊಡಗಿದರು.॥8॥
</details>

###### 9


<details><summary>ಮೂಲಮ್</summary>

ತೇಷಾಂ ತು ಯುಧ್ಯಮಾನಾನಾಂ ಸಾಗ್ರಃ ಸಂವತ್ಸರೋ ಗತಃ ।  
ನ ಚಾನ್ಯತರಯೋಸ್ತತ್ರ ವಿಜಯೋ ವಾ ಕ್ಷಯೋಽಪಿ ವಾ ॥
</details>

<details><summary>ಅನುವಾದ</summary>

ಹೀಗೆ ಯುದ್ಧ ಮಾಡುತ್ತಾ ಒಂದು ವರ್ಷ ಕಳೆಯಿತು. ಆದರೂ ಅವರಲ್ಲಿ ಯಾರೂ ಗೆಲ್ಲಲಿಲ್ಲ, ಪರಾಜಯರಾಗಿಲ್ಲ.॥9॥
</details>

###### 10


<details><summary>ಮೂಲಮ್</summary>

ತತಃ ಪಿತಾಮಹಸ್ತತ್ರ ತ್ರೈಲೋಕ್ಯಗತಿರವ್ಯಯಃ ।  
ಆಜಗಾಮ ದ್ರುತಂ ದೇವೋ ವಿಮಾನವರಮಾಸ್ಥಿತಃ ॥
</details>

<details><summary>ಅನುವಾದ</summary>

ಆಗ ತ್ರಿಭುವನಗಳ ಆಶ್ರಯಭೂತ ಅವಿನಾಶೀ ಪಿತಾಮಹ ಭಗವಾನ್ ಬ್ರಹ್ಮದೇವರು ಒಂದು ಉತ್ತಮ ವಿಮಾನದಲ್ಲಿ ಕುಳಿತು ಅಲ್ಲಿಗೆ ಶೀಘ್ರವಾಗಿ ಬಂದರು.॥10॥
</details>

###### 11


<details><summary>ಮೂಲಮ್</summary>

ನಿವಾತಕವಚಾನಾಂ ತು ನಿವಾರ್ಯ ರಣಕರ್ಮತತ್ ।  
ವೃದ್ಧಃ ಪಿತಾಮಹೋ ವಾಕ್ಯಮುವಾಚ ವಿದಿತಾರ್ಥವತ್ ॥
</details>

<details><summary>ಅನುವಾದ</summary>

ವೃದ್ಧ ಪಿತಾಮಹನು ನಿವಾತ ಕವಚರ ಆ ಯುದ್ಧವನ್ನು ತಡೆದು, ಅವರಲ್ಲಿ ಇಂತೆಂದನು.॥11॥
</details>

###### 12


<details><summary>ಮೂಲಮ್</summary>

ನ ಹ್ಯಯಂ ರಾವಣೋ ಯುದ್ಧೇ ಶಕ್ಯೋಜೇತುಂ ಸುರಾಸುರೈಃ ।  
ನ ಭವಂತಃ ಕ್ಷಯಂ ನೇತುಮಪಿ ಸಾಮರದಾನವೈಃ ॥
</details>

<details><summary>ಅನುವಾದ</summary>

ದಾನವರೇ! ಸಮಸ್ತ ದೇವತೆಗಳು, ಅಸುರರು ಸೇರಿದರೂ ಯುದ್ಧದಲ್ಲಿ ಈ ರಾವಣನನ್ನು ಗೆಲ್ಲಲಾರರು. ಹಾಗೆಯೇ ಸಮಸ್ತ ದೇವ - ದಾನವರು ಒಟ್ಟಿಗೆ ಆಕ್ರಮಿಸಿದರೂ ನಿಮ್ಮನ್ನು ಸಂಹರಿಸಲಾರರು.॥12॥
</details>

###### 13


<details><summary>ಮೂಲಮ್</summary>

ರಾಕ್ಷಸಸ್ಯ ಸಖಿತ್ವಂ ಚ ಭವದ್ಭಿಃ ಸಹ ರೋಚತೇ ।  
ಅವಿಭಕ್ತಾಶ್ಚ ಸರ್ವಾರ್ಥಾಃ ಸುಹೃದಾಂ ನಾತ್ರ ಸಂಶಯಃ ॥
</details>

<details><summary>ಅನುವಾದ</summary>

ನಿಮ್ಮೀರ್ವರಲ್ಲಿಯೂ ವರಬಲದ ಶಕ್ತಿ ಒಂದೇ ರೀತಿಯಾಗಿದೆ. ಅದಕ್ಕಾಗಿ, ನಿಮ್ಮೊಡನೆ ಈ ರಾಕ್ಷಸನ ಮೈತ್ರಿ ಆದರೆ ನನಗೆ ಚೆನ್ನಾಗಿರುವುದು; ಏಕೆಂದರೆ ಸುಹೃದರ ಎಲ್ಲ ಭೋಗ್ಯ - ಪದಾರ್ಥ ಪರಸ್ಪರ ಒಂದೇ ರೀತಿಯಾಗಿದೆ. ಬೇರೆ - ಬೇರೆ ಹಂಚಿಕೊಳ್ಳಲಾಗುವುದಿಲ್ಲ. ಇದರಲ್ಲಿ ಸಂಶಯವೇ ಇಲ್ಲ.॥13॥
</details>

###### 14


<details><summary>ಮೂಲಮ್</summary>

ತತೋಽಗ್ನಿಸಾಕ್ಷಿಕಂ ಸಖ್ಯಂ ಕೃತವಾಂಸ್ತತ್ರ ರಾವಣಃ ।  
ನಿವಾತಕವಚೈಃ ಸಾರ್ಧಂ ಪ್ರೀತಿಮಾನಭವತ್ತದಾ ॥
</details>

<details><summary>ಅನುವಾದ</summary>

ಆಗ ಅಲ್ಲಿ ರಾವಣನು ಅಗ್ನಿಸಾಕ್ಷಿಯಾಗಿಸಿ ನಿವಾತ ಕವಚರೊಂದಿಗೆ ಮೈತ್ರಿ ಮಾಡಿಕೊಂಡನು. ಇದರಿಂದ ಎಲ್ಲರಿಗೆ ಸಂತೋಷವಾಯಿತು.॥14॥
</details>

###### 15


<details><summary>ಮೂಲಮ್</summary>

ಅರ್ಚಿತಸ್ತೈರ್ಯಥಾನ್ಯಾಯಂ ಸಂವತ್ಸರಮಥೋಷಿತಃ ।  
ಸ್ವಪುರಾನ್ನಿರ್ವಿಶೇಷಂ ಚ ಪ್ರಿಯಂ ಪ್ರಾಪ್ತೋ ದಶಾನನಃ ॥
</details>

<details><summary>ಅನುವಾದ</summary>

ಮತ್ತೆ ನಿವಾತ ಕವಚರಿಂದ ಉಚಿತ ಆದರ ಪಡೆದ ರಾವಣನು ಒಂದು ವರ್ಷ ಅಲ್ಲೇ ನಿಂತನು. ಆ ಸ್ಥಾನದಲ್ಲಿ ದಶಾನನನಿಗೆ ತನ್ನ ನಗರದಂತೆ ಪ್ರಿಯಭೋಗ ಪ್ರಾಪ್ತವಾದವು.॥15॥
</details>

###### 16


<details><summary>ಮೂಲಮ್</summary>

ತತ್ರೋಪಧಾರ್ಯ ಮಾಯಾನಾಂ ಶತಮೇಕಂ ಸಮಾಪ್ತವಾನ್ ।  
ಸಲಿಲೇಂದ್ರ ಪುರಾನ್ವೇಷೀ ಭ್ರಮತಿ ಸ್ಮರಸಾತಲಮ್ ॥
</details>

<details><summary>ಅನುವಾದ</summary>

ಅವನು ನಿವಾತ ಕವಚರಿಂದ ನೂರು ಬಗೆಯ ಮಾಯೆಯನ್ನು ಪಡೆದುಕೊಂಡನು. ಬಳಿಕ ಅವನು ವರುಣನ ನಗರವನ್ನು ಹುಡುಕುತ್ತಾ ರಸಾತಲದಲ್ಲಿ ಎಲ್ಲೆಡೆ ಸಂಚರಿಸತೊಡಗಿದನು.॥16॥
</details>

###### 17


<details><summary>ಮೂಲಮ್</summary>

ತತೋಽಶ್ಮನಗರಂ ನಾಮ ಕಾಲಕೇಯೈರಧಿಷ್ಠಿತಮ್ ।  
ಗತ್ವಾ ತು ಕಾಲಕೇಯಾಂಶ್ಚ ಹತ್ವಾ ತತ್ರ ಬಲೋತ್ಕಟಾನ್ ॥
</details>

## (ಶ್ಲೋಕ - 18½)


<details><summary>ಮೂಲಮ್</summary>

ಶೂರ್ಪಣಖ್ಯಾಶ್ಚ ಭರ್ತಾರಮಸಿನಾ ಪ್ರಾಚ್ಛಿನತ್ ತದಾ ।  
ಶ್ಯಾಲಂ ಚ ಬಲವಂತಂ ಚ ವಿದ್ಯುಜ್ಜಿಹ್ವಂ ಬಲೋತ್ಕಟಮ್ ॥  
ಜಿಹ್ವಯಾ ಸಂಲಿಹಂತಂ ಚ ರಾಕ್ಷಸಂ ಸಮರೇ ತದಾ ।
</details>

<details><summary>ಅನುವಾದ</summary>

ತಿರುಗಾಡುತ್ತಾ ಅವನು ಅಶ್ಮ ಎಂಬ ನಗರಕ್ಕೆ ಬಂದನು. ಅಲ್ಲಿ ಕಾಲಕೇಯ ಎಂಬ ದಾನವರು ವಾಸಿಸುತ್ತಿದ್ದರು. ಬಲಿಷ್ಠರಾದ ಅವರೆಲ್ಲರನ್ನು ರಾವಣನು ಸಂಹರಿಸಿ, ನಾಲಿಗೆಯಿಂದ ಕಟವಾಯಿಗಳನ್ನು ನೆಕ್ಕುತ್ತಿದ್ದ ತನ್ನ ತಂಗಿ ಶೂರ್ಪಣಖಿಯ ಗಂಡನಾದ, ಮಹಾಬಲಿಷ್ಠ ವಿದ್ಯುಜ್ಜಿಹ್ವ ರಾಕ್ಷಸನನ್ನು ಖಡ್ಗದಿಂದ ಸಂಹರಿಸಿದನು.॥17-18½॥
</details>

###### 19


<details><summary>ಮೂಲಮ್</summary>

ತಂ ವಿಜಿತ್ಯ ಮುಹೂರ್ತೇನ ಜಘ್ನೇ ದೈತ್ಯಾಂಶ್ಚತುಃಶತಮ್ ॥
</details>

###### 20


<details><summary>ಮೂಲಮ್</summary>

ತತಃ ಪಾಂಡುರಮೇಘಾಭಂ ಕೈಲಾಸಮಿವ ಭಾಸ್ವರಮ್ ।  
ವರುಣಸ್ಯಾಲಯಂ  ದಿವ್ಯಮಪಶ್ಯದ್ರಾಕ್ಷಸಾಧಿಪಃ ॥
</details>

<details><summary>ಅನುವಾದ</summary>

ಅವನನ್ನು ಕೊಂದು ರಾವಣನು ಎರಡು ಗಳಿಗೆಗಳಲ್ಲಿ ನಾಲ್ಕುನೂರು ದೈತ್ಯರನ್ನು ಸಂಹರಿಸಿದನು. ಬಳಿಕ ಆ ರಾಕ್ಷಸರಾಜ ರಾವಣನು ವರಣನ ದಿವ್ಯ ಭವನವನ್ನು ನೋಡಿದನು. ಅದು  ಬಿಳಿಯ ಮೋಡದಂತೆ ಉಜ್ವಲ ಮತ್ತು ಕೈಲಾಸ ಪರ್ವತದಂತೆ ಪ್ರಕಾಶಮಾನವಾಗಿತ್ತು.॥19-20॥
</details>

###### 21


<details><summary>ಮೂಲಮ್</summary>

ಕ್ಷರಂತೀಂ ಚ ಪಯಸ್ತತ್ರ ಸುರಭಿಂ ಗಾಮವಸ್ಥಿತಾಮ್ ।  
ಯಸ್ಯಾಃ ಪಯೋಽಭಿನಿಷ್ಪಂದಾತ್ ಕ್ಷೀರೋದೋ ನಾಮ ಸಾಗರಃ ॥
</details>

<details><summary>ಅನುವಾದ</summary>

ಅಲ್ಲಿ ಕೆಚ್ಚಲಿನಿಂದ ಹಾಲು ಸುರಿಸುತ್ತಿದ್ದಸುರಭಿ ಎಂಬ ಗೋವು ನಿಂತಿತ್ತು. ಈ ಸುರಭಿಯ ಹಾಲಿನಿಂದಲೇ ಕ್ಷೀರಸಾಗರ ತುಂಬಿದೆ ಎಂದು ಹೇಳುತ್ತಾರೆ.॥21॥
</details>

###### 22


<details><summary>ಮೂಲಮ್</summary>

ದದರ್ಶ ರಾವಣಸ್ತತ್ರ ಗೋವೃಷೇಂದ್ರವರಾರಣಿಮ್ ।  
ಯಸ್ಮಾಚ್ಚಂದ್ರಃ ಪ್ರಭವತಿ ಶೀತರಶ್ಮಿರ್ನಿಶಾಕರಃ ॥
</details>

<details><summary>ಅನುವಾದ</summary>

ರಾವಣನು ಮಹಾ ದೇವನ ವಾಹನ ಮಹಾವೃಷದ ಜನನೀ ಸುರಭಿದೇವಿಯನ್ನು ದರ್ಶಿಸಿದನು. ಆಕೆಯಿಂದಲೇ ಶೀತಲ ಕಿರಣಗಳುಳ್ಳ ನಿಶಾಕರ ಚಂದ್ರನ ಪ್ರಾದುರ್ಭಾವವಾಗಿದೆ. (ಸುರಭಿಯಿಂದ ಕ್ಷೀರಸಮುದ್ರ, ಕ್ಷೀರಸಮುದ್ರದಿಂದ ಚಂದ್ರನ ಆವಿರ್ಭಾವ ವಾಯಿತು..॥22॥
</details>

###### 23


<details><summary>ಮೂಲಮ್</summary>

ಯಂ ಸಮಾಶ್ರಿತ್ಯ ಜೀವಂತಿ ಫೇನಪಾಃ ಪರಮರ್ಷಯಃ ।  
ಅಮೃತಂ ಯತ್ರ ಚೋತ್ಪನ್ನಂ ಸ್ವಧಾ ಚ ಸ್ವಧಭೋಜಿನಾಮ್ ॥
</details>

<details><summary>ಅನುವಾದ</summary>

ಚಂದ್ರನ ಉತ್ಪತ್ತಿಸ್ಥಾನವಾದ ಕ್ಷೀರ ಸಮುದ್ರವನ್ನು ಆಶ್ರಯಿಸಿ ಘೇನಸ ಎಂಬ ಮಹರ್ಷಿಗಳು ಅಲ್ಲಿ ಇದ್ದಾರೆ. ಅದೇ ಕ್ಷೀರಸಮುದ್ರದಿಂದ ಸುಧಾ ಮತ್ತು ಸ್ವಧಾಭೋಜಿ ಪಿತೃಗಳ ಸ್ವಧಾ ಪ್ರಕಟಗೊಂಡಳು.॥23॥
</details>

###### 24


<details><summary>ಮೂಲಮ್</summary>

ಯಾಂ ಬ್ರುವಂತಿ ನರಾ ಲೋಕೇ ಸುರಭಿಂ ನಾಮ ನಾಮತಃ ।  
ಪ್ರದಕ್ಷಿಣಂ ತು ತಾಂ ಕೃತ್ವಾ ರಾವಣಃ ಪರಮಾದ್ಭುತಾಮ್ ।  
ಪ್ರವಿವೇಶ ಮಹಾಘೋರಂ ಗುಪ್ತಂ ಬಹುವಿಧೈರ್ಬಲೈಃ ॥
</details>

<details><summary>ಅನುವಾದ</summary>

ಲೋಕದಲ್ಲಿ ಸುರಭಿ ಎಂದು ಕರೆಯುವ ಪರಮಾದ್ಭುತ ಗೋಮಾತೆಯ ಪ್ರದಕ್ಷಿಣೆ ಮಾಡಿ ರಾವಣನು ನಾನಾ ರೀತಿಯ ಸೈನ್ಯಗಳಿಂದ ಸುರಕ್ಷಿತ ಮಹಾಭಯಂಕರ ವರುಣಾಲಯವನ್ನು ಪ್ರವೇಶಿಸಿದನು.॥24॥
</details>

###### 25


<details><summary>ಮೂಲಮ್</summary>

ತತೋ ಧಾರಾ ಶತಾಕೀರ್ಣಂ ಶಾರದಾಭ್ರನಿಭಂ ತದಾ ।  
ನಿತ್ಯಪ್ರಹೃಷ್ಟಂ ದದೃಶೇ ವರುಣಸ್ಯ ಗೃಹೋತ್ತಮಮ್ ॥
</details>

<details><summary>ಅನುವಾದ</summary>

ಪ್ರವೇಶಿಸಿ ಅವನು ವರುಣನ ಉತ್ತಮ ಭವನವನ್ನು ನೋಡಿದನು. ಅದು ಸದಾ ಆನಂದಮಯ ಉತ್ಸವಗಳಿಂದ ತುಂಬಿದ್ದು ಅನೇಕ ಕಾರಂಜಿಗಳಿಂದ ಕೂಡಿದ ಶರತ್ಕಾಲಕ ಮೇಘಗಳಂತೆ ಉಜ್ವಲವಾಗಿತ್ತು.॥25॥
</details>

###### 26


<details><summary>ಮೂಲಮ್</summary>

ತತೋ ಹತ್ವಾ ಬಲಾಧ್ಯಕ್ಷಾನ್ ಸಮರೇ ತೈಶ್ಚ ತಾಡಿತಃ ।  
ಅಬ್ರವೀಚ್ಚ ತತೋ ಯೋಧಾನ್ರಾಜಾ ಶೀಘ್ರಂ ನಿವೇದ್ಯತಾಮ್ ॥
</details>

<details><summary>ಅನುವಾದ</summary>

ಅನಂತರ ವರುಣನ ಸೇನಾಪತಿಗಳು ಯುದ್ಧದಲ್ಲಿ ರಾವಣನ ಮೇಲೆ ಪ್ರಹಾರ ಮಾಡಿದರು. ರಾವಣನು ಅವರನ್ನು ಗಾಯಗೊಳಿಸಿ ಆ ಯೋಧರಲ್ಲಿ ಹೇಳಿದನು - ನೀವು ಬೇಗನೇ ರಾಜಾವರುಣನಲ್ಲಿ ನನ್ನ ಮಾತನ್ನು ಹೇಳಿರಿ.॥26॥
</details>

###### 27


<details><summary>ಮೂಲಮ್</summary>

ಯುದ್ಧಾರ್ಥೀ ರಾವಣಃ ಪ್ರಾಪ್ತಸ್ತಸ್ಯ ಯುದ್ಧಂ ಪ್ರದೀಯತಾಮ್ ।  
ವದ ವಾ ನ ಭಯಂ ತೇಽಸ್ತಿ ನಿರ್ಜಿತೋಽಸ್ಮೀತಿ ಸಾಂಜಲಿಃ ॥
</details>

<details><summary>ಅನುವಾದ</summary>

ರಾಜನೇ! ರಾಕ್ಷಸೇಶ್ವರ ರಾವಣನು ಯುದ್ಧಕ್ಕಾಗಿ ಬಂದಿರುವನು. ನೀವು ಅವನೊಡನೆ ಯುದ್ಧ ಮಾಡಿರಿ ಅಥವಾ ಕೈಮುಗಿದು ತನ್ನ ಸೋಲನ್ನು ಒಪ್ಪಿಕೊಳ್ಳಿ. ಮತ್ತೆ ನಿಮಗೆ ಯಾವುದೇ ಭಯವಿಲ್ಲ.॥27॥
</details>

###### 28


<details><summary>ಮೂಲಮ್</summary>

ಏತಸ್ಮಿನ್ನಂತರೇ ಕ್ರುದ್ಧಾ ವರುಣಸ್ಯ ಮಹಾತ್ಮನಃ ।  
ಪುತ್ರಾ ಪೌತ್ರಾಶ್ಚ ನಿಷ್ಕ್ರಾಮನ್ ಗೌಶ್ಚ ಪುಷ್ಕರ ಏವ ಚ ॥
</details>

<details><summary>ಅನುವಾದ</summary>

ಈ ಸೂಚನೆ ಪಡೆದು ಮಹಾತ್ಮಾ ವರುಣನ ಪುತ್ರ, ಪೌತ್ರರು ಕ್ರೋಧಗೊಂಡು ಹೊರಟರು. ಅವರೊಂದಿಗೆ ಗೌ ಮತ್ತು ಪುಷ್ಕರರೆಂಬ ಸೇನಾಧ್ಯರೂ ಇದ್ದರು.॥28॥
</details>

###### 29


<details><summary>ಮೂಲಮ್</summary>

ತೇ ತು ತತ್ರ ಗುಣೋಪೇತಾ ಬಲೈಃ ಪರಿವೃತಾಃ ಸ್ವಕೈಃ ।  
ಯುಕ್ತ್ವಾ ರಥಾನ್ ಕಾಮಗಮಾನುದ್ಯದ್ಭಾಸ್ಕರ ವರ್ಚಸಃ ॥
</details>

<details><summary>ಅನುವಾದ</summary>

ಅವರೆಲ್ಲರೂ ಸರ್ವಗುಣ ಸಂಪನ್ನರಾಗಿದ್ದು, ಉದಯಿಸುವ ಸೂರ್ಯನಂತೆ ತೇಜಸ್ವಿಗಳಾಗಿದ್ದರು. ಇಚ್ಛಾನುಸಾರ ಸಾಗುವ ರಥಗಳನ್ನು ಹತ್ತಿ ಸೈನ್ಯವನ್ನು ತೆಗೆದುಕೊಂಡು ಯುದ್ಧಕ್ಕಾಗಿ ಬಂದರು.॥29॥
</details>

###### 30


<details><summary>ಮೂಲಮ್</summary>

ತತೋ ಯುದ್ಧಂ ಸಮಭವದ್ದಾರುಣಂ ರೋಮಹರ್ಷಣಮ್ ।  
ಸಲಿಲೇಂದ್ರಸ್ಯ ಪುತ್ರಾಣಾಂ ರಾವಣಸ್ಯ ಚ ಧೀಮತಃ ॥
</details>

<details><summary>ಅನುವಾದ</summary>

ಮತ್ತೆ ವರುಣನ ಮಕ್ಕಳಿಗೂ ರಾವಣನಿಗೂ ರೋಮಾಂಚಕರ ಘೋರ ಯುದ್ಧ ಪ್ರಾರಂಭವಾಯಿತು.॥30॥
</details>

###### 31


<details><summary>ಮೂಲಮ್</summary>

ಅಮಾತ್ಯೈಶ್ಚ ಮಹಾವೀರ್ಯೈರ್ದಶಗ್ರೀವಸ್ಯ ರಕ್ಷಸಃ ।  
ವಾರುಣಂ ತದ್ಬಲಂ ಸರ್ವಂ ಕ್ಷಣೇನ ವಿನಿಪಾತಿತಮ್ ॥
</details>

<details><summary>ಅನುವಾದ</summary>

ರಾಕ್ಷಸ ದಶಗ್ರೀವನ ಮಹಾಪರಾಕ್ರಮಿ ಮಂತ್ರಿಗಳು ಒಂದು ಕ್ಷಣದಲ್ಲಿ ವರುಣನ ಸೈನ್ಯವೆಲ್ಲವನ್ನು ಹೊಡೆದು ಓಡಿಸಿದರು.॥31॥
</details>

###### 32


<details><summary>ಮೂಲಮ್</summary>

ಸಮೀಕ್ಷ್ಯ ಸ್ವಬಲಂ ಸಂಖ್ಯೇ ವರುಣಸ್ಯ ಸುತಾಸ್ತದಾ ।  
ಅರ್ದಿತಾಃ ಶರಜಾಲೇನ ನಿವೃತ್ತಾ ರಣಕರ್ಮಣಾಃ ॥
</details>

<details><summary>ಅನುವಾದ</summary>

ಯುದ್ಧದಲ್ಲಿ ತನ್ನ ಸೈನ್ಯದ ಈ ಸ್ಥಿತಿಯನ್ನು ಕಂಡು ವರುಣನ ಪುತ್ರರು ಆಗ ಬಾಣ ಸಮೂಹಗಳಿಂದ ಪೀಡಿತರಾದ ಕಾರಣ ಸ್ವಲ್ಪ ಹೊತ್ತು ಯುದ್ಧದಿಂದ ನಿವೃತ್ತರಾದರು.॥32॥
</details>

###### 33


<details><summary>ಮೂಲಮ್</summary>

ಮಹೀತಲಗತಾಸ್ತೇ ತು ರಾವಣಂ ದೃಶ್ಯ ಪುಷ್ಪಕೇ ।  
ಆಕಾಶಮಾಶು ವಿವಿಶುಃ ಸ್ಯಂದನೈಃ ಶೀಘ್ರಗಾಮಿಭಿಃ ॥
</details>

<details><summary>ಅನುವಾದ</summary>

ಭೂಮಿಯಲ್ಲಿದ್ದು ರಾವಣನು ಪುಷ್ಪಕ ವಿಮಾನದಲ್ಲಿ ಕುಳಿತಿರುವುದನ್ನು ನೋಡಿ, ಅವರೂ ಕೂಡ ಶೀಘ್ರಗಾಮಿ ರಥಗಳಿಂದ ಕೂಡಲೇ ಆಕಾಶಕ್ಕೆ ತಲುಪಿದರು.॥33॥
</details>

###### 34


<details><summary>ಮೂಲಮ್</summary>

ಮಹದಾಸೀತ್ತಸತ್ತೇಷಾಂ ತುಲ್ಯಂ ಸ್ಥಾನಮವಾಪ್ಯ ತತ್ ।  
ಆಕಾಶಯುದ್ಧಂ ತುಮುಲಂ ದೇವದಾನವಯೋರಿವ ॥
</details>

<details><summary>ಅನುವಾದ</summary>

ಆಕಾಶದಲ್ಲೇ ರಾವಣನೊಂದಿಗೆ ಅವರ ಭಾರೀ ಯುದ್ಧವಾಯಿತು. ಅವರ ಆ ಆಕಾಶ ಯುದ್ಧವು ದೇವ-ದಾನವ ಸಂಗ್ರಾಮದಂತೆ ಭಯಂಕರವಾಗಿತ್ತು.॥34॥
</details>

###### 35


<details><summary>ಮೂಲಮ್</summary>

ತತಸ್ತೇ ರಾವಣಂ ಯುದ್ಧೇ ಶರೈಃ ಪಾವಕಸಂನಿಭೈಃ ।  
ವಿಮುಖೀಕೃತ್ಯ ಸಂಹೃಷ್ಟಾ ವಿನೇದುರ್ವಿಧಾನ್ರವಾನ್ ॥
</details>

<details><summary>ಅನುವಾದ</summary>

ಆ ವರುಣ ಪುತ್ರರು ಅಗ್ನಿತುಲ್ಯ ತೇಜಸ್ವೀ ಬಾಣಗಳಿಂದ ಯುದ್ಧದಲ್ಲಿ ರಾವಣನನ್ನು ಹಿಮ್ಮೆಟ್ಟಿಸಿ, ಬಹಳ ಹರ್ಷದಿಂದ ಮಹಾಸಿಂಹನಾದ ಮಾಡಿದರು.॥35॥
</details>

###### 36


<details><summary>ಮೂಲಮ್</summary>

ತತೋ ಮಹೋದರಃ ಕ್ರುದ್ಧೋ ರಾಜಾನಂ ವೀಕ್ಷ್ಯ ಧರ್ಷಿತಮ್ ।  
ತ್ಯಕ್ತ್ವಾಮೃತ್ಯುಭಯಂ ವೀರೋ ಯುದ್ಧಾಕಾಂಕ್ಷೀ ವ್ಯಲೋಕಯತ್ ॥
</details>

<details><summary>ಅನುವಾದ</summary>

ರಾಜಾ ರಾವಣನು ತಿರಸ್ಕೃತನಾದುದನ್ನು ನೋಡಿ ಮಹೋದರನಿಗೆ ಭಾರೀ ಕ್ರೋಧ ಬಂತು. ಅವನು ಮೃತ್ಯುಭಯವನ್ನು ಬಿಟ್ಟು ಯುದ್ಧದ ಇಚ್ಛೆಯಿಂದ ವರುಣ ಪುತ್ರರನ್ನು ನೋಡಿದನು.॥36॥
</details>

###### 37


<details><summary>ಮೂಲಮ್</summary>

ತೇನ ತೇ ವಾರುಣಾ ಯುದ್ಧೇ ಕಾಮಗಾಃ ಪವನೋಪಮಾಃ ।  
ಮಹೋದರೇಣ ಗದಯಾ ಹಯಾಸ್ತೇ ಪ್ರಯಯುಃ ಕ್ಷಿತಿಮ್ ॥
</details>

<details><summary>ಅನುವಾದ</summary>

ವರುಣನ ಕುದುರೆಗಳು ಗಾಳಿಯಂತೆ ಸಂಚರಿಸುತ್ತಾ, ಒಡೆಯನ ಇಚ್ಛೆಗನುಸಾರ ಓಡುತ್ತಿತ್ತು. ಮಹೋದರನು ಅವುಗಳ ಮೇಲೆ ಗದಾಘಾತ ಮಾಡಿದನು. ಗದೆಯ ಏಟಿನಿಂದ ಅವು ಧರಾಶಾಯಿಯಾದವು.॥37॥
</details>

###### 38


<details><summary>ಮೂಲಮ್</summary>

ತೇಷಾಂ ವರುಣಸೂನೂನಾಂ ಹತ್ವಾ ಯೋಧಾನ್ಹಯಾಂಶ್ಚ ತಾನ್ ।  
ಮುಮೋಚಾಶು ಮಹಾನಾದಂ ವಿರಥಾನ್ಪ್ರೇಕ್ಷ್ಯ ತಾನ್ ಸ್ಥಿತಾನ್ ॥
</details>

<details><summary>ಅನುವಾದ</summary>

ವರುಣಪುತ್ರರ ಸೈನ್ಯವನ್ನು, ಕುದುರೆಗಳನ್ನು ಕೊಂದು ರಥಹೀನರಾದವರನ್ನು ಮಹೋದರನು ಕೂಡಲೇ ಜೋರಾಗಿ ಗರ್ಜಿಸತೊಡಗಿದನು.॥38॥
</details>

###### 39


<details><summary>ಮೂಲಮ್</summary>

ತೇ ತು ತೇಷಾಂ ರಥಾಃ ಸಾಶ್ವಾಃ ಸಹ ಸಾರಥಿಭಿರ್ನರೈಃ ।  
ಮಹೋದರೇಣ ನಿಹತಾಃ ಪತಿತಾಃ ಪೃಥಿವೀತಲೇ ॥
</details>

<details><summary>ಅನುವಾದ</summary>

ಮಹೋದರನ ಗದಾಘಾತದಿಂದ ವರುಣಪುತ್ರರ ರಥಗಳೂ, ಕುದುರೆಗಳೂ, ಶ್ರೇಷ್ಠ ಸಾರಥಿಗಳೊಂದಿಗೆ ಚೂರು-ಚೂರು ಆಗಿ ಭೂಮಿಯಲ್ಲಿ ಬಿದ್ದುಬಿಟ್ಟರು.॥39॥
</details>

###### 40


<details><summary>ಮೂಲಮ್</summary>

ತೇ ತು ತ್ಯಕ್ತ್ವಾ ರಥಾನ್ಪುತ್ರಾ ವರುಣಸ್ಯ ಮಹಾತ್ಮನಃ ।  
ಆಕಾಶೇ ವಿಷ್ಠಿತಾಃ ಶೂರಾಃ ಸ್ವಪ್ರಭಾವಾನ್ನ ವಿವ್ಯಥುಃ ॥
</details>

<details><summary>ಅನುವಾದ</summary>

ಮಹಾತ್ಮಾ ವರುಣನ ಆ ಶೂರವೀರ ಪುತ್ರರು ರಥವನ್ನು ಬಿಟ್ಟು ತನ್ನ ಪ್ರಭಾವದಿಂದಲೇ ಆಕಾಶದಲ್ಲಿ ನಿಂತುಕೊಂಡರು. ಅವರಿಗೆ ಕೊಂಚವೂ ವ್ಯಥೆಯಾಗಲಿಲ್ಲ.॥40॥
</details>

###### 41


<details><summary>ಮೂಲಮ್</summary>

ಧನೂಂಷಿ ಕೃತ್ವಾ ಸಜ್ಜಾನಿ ವಿನಿರ್ಭಿದ್ಯ ಮಹೋದರಮ್ ।  
ರಾವಣಂ ಸಮರೇ ಕ್ರುದ್ಧಾಃ ಸಹಿತಾಃ ಸಮವಾರಯನ್ ॥
</details>

<details><summary>ಅನುವಾದ</summary>

ಅವರು ಧನುಸ್ಸನ್ನು ಸಜ್ಜುಗೊಳಿಸಿ ಮಹೋದರನನ್ನು ಕ್ಷತ-ವಿಕ್ಷತಗೊಳಿಸಿ, ಎಲ್ಲರೂ ಕುಪಿತರಾಗಿ ರಾವಣನನ್ನು ಮುತ್ತಿದರು.॥41॥
</details>

###### 42


<details><summary>ಮೂಲಮ್</summary>

ಸಾಯಕೈಶ್ಚಾಪವಿಭ್ರಷ್ಟೈರ್ವಜ್ರಕಲ್ಪೈಃ ಸುದಾರುಣೈಃ ।  
ದಾರಯಂತಿ ಸ್ಮ ಸಂಕ್ರುದ್ಧಾ ಮೇಘಾ ಇವ ಮಹಾಗಿರಿಮ್ ॥
</details>

<details><summary>ಅನುವಾದ</summary>

ಮತ್ತೆ ಅವರು ಅತ್ಯಂತ ಕುಪಿತರಾಗಿ ಮಹಾ ಪರ್ವತದ ಮೇಲೆ ಮೇಘಗಳು ಮಳೆಗರೆವಂತೆ ಧನುಸ್ಸಿನಿಂದ ಚಿಮ್ಮಿದ ವಜ್ರದಂತಹ ಭಯಂಕರ ಬಾಣಗಳಿಂದ ರಾವಣ ನನ್ನು ವಿದೀರ್ಣಗೊಳಿಸಿದರು.॥42॥
</details>

###### 43


<details><summary>ಮೂಲಮ್</summary>

ತತಃ ಕ್ರುದ್ಧೋ ದಶಗ್ರೀವಃ ಕಾಲಾಗ್ನಿರಿವ ಮೂರ್ಛಿತಃ ।  
ಶರವರ್ಷಂ ಮಹಾಘೋರಂ ತೇಷಾಂ ಮರ್ಮ ಸ್ವಪಾತಯತ್ ॥
</details>

<details><summary>ಅನುವಾದ</summary>

ಇದನ್ನು ನೋಡಿದ ರಾವಣನು ಪ್ರಳಯಕಾಲದ ಅಗ್ನಿಯಂತೆ ರೋಷಗೊಂಡು, ಆ ವರುಣ ಪುತ್ರರ ಮರ್ಮಸ್ಥಾನಗಳಲ್ಲಿ ಘೋರ ಬಾಣಗಳ ಮಳೆಗರೆದನು.॥43॥
</details>

## (ಶ್ಲೋಕ - 44½)


<details><summary>ಮೂಲಮ್</summary>

ಮುಸಲಾನಿ ವಿಚಿತ್ರಾಣಿ ತತೋ ಭಲ್ಲಶತಾನಿ ಚ ।  
ಪಟ್ಟಿಶಾಂಶ್ಚೈವ ಶಕ್ತೀಶ್ಚ ಶತಘ್ನೀರ್ಮಹತೀರಪಿ ॥  
ಪಾತಯಾಮಾಸ  ದುರ್ಧರ್ಷಸ್ತೇಷಾಮುಪರಿ ವಿಷ್ಠಿತಃ ।
</details>

<details><summary>ಅನುವಾದ</summary>

ಪುಷ್ಪಕ ವಿಮಾನದಲ್ಲಿ ಕುಳಿತಿರುವ ಆ ದುರ್ದರ್ಷವೀರನು ಅವರೆಲ್ಲರನ್ನು ವಿಚಿತ್ರ ಮುಸಲಗಳಿಂದ, ಭಲ್ಲೆ, ಪಟ್ಟಿಶ, ಶಕ್ತಿ ದೊಡ್ಡ-ದೊಡ್ಡ ಶತಘ್ನಿಗಳಿಂದ ಪ್ರಹರಿಸಿದನು.॥44½॥
</details>

###### 45


<details><summary>ಮೂಲಮ್</summary>

ಅಪವಿದ್ಧಾಸ್ತು ತೇ ವೀರಾ ವಿನಿಷ್ಪೇತುಃ ಪದಾತಯಃ ॥
</details>

###### 46


<details><summary>ಮೂಲಮ್</summary>

ತತಸ್ತೇನೈವ ಸಹಸಾ ಸೀದಂತಿ ಸ್ಮ ಪದಾತಿನಃ ।  
ಮಹಾಪಂಕಮಿವಾಸಾದ್ಯ ಕುಂಜರಾಃ ಷಷ್ಟಿಹಾಯನಾಃ ॥
</details>

<details><summary>ಅನುವಾದ</summary>

ಆ ಅಸ್ತ್ರ-ಶಸ್ತ್ರಗಳಿಂದ ಗಾಯಗೊಂಡ ಪದಾತಿವೀರರು ಯುದ್ಧಕ್ಕಾಗಿ ಪುನಃ ಮುಂದುವರಿದರು, ಆದರೆ ಕಾಲಾಳುಗಳಾದ್ದರಿಂದ ಆ ಅಸ್ತ್ರ-ಶಸ್ತ್ರಗಳ ವರ್ಷಾದಿಂದ ಸಂಕಟದಲ್ಲಿ ಬಿದ್ದು ಕೆಸರಿನಲ್ಲಿ ಸಿಕ್ಕಿಹಾಕಿಕೊಂಡ ಮುದಿ ಆನೆಯಂತೆ ಕಷ್ಟಪಟ್ಟರು.॥45-46॥
</details>

###### 47


<details><summary>ಮೂಲಮ್</summary>

ಸೀದಮಾನಾನ್ ಸುತಾನ್ ಸುಷ್ಟ್ವಾ ವಿಹ್ವಲಾನ್ಸ ಮಹಾಬಲಃ ।  
ನನಾದ ರಾವಣೋ ಹರ್ಷಾನ್ಮಹಾನಂಬುಧರೋ ಯಥಾ ॥
</details>

<details><summary>ಅನುವಾದ</summary>

ವರುಣನ ಪುತ್ರರು ವ್ಯಾಕುಲರಾಗಿರುವುದನ್ನು ನೋಡಿ ಮಹಾಬಲಿ ರಾವಣನು ಮಹಾಮೇಘದಂತೆ ಜೋರಾಗಿ ಹರ್ಷದಿಂದ ಗರ್ಜಿಸತೊಡಗಿದನು.॥47॥
</details>

###### 48


<details><summary>ಮೂಲಮ್</summary>

ತತೋ ರಕ್ಷೋ ಮಹಾನಾದಾನ್ಮುಕ್ತ್ವಾ ಹಂತಿ ಸ್ಮ ವಾರುಣಾನ್ ।  
ನಾನಾ ಪ್ರಹರಣೋಪೇತೈರ್ಧಾರಾಪಾತೈರಿವಾಂಬುದಃ ॥
</details>

<details><summary>ಅನುವಾದ</summary>

ಗಟ್ಟಿಯಾಗಿ ಸಿಂಹನಾದ ಮಾಡಿ ಆ ನಿಶಾಚರನು ಪುನಃ ನಾನಾ ರೀತಿಯ ಅಸ್ತ್ರ-ಶಸ್ತ್ರಗಳಿಂದ ವರುಣ ಪುತ್ರರನ್ನು ಮೋಡಗಳು ಮುಸಲಧಾರೆಯಿಂದ ವೃಕ್ಷಗಳನ್ನು ಪೀಡಿಸುವಂತೆ ಹೊಡೆಯತೊಡಗಿದನು.॥48॥
</details>

###### 49


<details><summary>ಮೂಲಮ್</summary>

ತತಸ್ತೇ ವಿಮುಖಾಃ ಸರ್ವೇ ಪತಿತಾ ಧರಣೀತಲೇ ।  
ರಣಾತ್ಸ್ವಪುರುಷೈಃ ಶೀಘ್ರಂ ಗೃಹಾಣ್ಯೇವ ಪ್ರವೇಶಿತಾಃ ॥
</details>

<details><summary>ಅನುವಾದ</summary>

ಮತ್ತೆ ಆ ಎಲ್ಲ ವರುಣ ಪುತ್ರರು ಯುದ್ಧದಿಂದ ವಿಮುಖರಾಗಿ ನೆಲಕ್ಕೆ ಬಿದ್ದರು. ಬಳಿಕ ಅವರ ಸೇವಕರು ಅವರನ್ನು ರಣರಂಗದಿಂದ ಎತ್ತಿಕೊಂಡು ಅರಮನೆಗೆ ಕೊಂಡುಹೋದರು.॥49॥
</details>

###### 50


<details><summary>ಮೂಲಮ್</summary>

ತಾನಬ್ರವೀತ್ತತೋ ರಕ್ಷೋ ವರುಣಾಯ ನಿವೇದ್ಯತಾಮ್ ।  
ರಾವಣಂ ತ್ವಬ್ರವೀನ್ಮಂತ್ರೀ ಪ್ರಹಾಸೋ ನಾಮ ವಾರುಣಃ ॥
</details>

<details><summary>ಅನುವಾದ</summary>

ಅನಂತರ ಆ ರಾಕ್ಷಸನು ವರುಣನ ಸೇವಕರಲ್ಲಿ ಹೇಳಿದನು - ಈಗ ವರುಣನೇ ಸ್ವತಃ ಯುದ್ಧಕ್ಕೆ ಬರುವಂತೆ ಹೋಗಿ ಹೇಳಿರಿ. ಆಗ ವರುಣನ ಮಂತ್ರಿ ಪ್ರಭಾಸನು ರಾವಣನಲ್ಲಿ ಹೇಳಿದನು.॥50॥
</details>

###### 51


<details><summary>ಮೂಲಮ್</summary>

ಗತಃ ಖಲು ಮಹಾರಾಜೋ ಬ್ರಹ್ಮಲೋಕಂ ಜಲೇಶ್ವರಃ ।  
ಗಾಂಧರ್ವಂ ವರುಣಃ ಶ್ರೋತುಂ ಯಂ ತ್ವಾಮಾಹ್ವಯಸೇ ಯುಧಿ ॥
</details>

<details><summary>ಅನುವಾದ</summary>

ರಾಕ್ಷಸರಾಜನೇ! ಯುದ್ಧಕ್ಕಾಗಿ ನೀನು ಕರೆಯುತ್ತಿರುವ ಜಲದ ಸ್ವಾಮಿ ಮಹಾರಾಜಾ ವರುಣನು ಸಂಗೀತ ಕೇಳಲು ಬ್ರಹ್ಮಲೋಕಕ್ಕೆ ಹೋಗಿರುವರು.॥51॥
</details>

###### 52


<details><summary>ಮೂಲಮ್</summary>

ತತ್ಕಿಂ ತವ ವೃಥಾ ವೀರ ಪರಿಶ್ರಮ್ಯ ಗತೇ ನೃಪೇ ।  
ಯೇ ತು ಸಂನಿಹಿತಾ ವೀರಾಃ ಕುಮಾರಾಸ್ತೇ ಪರಾಜಿತಾಃ ॥
</details>

<details><summary>ಅನುವಾದ</summary>

ವೀರನೇ! ರಾಜಾ ವರುಣನು ಇಲ್ಲಿ ಇಲ್ಲದಿದ್ದಾಗ ಯುದ್ಧಕ್ಕಾಗಿ ವ್ಯರ್ಥಪರಿಶ್ರಮದಿಂದ ಏನು ಲಾಭ? ಇಲ್ಲಿ ಇದ್ದ ಅವನ ವೀರ ಪುತ್ರರು ನಿನ್ನಿಂದ ಪರಾಜಿತರಾಗಿರುವರು.॥52॥
</details>

###### 53


<details><summary>ಮೂಲಮ್</summary>

ರಾಕ್ಷಸೇಂದ್ರಸ್ತು ತಚ್ಛ್ರುತ್ವಾ ನಾಮ ವಿಶ್ರಾವ್ಯಚಾತ್ಮನಃ ।  
ಹರ್ಷಾನ್ನಾದಂ ವಿಮುಂಚನ್ವೈ ನಿಷ್ಕ್ರಾಂತೋ ವರುಣಾಲಯಾತ್ ॥
</details>

<details><summary>ಅನುವಾದ</summary>

ಮಂತ್ರಿಯ ಈ ಮಾತನ್ನು ಕೇಳಿ ರಾಕ್ಷಸೇಶ್ವರ ರಾವಣನು ತನ್ನ ನಾಮವನ್ನು ಘೋಷಿಸುತ್ತಾ, ಸಿಂಹನಾದ ಮಾಡುತ್ತಾ ಮರುಣಾಲಯದಿಂದ ಹೊರಗೆ ಹೊರಟು ಹೋದನು.॥53॥
</details>

###### 54


<details><summary>ಮೂಲಮ್</summary>

ಆಗತಸ್ತು ಪಥಾ ಯೇನ ತೇನೈವ ವಿನಿವೃತ್ಯ ಸಃ ।  
ಲಂಕಾಮಭಿಮುಖೋ ರಕ್ಷೋ ನಭಸ್ತಲಗತೋ ಯಯೌ ॥
</details>

<details><summary>ಅನುವಾದ</summary>

ಯಾವ ಮಾರ್ಗದಿಂದ ಬಂದಿದ್ದನೋ ಅದೇ ದಾರಿಯಿಂದ ಮರಳಿ ಆಕಾಶಮಾರ್ಗದಿಂದ ಲಂಕೆಯ ಕಡೆಗೆ ತೆರಳಿದನು.॥54॥*
</details>

<details><summary>ಟಿಪ್ಪನೀ</summary>

* ಕೆಲವು ಪ್ರತಿಗಳಲ್ಲಿ ಇಪ್ಪತ್ತಮೂರನೆಯ ಸರ್ಗದ ಬಳಿಕ ಐದು ಸಂಕ್ಷಿಪ್ತ ಸರ್ಗಗಳು ದೊರೆಯುತ್ತವೆ. ಅದರಲ್ಲಿ ರಾವಣನ ದಿಗ್ವಿಜಯವನ್ನು ವಿಸ್ತಾರವಾಗಿ ವರ್ಣಿಸಿದೆ. ಅನಾವಶ್ಯಕ ವಿಸ್ತಾರದ ಭಯದಿಂದ ಇಲ್ಲಿ ಅವನ್ನು ತೆಗೆದುಕೊಳ್ಳಲಿಲ್ಲ.
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ಇಪ್ಪತ್ತಮೂರನೆಯ ಸರ್ಗ ಪೂರ್ಣವಾಯಿತು. ॥23॥
</details>
