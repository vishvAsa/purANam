<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१० on पुराणे विश्वासटिप्पन्यः</title>
    <link>https://vishvAsa.github.io/purANam/shAktam/devI-bhAgavatam/10/</link>
    <description>Recent content in &#43;१० on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam/shAktam/devI-bhAgavatam/10/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/purANam/shAktam/devI-bhAgavatam/10/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/10/01/</guid>
      <description>&lt;p&gt;नारद उवाच&lt;br&gt;&#xA;नारायण धराधार सर्वपालनकारण ।&lt;br&gt;&#xA;भवतोदीरितं देवीचरितं पापनाशनम् ॥ १ ॥&lt;br&gt;&#xA;मन्वन्तरेषु सर्वेषु सा देवी यत्स्वरूपिणी ।&lt;br&gt;&#xA;यदाकारेण कुरुते प्रादुर्भावं महेश्वरी ॥ २ ॥&lt;br&gt;&#xA;तान्नः सर्वान्समाख्याहि देवीमाहात्म्यमिश्रितान् ।&lt;br&gt;&#xA;यथा च येन येनेह पूजिता संस्तुतापि हि ॥ ३ ॥&lt;br&gt;&#xA;मनोरथान्पूरयति भक्तानां भक्तवत्सला ।&lt;br&gt;&#xA;तन्नः शुभूषमाणानां देवीचरितमुत्तमम् ॥ ४ ॥&lt;br&gt;&#xA;वर्णयस्व कृपासिन्धो येनाप्नोति सुखं महत् ।&lt;br&gt;&#xA;श्रीनारायण उवाच&lt;br&gt;&#xA;आकर्णय महर्षे त्वं चरितं पापनाशनम् ॥ ५ ॥&lt;br&gt;&#xA;भक्तानां भक्तिजननं महासम्पत्तिकारकम् ।&lt;br&gt;&#xA;जगद्योनिर्महातेजा ब्रह्मा लोकपितामहः ॥ ६ ॥&lt;br&gt;&#xA;आविरासीन्नाभिपद्माद्देवदेवस्य चक्रिणः ।&lt;br&gt;&#xA;स चतुर्मुख आसाद्य प्रादुर्भावं महामते ॥ ७ ॥&lt;br&gt;&#xA;मनुं स्वायम्भुवं नाम जनयामास मानसात् ।&lt;br&gt;&#xA;स मानसो मनुः पुत्रो ब्रह्मणः परमेष्ठिनः ॥ ८ ॥&lt;br&gt;&#xA;शतरूपां च तत्पत्नीं जज्ञे धर्मस्वरूपिणीम् ।&lt;br&gt;&#xA;स मनुः क्षीरसिन्धोश्च तीरे परमपावने ॥ ९ ॥&lt;br&gt;&#xA;देवीमाराधयामास महाभाग्यफलप्रदाम् ।&lt;br&gt;&#xA;मूर्तिं च मृण्मयीं तस्या विधाय पृथिवीपतिः ॥ १० ॥&lt;br&gt;&#xA;उपासते स्म तां देवीं वाग्भवं स जपन् रहः ।&lt;br&gt;&#xA;निराहारो जितश्वासो नियमव्रतकर्शितः ॥ ११ ॥&lt;br&gt;&#xA;एकपादेन सन्तिष्ठन् धरायामनिशं स्थिरः ।&lt;br&gt;&#xA;शतवर्षं जितः कामः क्रोधस्तेन महात्मना ॥ १२ ॥&#xA;भेजे स्थावरतां देव्याश्चरणौ चिन्तयन् हृदि ।&lt;br&gt;&#xA;तस्य तत्तपसा देवी प्रादुर्भूता जगन्मयी ॥ १३ ॥&lt;br&gt;&#xA;उवाच वचनं दिव्यं वरं वरय भूमिप ।&lt;br&gt;&#xA;तत आनन्दजनकं श्रुत्वा वाक्यं महीपतिः ॥ १४ ॥&lt;br&gt;&#xA;वरयामास तान् हृत्स्थान् वरानमरदुर्लभान् ।&lt;br&gt;&#xA;मनुरुवाच&lt;br&gt;&#xA;जय देवि विशालाक्षि जय सर्वान्तरस्थिते ॥ १५ ॥&lt;br&gt;&#xA;मान्ये पूज्ये जगद्धात्रि सर्वमङ्‌गलमङ्‌गले ।&lt;br&gt;&#xA;त्वत्कटाक्षावलोकेन पद्मभूः सृजते जगत् ॥ १६ ॥&lt;br&gt;&#xA;वैकुण्ठः पालयत्येव हरः संहरते क्षणात् ।&lt;br&gt;&#xA;शचीपतिस्त्रिलोक्याश्च शासको भवदाज्ञया ॥ १७ ॥&lt;br&gt;&#xA;प्राणिनः शिक्षयत्येव दण्डेन च परेतराट् ।&lt;br&gt;&#xA;यादसामधिपः पाशी पालनं मादृशामपि ॥ १८ ॥&lt;br&gt;&#xA;कुरुते स कुबेरोऽपि निधीनां पतिरव्ययः ।&lt;br&gt;&#xA;हुतभुङ्‌नैर्ऋतो वायुरीशानः शेष एव च ॥ १९ ॥&lt;br&gt;&#xA;त्वदंशसम्भवा एव त्वच्छक्तिपरिबृंहिताः ।&lt;br&gt;&#xA;अथापि यदि मे देवि वरो देयोऽस्ति साम्प्रतम् ॥ २० ॥&lt;br&gt;&#xA;तदा प्रह्वाः सर्गकार्ये विघ्ना नश्यन्तु मे शिवे ।&lt;br&gt;&#xA;वाग्भवस्यापि मन्त्रस्य ये केचिदुपसेविनः ॥ २१ ॥&lt;br&gt;&#xA;तेषां सिद्धिः सत्वरापि कार्याणां जायतामपि ।&lt;br&gt;&#xA;ये संवादमिमं देवि पठन्ति श्रावयन्ति च ॥ २२ ॥&lt;br&gt;&#xA;तेषां लोके भुक्तिमुक्ती सुलभे भवतां शिवे ।&lt;br&gt;&#xA;जातिस्मरत्वं भवतु वक्तृत्वं सौष्ठवं तथा ॥ २३ ॥&lt;br&gt;&#xA;ज्ञानसिद्धिः कर्ममार्गसंसिद्धिरपि चास्तु हि ।&lt;br&gt;&#xA;पुत्रपौत्रसमृद्धिश्च जायेदित्येव मे वचः ॥ २४ ॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/purANam/shAktam/devI-bhAgavatam/10/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/10/02/</guid>
      <description>&lt;p&gt;श्रीदेव्युवाच&lt;br&gt;&#xA;भूमिपाल महाबाहो सर्वमेतद्भविष्यति ।&lt;br&gt;&#xA;यत्त्वया प्रार्थितं तत्ते ददामि मनुजाधिप ॥ १ ॥&lt;br&gt;&#xA;अहं प्रसन्ना दैत्येन्द्रनाशनामोघविक्रमा ।&lt;br&gt;&#xA;वाग्भवस्य जपेनैव तपसा ते सुनिश्चितम् ॥ २ ॥&lt;br&gt;&#xA;राज्यं निष्कण्टकं तेऽस्तु पुत्रा वंशकरा अपि ।&lt;br&gt;&#xA;मयि भक्तिर्दृढा वत्स मोक्षान्ते सत्पदे भवेत् ॥ ३ ॥&lt;br&gt;&#xA;एवं वरान्महादेवी तस्मै दत्त्वा महात्मने ।&lt;br&gt;&#xA;पश्यतस्तु मनोरेव जगाम विन्ध्यपर्वतम् ॥ ४ ॥&lt;br&gt;&#xA;योऽसौ विन्ध्याचलो रुद्धः कुम्भोद्भवमहर्षिणा ।&lt;br&gt;&#xA;भानुमार्गावरोधार्थं प्रवृत्तो गगनं स्पृशन् ॥ ५ ॥&lt;br&gt;&#xA;सा विन्ध्यवासिनी विष्णोरनुजा वरदेश्वरी ।&lt;br&gt;&#xA;बभूव पूज्या लोकानां सर्वेषां मुनिसत्तम ॥ ६ ॥&lt;br&gt;&#xA;ऋषय ऊचुः&lt;br&gt;&#xA;कोऽसौ विन्ध्याचलः सूत किमर्थं गगनं स्पृशन् ।&lt;br&gt;&#xA;भानुमार्गावरोधं च किमर्थं कृतवानसौ ॥ ७ ॥&lt;br&gt;&#xA;कथं च मैत्रावरुणिः पर्वतं तं महोन्नतम् ।&lt;br&gt;&#xA;प्रकृतिस्थं चकारेति सर्वं विस्तरतो वद ॥ ८ ॥&lt;br&gt;&#xA;न हि तृप्यामहे साधो त्वदास्यगलितामृतम् ।&lt;br&gt;&#xA;देव्याश्चरित्ररूपाख्यं पीत्वा तृष्णा प्रवर्धते ॥ ९ ॥&lt;br&gt;&#xA;सूत उवाच&lt;br&gt;&#xA;आसीद्विन्ध्याचलो नाम मान्यः सर्वधराभृताम् ।&lt;br&gt;&#xA;महावनसमूहाढ्यो महापादपसंवृतः ॥ १० ॥&lt;br&gt;&#xA;सुपुष्पितैरनेकैश्च लतागुल्मैस्तु संवृतः ।&lt;br&gt;&#xA;मृगा वराहा महिषा व्याघ्राः शार्दूलका अपि ॥ ११ ॥&lt;br&gt;&#xA;वानराः शशका ऋक्षाः शृगालाश्च समन्ततः ।&lt;br&gt;&#xA;विचरन्ति सदा हृष्टा पुष्टा एव महोद्यमाः ॥ १२ ॥&lt;br&gt;&#xA;नदीनदजलाक्रान्तो देवगन्धर्वकिन्नरैः ।&lt;br&gt;&#xA;अप्सरोभिः किम्पुरुषैः सर्वकामफलद्रुमैः ॥ १३ ॥&lt;br&gt;&#xA;एतादृशे विन्ध्यनगे कदाचित्पर्यटन् महीम् ।&lt;br&gt;&#xA;देवर्षिः परमप्रीतो जगाम स्वेच्छया मुनिः ॥ १४ ॥&#xA;तं दृष्ट्‌वा स नगो मङ्‌क्षु तूर्णमुत्थाय सम्भ्रमात् ।&lt;br&gt;&#xA;पाद्यमर्घ्यं तथा दत्त्वा वरासनमथार्पयत् ॥ १५ ॥&lt;br&gt;&#xA;सुखोपविष्टं देवर्षिं प्रसन्नं नग ऊचिवान् ।&lt;br&gt;&#xA;विन्ध्य उवाच&lt;br&gt;&#xA;देवर्षे कथ्यतां जात आगमः कुत उत्तमः ॥ १६ ॥&lt;br&gt;&#xA;तवागमनतो जातमनर्घ्यं मम मन्दिरम् ।&lt;br&gt;&#xA;तव चङ्‌क्रमणं देवाभयार्थं हि यथा रवेः ॥ १७ ॥&lt;br&gt;&#xA;अपूर्वं यन्मनोवृत्तं तद्‌ ब्रूहि मम नारद ।&lt;br&gt;&#xA;नारद उवाच&lt;br&gt;&#xA;ममागमनमिन्द्रारे जातं स्वर्णगिरेरथ ॥ १८ ॥&lt;br&gt;&#xA;तत्र दृष्टा मया लोकाः शक्राग्नियमपाशिनाम् ।&lt;br&gt;&#xA;सर्वेषां लोकपालानां भवनानि समन्ततः ॥ १९ ॥&lt;br&gt;&#xA;मया दृष्टानि विन्ध्याग नानाभोगप्रदानि च ।&lt;br&gt;&#xA;इति चोक्त्वा ब्रह्मयोनिः पुनरुच्छ्वासमाविशत् ॥ २० ॥&lt;br&gt;&#xA;उच्छ्वसन्तं मुनिं दृष्ट्‌वा पुनः पप्रच्छ शैलराट् ।&lt;br&gt;&#xA;उच्छ्वासकारणं किं तद्‌ ब्रूहि देवऋषे मम ॥ २१ ॥&lt;br&gt;&#xA;इत्याकर्ण्य नगस्योक्तं देवर्षिरमितद्युतिः ।&lt;br&gt;&#xA;अब्रवीच्छ्रूयतां वत्स ममोच्छ्वासस्य कारणम् ॥ २२ ॥&lt;br&gt;&#xA;गौरीगुरुस्तु हिमवाञ्छिवस्य श्वशुरः किल ।&lt;br&gt;&#xA;सम्बन्धित्वात्पशुपतेः पूज्य आसीत्क्षमाभृताम् ॥ २३ ॥&lt;br&gt;&#xA;एवमेव च कैलासः शिवस्यावसथः प्रभुः ।&lt;br&gt;&#xA;पूज्यः पृथ्वीभृतां जातो लोके पापौघदारणः ॥ २४ ॥&lt;br&gt;&#xA;निषधः पर्वतो नीलो गन्धमादन एव च ।&lt;br&gt;&#xA;पूज्याः स्वस्थानमासाद्य सर्व एव क्षमाभृतः ॥ २५ ॥&lt;br&gt;&#xA;यं पर्येति च विश्वात्मा सहस्रकिरणः स्वराट् ।&lt;br&gt;&#xA;सग्रहर्क्षगणोपेतः सोऽयं कनकपर्वतः ॥ २६ ॥&lt;br&gt;&#xA;आत्मानं मनुते श्रेष्ठं वरिष्ठं च धराभृताम् ।&lt;br&gt;&#xA;सर्वेषामहमेवाग्र्यो नास्ति लोकेषु मत्समः ॥ २७ ॥&lt;br&gt;&#xA;एवम्मानाभिमानं तं स्मृत्वोच्छ्वासो मयोज्झितः ।&lt;br&gt;&#xA;अस्तु नैतावता कृत्यं तपोबलवतां नग ।&lt;br&gt;&#xA;प्रसङ्‌गतो मयोक्तं ते गमिष्यामि निजं गृहम् ॥ २८ ॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/purANam/shAktam/devI-bhAgavatam/10/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/10/03/</guid>
      <description>&lt;p&gt;सूतउवाच&lt;br&gt;&#xA;एवं समुपदिश्यायं देवर्षिः परमः स्वराट् ।&lt;br&gt;&#xA;जगाम ब्रह्मणो लोकं स्वैरचारी महामुनिः ॥ १ ॥&lt;br&gt;&#xA;गते मुनिवरे विन्ध्यश्चिन्तां लेभेऽनपायिनीम् ।&lt;br&gt;&#xA;नैव शान्तिं स लेभे च सदान्तःकृतशोचनः ॥ २ ॥&lt;br&gt;&#xA;कथं किं त्वत्र मे कार्यं कथं मेरुं जयाम्यहम् ।&lt;br&gt;&#xA;नैव शान्तिं लभे नापि स्वास्थ्यं मे मानसे भवेत् ॥ ३ ॥&lt;br&gt;&#xA;(धिगुत्साहं च मानं च धिङ्‌मे कीर्तिं च धिक्कुलम्)&lt;br&gt;&#xA;धिग्बलं मे पौरुषं धिक् स्मृतं पूर्वैर्महात्मभिः ।&lt;br&gt;&#xA;एवं चिन्तयमानस्य विन्ध्यस्य मनसि स्फुटम् ॥ ४ ॥&lt;br&gt;&#xA;प्रादुर्भूता मतिः कार्ये कर्तव्ये दोषकारिणी ।&lt;br&gt;&#xA;मेरुप्रदक्षिणां कुर्वन्नित्यमेव दिवाकरः ॥ ५ ॥&lt;br&gt;&#xA;सग्रहर्क्षगणोपेतः सदा दृप्यत्ययं नगः ।&lt;br&gt;&#xA;तस्य मार्गस्य संरोधं करिष्यामि निजैः करैः ॥ ६ ॥&lt;br&gt;&#xA;तदा निरुद्धो द्युमणिः परिक्रामेत्कथं नगम् ।&lt;br&gt;&#xA;एवं मार्गे निरुद्धे तु मया दिनकरस्य च ॥ ७ ॥&lt;br&gt;&#xA;भग्नदर्पो दिव्यनगो भविष्यति विनिश्चयम् ।&lt;br&gt;&#xA;एवं निश्चित्य विन्ध्याद्रिः खं स्पृशन् ववृधे भुजैः ॥ ८ ॥&lt;br&gt;&#xA;महोन्नतैः शृङ्‌गवरैः सर्वं व्याप्य व्यवस्थितः ।&lt;br&gt;&#xA;कदोदेष्यति भास्वांस्तं रोधयिष्याम्यहं कदा ॥ ९ ॥&lt;br&gt;&#xA;एवं सञ्चिन्तयानस्य सा व्यतीयाय शर्वरी ।&lt;br&gt;&#xA;प्रभातं विमलं जज्ञे दिशो वितिमिराः करैः ॥ १० ॥&lt;br&gt;&#xA;कुर्वन्स निर्गतो भानुरुदयायोदये गिरौ ।&lt;br&gt;&#xA;प्रकाशते स्म विमलं नभो भानुकरैः शुभैः ॥ ११ ॥&lt;br&gt;&#xA;विकासं नलिनी भेजे मीलनं च कुमुद्वती ।&lt;br&gt;&#xA;स्वानि कार्याणि सर्वे च लोकाः समुपतस्थिरे ॥ १२ ॥&lt;br&gt;&#xA;हव्यं कव्यं भूतबलिं देवानां च प्रवर्धयन् ।&lt;br&gt;&#xA;प्राह्णापराह्णमध्याह्नविभागेन त्विषां पतिः ॥ १३ ॥&#xA;एवं प्राचीं तथाग्नेयीं समाश्वास्य वियोगिनीम् ।&lt;br&gt;&#xA;ज्वलन्तीं चिरकालीनविरहादिव कामिनीम् ॥ १४ ॥&lt;br&gt;&#xA;भास्करोऽथ कृशानोश्च दिशं नूनं विहाय च ।&lt;br&gt;&#xA;याम्यां गन्तुं ततस्तूर्णं प्रतस्थे कमलाकरः ॥ १५ ॥&lt;br&gt;&#xA;न शशाकाग्रतो गन्तुं ततोऽनूरुर्व्यजिज्ञपत् ।&lt;br&gt;&#xA;अनूरुरुवाच&lt;br&gt;&#xA;भानो मानोन्नतो विन्ध्यो निरुध्य गगनं स्थितः ॥ १६ ॥&lt;br&gt;&#xA;स्पर्धते मेरुणा प्रेप्सुस्त्वद्दत्तां च प्रदक्षिणाम् ।&lt;br&gt;&#xA;सूत उवाच&lt;br&gt;&#xA;अनूरुवाक्यमाकर्ण्य सविता ह्यास चिन्तयन् ॥ १७ ॥&lt;br&gt;&#xA;अहो गगनमार्गोऽपि रुध्यते चातिविस्मयः ।&lt;br&gt;&#xA;प्रायः शूरो न किं कुर्यादुत्पथे वर्त्मनि स्थितः ॥ १८ ॥&lt;br&gt;&#xA;निरुद्धो नो वाजिमार्गो दैवं हि बलवत्तरम् ।&lt;br&gt;&#xA;राहुबाहुग्रहव्यग्रो यः क्षणं नावतिष्ठते ॥ १९ ॥&lt;br&gt;&#xA;स चिरं रुद्धमार्गोऽपि किं करोति विधिर्बली ।&lt;br&gt;&#xA;एवं च मार्गे संरुद्धे लोकाः सर्वे च सेश्वराः ॥ २० ॥&lt;br&gt;&#xA;नान्वविन्दन्त शरणं कर्तव्यं नान्वपद्यत ।&lt;br&gt;&#xA;चित्रगुप्तादयः सर्वे कालं जानन्ति सूर्यतः ॥ २१ ॥&lt;br&gt;&#xA;संरुद्धो विन्ध्यगिरिणा अहो दैवविपर्ययः ।&lt;br&gt;&#xA;यदा निरुद्धः सविता गिरिणा स्पर्धया तदा ॥ २२ ॥&lt;br&gt;&#xA;नष्टः स्वाहास्वधाकारो नष्टप्रायमभूज्जगत् ।&lt;br&gt;&#xA;एवं च पाश्चिमा लोका दाक्षिणात्यास्तथैव च ॥ २३ ॥&lt;br&gt;&#xA;निद्रामीलितचक्षुष्का निशामेव प्रपेदिरे ।&lt;br&gt;&#xA;प्राञ्चस्तथोत्तराहाश्च तीक्ष्णतापप्रतापिताः ॥ २४ ॥&lt;br&gt;&#xA;मृता नष्टाश्च भग्नाश्च विनाशमभजन् प्रजाः ।&lt;br&gt;&#xA;हाहाभूतं जगत्सर्वं स्वधाकव्यविवर्जितम् ।&lt;br&gt;&#xA;देवाः सेन्द्राः समुद्विग्नाः किं कुर्म इतिवादिनः ॥ २५ ॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/purANam/shAktam/devI-bhAgavatam/10/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/10/04/</guid>
      <description>&lt;p&gt;सूत उवाच&lt;br&gt;&#xA;ततः सर्वे सुरगणा महेन्द्रप्रमुखास्तदा ।&lt;br&gt;&#xA;पद्मयोनिं पुरस्कृत्य रुद्रं शरणमन्वयुः ॥ १ ॥&lt;br&gt;&#xA;उपतस्थुः प्रणतिभिः स्तोत्रैश्चारुविभूतिभिः ।&lt;br&gt;&#xA;देवदेवं गिरिशयं शशिलोलितशेखरम् ॥ २ ॥&lt;br&gt;&#xA;देववा ऊचुः&lt;br&gt;&#xA;जय देव गणाध्यक्ष उमालालितपङ्‌कज ।&lt;br&gt;&#xA;अष्टसिद्धिविभूतीनां दात्रे भक्तजनाय ते ॥ ३ ॥&lt;br&gt;&#xA;महामायाविलसितस्थानाय परमात्मने ।&lt;br&gt;&#xA;वृषाङ्‌कायामरेशाय कैलासस्थितिशालिने ॥ ४ ॥&lt;br&gt;&#xA;अहिर्बुध्न्याय मान्याय मनवे मानदायिने ।&lt;br&gt;&#xA;अजाय बहुरूपाय स्वात्मारामाय शम्भवे ॥ ५ ॥&lt;br&gt;&#xA;गणनाथाय देवाय गिरिशाय नमोऽस्तु ते ।&lt;br&gt;&#xA;महाविभूतिदात्रे ते महाविष्णुस्तुताय च ॥ ६ ॥&lt;br&gt;&#xA;विष्णुहृत्कञ्जवासाय महायोगरताय च ।&lt;br&gt;&#xA;योगगम्याय योगाय योगिनां पतये नमः ॥ ७ ॥&lt;br&gt;&#xA;योगीशाय नमस्तुभ्यं योगानां फलदायिने ।&lt;br&gt;&#xA;दीनदानपरायापि दयासागरमूर्तये ॥ ८ ॥&lt;br&gt;&#xA;आर्तिप्रशमनायोग्रवीर्याय गुणमूर्तये ।&lt;br&gt;&#xA;वृषध्वजाय कालाय कालकालाय ते नमः ॥ ९ ॥&lt;br&gt;&#xA;सूत उवाच&lt;br&gt;&#xA;एवं स्तुतः स देवेशो यज्ञभुग्भिर्वृषध्वजः ।&lt;br&gt;&#xA;प्राह गम्भीरया वाचा प्रहसन्विबुधर्षभान् ॥ १० ॥&#xA;श्रीभगवानुवाच&lt;br&gt;&#xA;प्रसन्नोऽहं दिविषदः स्तोत्रेणोत्तमपूरुषाः ।&lt;br&gt;&#xA;मनोरथं पूरयामि सर्वेषां देवतर्षभाः ॥ ११ ॥&lt;br&gt;&#xA;देवा ऊचुः&lt;br&gt;&#xA;सर्वदेवेश गिरिश शशिमौलिविराजित ।&lt;br&gt;&#xA;आर्तानां शङ्‌करस्त्वं च शं विधेहि महाबल ॥ १२ ॥&lt;br&gt;&#xA;पर्वतो विन्ध्यनामास्ति मेरुद्वेष्टा महोन्नतः ।&lt;br&gt;&#xA;भानुमार्गनिरोद्धा हि सर्वेषां दुःखदोऽनघ ॥ १३ ॥&lt;br&gt;&#xA;तदवृद्धिं स्तम्भयेशान सर्वकल्याणकृद्भव ।&lt;br&gt;&#xA;भानुसञ्चाररोधेन कालज्ञानं कथं भवेत् ॥ १४ ॥&lt;br&gt;&#xA;नष्टे स्वाहास्वधाकारे लोके कः शरणं भवेत् ।&lt;br&gt;&#xA;अस्माकं च भयार्तानां भवानेव हि दृश्यते ॥ १५ ॥&lt;br&gt;&#xA;दुःखनाशकरो देव प्रसीद गिरिजापते ।&lt;br&gt;&#xA;श्रीशिव उवाच&lt;br&gt;&#xA;नास्माकं शक्तिरस्तीह तद्‌वृद्धिस्तम्भने सुराः ॥ १६ ॥&lt;br&gt;&#xA;इममेवं वदिष्यामो भगवन्तं रमाधवम् ।&lt;br&gt;&#xA;सोऽस्माकं प्रभुरात्मा च पूज्यः कारणरूपधृक् ॥ १७ ॥&lt;br&gt;&#xA;गोविन्दो भगवान्विष्णुः सर्वकारणकारणः ।&lt;br&gt;&#xA;तं गत्वा कथयिष्यामः स दुःखान्तो भविष्यति ॥ १८ ॥&lt;br&gt;&#xA;इत्येवमाकर्ण्य गिरीशभाषितं&lt;br&gt;&#xA;देवाश्च सेन्द्राः सपयोजसम्भवाः ।&lt;br&gt;&#xA;रुद्रं पुरस्कृत्य च वेपमाना&lt;br&gt;&#xA;वैकुण्ठलोकं प्रतिजग्मुरञ्जसा ॥ १९ ॥&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/purANam/shAktam/devI-bhAgavatam/10/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/10/05/</guid>
      <description>&lt;p&gt;सूत उवाच&lt;br&gt;&#xA;ते गत्वा देवदेवेशं रमानाथं जगद्‌गुरुम् ।&lt;br&gt;&#xA;विष्णुं कमलपत्राक्षं ददृशुः प्रभयान्वितम् ॥ १ ॥&lt;br&gt;&#xA;स्तोत्रेण तुष्टुवुर्भक्त्या गद्‌गदस्वरसत्कृताः ।&lt;br&gt;&#xA;देवा ऊचुः&lt;br&gt;&#xA;जय विष्णो रमेशाद्य महापुरुष पूर्वज ॥ २ ॥&lt;br&gt;&#xA;दैत्यारे कामजनक सर्वकामफलप्रद ।&lt;br&gt;&#xA;महावराह गोविन्द महायज्ञस्वरूपक ॥ ३ ॥&lt;br&gt;&#xA;महाविष्णो ध्रुवेशाद्य जगदुत्पत्तिकारण ।&lt;br&gt;&#xA;मत्स्यावतारे वेदानामुद्धाराधाररूपक ॥ ४ ॥&lt;br&gt;&#xA;सत्यव्रत धराधीश मत्स्यरूपाय ते नमः ।&lt;br&gt;&#xA;जयाकूपार दैत्यारे सुरकार्यसमर्पक ॥ ५ ॥&lt;br&gt;&#xA;अमृताप्तिकरेशान कूर्मरूपाय ते नमः ।&lt;br&gt;&#xA;जयादिदैत्यनाशार्थमादिसूकररूपधृक् ॥ ६ ॥&lt;br&gt;&#xA;मह्युद्धारकृतोद्योगकोलरूपाय ते नमः ।&lt;br&gt;&#xA;नारसिंहं वपुः कृत्वा महादैत्यं ददार यः ॥ ७ ॥&lt;br&gt;&#xA;करजैर्वरदृप्ताङ्‌गं तस्मै नृहरये नमः ।&lt;br&gt;&#xA;वामनं रूपमास्थाय त्रैलोक्यैश्वर्यमोहितम् ॥ ८ ॥&lt;br&gt;&#xA;बलिं सञ्छलयामास तस्मै वामनरूपिणे ।&lt;br&gt;&#xA;दुष्टक्षत्रविनाशाय सहस्रकरशत्रवे ॥ ९ ॥&lt;br&gt;&#xA;रेणुकागर्भजाताय जामदग्न्याय ते नमः ।&lt;br&gt;&#xA;दुष्टराक्षसपौलस्त्यशिरश्छेदपटीयसे ॥ १० ॥&lt;br&gt;&#xA;श्रीमद्दाशरथे तुभ्यं नमोऽनन्तक्रमाय च ।&lt;br&gt;&#xA;कंसदुर्योधनाद्यैश्च दैत्यैः पृथ्वीशलाञ्छनैः ॥ ११ ॥&lt;br&gt;&#xA;भाराक्रान्तां महीं योऽसावुज्जहार महाविभुः ।&lt;br&gt;&#xA;धर्मं संस्थापयामास पापं कृत्वा सुदूरतः ॥ १२ ॥&lt;br&gt;&#xA;तस्मै कृष्णाय देवाय नमोऽस्तु बहुधा विभो ।&lt;br&gt;&#xA;दुष्टयज्ञविघाताय पशुहिंसानिवृत्तये ॥ १३ ॥&lt;br&gt;&#xA;बौद्धरूपं दधौ योऽसौ तस्मै देवाय ते नमः ।&lt;br&gt;&#xA;म्लेच्छप्रायेऽखिले लोके दुष्टराजन्यपीडिते ॥ १४ ॥&#xA;कल्किरूपं समादध्यौ देवदेवाय ते नमः ।&lt;br&gt;&#xA;दशावतारास्ते देव भक्तानां रक्षणाय वै ॥ १५ ॥&lt;br&gt;&#xA;दुष्टदैत्यविघाताय तस्मात्त्वं सर्वदुःखहृत् ।&lt;br&gt;&#xA;जय भक्तार्तिनाशाय धृतं नारीजलात्मसु ॥ १६ ॥&lt;br&gt;&#xA;रूपं येन त्वया देव कोऽन्यस्त्वत्तो दयानिधिः ।&lt;br&gt;&#xA;इत्येवं देवदेवेशं स्तुत्वा श्रीपीतवाससम् ॥ १७ ॥&lt;br&gt;&#xA;प्रणेमुर्भक्तिसहिताः साष्टाङ्‌गं विबुधर्षभाः ।&lt;br&gt;&#xA;तेषां स्तवं समाकर्ण्य देवः श्रीपुरुषोत्तमः ॥ १८ ॥&lt;br&gt;&#xA;उवाच विबुधान्सर्वान् हर्षयच्छ्रीगदाधरः ।&lt;br&gt;&#xA;श्रीभगवानुवाच -&lt;br&gt;&#xA;प्रसन्नोऽस्मि स्तवेनाहं देवास्तापं विमुञ्चथ ॥ १९ ॥&lt;br&gt;&#xA;भवतां नाशयिष्यामि दुःखं परमदुःसहम् ।&lt;br&gt;&#xA;वृणुध्वं च वरं मत्तो देवाः परमदुर्लभम् ॥ २० ॥&lt;br&gt;&#xA;ददामि परमप्रीतः स्तवस्यास्य प्रसादतः ।&lt;br&gt;&#xA;य एतत्पठते स्तोत्रं कल्य उत्थाय मानवः ॥ २१ ॥&lt;br&gt;&#xA;मयि भक्तिं परां कृत्वा न तं शोकः स्पृशेत्कदा ।&lt;br&gt;&#xA;अलक्ष्मीः कालकर्णी च नाक्रामेत्तद्‌गृहं सुराः ॥ २२ ॥&lt;br&gt;&#xA;नोपसर्गा न वेताला न ग्रहा ब्रह्मराक्षसाः ।&lt;br&gt;&#xA;न रोगा वातिकाः पैत्ताः श्लेष्मसम्भविनस्तथा ॥ २३ ॥&lt;br&gt;&#xA;नाकालमरणं तस्य कदापि च भविष्यति ।&lt;br&gt;&#xA;सन्ततिश्चिरकालस्था भोगाः सर्वे सुखादयः ॥ २४ ॥&lt;br&gt;&#xA;सम्भविष्यन्ति तन्मर्त्यगृहे यः स्तोत्रपाठकः ।&lt;br&gt;&#xA;किं पुनर्बहुनोक्तेन स्तोत्रं सर्वार्थसाधकम् ॥ २५ ॥&lt;br&gt;&#xA;एतस्य पठनानॄणां भुक्तिमुक्ती न दूरतः ।&lt;br&gt;&#xA;देवा भवत्सु यद्दुःखं कथ्यतां तदसंशयम् ॥ २६ ॥&lt;br&gt;&#xA;नाशयामि न सन्देहश्चात्र कार्योऽणुरेव च ।&lt;br&gt;&#xA;एवं श्रीभगवद्वाक्यं श्रुत्वा सर्वे दिवौकसः ।&lt;br&gt;&#xA;प्रसन्नमनसः सर्वे पुनरूचुर्वृषाकपिम् ॥ २७ ॥&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/purANam/shAktam/devI-bhAgavatam/10/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/10/06/</guid>
      <description>&lt;p&gt;सूत उवाच&lt;br&gt;&#xA;श्रीशस्य वचनाद्देवाः सन्तुष्टाः सर्व एव हि ।&lt;br&gt;&#xA;प्रसन्नमनसो भूत्वा पुनरेनं समूचिरे ॥ १ ॥&lt;br&gt;&#xA;देवा ऊचुः&lt;br&gt;&#xA;देवदेव महाविष्णो सृष्टिस्थित्यन्तकारण ।&lt;br&gt;&#xA;विष्णो विन्ध्यनगोऽर्कस्य मार्गरोधं करोति हि ॥ २ ॥&lt;br&gt;&#xA;तेन भानुविरोधेन सर्व एव महाविभो ।&lt;br&gt;&#xA;अलब्धभोगभागा हि किं कुर्मः कुत्र याम हि ॥ ३ ॥&lt;br&gt;&#xA;श्रीभगवानुवाच&lt;br&gt;&#xA;या कर्त्री सर्वजगतामाद्या च कुलवर्धनी ।&lt;br&gt;&#xA;देवी भगवती तस्याः पूजकः परमद्युतिः ॥ ४ ॥&lt;br&gt;&#xA;अगस्त्यो मुनिवर्योऽसौ वाराणस्यां समासते ।&lt;br&gt;&#xA;तत्तेजोवञ्चकोऽगस्त्यो भविष्यति सुरोत्तमाः ॥ ५ ॥&lt;br&gt;&#xA;तं प्रसाद्य द्विजवरमगस्त्यं परमौजसम् ।&lt;br&gt;&#xA;याचध्वं विबुधाः काशीं गत्वा निःश्रेयसः पदीम् ॥ ६ ॥&lt;br&gt;&#xA;सूत उवाच&lt;br&gt;&#xA;एवं समुपदिष्टास्ते विष्णुना विबुधोत्तमाः ।&lt;br&gt;&#xA;प्रतीताः प्रणताः सर्वे जग्मुर्वाराणसीं पुरीम् ॥ ७ ॥&lt;br&gt;&#xA;क्षणेन विबुधश्रेष्ठा गत्वा काशीपुरीं शुभाम् ।&lt;br&gt;&#xA;मणिकर्णीं समाप्लुत्य सचैलं भक्तिसंयुताः ॥ ८ ॥&lt;br&gt;&#xA;सन्तर्प्य देवांश्च पितॄन्दत्त्वा दानं विधानतः ।&lt;br&gt;&#xA;आगत्य मुनिवर्यस्य चाश्रमं परमं महत् ॥ ९ ॥&lt;br&gt;&#xA;प्रशान्तश्वापदाकीर्णं नानापादपसङ्‌कुलम् ।&lt;br&gt;&#xA;मयूरैः सारसैर्हंसैश्चक्रवाकैरुपाश्रितम् ॥ १० ॥&lt;br&gt;&#xA;महावराहैः कोलैश्च व्याघ्रैः शार्दूलकैरपि ।&lt;br&gt;&#xA;मृगै रुरुभिरत्यर्थं खड्गैः शरभकैरपि ॥ ११ ॥&lt;br&gt;&#xA;समाश्रितं परमया लक्ष्म्या मुनिवरं तदा ।&lt;br&gt;&#xA;दण्डवत्पतिताः सर्वे प्रणेमुश्च पुनः पुनः ॥ १२ ॥&lt;br&gt;&#xA;देवा ऊचुः&lt;br&gt;&#xA;जय द्विजगणाधीश मान्य पूज्य धरासुर ।&lt;br&gt;&#xA;वातापीबलनाशाय नमस्ते कुम्भयोनये ॥ १३ ॥&#xA;लोपामुद्रापते श्रीमन्मित्रावरुणसम्भव ।&lt;br&gt;&#xA;सर्वविद्यानिधेऽगस्त्य शास्त्रयोने नमोऽस्तु ते ॥ १४ ॥&lt;br&gt;&#xA;यस्योदये प्रसन्नानि भवन्त्युज्ज्वलभाञ्ज्यपि ।&lt;br&gt;&#xA;तोयानि तोयराशीनां तस्मै तुभ्यं नमोऽस्तु ते ॥ १५ ॥&lt;br&gt;&#xA;काशपुष्पविकासाय लङ्‌कावासप्रियाय च ।&lt;br&gt;&#xA;जटामण्डलयुक्ताय सशिष्याय नमोऽस्तु ते ॥ १६ ॥&lt;br&gt;&#xA;जय सर्वामरस्तव्य गुणराशे महामुने ।&lt;br&gt;&#xA;वरिष्ठाय च पूज्याय सस्त्रीकाय नमोऽस्तु ते ॥ १७ ॥&lt;br&gt;&#xA;प्रसादः क्रियतां स्वामिन् वयं त्वां शरणं गताः ।&lt;br&gt;&#xA;दुस्तराच्छैलजाद्दुःखात्पीडिताः परमद्युते ॥ १८ ॥&lt;br&gt;&#xA;इत्येवं संस्तुतोऽगस्त्यो मुनिः परमधार्मिकः ।&lt;br&gt;&#xA;प्राह प्रसन्नया वाचा विहसन् द्विजसत्तमः ॥ १९ ॥&lt;br&gt;&#xA;मुनिरुवाच&lt;br&gt;&#xA;भवन्तः परमश्रेष्ठा देवास्त्रिभुवनेश्वराः ।&lt;br&gt;&#xA;लोकपाला महात्मानो निग्रहानुग्रहक्षमाः ॥ २० ॥&lt;br&gt;&#xA;योऽमरावत्यधीशानः कुलिशं यस्य चायुधम् ।&lt;br&gt;&#xA;सिद्ध्यष्टकं च यद्द्वारि स शक्रो मरुतां पतिः ॥ २१ ॥&lt;br&gt;&#xA;वैश्वानरः कृशानुर्हि हव्यकव्यवहोऽनिशम् ।&lt;br&gt;&#xA;मुखं सर्वामराणां हि सोऽग्निः किं तस्य दुष्करम् ॥ २२ ॥&lt;br&gt;&#xA;रक्षोगणाधिपो भीमः सर्वेषां कर्मसाक्षिकः ।&lt;br&gt;&#xA;दण्डव्यग्रकरो देवः किं तस्यासुकरं सुराः ॥ २३ ॥&lt;br&gt;&#xA;तथापि यदि देवेशाः कार्यं मच्छक्तिसिद्धिभृत् ।&lt;br&gt;&#xA;अस्ति चेदुच्यतां देवाः करिष्यामि न संशयः ॥ २४ ॥&lt;br&gt;&#xA;एवं मुनिवरेणोक्तं निशम्य विबुधर्षभाः ।&lt;br&gt;&#xA;प्रतीताः प्रणयोद्विग्नाः कार्यं निजगदुर्निजम् ॥ २५ ॥&lt;br&gt;&#xA;महर्षे विन्ध्यगिरिणा निरुद्धोऽर्कविनिर्गमः ।&lt;br&gt;&#xA;त्रैलोक्यं तेन संविष्टं हाहाभूतमचेतनम् ॥ २६ ॥&lt;br&gt;&#xA;तद्‌वृद्धिं स्तम्भय मुने निजया तपसः श्रिया ।&lt;br&gt;&#xA;भवतस्तेजसागस्त्य नूनं नम्रो भविष्यति ।&lt;br&gt;&#xA;एतदेवास्मदीयं च कार्यं कर्तव्यमस्ति हि ॥ २७ ॥&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/purANam/shAktam/devI-bhAgavatam/10/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/10/07/</guid>
      <description>&lt;p&gt;सूत उवाच&lt;br&gt;&#xA;इति वाक्यं समाकर्ण्य विबुधानां द्विजोत्तमः ।&lt;br&gt;&#xA;करिष्ये कार्यमेतद्वः प्रत्युवाच ततो मुनिः ॥ १ ॥&lt;br&gt;&#xA;अङ्‌गीकृते तदा कार्ये मुनिना कुम्भजन्मना ।&lt;br&gt;&#xA;देवाः प्रमुदिताः सर्वे बभूबुर्द्विजसत्तमाः ॥ २ ॥&lt;br&gt;&#xA;ते देवाः स्वानि धिष्ण्यानि भेजिरे मुनिवाक्यतः ।&lt;br&gt;&#xA;पत्नीं मुनिवरः श्रीमानुवाच नृपकन्यकाम् ॥ ३ ॥&lt;br&gt;&#xA;अये नृपसुते प्राप्तो विघ्नोऽनर्थस्य कारकः ।&lt;br&gt;&#xA;भानुमार्गनिरोधेन कृतो विन्ध्यमहीभृता ॥ ४ ॥&lt;br&gt;&#xA;आज्ञातं कारणं तच्च स्मृतं वाक्यं पुरातनम् ।&lt;br&gt;&#xA;काशीमुद्दिश्य यद्‌गीतं मुनिभिस्तत्त्वदर्शिभिः ॥ ५ ॥&lt;br&gt;&#xA;अविमुक्तं न मोक्तव्यं सर्वथैव मुमुक्षुभिः ।&lt;br&gt;&#xA;किन्तु विघ्ना भविष्यन्ति काश्यां निवसतां सताम् ॥ ६ ॥&lt;br&gt;&#xA;सोऽन्तरायो मया प्राप्तः काश्यां निवसता प्रिये ।&lt;br&gt;&#xA;इत्येवमुक्त्वा भार्यां तां मुनिः परमतापनः ॥ ७ ॥&lt;br&gt;&#xA;मणिकर्ण्यां समाप्लुत्य दृष्ट्‌वा विश्वेश्वरं विभुम् ।&lt;br&gt;&#xA;दण्डपाणिं समभ्यर्च्य कालराजं समागतः ॥ ८ ॥&lt;br&gt;&#xA;कालराज महाबाहो भक्तानां भयहारक ।&lt;br&gt;&#xA;कथं दूरयसे पुर्याः काशीपुर्यास्त्वमीश्वरः ॥ ९ ॥&lt;br&gt;&#xA;त्वं काशीवासविघ्नानां नाशको भक्तरक्षकः ।&lt;br&gt;&#xA;मां किं दूरयसे स्वामिन् भक्तार्तिविनिवारक ॥ १० ॥&lt;br&gt;&#xA;परापवादो नोक्तो मे न पैशुन्यं न चानृतम् ।&lt;br&gt;&#xA;केन कर्मविपाकेन काश्या दूरं करोषि माम् ॥ ११ ॥&lt;br&gt;&#xA;एवं प्रार्थ्य च तं कालनाथं कुम्भोद्भवो मुनिः ।&lt;br&gt;&#xA;जगाम साक्षिविघ्नेशं सर्वविघ्ननिवारणम् ॥ १२ ॥&lt;br&gt;&#xA;तं दृष्ट्‌वाभ्यर्च्य सम्प्रार्थ्य ततः पुर्या विनिर्गतः ।&lt;br&gt;&#xA;लोपामुद्रापतिः श्रीमानगस्त्यो दक्षिणां दिशम् ॥ १३ ॥&#xA;काशीविरहसन्तप्तो महाभाग्यनिधिर्मुनिः ।&lt;br&gt;&#xA;संस्मृत्यानुक्षणं काशीं जगाम सह भार्यया ॥ १४ ॥&lt;br&gt;&#xA;तपोयानमिवारुह्य निमिषार्धेन वै मुनिः ।&lt;br&gt;&#xA;अग्रे ददर्श तं विन्ध्यं रुद्धाम्बरमथोन्नतम् ॥ १५ ॥&lt;br&gt;&#xA;चकम्पे चाचलस्तूर्णं दृष्ट्‌वैवाग्रे स्थितं मुनिम् ।&lt;br&gt;&#xA;गिरिः खर्वतरो भूत्वा विवक्षुरवनीमिव ॥ १६ ॥&lt;br&gt;&#xA;दण्डवत्पतितो भूमौ साष्टाङ्‌गं भक्तिभावितः ।&lt;br&gt;&#xA;तं दृष्ट्‌वा नम्रशिखरं विन्ध्यं नाम महागिरिम् ॥ १७ ॥&lt;br&gt;&#xA;प्रसन्नवदनोऽगस्त्यो मुनिर्विन्ध्यमथाब्रवीत् ।&lt;br&gt;&#xA;वत्सैवं तिष्ठ तावत्त्वं यावदागम्यते मया ॥ १८ ॥&lt;br&gt;&#xA;अशक्तोऽहं गण्डशैलारोहणे तव पुत्रक ।&lt;br&gt;&#xA;एवमुक्त्वा मुनिर्याम्यदिशं प्रति गमोत्सुकः ॥ १९ ॥&lt;br&gt;&#xA;आरुह्य तस्य शिखराण्यवारुहदनुक्रमात् ।&lt;br&gt;&#xA;गतो याम्यदिशं चापि श्रीशैलं प्रेक्ष्य वर्त्मनि ॥ २० ॥&lt;br&gt;&#xA;मलयाचलमासाद्य तत्राश्रमपरोऽभवत् ।&lt;br&gt;&#xA;सापि देवी तत्र विन्ध्यमागता मनुपूजिता ॥ २१ ॥&lt;br&gt;&#xA;लोकेषु प्रथिता विन्ध्यवासिनीति च शौनक ।&lt;br&gt;&#xA;सूत उवाच&lt;br&gt;&#xA;एतच्चरित्रं परमं शत्रुनाशनमुत्तमम् ॥ २२ ॥&lt;br&gt;&#xA;अगस्त्यविन्ध्यनगयोराख्यानं पापनाशनम् ।&lt;br&gt;&#xA;राज्ञां विजयदं तच्च द्विजानां ज्ञानवर्धनम् ॥ २३ ॥&lt;br&gt;&#xA;वैश्यानां धान्यधनदं शूद्राणां सुखदं तथा ।&lt;br&gt;&#xA;धर्मार्थी धर्ममाप्नोति धनार्थी धनमाप्नुयात् ॥ २४ ॥&lt;br&gt;&#xA;कामानवाप्नुयात्कामी भक्त्या चास्य सकृच्छ्रवात् ।&lt;br&gt;&#xA;एवं स्वायम्भुवमनुर्देवीमाराध्य भक्तितः ॥ २५ ॥&lt;br&gt;&#xA;लेभे राज्यं धरायाश्च निजमन्वन्तराश्रयम् ।&lt;br&gt;&#xA;इत्येतद्वर्णितं सौम्य मया मन्वन्तराश्रितम् ।&lt;br&gt;&#xA;आद्यं चरित्रं श्रीदेव्याः किं पुनः कथयामि ते ॥ २६ ॥&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/purANam/shAktam/devI-bhAgavatam/10/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/10/08/</guid>
      <description>&lt;p&gt;शौनक उवाच&lt;br&gt;&#xA;आद्यो मन्वन्तरः प्रोक्तो भवता चायमुत्तमः ।&lt;br&gt;&#xA;अन्येषामुद्भवं ब्रूहि मनूनां दिव्यतेजसाम् ॥ १ ॥&lt;br&gt;&#xA;सूत उवाच&lt;br&gt;&#xA;एवमाद्यस्य चोत्पत्तिं श्रुत्वा स्वायम्भुवस्य हि ।&lt;br&gt;&#xA;अन्येषां क्रमशस्तेषां सम्भूतिं परिपृच्छति ॥ २ ॥&lt;br&gt;&#xA;नारदः परमो ज्ञानी देवीतत्त्वार्थकोविदः ।&lt;br&gt;&#xA;नारद उवाच&lt;br&gt;&#xA;मनूनां मे समाख्याहि सूत्पत्तिं च सनातन ॥ ३ ॥&lt;br&gt;&#xA;श्रीनारायण उवाच&lt;br&gt;&#xA;प्रथमोऽयं मनुः स्वायम्भुव उक्तो महामुने ।&lt;br&gt;&#xA;देव्याराधनतो येन प्राप्तं राज्यमकण्टकम् ॥ ४ ॥&lt;br&gt;&#xA;प्रियव्रतोत्तानपादौ मनुपुत्रौ महौजसौ ।&lt;br&gt;&#xA;राज्यपालनकर्तारौ विख्यातौ वसुधातले ॥ ५ ॥&lt;br&gt;&#xA;द्वितीयश्च मनुः स्वारोचिष उक्तो मनीषिभिः ।&lt;br&gt;&#xA;प्रियव्रतसुतः श्रीमानप्रमेयपराक्रमः ॥ ६ ॥&lt;br&gt;&#xA;स स्वारोचिषनामापि कालिन्दीकूलतो मनुः ।&lt;br&gt;&#xA;निवासं कल्पयामास सर्वसत्त्वप्रियङ्‌करः ॥ ७ ॥&lt;br&gt;&#xA;जीर्णपत्राशनो भूत्वा तपः कर्तुमनुव्रतः ।&lt;br&gt;&#xA;देव्या मूर्तिं मृण्मयीं च पूजयामास भक्तितः ॥ ८ ॥&lt;br&gt;&#xA;एवं द्वादश वर्षाणि वनस्थस्य तपस्यतः ।&lt;br&gt;&#xA;देवी प्रादुरभूत्तात सहस्रार्कसमद्युतिः ॥ ९ ॥&lt;br&gt;&#xA;ततः प्रसन्ना देवेशी स्तवराजेन सुव्रता ।&lt;br&gt;&#xA;ददौ स्वारोचिषायैव सर्वमन्वन्तराश्रयम् ॥ १० ॥&lt;br&gt;&#xA;आधिपत्यं जगद्धात्री तारिणीति प्रथामगात् ।&lt;br&gt;&#xA;एवं स्वारोचिषमनुस्तारिण्याराधनात्ततः ॥ ११ ॥&#xA;आधिपत्यं च लेभे स सर्वारातिविवर्जितम् ।&lt;br&gt;&#xA;धर्मं संस्थाप्य विधिवद्‌राज्यं पुत्रैः समं विभुः ॥ १२ ॥&lt;br&gt;&#xA;भुक्त्वा जगाम स्वर्लोकं निजमन्वन्तराश्रयात् ।&lt;br&gt;&#xA;तृतीय उत्तमो नाम प्रियव्रतसुतो मनुः ॥ १३ ॥&lt;br&gt;&#xA;गङ्‌गाकूले तपस्तप्त्वा वाग्भवं सञ्जपन् रहः ।&lt;br&gt;&#xA;वर्षाणि त्रीण्युपवसन् देव्यनुग्रहमाविशत् ॥ १४ ॥&lt;br&gt;&#xA;स्तुत्वा देवीं स्तोत्रवरैर्भक्तिभावितमानसः ।&lt;br&gt;&#xA;राज्यं निष्कण्टकं लेभे सन्ततिं चिरकालिकीम् ॥ १५ ॥&lt;br&gt;&#xA;राज्योत्थान्यानि सौख्यानि भुक्त्वा धर्मान्युगस्य च ।&lt;br&gt;&#xA;सोऽप्याजगाम पदवीं राजर्षिवरभाविताम् ॥ १६ ॥&lt;br&gt;&#xA;चतुर्थस्तामसो नाम प्रियव्रतसुतो मनुः ।&lt;br&gt;&#xA;नर्मदादक्षिणे कूले समाराध्य जगन्मयीम् ॥ १७ ॥&lt;br&gt;&#xA;महेश्वरीं कामराजकूटजापपरायणः ।&lt;br&gt;&#xA;वासन्ते शारदे काले नवरात्रसपर्यया ॥ १८ ॥&lt;br&gt;&#xA;तोषयामास देवेशीं जलजाक्षीमनूपमाम् ।&lt;br&gt;&#xA;तस्याः प्रसादमासाद्य नत्वा स्तोत्रैरनुत्तमैः ॥ १९ ॥&lt;br&gt;&#xA;अकण्टकं महद्‌राज्यं बुभुजे गतसाध्वसः ।&lt;br&gt;&#xA;पुत्रान्वलोद्धताञ्छूरान्दश वीर्यनिकेतनान् ॥ २० ॥&lt;br&gt;&#xA;उत्पाद्य निजभार्यायां जगामाम्बरमुत्तमम् ।&lt;br&gt;&#xA;पञ्चमो मनुराख्यातो रैवतस्तामसानुजः ॥ २१ ॥&lt;br&gt;&#xA;कालिन्दीकूलमाश्रित्य जजाप कामसञ्ज्ञकम् ।&lt;br&gt;&#xA;बीजं परमवाग्दर्पदायकं साधकाश्रयम् ॥ २२ ॥&lt;br&gt;&#xA;एतदाराधनादाप स्वाराज्यर्द्धिमनुत्तमाम् ।&lt;br&gt;&#xA;बलमप्रहतं लोके सर्वसिद्धिविधायकम् ॥ २३ ॥&lt;br&gt;&#xA;सन्ततिं चिरकालीनां पुत्रपौत्रमयीं शुभाम् ।&lt;br&gt;&#xA;धर्मान्व्यस्य व्यवस्थाप्य विषयानुपभुज्य च ।&lt;br&gt;&#xA;जगामाप्रतिमः शूरो महेन्द्रालयमुत्तमम् ॥ २४ ॥&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/purANam/shAktam/devI-bhAgavatam/10/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/10/09/</guid>
      <description>&lt;p&gt;श्रीनारायण उवाच&lt;br&gt;&#xA;अथातः श्रूयतां चित्रं देवीमाहाक्त्यमुत्तमम् ।&lt;br&gt;&#xA;अङ्‌गपुत्रेण मनुना यथाऽऽप्तं राज्यमुत्तमम् ॥ १ ॥&lt;br&gt;&#xA;अङ्‌गस्य राज्ञः पुत्रोऽभूच्चाक्षुषो मनुरुत्तमः ।&lt;br&gt;&#xA;षष्ठः सुपुलहं नाम ब्रह्मर्षिं शरणं गतः ॥ २ ॥&lt;br&gt;&#xA;ब्रह्मर्षे त्वामहं प्राप्तः शरणं प्रणतार्तिहन् ।&lt;br&gt;&#xA;शाधि मां किङ्‌करंस्वामिन् येनाहं प्राप्नुयां श्रियम् ॥ ३ ॥&lt;br&gt;&#xA;मेदिन्याश्चाधिपत्यं मे स्याद्यथावदखण्डितम् ।&lt;br&gt;&#xA;अव्याहतं भुजबलं शस्त्रास्त्रनिपुणं क्षमम् ॥ ४ ॥&lt;br&gt;&#xA;सन्ततिश्चिरकालीनाप्यखण्डं वय उत्तमम् ।&lt;br&gt;&#xA;अन्तेऽपवर्गलाभश्च स्यात्तथोपदिशाद्य मे ॥ ५ ॥&lt;br&gt;&#xA;इत्येवं वचनं तस्य मनोः कर्णपथेऽभवत् ।&lt;br&gt;&#xA;प्रत्युवाच मुनिः श्रीमान् देव्याः संराधनं परम् ॥ ६ ॥&lt;br&gt;&#xA;राजन्नाकर्णय वचो मम श्रोत्रसुखं महत् ।&lt;br&gt;&#xA;शिवामाराधयाद्य त्वं तत्प्रसादादिदं भवेत् ॥ ७ ॥&lt;br&gt;&#xA;चाक्षुष उवाच&lt;br&gt;&#xA;कीदृगाराधनं देव्यास्तस्याः परमपावनम् ।&lt;br&gt;&#xA;केनाकारेण कर्तव्यं कारुण्याद्वक्तुमर्हसि ॥ ८ ॥&lt;br&gt;&#xA;मुनिरुवाच&lt;br&gt;&#xA;राजन्नाकर्ण्यतां देव्याः पूजनं परमव्ययम् ।&lt;br&gt;&#xA;वाग्भवं बीजमव्यक्तं सञ्जप्यमनिशं तथा ॥ ९ ॥&lt;br&gt;&#xA;त्रिकालं सञ्जपन्मर्त्यो भुक्तिमुक्ती लभेत्तु हि ।&lt;br&gt;&#xA;न बीजं वाग्भवादन्यदस्ति राजन्यनन्दन ॥ १० ॥&lt;br&gt;&#xA;जपात्सिद्धिकरं वीर्यबलवृद्धिकरं परम् ।&lt;br&gt;&#xA;एतस्य जापात्पाद्मोऽपि सृष्टिकर्ता महाबलः ॥ ११ ॥&lt;br&gt;&#xA;विष्णुर्यज्जपतः सृष्टिपालकः परिकीर्तितः ।&lt;br&gt;&#xA;महेश्वरोऽपि संहर्ता यज्जपादभवन्नृप ॥ १२ ॥&lt;br&gt;&#xA;लोकपालास्तथान्येऽपि निग्रहानुग्रहक्षमाः ।&lt;br&gt;&#xA;यदाश्रयादभूवंस्ते बलवीर्यमदोद्धताः ॥ १३ ॥&lt;br&gt;&#xA;एवं त्वमपि राजन्य महेशीं जगदम्बिकाम् ।&lt;br&gt;&#xA;समाराध्य महर्द्धिं च लप्स्यसेऽचिरकालतः ॥ १४ ॥&lt;br&gt;&#xA;एवं स मुनिवर्येण पुलहेन प्रबोधितः ।&lt;br&gt;&#xA;अङ्‌गपुत्रस्तपस्तप्तुं जगाम विरजां नदीम् ॥ १५ ॥&#xA;स च तेपे तपस्तीव्रं वाग्भवस्य जपे रतः ।&lt;br&gt;&#xA;बीजस्य पृथिवीपालः शीर्णपर्णाशनो विभुः ॥ १६ ॥&lt;br&gt;&#xA;प्रथमेऽब्दे पल्लवाशो द्वितीये तोयभक्षणः ।&lt;br&gt;&#xA;तृतीयेऽब्दे पवनभुक् तस्थौ स्थाणुरिवाचलः ॥ १७ ॥&lt;br&gt;&#xA;एवं द्वादश वर्षाणि त्यक्ताहारस्य भूभुजः ।&lt;br&gt;&#xA;वाग्भवं जपतो नित्यं मतिरासीच्छुभान्विता ॥ १८ ॥&lt;br&gt;&#xA;तथा च देव्याः परमं मन्त्रं सज्जपतो रहः ।&lt;br&gt;&#xA;प्रादुरासीज्जगन्माता साक्षाच्छ्रीपरमेश्वरी ॥ १९ ॥&lt;br&gt;&#xA;तेजोमयी दुराधर्षा सर्वदेवमयीश्वरी ।&lt;br&gt;&#xA;उवाचाङ्‌गतनूजं तं प्रसन्ना ललिताक्षरम् ॥ २० ॥&lt;br&gt;&#xA;देव्युवाच&lt;br&gt;&#xA;पृथिवीपाल ते यत्स्याच्चिन्तितं परमं वरम् ।&lt;br&gt;&#xA;तद्‌ ब्रूहि सम्प्रदास्यामि तपसा ते सुतोषिता ॥ २१ ॥&lt;br&gt;&#xA;चाक्षुष उवाच&lt;br&gt;&#xA;जानासि देवदेवेशि यत्प्रार्थ्यं मनसेप्सितम् ।&lt;br&gt;&#xA;अन्तर्यामिस्वरूपेण तत्सर्वं देवपूजिते ॥ २२ ॥&lt;br&gt;&#xA;तथापि मम भाग्येन जातं यत्तव दर्शनम् ।&lt;br&gt;&#xA;ब्रवीमि देवि मे देहि राज्यं मन्वन्तराश्रितम् ॥ २३ ॥&lt;br&gt;&#xA;देव्युवाच&lt;br&gt;&#xA;दत्तं मन्वन्तरस्यास्य राज्यं राजन्यसत्तम ।&lt;br&gt;&#xA;पुत्रा महाबलास्ते च भविष्यन्ति गुणाधिकाः ॥ २४ ॥&lt;br&gt;&#xA;राज्यं निष्कण्टकं भावि मोक्षोऽन्ते चापि निश्चितः ।&lt;br&gt;&#xA;एवं दत्त्वा परं देवी मनवे वरमुत्तमम् ॥ २५ ॥&lt;br&gt;&#xA;जगामादर्शनं सद्यस्तेन भक्त्या च संस्तुता ।&lt;br&gt;&#xA;सोऽपि राजा मनुः षष्ठः प्रसादात्तु तदाश्रयात् ॥ २६ ॥&lt;br&gt;&#xA;बभूव मनुमान्योऽसौ सार्वभौमसुखैर्वृतः ।&lt;br&gt;&#xA;पुत्रास्तस्य बलोद्युक्ताः कार्यभारसहादृताः ॥ २७ ॥&lt;br&gt;&#xA;देवीभक्ताश्च शूराश्च महाबलपराक्रमाः ।&lt;br&gt;&#xA;अन्यत्र माननीयाश्च महाराज्यसुखास्पदाः ॥ २८ ॥&lt;br&gt;&#xA;एवं च चाक्षुषमनुर्देव्याराधनतः प्रभुः ।&lt;br&gt;&#xA;बभूव मनुवर्योऽसौ जगामान्ते शिवापदम्॥ २९ ॥&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/purANam/shAktam/devI-bhAgavatam/10/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/10/10/</guid>
      <description>&lt;p&gt;श्रीनारायण उवाच&lt;br&gt;&#xA;सप्तमो मनुराख्यातो मनुर्वैवस्वतः प्रभुः ।&lt;br&gt;&#xA;श्राद्धदेवः परानन्दभोक्ता मान्यस्तु भूभुजाम् ॥ १ ॥&lt;br&gt;&#xA;स च वैवस्वतमनुः परदेव्याः प्रसादतः ।&lt;br&gt;&#xA;तथा तत्तपसा चैव जातो मन्वन्तराधिपः ॥ २ ॥&lt;br&gt;&#xA;अष्टमो मनुराख्यातः सावर्णिः प्रथितः क्षितौ ।&lt;br&gt;&#xA;स जन्मान्तर आराध्य देवीं तद्वरलाभतः ॥ ३ ॥&lt;br&gt;&#xA;जातो मन्वन्तरपतिः सर्वराजन्यपूजितः ।&lt;br&gt;&#xA;महापराक्रमी धीरो देवीभक्तिपरायणः ॥ ४ ॥&lt;br&gt;&#xA;नारद उवाव&lt;br&gt;&#xA;कथं जन्मान्तरे तेन मनुनाराधनं कृतम् ।&lt;br&gt;&#xA;देव्याः पृथिव्युद्भवायास्तन्ममाख्यातुमर्हसि ॥ ५ ॥&lt;br&gt;&#xA;श्रीनारायण उवाच&lt;br&gt;&#xA;चैत्रवंशसमुद्‌भूतो राजा स्वारोचिषेऽन्तरे ।&lt;br&gt;&#xA;सुरथो नाम विख्यातो महाबलपराक्रमः ॥ ६ ॥&lt;br&gt;&#xA;गुणग्राही धनुर्धारी मान्यः श्रेष्ठः कविः कृती ।&lt;br&gt;&#xA;धनसङ्ग्रहकर्ता च दाता याचकमण्डले ॥ ७ ॥&lt;br&gt;&#xA;अरीणां मर्दनो मानी सर्वास्त्रकुशलो बली ।&lt;br&gt;&#xA;तस्यैकदा बभूवुस्ते कोलाविध्वंसिनो नृपाः ॥ ८ ॥&lt;br&gt;&#xA;शत्रवः सैन्यसहिताः परिवार्येनमूर्जिताः ।&lt;br&gt;&#xA;रुरुधुर्नगरीं तस्य राज्ञो मानधनस्य हि ॥ ९ ॥&lt;br&gt;&#xA;तदा स सुरथो नाम राजा सैन्यसमावृतः ।&lt;br&gt;&#xA;निर्ययौ नगरात्स्वीयात्सर्वशत्रुनिबर्हणः ॥ १० ॥&lt;br&gt;&#xA;तदा स समरे राजा सुरथः शत्रुभिर्जितः ।&lt;br&gt;&#xA;अमात्यैर्मन्त्रिभिश्चैव तस्य कोशगतं धनम् ॥ ११ ॥&lt;br&gt;&#xA;हृतं सर्वमशेषेण तदातप्यत भूमिपः ।&lt;br&gt;&#xA;निष्कासितश्च नगरात्स राजा परमद्युतिः ॥ १२ ॥&#xA;जगामाश्वमथारुह्य मृगयामिषतो वनम् ।&lt;br&gt;&#xA;एकाकी विजनेऽरण्ये बभ्रामोद्‌भ्रान्तमानसः ॥ १३ ॥&lt;br&gt;&#xA;मुनेः कस्यचिदागत्य स्वाश्रमं शान्तमानसः ।&lt;br&gt;&#xA;प्रशान्तजन्तुसंयुक्तं मुनिशिष्यगणैर्युतम् ॥ १४ ॥&lt;br&gt;&#xA;उवास कञ्चित्कालं स राजा परमशोभने ।&lt;br&gt;&#xA;आश्रमे मुनिवर्यस्य दीर्घदृष्टेः सुमेधसः ॥ १५ ॥&lt;br&gt;&#xA;एकदा स महीपालो मुनिं पूजावसानके ।&lt;br&gt;&#xA;काले गत्वा प्रणम्याशु पप्रच्छ विनयान्वितः ॥ १६ ॥&lt;br&gt;&#xA;मुने मम मनोदुःखं बाधते चाधिसम्भवम् ।&lt;br&gt;&#xA;ज्ञाततत्त्वस्य भूदेव निष्प्रज्ञस्य च सन्ततम् ॥ १७ ॥&lt;br&gt;&#xA;शत्रुभिर्निर्जितस्यापि हृतराज्यस्य सर्वशः ।&lt;br&gt;&#xA;तथापि तेषु मनसि ममत्वं जायते स्फुटम् ॥ १८ ॥&lt;br&gt;&#xA;किं करोमि क्व गच्छामि कथं शर्म लभे मुने ।&lt;br&gt;&#xA;त्वदनुग्रहमाशासे वद वेदविदां वर ॥ १९ ॥&lt;br&gt;&#xA;मुनिरुवाच&lt;br&gt;&#xA;आकर्णय महीपाल महाश्चर्यकरं परम् ।&lt;br&gt;&#xA;देवीमाहात्म्यमतुलं सर्वकामप्रदं परम् ॥ २० ॥&lt;br&gt;&#xA;जगन्मयी महामाया विष्णुब्रह्महरोद्भवा ।&lt;br&gt;&#xA;सा बलादपहृत्यैव जन्तूनां मानसानि हि ॥ २१ ॥&lt;br&gt;&#xA;मोहाय प्रतिसंयच्छेदिति जानीहि भूमिप ।&lt;br&gt;&#xA;सा सृजत्यखिलं विश्वं सा पालयति सर्वदा ॥ २२ ॥&lt;br&gt;&#xA;संहारे हररूपेण संहरत्येव भूमिप ।&lt;br&gt;&#xA;कामदात्री महामाया कालरात्रिर्दुरत्यया ॥ २३ ॥&lt;br&gt;&#xA;विश्वसंहारिणी काली कमला कमलालया ।&lt;br&gt;&#xA;तस्यां सर्वं जगज्जातं तस्यां विश्वं प्रतिष्ठितम् ॥ २४ ॥&lt;br&gt;&#xA;लयमेष्यति तस्यां च तस्मात्सैव परात्परा ।&lt;br&gt;&#xA;तस्या देव्याः प्रसादश्च यस्योपरि भवेन्नृप ।&lt;br&gt;&#xA;स एव मोहमत्येति नान्यथा धरणीपते ॥ २५ ॥&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/purANam/shAktam/devI-bhAgavatam/10/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/10/11/</guid>
      <description>&lt;p&gt;राजोवाच&lt;br&gt;&#xA;का सा देवी त्वया प्रोक्ता ब्रूहि कालविदां वर ।&lt;br&gt;&#xA;का मोहयति सत्त्वानि कारणं किं भवेद्‌ द्विज ॥ १ ॥&lt;br&gt;&#xA;कस्मादुत्पद्यते देवी किंरूपा सा किमात्मिका ।&lt;br&gt;&#xA;सर्वमाख्याहि भूदेव कृपया मम सर्वतः ॥ २ ॥&lt;br&gt;&#xA;मुनिरुवाच&lt;br&gt;&#xA;राजन् देव्याः स्वरूपं ते वर्णयामि निशामय ।&lt;br&gt;&#xA;यथा चोत्पतिता देवी येन वा सा जगन्मयी ॥ ३ ॥&lt;br&gt;&#xA;यदा नारायणो देवो विश्वं संहृत्य योगराट् ।&lt;br&gt;&#xA;आस्तीर्य शेषं भगवान् समुद्रे निद्रितोऽभवत् ॥ ४ ॥&lt;br&gt;&#xA;तदा प्रस्वापवशगो देवदेवो जनार्दनः ।&lt;br&gt;&#xA;तत्कर्णमलसञ्जातौ दानवौ मधुकैटभौ ॥ ५ ॥&lt;br&gt;&#xA;ब्रह्माणं हन्तुमुद्युक्तौ दानवौ घोररूपिणौ ।&lt;br&gt;&#xA;तदा कमलजो देवो दृष्ट्‌वा तौ मधुकैटभौ ॥ ६ ॥&lt;br&gt;&#xA;निद्रितं देवदेवेशं चिन्तामाप दुरत्ययाम् ।&lt;br&gt;&#xA;निद्रितो भगवानीशो दानवौ च दुरासदौ ॥ ७ ॥&lt;br&gt;&#xA;किं करोमि क्व गच्छामि कथं शर्म लभे ह्यहम् ।&lt;br&gt;&#xA;एवं चिन्तयतस्तस्य पद्ययोनेर्महात्मनः ॥ ८ ॥&lt;br&gt;&#xA;बुद्धिः प्रादूरभूत्तात तदा कार्यप्रसाधिनी ।&lt;br&gt;&#xA;यस्या वशं गतो देवो निद्रितो भगवान् हरिः ॥ ९ ॥&lt;br&gt;&#xA;तां देवीं शरणं यामि निद्रां सर्वप्रसूतिकाम् ।&lt;br&gt;&#xA;ब्रह्मोवाच&lt;br&gt;&#xA;देवि देवि जगद्धात्रि भक्ताभीष्टफलप्रदे ॥ १० ॥&lt;br&gt;&#xA;जगन्माये महामाये समुद्रशयने शिवे ।&lt;br&gt;&#xA;त्वदाज्ञावशगाः सर्वे स्वस्वकार्यविधायिनः ॥ ११ ॥&lt;br&gt;&#xA;कालरात्रिर्महारात्रिर्मोहरात्रिर्मदोत्कटा ।&lt;br&gt;&#xA;व्यापिनी वशगा मान्या महानन्दैकशेवधिः ॥ १२ ॥&lt;br&gt;&#xA;महनीया महाराध्या माया मधुमती मही ।&lt;br&gt;&#xA;परापराणां सर्वेषां परमा त्वं प्रकीर्तिता ॥ १३ ॥&lt;br&gt;&#xA;लज्जा पुष्टिः क्षमा कीर्तिः कान्तिः कारुण्यविग्रहा ।&lt;br&gt;&#xA;कमनीया जगद्वन्द्या जाग्रदादिस्वरूपिणी ॥ १४ ॥&lt;br&gt;&#xA;परमा परमेशानी परानन्दपरायणा ।&lt;br&gt;&#xA;एकाप्येकस्वरूपा च सद्वितीया द्वयात्मिका ॥ १५ ॥&lt;br&gt;&#xA;त्रयी त्रिवर्गनिलया तुर्या तुर्यपदात्मिका ।&lt;br&gt;&#xA;पञ्चमी पञ्चभूतेशी षष्ठी षष्ठेश्वरीति च ॥ १६ ॥&lt;br&gt;&#xA;सप्तमी सप्तवारेशी सप्तसप्तवरप्रदा ।&lt;br&gt;&#xA;अष्टमी वसुनाथा च नवग्रहमयीश्वरी ॥ १७ ॥&#xA;नवरागकला रम्या नवसङ्ख्या नवेश्वरी ।&lt;br&gt;&#xA;दशमी दशदिक्पूज्या दशाशाव्यापिनी रमा ॥ १८ ॥&lt;br&gt;&#xA;एकादशात्मिका चैकादशरुद्रनिषेविता ।&lt;br&gt;&#xA;एकादशीतिथिप्रीता एकादशगणाधिपा ॥ १९ ॥&lt;br&gt;&#xA;द्वादशी द्वादशभुजा द्वादशादित्यजन्मभूः ।&lt;br&gt;&#xA;त्रयोदशात्मिका देवी त्रयोदशगणप्रिया ॥ २० ॥&lt;br&gt;&#xA;त्रयोदशाभिधा भिन्ना विश्वेदेवाधिदेवता ।&lt;br&gt;&#xA;चतुर्दशेन्द्रवरदा चतुर्दशमनुप्रसूः ॥ २१ ॥&lt;br&gt;&#xA;पञ्चाधिकदशी वेद्या पञ्चाधिकदशी तिथिः ।&lt;br&gt;&#xA;षोडशी षोडशभुजा षोडशेन्दुकलामयी ॥ २२ ॥&lt;br&gt;&#xA;षोडशात्मकचन्द्रांशुव्याप्तदिव्यकलेवरा ।&lt;br&gt;&#xA;एवंरूपासि देवेशि निर्गुणे तामसोदये ॥ २३ ॥&lt;br&gt;&#xA;त्वया गृहीतो भगवान्देवदेवो रमापतिः ।&lt;br&gt;&#xA;एतौ दुरासदौ दैत्यौ विक्रान्तौ मधुकैटभौ ॥ २४ ॥&lt;br&gt;&#xA;एतयोश्च वधार्थाय देवेशं प्रतिबोधय ।&lt;br&gt;&#xA;मुनिरुवाच&lt;br&gt;&#xA;एवं स्तुता भगवती तामसी भगवत्प्रिया ॥ २५ ॥&lt;br&gt;&#xA;देवदेवं तदा त्यक्त्वा मोहयामास दानवौ ।&lt;br&gt;&#xA;तदैव भगवान्विष्णुः परमात्मा जगत्पतिः ॥ २६ ॥&lt;br&gt;&#xA;प्रबोधमाप देवेशो ददृशे दानवोत्तमौ ।&lt;br&gt;&#xA;तदा तौ दानवौ घोरौ दृष्ट्‌वा तं मधुसूदनम् ॥ २७ ॥&lt;br&gt;&#xA;युद्धाय कृतसङ्‌कल्पौ जग्मतुः सन्निधिं हरेः ।&lt;br&gt;&#xA;युयुधे च ततस्ताभ्यां भगवान्मधुसूदनः ॥ २८ ॥&lt;br&gt;&#xA;पञ्चवर्षसहस्राणि बाहुप्रहरणो विभुः ।&lt;br&gt;&#xA;तौ तदातिबलोन्मत्तौ जगन्मायाविमोहितौ ॥ २९ ॥&lt;br&gt;&#xA;व्रियतां वर इत्येवमूचतुः परमेश्वरम् ।&lt;br&gt;&#xA;एवं तयोर्वचः श्रुत्वा भगवानादिपूरुषः ॥ ३० ॥&lt;br&gt;&#xA;वव्रे वध्याबुभौ मेऽद्य भवेतामिति निश्चितम् ।&lt;br&gt;&#xA;तौ तदातिबलौ देवं पुनरेवोचतुर्हरिम् ॥ ३१ ॥&lt;br&gt;&#xA;आवां जहि न यत्रोर्वी पयसा च परिप्लुता ।&lt;br&gt;&#xA;तथेत्युक्त्वा भगवता गदाशङ्‌खभृता नृप ॥ ३२ ॥&lt;br&gt;&#xA;कृत्वा चक्रेण वै छिन्ने जघने शिरसी तयोः ।&lt;br&gt;&#xA;एवं देवी समुत्पन्ना ब्रह्मणा संस्तुता नृप ॥ ३३ ॥&lt;br&gt;&#xA;महाकाली महाराज सर्वयोगेश्वरेश्वरी ।&lt;br&gt;&#xA;महालक्ष्म्यास्तथोत्पत्तिं निशामय महीपते ॥ ३४ ॥&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/purANam/shAktam/devI-bhAgavatam/10/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/10/12/</guid>
      <description>&lt;p&gt;मुनिरुवाच&lt;br&gt;&#xA;महिषीगर्भसम्भूतो महाबलपराक्रमः ।&lt;br&gt;&#xA;देवान्सर्वान्पराजित्य महिषोऽभूज्जगत्प्रभुः ॥ १&lt;br&gt;&#xA;सर्वेषां लोकपालानामधिकारान्महासुरः ।&lt;br&gt;&#xA;बलानिर्जित्य बुभुजे त्रैलोक्यैश्वर्यमद्‌भुतम् ॥ २ ॥&lt;br&gt;&#xA;ततः पराजिताः सर्वे देवाः स्वर्गपरिच्युताः ।&lt;br&gt;&#xA;ब्रह्माणं च पुरस्कृत्य ते जग्मुर्लोकमुत्तमम् ॥ ३ ॥&lt;br&gt;&#xA;यत्रोत्तमौ देवदेवौ संस्थितौ शङ्‌कराच्युतौ ।&lt;br&gt;&#xA;वृत्तान्तं कथयामासुर्महिषस्य दुरात्मनः ॥ ४ ॥&lt;br&gt;&#xA;देवानां चैव सर्वेषां स्थानानि तरसासुरः ।&lt;br&gt;&#xA;विनिर्जित्य स्वयं भुङ्‌क्ते बलवीर्यमदोद्धतः ॥ ५ ॥&lt;br&gt;&#xA;महिषासुरनामासौ दुष्टदैत्योऽमरेश्वरौ ।&lt;br&gt;&#xA;वधोपायश्च तस्याशु चिन्त्यतामसुरार्दनौ ॥ ६ ॥&lt;br&gt;&#xA;एवं श्रुत्वा स भगवान्देवानामार्तियुग्वचः ।&lt;br&gt;&#xA;चकार कोपं सुबहुं तथा शङ्‌करपद्मजौ ॥ ७ ॥&lt;br&gt;&#xA;एवं कोपयुतस्यास्य हरेरास्यान्महीपते ।&lt;br&gt;&#xA;तेजः प्रादुरभूद्दिव्यं सहस्रार्कसमद्युति ॥ ८ ॥&lt;br&gt;&#xA;अथानुक्रमतस्तेजः सर्वेषां त्रिदिवौकसाम् ।&lt;br&gt;&#xA;शरीरादुद्भवं प्राप हर्षयद्‌विबुधाधिपान् ॥ ९ ॥&lt;br&gt;&#xA;यदभूच्छम्भुजं तेजो मुखमस्योदपद्यत ।&lt;br&gt;&#xA;केशा बभूवुर्याम्येन वैष्णवेन च बाहवः ॥ १० ॥&lt;br&gt;&#xA;सौम्येन च स्तनौ जातौ माहेन्द्रेण च मध्यमः ।&lt;br&gt;&#xA;वारुणेन ततो भूप जङ्‌घोरू सम्बभूवतुः ॥ ११ ॥&lt;br&gt;&#xA;नितम्बौ तेजसा भूमेः पादौ ब्राह्मेण तेजसा ।&lt;br&gt;&#xA;पादाङ्‌गुल्यो भानवेन वासवेन कराङ्‌गुली ॥ १२ ॥&lt;br&gt;&#xA;कौबेरेण तथा नासा दन्ताः सञ्जज्ञिरे तदा ।&lt;br&gt;&#xA;प्राजापत्येनोत्तमेन तेजसा वसुधाधिप ॥ १३ ॥&lt;br&gt;&#xA;पावकेन च सञ्जातं लोचनत्रितयं शुभम् ।&lt;br&gt;&#xA;सान्ध्येन तेजसा जाते भृकुट्यौ तेजसां निधी ॥ १४ ॥&lt;br&gt;&#xA;कर्णौ वायव्यतो जातौ तेजसो मनुजाधिप ।&lt;br&gt;&#xA;सर्वेषां तेजसा देवी जाता महिषमर्दिनी ॥ १५ ॥&lt;br&gt;&#xA;शूलं ददौ शिवो विष्णुश्चक्रं शङ्‌खं च पाशभृत् ।&lt;br&gt;&#xA;हुताशनो ददौ शक्तिं मारुतश्चापसायकौ ॥ १६ ॥&lt;br&gt;&#xA;वज्रं महेन्द्रः प्रददौ घण्टां चैरावताद्‌ गजात् ।&lt;br&gt;&#xA;कालदण्डं यमो ब्रह्मा चाक्षमालाकमण्डलू ॥ १७ ॥&lt;br&gt;&#xA;दिवाकरो रश्मिमालां रोमकूपेषु सन्ददौ ।&lt;br&gt;&#xA;कालः खड्गं तथा चर्म निर्मलं वसुधाधिप ॥ १८ ॥&lt;br&gt;&#xA;समुद्रो निर्मलं हारमजरे चाम्बरे नृप ।&lt;br&gt;&#xA;चूडामणिं कुण्डले च कटकानि तथाङ्‌गदे ॥ १९ ॥&lt;br&gt;&#xA;अर्धचन्द्रं निर्मलं च नूपुराणि तथा ददौ ।&lt;br&gt;&#xA;ग्रैवेयकं भूषणं च तस्यै देव्यै मुदान्वितः ॥ २० ॥&lt;br&gt;&#xA;विश्वकर्मा चोर्मिकाश्च ददौ तस्यै धरापते ।&lt;br&gt;&#xA;हिमवान्वाहनं सिंहं रत्नानि विविधानि च ॥ २१ ॥&lt;br&gt;&#xA;पानपात्रं सुरापूर्णं ददौ तस्यै धनाधिपः ।&lt;br&gt;&#xA;शेषश्च भगवान्देवो नागहारं ददौ विभुः ॥ २२ ॥&lt;br&gt;&#xA;अन्यैरशेषविबुधैर्मानिता सा जगन्मयी ।&lt;br&gt;&#xA;तां तुष्टुवुर्महादेवीं देवा महिषपीडिताः ॥ २३ ॥&lt;br&gt;&#xA;नानास्तोत्रैर्महेशानीं जगदुद्भवकारिणीम् ।&lt;br&gt;&#xA;तेषां निशम्य देवेशी स्तोत्रं विबुधपूजिता ॥ २४ ॥&lt;br&gt;&#xA;महिषस्य वधार्थाय महानादं चकार ह ।&lt;br&gt;&#xA;तेन नादेन महिषश्चकितोऽभूद्धरापते ॥ २५ ॥&lt;br&gt;&#xA;आससाद जगद्धात्रीं सर्वसैन्यसमावृतः ।&lt;br&gt;&#xA;ततः स युयुधे देव्या महिषाख्यो महासुरः ॥ २६ ॥&lt;br&gt;&#xA;शस्त्रास्त्रैर्बहुधा क्षिप्तैः पूरयन्नम्बरान्तरम् ।&lt;br&gt;&#xA;चिक्षुरो ग्रामणीः सेनापतिर्दुर्धरदुर्मुखौ ॥ २७ ॥&lt;br&gt;&#xA;बाष्कलस्ताम्रकश्चैव बिडालवदनोऽपरः ।&lt;br&gt;&#xA;एतैश्चान्यैरसङ्ख्यातैः सङ्ग्रामान्तकसन्निभैः ॥ २८ ॥&lt;br&gt;&#xA;योधैः परिवृतो वीरो महिषो दानवोत्तमः ।&lt;br&gt;&#xA;ततः सा कोपताम्राक्षी देवी लोकविमोहिनी ॥ २९ ॥&lt;br&gt;&#xA;जघान योधान्समरे देवी महिषमाश्रितान् ।&lt;br&gt;&#xA;ततस्तेषु हतेष्वेव स दैत्यो रोषमूर्च्छितः ॥ ३० ॥&lt;br&gt;&#xA;आससाद तदा देवीं तूर्णं मायाविशारदः ।&lt;br&gt;&#xA;रूपान्तराणि सम्भेजे मायया दानवेश्वरः ॥ ३१ ॥&lt;br&gt;&#xA;तानि तान्यस्य रूपाणि नाशयामास सा तदा ।&lt;br&gt;&#xA;ततोऽन्ते माहिषं रूपं बिभ्राणममरार्दनम् ॥ ३२ ॥&lt;br&gt;&#xA;पाशेन बद्ध्वा सुदृढं छित्त्वा खड्गेन तच्छिरः ।&lt;br&gt;&#xA;पातयामास महिषं देवी देवगणान्तकम् ॥ ३३ ॥&lt;br&gt;&#xA;हाहाकृतं ततः शेषं सैन्यं भग्नं दिशो दश ।&lt;br&gt;&#xA;तुष्टुवुर्देवदेवेशीं सर्वे देवाः प्रमोदिताः ॥ ३४ ॥&lt;br&gt;&#xA;एवं लक्ष्मीः समुत्पन्ना महिषासुरमर्दिनी ।&lt;br&gt;&#xA;राजञ्छृणु सरस्वत्याः प्रादुर्भावो यथाभवत् ॥ ३५ ॥&lt;br&gt;&#xA;एकदा शुम्भनामासीद्दैत्यो मदबलोत्कटः ।&lt;br&gt;&#xA;निशुम्भश्चापि तद्भ्राता महाबलपराक्रमः ॥ ३६ ॥&lt;br&gt;&#xA;तेन सम्पीडिता देवाः सर्वे भ्रष्टश्रियो नृप ।&lt;br&gt;&#xA;हिमवन्तमथासाद्य देवीं तुष्टुवुरादरात् ॥ ३७ ॥&lt;br&gt;&#xA;देवा ऊचुः&lt;br&gt;&#xA;जय देवेशि भक्तानामार्तिनाशनकोविदे ।&lt;br&gt;&#xA;दानवान्तकरूपे त्वमजरामरणेऽनघे ॥ ३८ ॥&lt;br&gt;&#xA;देवेशि भक्तिसुलभे महाबलपराक्रमे ।&lt;br&gt;&#xA;विष्णुशङ्‌करब्रह्मादिस्वरूपेऽनन्तविक्रमे ॥ ३९ ॥&lt;br&gt;&#xA;सृष्टिस्थितिकरे नाशकारिके कान्तिदायिनि ।&lt;br&gt;&#xA;महाताण्डवसुप्रीते मोददायिनि माधवि ॥ ४० ॥&lt;br&gt;&#xA;प्रसीद देवदेवेशि प्रसीद करुणानिधे ।&lt;br&gt;&#xA;निशुम्भशुम्भसम्भूतभयापाराम्बुवारिधे ॥ ४१ ॥&lt;br&gt;&#xA;उद्धरास्मान् प्रपन्नार्तिनाशिके शरणागतान् ।&lt;br&gt;&#xA;एवं संस्तुवतां तेषां त्रिदशानां धरापते ॥ ४२ ॥&lt;br&gt;&#xA;प्रसन्ना गिरिजा प्राह ब्रूत स्तवनकारणम् ।&lt;br&gt;&#xA;एतस्मिन्नन्तरे यस्याः कोशरूपात्समुत्थिता ॥ ४३ ॥&lt;br&gt;&#xA;कौशिकी सा जगत्पूज्या देवान्प्रीत्येदमब्रवीत्।&lt;br&gt;&#xA;प्रसन्नाहं सुरश्रेष्ठाः स्तवेनोत्तमरूपिणी ॥ ४४ ॥&lt;br&gt;&#xA;व्रियतां वर इत्युक्ते देवाः संवव्रिरे वरम् ।&lt;br&gt;&#xA;शुम्भनामावरो भ्राता निशुम्भस्तस्य विश्रुतः ॥ ४५ ॥&lt;br&gt;&#xA;त्रैलोक्यमोजसाक्रान्तं दैत्येन बलशालिना ।&lt;br&gt;&#xA;तद्वधश्चिन्त्यतां देवि दुरात्मा दानवेश्वरः ॥ ४६ ॥&lt;br&gt;&#xA;बाधते सततं देवि तिरस्कृत्य निजौजसा ।&lt;br&gt;&#xA;देव्युवाच&lt;br&gt;&#xA;देवशत्रुं पातयिष्ये निशुम्भं शुम्भमेव च ॥ ४७ ॥&#xA;स्वस्थास्तिष्ठत भद्रं वः कण्टकं नाशयामि वः ।&lt;br&gt;&#xA;इत्युक्त्वा देवदेवेशी देवान्सेन्द्रान्दयामयी ॥ ४८ ॥&lt;br&gt;&#xA;जगामादर्शनं सद्यो मिषतां त्रिदिवौकसाम् ।&lt;br&gt;&#xA;देवाः समागता हृष्टाः सुवर्णाद्रिगुहां शुभाम् ॥ ४९ ॥&lt;br&gt;&#xA;चण्डमुण्डौ पश्यतःस्म भृत्यौ शुम्भनिशुम्भयोः ।&lt;br&gt;&#xA;दृष्ट्‌वा तां चारुसर्वाङ्‌गीं देवीं लोकविमोहिनीम् ॥ ५० ॥&lt;br&gt;&#xA;कथयामासतू राज्ञे भृत्यौ तौ चण्डमुण्डकौ ।&lt;br&gt;&#xA;देव सर्वासुरश्रेष्ठ रत्नभोगार्ह मानद ॥ ५१ ॥&lt;br&gt;&#xA;अपूर्वा कामिनी दृष्टा चावाभ्यां रिपुमर्दन ।&lt;br&gt;&#xA;तस्याः सम्भोगयोग्यत्वमस्त्येव तव साम्प्रतम् ॥ ५२ ॥&lt;br&gt;&#xA;तां समानय चार्वङ्‌गीं भुङ्‌क्ष्व सौख्यसमन्वितः ।&lt;br&gt;&#xA;तादृशी नासुरी नारी न गन्धर्वी न दानवी ॥ ५३ ॥&lt;br&gt;&#xA;न मानवी नापि देवी यादृशी सा मनोहरा ।&lt;br&gt;&#xA;एवं भृत्यवचः श्रुत्वा शुम्भः परबलार्दनः ॥ ५४ ॥&lt;br&gt;&#xA;दूतं सम्मेषयामास सुग्रीवं नाम दानवम् ।&lt;br&gt;&#xA;स दूतस्त्वरितं गत्वा देव्याः सविधमादरात् ॥ ५५ ॥&lt;br&gt;&#xA;वृत्तान्तं कथयामास देव्यै शुम्भस्य यद्वचः ।&lt;br&gt;&#xA;देवि शुम्भासुरो नाम त्रैलोक्यविजयी प्रभुः ॥ ५६ ॥&lt;br&gt;&#xA;सर्वेषां रत्नवस्तूनां भोक्ता मान्यो दिवौकसाम् ।&lt;br&gt;&#xA;तदुक्तं शृणु मे देवि रत्नभोक्ताहमव्ययः ॥ ५७ ॥&lt;br&gt;&#xA;त्वं चापि रत्नभूतासि भज मां चारुलोचने ।&lt;br&gt;&#xA;सर्वेषु यानि रत्नानि देवासुरनरेषु च ॥ ५८ ॥&lt;br&gt;&#xA;तानि मय्येव सुभगे भज मां कामजै रसैः ।&lt;br&gt;&#xA;देव्युवाच&lt;br&gt;&#xA;सत्यं वदसि हे दूत दैत्यराजप्रियङ्‌करम् ॥ ५९ ॥&lt;br&gt;&#xA;प्रतिज्ञा या मया पूर्वं कृता साप्यनृता कथम् ।&lt;br&gt;&#xA;भवेत्तां शृणु मे दूत या प्रतिज्ञा मया कृता ॥ ६० ॥&lt;br&gt;&#xA;यो मे दर्पं विधुनुते यो मे बलमपोहति ।&lt;br&gt;&#xA;यो मे प्रतिबलो भूयात्स एव मम भोगभाक् ॥ ६१ ॥&lt;br&gt;&#xA;तत एनां प्रतिज्ञां मे सत्यां कृत्वासुरेश्वरः ।&lt;br&gt;&#xA;गृह्णातु पाणिं तरसा तस्याशक्यं किमत्र हि ॥ ६२ ॥&lt;br&gt;&#xA;तस्माद्‌ गच्छ महादूत स्वामिनं ब्रूहि चादृतः ।&lt;br&gt;&#xA;प्रतिज्ञां चापि मे सत्यां विधास्यति बलाधिकः ॥ ६३ ॥&lt;br&gt;&#xA;एवं वाक्यं महादेव्याः समाकर्ण्य स दानवः ।&lt;br&gt;&#xA;कथयामास शुम्भाय देव्या वृत्तान्तमादितः ॥ ६४ ॥&lt;br&gt;&#xA;तदाप्रियं दूतवाक्यं शुम्भः श्रुत्वा महाबलः ।&lt;br&gt;&#xA;कोपमाहारयामास महान्तं दनुजाधिपः ॥ ६५ ॥&lt;br&gt;&#xA;ततो धूम्राक्षनामानं दैत्यं दैत्यपतिः प्रभुः ।&lt;br&gt;&#xA;आदिदेश शृणु वचो धूम्राक्ष मम चादृतः ॥ ६६ ॥&lt;br&gt;&#xA;तां दुष्टां केशपाशेषु हत्वाप्यानीयतां मम ।&lt;br&gt;&#xA;समीपमविलम्बेन शीघ्रं गच्छस्व मे पुरः ॥ ६७ ॥&lt;br&gt;&#xA;इत्यादेशं समासाद्य दैत्येशो धूम्रलोचनः ।&lt;br&gt;&#xA;षष्ट्यासुराणां सहितः सहस्राणां महाबलः ॥ ६८ ॥&lt;br&gt;&#xA;तुहिनाचलमासाद्य देव्याः सविधमेव सः ।&lt;br&gt;&#xA;उच्चैर्देवीं जगादाशु भज दैत्यपतिं शुभे ॥ ६९ ॥&lt;br&gt;&#xA;शुम्भं नाम महावीर्यं सर्वभोगानवाप्नुहि ।&lt;br&gt;&#xA;नोचेत्केशान्गृहीत्वा त्वां नेष्ये दैत्यपतिं प्रति ॥ ७० ॥&lt;br&gt;&#xA;इत्युक्ता सा ततो देवी दैत्येन त्रिदशारिणा ।&lt;br&gt;&#xA;उवाच दैत्य यद्‌ ब्रूषे तत्सत्यं ते महाबल ॥ ७१ ॥&lt;br&gt;&#xA;राजा शुम्भासुरस्त्वं च किं करिष्यसि तद्वद ।&lt;br&gt;&#xA;इत्युक्तो दैत्यपोऽधावत्तूर्णं शस्त्रसमन्वितः ॥ ७२ ॥&lt;br&gt;&#xA;भस्मसात्तं चकाराशु हुङ्‌कारेण महेश्वरी ।&lt;br&gt;&#xA;ततः सैन्यं वाहनेन देव्या भग्नं महीपते ॥ ७३ ॥&lt;br&gt;&#xA;दिशो दशाभजच्छीघ्रं हाहाभूतमचेतनम् ।&lt;br&gt;&#xA;तद्‌वृत्तान्तं समाश्रुत्य स शुम्भो दैत्यराड् विभुः ॥ ७४ ॥&lt;br&gt;&#xA;चुकोप च महाकोपाद्‌ भ्रुकुटीकुटिलाननः ।&lt;br&gt;&#xA;ततः कोपपरीतात्मा दैत्यराजः प्रतापवान् ॥ ७५ ॥&lt;br&gt;&#xA;चण्डं मुण्डं रक्तबीजं क्रमतः प्रैषयद्विभुः ।&lt;br&gt;&#xA;ते च गत्वा त्रयो दैत्या विक्रान्ता बहुविक्रमाः ॥ ७६ ॥&lt;br&gt;&#xA;देवीं ग्रहीतुमारब्धयत्नास्ते ह्यभवन्बलात् ।&lt;br&gt;&#xA;तानापतत एवासौ जगद्धात्री मदोत्कटा ॥ ७७ ॥&lt;br&gt;&#xA;शूलं गहीत्वा वेगेन पातयामास भूतले ।&lt;br&gt;&#xA;ससैन्यान्निहताञ्छ्रुत्वा दैत्यांस्त्रीन्दानवेश्वरौ ॥ ७८ ॥&lt;br&gt;&#xA;शुम्भश्चैव निशुम्भश्च समाजग्मतुरोजसा ।&lt;br&gt;&#xA;निशुम्भश्चैव शुम्भश्च कृत्वा युद्धं महोत्कटम् ॥ ७९ ॥&lt;br&gt;&#xA;देव्याश्च वशगौ जातौ निहतौ च तयासुरौ ।&lt;br&gt;&#xA;इति दैत्यवरं शुम्भं घातयित्वा जगन्मयी ॥ ८० ॥&lt;br&gt;&#xA;विबुधैः संस्तुता तद्वत्साक्षाद्वागीश्वरी परा ।&lt;br&gt;&#xA;एवं ते वर्णितो राजन् प्रादुर्भावोऽतिरम्यकः ॥ ८१ ॥&lt;br&gt;&#xA;काल्याश्चैव महालक्ष्याः सरस्वत्याः क्रमेण च ।&lt;br&gt;&#xA;परा परेश्वरी देवी जगत्सर्गं करोति च ॥ ८२ ॥&lt;br&gt;&#xA;पालनं चैव संहारं सैव देवी दधाति हि ।&lt;br&gt;&#xA;तां समाश्रय देवेशीं जगन्मोहनिवारिणीम् ॥ ८३ ॥&lt;br&gt;&#xA;महामायां पूज्यतमां सा कार्यं ते विधास्यति ।&lt;br&gt;&#xA;श्रीनारायण उवाच&lt;br&gt;&#xA;इति राजा वचः श्रुत्वा मुनेः परमशोभनम् ॥ ८४ ॥&lt;br&gt;&#xA;देवीं जगाम शरणं सर्वकामफलप्रदाम् ।&lt;br&gt;&#xA;निराहारो यतात्मा च तन्मनाश्च समाहितः ॥ ८५ ॥&lt;br&gt;&#xA;देवीमूर्तिं मृण्मयीं च पूजयामास भक्तितः ।&lt;br&gt;&#xA;पूजनान्ते बलिं तस्यै निजगात्रासृजं ददत् ॥ ८६ ॥&lt;br&gt;&#xA;तदा प्रसन्ना देवेशी जगद्योनिः कृपावती ।&lt;br&gt;&#xA;प्रादुर्बभूव पुरतो वरं ब्रूहीति भाषिणी ॥ ८७ ॥&lt;br&gt;&#xA;स राजा निजमोहस्य नाशनं ज्ञानमुत्तमम् ।&lt;br&gt;&#xA;राज्यं निष्कण्टकं चैव याचति स्म महेश्वरीम् ॥ ८८ ॥&lt;br&gt;&#xA;देव्युवाच&lt;br&gt;&#xA;राजन्निष्कण्टकं राज्यं ज्ञानं वै मोहनाशनम् ।&lt;br&gt;&#xA;भविष्यति मया दत्तमस्मिन्नेव भवे तव ॥ ८९ ॥&lt;br&gt;&#xA;अन्यच्च शृणु भूपाल जन्मान्तरविचेष्टितम् ।&lt;br&gt;&#xA;भानोर्जन्म समासाद्य सावर्णिर्भविता भवान् ॥ ९० ॥&lt;br&gt;&#xA;तत्र मन्वन्तरस्यापि पतित्वं बहुविक्रमम् ।&lt;br&gt;&#xA;सन्ततिं बहुलां चापि प्राप्स्यते मद्वराद्भवान् ॥ ९१ ॥&lt;br&gt;&#xA;एवं दत्त्वा वरं देवी जगामादर्शनं तदा ।&lt;br&gt;&#xA;सोऽपि देव्याः प्रसादेन जातो मन्वन्तराधिपः ॥ ९२ ॥&lt;br&gt;&#xA;एवं ते वर्णितं साधो सावर्णेर्जन्म कर्म च ।&lt;br&gt;&#xA;एतत्पठंस्तथा शृण्वन्देव्यनुग्रहमाप्नुयात् ॥ ९३ ॥&lt;/p&gt;</description>
    </item>
    <item>
      <title>१३</title>
      <link>https://vishvAsa.github.io/purANam/shAktam/devI-bhAgavatam/10/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/10/13/</guid>
      <description>&lt;p&gt;श्रीनारायण उवाच&lt;br&gt;&#xA;अथातः श्रूयतां शेषमनूनां चित्रमुद्भवम् ।&lt;br&gt;&#xA;यस्य स्मरणमात्रेण देवीभक्तिः प्रजायते ॥ १ ॥&lt;br&gt;&#xA;आसन्वैवस्वतमनोः पुत्राः षड् विमलोदयाः ।&lt;br&gt;&#xA;करूषश्च पृषध्रश्च नाभागो दिष्ट एव च ॥ २ ॥&lt;br&gt;&#xA;शर्यातिश्च त्रिशङ्‌कुश्च सर्व एव महाबलाः ।&lt;br&gt;&#xA;ततः षडेव ते गत्वा कालिन्द्यास्तीरमुत्तमम् ॥ ३ ॥&lt;br&gt;&#xA;निराहारा जितश्वासाः पूजां चक्रुस्ततः स्थिताः ।&lt;br&gt;&#xA;देव्या महीमयीं मूर्तिं विनिर्माय पृथक्पृथक् ॥ ४ ॥&lt;br&gt;&#xA;विविधैरुपचारैस्तां पूजयामासुरादृताः ।&lt;br&gt;&#xA;ततश्च सर्व एवैते तपःसारा महाबलाः ॥ ५ ॥&lt;br&gt;&#xA;जीर्णपर्णाशना वायुभक्षणास्तोयजीवनाः ।&lt;br&gt;&#xA;धूम्रपाना रश्मिपानाः क्रमशश्च बहुश्रमाः ॥ ६ ॥&lt;br&gt;&#xA;ततस्तेषामादरेणाराधनं कुर्वतां सदा ।&lt;br&gt;&#xA;विमला मतिरुत्पन्ना सर्वमोहविनाशिनी ॥ ७ ॥&lt;br&gt;&#xA;बभूवुर्मनुपुत्रास्ते देवीपादैकचिन्तनाः ।&lt;br&gt;&#xA;मत्या विमलया तेषामात्मन्येवाखिलं जगत् ॥ ८ ॥&lt;br&gt;&#xA;दर्शनं सञ्जगामाशु तदद्भुतमिवाभवत् ।&lt;br&gt;&#xA;एवं द्वादशवर्षान्ते तपसा जगदीश्वरी ॥ ९ ॥&lt;br&gt;&#xA;प्रादुर्बभूव देवेशी सहस्रार्कसमद्युतिः ।&lt;br&gt;&#xA;तां दृष्ट्‌वा विमलात्मानो राजपुत्राः षडेव ते ॥ १० ॥&lt;br&gt;&#xA;तुष्टुवुर्भक्तिनम्रान्तःकरणा भावसंयुताः ।&lt;br&gt;&#xA;राजपुत्रा ऊचुः&lt;br&gt;&#xA;महेश्वरि जयेशानि परमे करुणालये ॥ ११ ॥&lt;br&gt;&#xA;वाग्भवाराधनप्रीते वाग्भवप्रतिपादिते ।&lt;br&gt;&#xA;क्लीङ्कारविग्रहे देवि क्लीङ्कारप्रीतिदायिनि ॥ १२ ॥&lt;br&gt;&#xA;कामराजमनोमोददायिनीश्वरतोषिणि ।&lt;br&gt;&#xA;महामाये मोदपरे महासाम्राज्यदायिनि ॥ १३ ॥&lt;br&gt;&#xA;विष्ण्वर्कहरशक्रादिस्वरूपे भोगवर्धिनि ।&lt;br&gt;&#xA;एवं स्तुता भगवती राजपुत्रैर्महात्मभिः ॥ १४ ॥&lt;br&gt;&#xA;प्रसादसुमुखी देवी प्रोवाच वचनं शुभम् ।&lt;br&gt;&#xA;देव्युवाच&lt;br&gt;&#xA;राजपुत्रा महात्मानो भवन्तस्तपसा युताः ॥ १५ ॥&lt;br&gt;&#xA;निष्कल्मषाः शुद्धधियो जाता वै मदुपासनात् ।&lt;br&gt;&#xA;वरं मनोगतं सर्वं याचध्वमविलम्बितम् ॥ १६ ॥&lt;br&gt;&#xA;प्रसन्नाहं प्रदास्यामि युष्माकं मनसि स्थितम् ।&lt;br&gt;&#xA;राजपुत्रा ऊचुः&lt;br&gt;&#xA;देवि निष्कण्टकं राज्यं सन्ततिश्चिरजीविनी ॥ १७ ॥&lt;br&gt;&#xA;भोगा अव्याहता कामं यशस्तेजो मतिश्च ह ।&lt;br&gt;&#xA;अकुण्ठितत्वं सर्वेषामेष एव वरो हितः ॥ १८ ॥&lt;br&gt;&#xA;देव्युवाच&lt;br&gt;&#xA;एवमस्तु च सर्वेषां भवतां यन्मनोगतम् ।&lt;br&gt;&#xA;अथान्यदपि मे वाक्यं भूयतामादरादिदम् ॥ १९ ॥&lt;br&gt;&#xA;भवन्तः सर्व एवैते मन्वन्तरपतीश्वराः ।&lt;br&gt;&#xA;सन्तत्या दीर्घया भोगैरनेकैरपि सङ्‌गमः ॥ २० ॥&lt;br&gt;&#xA;अखण्डितबलैश्वर्यं यशस्तेजोविभूतयः ।&lt;br&gt;&#xA;भवितारो मत्प्रसादाद्‌राजपुत्राः क्रमेण तु ॥ २१ ॥&lt;br&gt;&#xA;श्रीनारायण उवाच&lt;br&gt;&#xA;एवं तेभ्यो वरान्दत्त्वा भ्रामरी जगदम्बिका ।&lt;br&gt;&#xA;अन्तर्धानं जगामाशु भक्त्या तैः संस्तुता सती ॥ २२ ॥&lt;br&gt;&#xA;ते राजपुत्राः सर्वेऽपि तस्मिञ्जन्मन्यनुत्तमम् ।&lt;br&gt;&#xA;राज्यं महीगतान्भोगान्बुभुजुश्च महौजसः ॥ २३ ॥&lt;br&gt;&#xA;सन्ततिं चाखण्डितां ते समुत्पाद्य महीतले ।&lt;br&gt;&#xA;वंशं संस्थाप्य सर्वेऽपि मनूनां पतयोऽभवन् ॥ २४ ॥&lt;br&gt;&#xA;भवान्तरे क्रमेणैव सावर्णिपदभागिनः ।&lt;br&gt;&#xA;प्रथमो दक्षसावर्णिर्नवमो मनुरीरितः ॥ २५ ॥&lt;br&gt;&#xA;अव्याहतबलो देव्याः प्रसादादभवद्विभुः ।&lt;br&gt;&#xA;द्वितीयो मेरुसावर्णिर्दशमो मनुरेव च ॥ २६ ॥&lt;br&gt;&#xA;बभूव मन्वन्तरपो महादेवीप्रसादतः ।&lt;br&gt;&#xA;तृतीयो मनुराख्यातः सूर्यसावर्णिनामकः ॥ २७ ॥&lt;br&gt;&#xA;एकादशो महोत्साहस्तपसा स्वेन भावितः ।&lt;br&gt;&#xA;चतुर्थश्चन्द्रसावर्णिर्द्वादशो मनुराड् विभुः ॥ २८ ॥&lt;br&gt;&#xA;देवीसमाराधनेन जातो मन्वन्तरेश्वरः ।&lt;br&gt;&#xA;पञ्चमो रुद्रसावर्णिस्त्रयोदशमनुः स्मृतः ॥ २९ ॥&lt;br&gt;&#xA;महाबलो महासत्त्वो बभूव जगदीश्वरः ।&lt;br&gt;&#xA;षष्ठश्च विष्णुसावर्णिश्चतुर्दशमनुः कृती ॥ ३० ॥&lt;br&gt;&#xA;बभूव देवीवरतो जगतां प्रथितः प्रभुः ।&lt;br&gt;&#xA;चतुर्दशैते मनवो महातेजोबलैर्युताः ॥ ३१ ॥&lt;br&gt;&#xA;देव्याराधनतः पूज्या वन्द्या लोकेषु नित्यशः ।&lt;br&gt;&#xA;महाप्रतापिनः सर्वे भ्रामर्यास्तु प्रसादतः ॥ ३२ ॥&lt;br&gt;&#xA;नारद उवाच&lt;br&gt;&#xA;केयं सा भ्रामरी देवी कथं जाता किमात्मिका ।&lt;br&gt;&#xA;तदाख्यानं वद प्राज्ञ विचित्रं शोकनाशकम् ॥ ३३ ॥&lt;br&gt;&#xA;न तृप्तिमधिगच्छामि पिबन्देवीकथामृतम् ।&lt;br&gt;&#xA;अमृतं पिबतां मृत्युर्नास्य श्रवणतो यतः ॥ ३४ ॥&lt;br&gt;&#xA;श्रीनारायण उवाच&lt;br&gt;&#xA;शृणु नारद वक्ष्यामि जगन्मातुर्विचेष्टितम् ।&lt;br&gt;&#xA;अचिन्त्याव्यक्तरूपाया विचित्रं मोक्षदायकम् ॥ ३५ ॥&lt;br&gt;&#xA;यद्यच्चरित्रं श्रीदेव्यास्तत्सर्वं लोकहेतवे ।&lt;br&gt;&#xA;निर्व्याजया करुणया पुत्रे मातुर्यथा तथा ॥ ३६ ॥&lt;br&gt;&#xA;पूर्वं दैत्यो महानासीदरुणाख्यो महाबलः ।&lt;br&gt;&#xA;पाताले दैत्यसंस्थाने देवद्वेषी महाखलः ॥ ३७ ॥&lt;br&gt;&#xA;स देवाञ्जेतुकामश्च चकार परमं तपः ।&lt;br&gt;&#xA;पद्मसम्भवमुद्दिश्य स नस्त्राता भविष्यति ॥ ३८ ॥&lt;br&gt;&#xA;गत्वा हिमवतः पार्श्वे गङ्‌गाजलसुशीतले ।&lt;br&gt;&#xA;पक्वपर्णाशनो योगी सन्निरुध्य मरुद्‌गणम् ॥ ३९ ॥&lt;br&gt;&#xA;गायत्रीजपसंसक्तः सकामस्तमसा युतः ।&lt;br&gt;&#xA;दशवर्षसहस्राणि ततो वारिकणाशनः ॥ ४० ॥&lt;br&gt;&#xA;दशवर्षसहस्राणि ततः पवनभोजनः ।&lt;br&gt;&#xA;दशवर्षसहस्राणि निराहारोऽभवत्ततः ॥ ४१ ॥&lt;br&gt;&#xA;एवं तपस्यतस्तस्य शरीरादुत्थितोऽनलः ।&lt;br&gt;&#xA;ददाह जगतीं सर्वां तदद्भुतमिवाभवत् ॥ ४२ ॥&lt;br&gt;&#xA;किमिदं किमिदं चेति देवाः सर्वे चकम्पिरे ।&lt;br&gt;&#xA;सन्त्रस्ताः सकला लोका ब्रह्माणं शरणं ययुः ॥ ४३ ॥&lt;br&gt;&#xA;विज्ञापितं देववरैः श्रुत्वा तत्र चतुर्मुखः ।&lt;br&gt;&#xA;गायत्रीसहितो हंससमारूढो ययौ मुदा ॥ ४४ ॥&lt;br&gt;&#xA;प्राणमात्रावशिष्टं तं धमनीशतसङ्‌कुलम् ।&lt;br&gt;&#xA;शुष्कोदरं क्षामगात्रं ध्यानमीलितलोचनम् ॥ ४५ ॥&lt;br&gt;&#xA;ददर्श तेजसा दीप्तं द्वितीयमिव पावकम् ।&lt;br&gt;&#xA;वरं वरय भद्रं ते वत्स यन्मनसि स्थितम् ॥ ४६ ॥&lt;br&gt;&#xA;श्रुतिमात्रेण सन्तोषकारकं वाक्यमूचिवान् ।&lt;br&gt;&#xA;श्रुत्वा ब्रह्ममुखाद्वाणीं सुधाधारामिवारुणः ॥ ४७ ॥&lt;br&gt;&#xA;उन्मीलिताक्षः पुरतो ददर्श जलजोद्भवम् ।&lt;br&gt;&#xA;गायत्रीसहितं देवं चतुर्वेदसमन्वितम् ॥ ४८ ॥&lt;br&gt;&#xA;अक्षस्रक्कुण्डिकाहस्तं जपन्तं ब्रह्म शाश्वतम् ।&lt;br&gt;&#xA;दृष्ट्‌वोत्थाय ननामाथ स्तुत्वा च विविधैः स्तवैः ॥ ४९ ॥&lt;br&gt;&#xA;वरं वव्रे स्वबुद्धिस्थं मा भवेन्मृत्युरित्यपि ।&lt;br&gt;&#xA;श्रुत्वारुणवचो ब्रह्मा बोधयामास सादरम् ॥ ५० ॥&lt;br&gt;&#xA;ब्रह्मविष्णुमहेशाद्या मृत्युना कवलीकृताः ।&lt;br&gt;&#xA;तदान्येषां तु का वार्ता मरणे दानवोत्तम ॥ ५१ ॥&lt;br&gt;&#xA;वरं योग्यं ततो ब्रूहि दातुं यः शक्यते मया ।&lt;br&gt;&#xA;नात्राग्रहं प्रकुर्वन्ति बुद्धिमन्तो जनाः क्वचित् ॥ ५२ ॥&lt;br&gt;&#xA;इति ब्रह्मवचः श्रुत्वा पुनः प्रोवाच सादरम् ।&lt;br&gt;&#xA;न युद्धे न च शस्त्रास्त्रान्न पुम्भ्यो नापि योषितः ॥ ५३ ॥&lt;br&gt;&#xA;द्विपाद्भ्यो वा चतुष्पाद्भ्यो नोभयाकारतस्तथा ।&lt;br&gt;&#xA;भवेन्मे मृत्युरित्येवं देव देहि वरं प्रभो ॥ ५४ ॥&lt;br&gt;&#xA;बलं च विपुलं देहि येन देवजयो भवेत् ।&lt;br&gt;&#xA;इति तस्य वचः श्रुत्वा तथास्त्विति वचोऽब्रवीत् ॥ ५५ ॥&lt;br&gt;&#xA;दत्त्वा वरं जगामाशु पद्मजः स्वं निकेतनम् ।&lt;br&gt;&#xA;ततोऽरुणाख्यो दैत्यस्तु पातालात्स्वाश्रयस्थितान् ॥ ५६ ॥&lt;br&gt;&#xA;दैत्यानाकारयामास ब्रह्मणो वरदर्पितः ।&lt;br&gt;&#xA;आगत्य तेऽसुराः सर्वे दैत्येशं तं प्रचक्रिरे ॥ ५७ ॥&lt;br&gt;&#xA;दूतं च प्रेषयामासुर्युद्धार्थममरावतीम् ।&lt;br&gt;&#xA;दूतवाक्यं तदा श्रुत्वा देवराड् भयकम्पितः ॥ ५८ ॥&lt;br&gt;&#xA;देवैः सार्धं जगामाशु ब्रह्मणः सदनं प्रति ।&lt;br&gt;&#xA;ब्रह्मविष्णू पुरस्कृत्य जग्मुस्ते शङ्‌करालयम् ॥ ५९ ॥&lt;br&gt;&#xA;विचारं चक्रिरे तत्र वधार्थं ते सुरद्रुहाम् ।&lt;br&gt;&#xA;एतस्मिन्समये तत्र दैत्यसेनासमावृतः ॥ ६० ॥&lt;br&gt;&#xA;अरुणाख्यो दैत्यराजो जगामाशु त्रिविष्टपम् ।&lt;br&gt;&#xA;सूर्येन्दुयमवह्नीनामधिकारान्पृथक्पृथक् ॥ ६१ ॥&lt;br&gt;&#xA;स्वयं चकार तपसा नानारूपधरो मुने ।&lt;br&gt;&#xA;स्वस्वस्थानच्युताः सर्वे जग्मुः कैलासमण्डलम् ॥ ६२ ॥&#xA;शशंसुः शङ्‌करं देवाः स्वस्वदुःखं पृथक्पृथक् ।&lt;br&gt;&#xA;महान् विचारस्तत्रासीत्किं कर्तव्यमतः परम् ॥ ६३ ॥&lt;br&gt;&#xA;न युद्धेन च शस्त्रास्त्रैर्न पुम्भ्यो नापि योषितः ।&lt;br&gt;&#xA;द्विपाद्भ्यो वा चतुष्पाद्भ्यो नोभयाकारतोऽपि वा ॥ ६४ ॥&lt;br&gt;&#xA;मृत्युर्भवेदिति ब्रह्मा प्रोवाच वचनं यतः ।&lt;br&gt;&#xA;इति चिन्तातुराः सर्वे कर्तुं किञ्चिन्न च क्षमाः ॥ ६५ ॥&lt;br&gt;&#xA;एतस्मिन्समये तत्र वागभूदशरीरिणी ।&lt;br&gt;&#xA;भजध्वं भुवनेशानीं सा वः कार्यं विधास्यति ॥ ६६ ॥&lt;br&gt;&#xA;गायत्रीजपसंसक्तो दैत्यराड् यदि तां त्यजेत् ।&lt;br&gt;&#xA;मृत्युयोग्यस्तदा भूयादित्युच्चैस्तोषकारिणी ॥ ६७ ॥&lt;br&gt;&#xA;श्रुत्वा दैवीं तथा वाणीं मन्त्रयामासुरादृताः ।&lt;br&gt;&#xA;बृहस्पतिं समाहूय वचनं प्राह देवराट् ॥ ६८ ॥&lt;br&gt;&#xA;गुरो गच्छ सुराणां तु कार्यार्थमसुरं प्रति ।&lt;br&gt;&#xA;यथा भवेच्च गायत्रीत्यागस्तस्य तथा कुरु ॥ ६९ ॥&lt;br&gt;&#xA;अस्माभिः परमेशानी सेव्यते ध्यानयोगतः ।&lt;br&gt;&#xA;प्रसन्ना सा भगवती साहाय्यं ते करिष्यति ॥ ७० ॥&lt;br&gt;&#xA;इत्यादिश्य गुरुं सर्वे जग्मुर्जाम्बूनदेश्वरीम् ।&lt;br&gt;&#xA;सास्मान्दैत्यभयत्रस्तान् पालयिष्यति शोभना ॥ ७१ ॥&lt;br&gt;&#xA;तत्र गत्वा तपश्चर्यां चक्रुः सर्वे सुनिष्ठिताः ।&lt;br&gt;&#xA;मायाबीजजपासक्ता देवीमखपरायणाः ॥ ७२ ॥&lt;br&gt;&#xA;बृहस्पतिस्तदा शीघ्रं जगामासुरसन्निधौ ।&lt;br&gt;&#xA;आगतं मुनिवर्यं तं पप्रच्छाथ स दैत्यराट् ॥ ७३ ॥&lt;br&gt;&#xA;मुने कुत्रागमः कस्मात्किमर्थमिति मे वद ।&lt;br&gt;&#xA;नाहं युष्मत्पक्षपाती प्रत्युतारातिरेव च ॥ ७४ ॥&lt;br&gt;&#xA;इति तस्य वचः श्रुत्वा प्रोवाच मुनिनायकः ।&lt;br&gt;&#xA;अस्मत्सेव्या च या देवी सा त्वया पूज्यतेऽनिशम् ॥ ७५ ॥&lt;br&gt;&#xA;तस्मादस्मत्पक्षपाती न भवेस्त्वं कथं वद ।&lt;br&gt;&#xA;इति तस्य वचः श्रुत्वा मोहितो देवमायया ॥ ७६ ॥&lt;br&gt;&#xA;तत्याज परमं मन्त्रमभिमानेन सत्तम ।&lt;br&gt;&#xA;गायत्रीत्यागतो दैत्यो निस्तेजस्को बभूव ह ॥ ७७ ॥&lt;br&gt;&#xA;कृतकार्यो गुरुस्तस्मात्स्थानान्निर्गतवान्पुनः ।&lt;br&gt;&#xA;ततो वृत्तान्तमखिलं कथयामास वज्रिणे ॥ ७८ ॥&lt;br&gt;&#xA;सन्तुष्टास्ते सुराः सर्वे भेजिरे परमेश्वरीम् ।&lt;br&gt;&#xA;एवं बहुगते काले कस्मिंश्चित्समये मुने ॥ ७९ ॥&lt;br&gt;&#xA;प्रादुरासीज्जगन्माता जगन्मङ्‌गलकारिणी ।&lt;br&gt;&#xA;कोटिसूर्यप्रतीकाशा कोटिकन्दर्पसुन्दरी ॥ ८० ॥&lt;br&gt;&#xA;चित्रानुलेपना देवी चित्रवासोयुगान्विता ।&lt;br&gt;&#xA;विचित्रमाल्याभरणा चित्रभ्रमरमुष्टिका ॥ ८१ ॥&lt;br&gt;&#xA;वराभयकरा शान्ता करुणामृतसागरा ।&lt;br&gt;&#xA;नानाभ्रमरसंयुक्तपुष्पमालाविराजिता ॥ ८२ ॥&lt;br&gt;&#xA;भ्रामरीभिर्विचित्राभिरसङ्ख्याभिः समावृता ।&lt;br&gt;&#xA;भ्रमरैर्गायमानैश्च ह्रीङ्कारमनुमन्वहम् ॥ ८३ ॥&lt;br&gt;&#xA;समन्ततः परिवृता कोटिकोटिभिरम्बिका ।&lt;br&gt;&#xA;सर्वशृङ्‌गारवेषाढ्या सर्ववेदप्रशंसिता ॥ ८४ ॥&lt;br&gt;&#xA;सर्वात्मिका सर्वमयी सर्वमङ्‌गलरूपिणी ।&lt;br&gt;&#xA;सर्वज्ञा सर्वजननी सर्वा सर्वेश्वरी शिवा ॥ ८५ ॥&lt;br&gt;&#xA;दृष्ट्‌वा तां तरलात्मानो देवा ब्रह्मपुरोगमाः ।&lt;br&gt;&#xA;तुष्टुवुर्हृष्टमनसो विष्टरश्रवसां शिवाम् ॥ ८६ ॥&lt;br&gt;&#xA;देवा ऊचुः&lt;br&gt;&#xA;नमो देवि महाविद्ये सृष्टिस्थित्यन्तकारिणि ।&lt;br&gt;&#xA;नमः कमलपत्राक्षि सर्वाधारे नमोऽस्तु ते ॥ ८७ ॥&lt;br&gt;&#xA;सविश्वतैजसप्राज्ञविराट्सूत्रात्मिके नमः ।&lt;br&gt;&#xA;नमो व्याकृतरूपायै कूटस्थायै नमो नमः ॥ ८८ ॥&lt;br&gt;&#xA;दुर्गे सर्गादिरहिते दुष्टसंरोधनार्गले ।&lt;br&gt;&#xA;निरर्गलप्रेमगम्ये भर्गे देवि नमोऽस्तु ते ॥ ८९ ॥&lt;br&gt;&#xA;नमः श्रीकालिके मातर्नमो नीलसरस्वति ।&lt;br&gt;&#xA;उग्रतारे महोग्रे ते नित्यमेव नमो नमः ॥ ९० ॥&lt;br&gt;&#xA;नमः पीताम्बरे देवि नमस्त्रिपुरसुन्दरि ।&lt;br&gt;&#xA;नमो भैरवि मातङ्‌गि धूमावति नमो नमः ॥ ९१ ॥&lt;br&gt;&#xA;छिन्नमस्ते नमस्तेऽस्तु क्षीरसागरकन्यके ।&lt;br&gt;&#xA;नमः शाकम्भरि शिवे नमस्ते रक्तदन्तिके ॥ ९२ ॥&lt;br&gt;&#xA;निशुम्भशुम्भदलनि रक्तबीजविनाशिनि ।&lt;br&gt;&#xA;धूम्रलोचननिर्णाशे वृत्रासुरनिबर्हिणि ॥ ९३ ॥&lt;br&gt;&#xA;चण्डमुण्डप्रमथिनि दानवान्तकरे शिवे ।&lt;br&gt;&#xA;नमस्ते विजये गङ्‌गे शारदे विकचानने ॥ ९४ ॥&lt;br&gt;&#xA;पृथ्वीरूपे दयारूपे तेजोरूपे नमो नमः ।&lt;br&gt;&#xA;प्राणरूपे महारूपे भूतरूपे नमोऽस्तु ते ॥ ९५ ॥&lt;br&gt;&#xA;विश्वमूर्ते दयामूर्ते धर्ममूर्ते नमो नमः ।&lt;br&gt;&#xA;देवमूर्ते ज्योतिमूर्ते ज्ञानमूर्ते नमोऽस्तु ते ॥ ९६ ॥&lt;br&gt;&#xA;गायत्रि वरदे देवि सावित्रि च सरस्वति ।&lt;br&gt;&#xA;नमः स्वाहे स्वधे मातर्दक्षिणे ते नमो नमः ॥ ९७ ॥&lt;br&gt;&#xA;नेति नेतीति वाक्यैर्या बोध्यते सकलागमैः ।&lt;br&gt;&#xA;सर्वप्रत्यक्स्वरूपां तां भजामः परदेवताम् ॥ ९८ ॥&lt;br&gt;&#xA;भ्रमरैर्वेष्टिता यस्माद्‌ भ्रामरी या ततः स्मृता ।&lt;br&gt;&#xA;तस्यै देव्यै नमो नित्यं नित्यमेव नमो नमः ॥ ९९ ॥&lt;br&gt;&#xA;नमस्ते पार्श्वयोः पृष्ठे नमस्ते पुरतोऽम्बिके ।&lt;br&gt;&#xA;नम ऊर्ध्वं नमश्चाधः सर्वत्रैव नमो नमः ॥ १०० ॥&lt;br&gt;&#xA;कृपां कुरु महादेवि मणिद्वीपाधिवासिनि ।&lt;br&gt;&#xA;अनन्तकोटिब्रह्माण्डनायिके जगदम्बिके ॥ १०१ ॥&lt;br&gt;&#xA;जय देवि जगन्मातर्जय देवि परात्परे ।&lt;br&gt;&#xA;जय श्रीभुवनेशानि जय सर्वोत्तमोत्तमे ॥ १०२ ॥&lt;br&gt;&#xA;कल्याणगुणरत्नानामाकरे भुवनेश्वरि ।&lt;br&gt;&#xA;प्रसीद परमेशानि प्रसीद जगतोरणे ॥ १०३ ॥&lt;br&gt;&#xA;श्रीनारायण उवाच&lt;br&gt;&#xA;इति देववचः श्रुत्वा प्रगल्भं मधुरं वचः ।&lt;br&gt;&#xA;उवाच जगदम्बा सा मत्तकोकिलभाषिणी ॥ १०४ ॥&lt;br&gt;&#xA;देव्युवाच&lt;br&gt;&#xA;प्रसन्नाहं सदा देवा वरदेशशिखामणिः ।&lt;br&gt;&#xA;ब्रुवन्तु विबुधाः सर्वे यदेव स्याच्चिकीर्षितम् ॥ १०५ ॥&lt;br&gt;&#xA;देवीवाक्यं सुराः श्रुत्वा प्रोचुर्दुःखस्य कारणम् ।&lt;br&gt;&#xA;दुष्टदैत्यस्य चरितं जगद्बाधाकरं परम् ॥ १०६ ॥&lt;br&gt;&#xA;देवब्राह्मणवेदानां हेलनं नाशनं तथा ।&lt;br&gt;&#xA;स्थानभ्रंशं सुराणां च कथयामासुरादृताः ॥ १०७ ॥&lt;br&gt;&#xA;ब्रह्मणो वरदानं च यथावत्ते समूचिरे ।&lt;br&gt;&#xA;श्रुत्वा देवमुखाद्वाणीं महाभगवती तदा ॥ १०८ ॥&lt;br&gt;&#xA;प्रेरयामास हस्तस्थान्भ्रमरान्भ्रामरी तदा ।&lt;br&gt;&#xA;पार्श्वस्थानग्नभागस्थान्नानारूपधरांस्तथा ॥ १०९ ॥&lt;br&gt;&#xA;जनयामास बहुशो यैर्व्याप्तं भुवनत्रयम् ।&lt;br&gt;&#xA;मटचीयूथवत्तेषां समुदायस्तु निर्गतः ॥ ११० ॥&lt;br&gt;&#xA;तदान्तरिक्षं तैर्व्याप्तमन्धकारः क्षितावभूत् ।&lt;br&gt;&#xA;दिवि पर्वतशृङ्‌गेषु द्रुमेषु विपिनेष्वपि ॥ १११ ॥&lt;br&gt;&#xA;भ्रमरा एव सञ्जातास्तदद्‌भुतमिवाभवत् ।&lt;br&gt;&#xA;ते सर्वे दैत्यवक्षांसि दारयामासुरुद्‌गताः ॥ ११२ ॥&lt;br&gt;&#xA;नरं मधुहरं यद्वन्मक्षिकाः कोपसंयुताः ।&lt;br&gt;&#xA;उपायो न च शस्त्राणां तथास्त्राणां तदाभवत् ॥ ११३ ॥&lt;br&gt;&#xA;न युद्धं न च सम्भाषा केवलं मरणं खलु ।&lt;br&gt;&#xA;यस्मिन्यस्मिन्स्थले ये ये स्थिता दैत्या यथा यथा ॥ ११४ ॥&lt;br&gt;&#xA;तत्रैव च तथा सर्वे मरणं प्रापुरुत्स्मयाः ।&lt;br&gt;&#xA;परस्परं समाचारो न कस्याप्यभवत्तदा ॥ ११५ ॥&lt;br&gt;&#xA;क्षणमात्रेण ते सर्वे विनष्टा दैत्यपुङ्‌गवाः ।&lt;br&gt;&#xA;कृत्वेत्थं भ्रमराः कार्यं देवीनिकटमाययुः ॥ ११६ ॥&lt;br&gt;&#xA;आश्चर्यमेतदाश्चर्यमिति लोकाः समूचिरे ।&lt;br&gt;&#xA;किं चित्रं जगदम्बाया यस्या मायेयमीदृशी ॥ ११७ ॥&lt;br&gt;&#xA;ततो देवगणाः सर्वे ब्रह्मविष्णुपुरोगमाः ।&lt;br&gt;&#xA;निमग्ना हर्षजलधौ पूजयामासुरम्बिकाम् ॥ ११८ ॥&lt;br&gt;&#xA;नानोपचारैर्विविधैर्नानोपायनपाणयः ।&lt;br&gt;&#xA;जयशब्दं प्रकुर्वाणा मुमुचुः सुमनांसि च ॥ ११९ ॥&lt;br&gt;&#xA;दिवि दुन्दुभयो नेदुर्ननृतुश्चाप्सरोगणाः ।&lt;br&gt;&#xA;पेठुर्वेदान्मुनिश्रेष्ठा गन्धर्वाद्या जगुस्तथा ॥ १२० ॥&lt;br&gt;&#xA;मृदङ्‌गमुरजावीणाढक्काडमरुनिःस्वनैः ।&lt;br&gt;&#xA;घण्टाशङ्‌खनिनादैश्च व्याप्तमासीज्जगत्त्रयम् ॥ १२१ ॥&lt;br&gt;&#xA;नानास्तोत्रैस्तदा स्तुत्वा मूर्ध्न्याधायाज्जलींस्तथा ।&lt;br&gt;&#xA;जय मातर्जयेशानीत्येवं सर्वे समूचिरे ॥ १२२ ॥&lt;br&gt;&#xA;ततस्तुष्टा महादेवी वरान्दत्त्वा पृथक्पृथक् ।&lt;br&gt;&#xA;स्वस्मिंश्च विपुलां भक्तिं प्रार्थिता तैर्ददौ च ताम् ॥ १२३ ॥&lt;br&gt;&#xA;पश्यतामेव देवानामन्तर्धानं गता ततः ।&lt;br&gt;&#xA;इति ते सर्वमाख्यातं भ्रामर्याश्चरितं महत् ॥ १२४ ॥&lt;br&gt;&#xA;पठतां शृण्वतां चैव सर्वपापप्रणाशनम् ।&lt;br&gt;&#xA;श्रुतमाश्चर्यजनकं संसारार्णवतारकम् ॥ १२५ ॥&lt;br&gt;&#xA;एवं मनूनां सर्वेषां चरितं पापनाशनम् ।&lt;br&gt;&#xA;देवीमाहात्म्यसंयुक्तं पठञ्शृण्वञ्शुभप्रदम् ॥ १२६ ॥&lt;br&gt;&#xA;यश्चैतत्पठते नित्यं शृणुयाद्योऽनिशं नरः ।&lt;br&gt;&#xA;सर्वपापविनिर्मुक्तो देवीसायुज्यमाप्नुयात् ॥ १२७ ॥&lt;/p&gt;</description>
    </item>
  </channel>
</rss>
