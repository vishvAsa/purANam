---
title: ३४०

---
अग्निरुवाच  
वाग्विद्यासम्प्रतिज्ञने रीतिः सापि चतुर्विधा ।  
पाञ्चली गौडदेशीया वैदर्भी लाटजा तथा ॥ ३४०.१ ॥  
  
उपचारयुता मृद्वी पाञ्चाली ह्रस्वविग्रहा ।  
अनवस्थितसन्दर्भा गौडीया दीर्घविग्रहा ॥ ३४०.२ ॥  
  
उपचारैर्न्न बहुभिरुपचारैर्विवर्ज्जिता ।  
नातिकोमलसन्दर्भा वैदर्भी मुक्तविङ्ग्रहा ॥ ३४०.३ ॥  
  
लाजीया स्फुजसन्दर्भा नातिविस्फुरविग्राहा ।  
परित्यक्तापि भूयोभिरुपचारैरुदाहृता ॥ ३४०.४ ॥  
  
क्रियास्वविषमा वृत्तिर्भारत्यारभटी तथा ।  
कौशिकी सात्वती चैति सा चतुर्द्धा प्रतिष्ठिता ॥ ३४०.५ ॥  
  
वाक्‌प्रधाना नरप्राया स्त्रीयुक्ता प्राकृतोक्तिता ।  
भरतेन प्रणीतत्वात् भारती रीतिरुच्यते ॥ ३४०.६ ॥  
  
चत्वार्य्यङ्गानि भारत्या वीथी प्रहसनन्तथा ।  
प्रस्तावना नाटकादेर्व्वीथ्यङ्गाश्च त्रयोदश ॥ ३४०.७ ॥  
  
उद्‌घातकं तथैव स्याल्लपितं स्याद्‌द्वितीयकम् ।  
असत्प्रलापो वाक्‌श्रेणी नान्निका विपणन्तथा ॥ ३४०.८ ॥  
  
व्याहारस्रिमतञ्चैव छलावस्कन्दिते तथा ।  
गण्डोऽथ मृदवश्चैव त्रयोदशमथाचितम् ॥ ३४०.९ ॥  
  
तापसादेः प्रहसनं परिहासपरं वचः ।  
मायेन्द्रजालयुद्धादिबहुलारभटी स्मृता ॥ ३४०.१० ॥  
  
सङ्‌क्षिप्तकारपातौ च वस्तूत्थापनमेव च ॥ ३४०.११ ॥  
  
इत्यादिमहापुराणे आग्नेये रीतिनिरूपणं नाम चत्वारिंशदधिकत्रिशततमोऽध्यायः ॥