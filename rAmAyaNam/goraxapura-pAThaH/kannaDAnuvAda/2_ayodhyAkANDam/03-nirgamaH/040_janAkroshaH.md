+++
title = "०४० जनाक्रोशः"
title_english = "040 Rama s departure from Ayodhya"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-040-Jana_Kroshaha.mp3"></div>
</details>



<details><summary>ಭಾಗಸೂಚನಾ</summary>

ಸೀತಾ-ರಾಮ-ಲಕ್ಷ್ಮಣರು ದಶರಥನಿಗೆ ಪ್ರದಕ್ಷಿಣೆ ಮಾಡಿ ಕೌಸಲ್ಯೆಯೇ ಮೊದಲಾದ ತಾಯಂದಿರಿಗೆ ನಮಸ್ಕರಿಸಿದುದು, ಲಕ್ಷ್ಮಣನಿಗೆ ಸುಮಿತ್ರೆಯ ಉಪದೇಶ, ಸೀತಾಸಮೇತರಾಗಿ ರಾಮ-ಲಕ್ಷ್ಮಣರು ರಥದಲ್ಲಿ ಕುಳಿತು ಅರಣ್ಯಕ್ಕೆ ಪ್ರಯಾಣ ಹೊರಟಿದ್ದು, ಪುರಜನರ, ರಾಣೀವಾಸದವರ ಮತ್ತು ದಶರಥನ ಶೋಕಾಕುಲತೆ
</details>

###### 1


<details><summary>ಮೂಲಮ್</summary>

ಅಥ ರಾಮಶ್ಚ ಸೀತಾ ಚ ಲಕ್ಷ್ಮಣಶ್ಚ ಕೃತಾಂಜಲಿಃ ।  
ಉಪಸಂಗೃಹ್ಯ ರಾಜಾನಂ ಚಕ್ರುರ್ದೀನಾಃ ಪ್ರದಕ್ಷಿಣಮ್ ॥
</details>

<details><summary>ಅನುವಾದ</summary>

ಬಳಿಕ ಸೀತಾ-ರಾಮ-ಲಕ್ಷ್ಮಣರು ಕೈಮುಗಿದುಕೊಂಡು ದೀನಭಾವದಿಂದ ದಶರಥನ ಕಾಲುಗಳನ್ನು ಮುಟ್ಟಿ ನಮಸ್ಕರಿಸಿ ಪ್ರದಕ್ಷಿಣೆ ಮಾಡಿದರು.॥1॥
</details>

###### 2


<details><summary>ಮೂಲಮ್</summary>

ತಂ ಚಾಪಿ ಸಮನುಜ್ಞಾಪ್ಯ ಧರ್ಮಜ್ಞಃ ಸಹ ಸೀತಯಾ ।  
ರಾಘವಃ ಶೋಕಸಮ್ಮೂಢೋ ಜನನೀಮಭ್ಯವಾದಯತ್ ॥
</details>

<details><summary>ಅನುವಾದ</summary>

ತಂದೆಯಿಂದ ಬೀಳ್ಕೊಂಡು ಸೀತಾಸಹಿತ ಧರ್ಮಜ್ಞ ರಘುನಾಥನು ಮಾತೆಯ ಕಷ್ಟವನ್ನು ನೋಡಿ ಶೋಕಾಕುಲನಾಗಿ ಆಕೆಯ ಚರಣಗಳಿಗೆ ವಂದಿಸಿದನು.॥2॥
</details>

###### 3


<details><summary>ಮೂಲಮ್</summary>

ಅನ್ವಕ್ಷಂ ಲಕ್ಷ್ಮಣೋ ಭ್ರಾತುಃ ಕೌಸಲ್ಯಾಮಭ್ಯವಾದಯತ್ ।  
ಅಪಿ ಮಾತುಃ ಸುಮಿತ್ರಾಯಾ ಜಗ್ರಾಹ ಚರಣೌ ಪುನಃ ॥
</details>

<details><summary>ಅನುವಾದ</summary>

ಶ್ರೀರಾಮನ ಬಳಿಕ ಲಕ್ಷ್ಮಣನೂ ಮೊದಲು ಕೌಸಲ್ಯೆಗೆ ವಂದಿಸಿ ಮತ್ತು ತನ್ನ ತಾಯಿ ಸುಮಿತ್ರೆಯ ಕಾಲಿಗೆ ಬಿದ್ದನು.॥3॥
</details>

###### 4


<details><summary>ಮೂಲಮ್</summary>

ತಂ ವಂದಮಾನಂ ರುದತೀ ಮಾತಾಸೌಮಿತ್ರಿಮಬ್ರವೀತ್ ।  
ಹಿತಕಾಮಾ ಮಹಾಬಾಹುಂ ಮೂರ್ಧ್ನ್ಯುಪಾಘ್ರಾಯ ಲಕ್ಷ್ಮಣಮ್ ॥
</details>

<details><summary>ಅನುವಾದ</summary>

ತನ್ನ ಮಗ ಮಹಾಬಾಹು ಲಕ್ಷ್ಮಣನು ನಮಸ್ಕರಿಸುವುದನ್ನು ನೋಡಿ ಅವನ ಹಿತವನ್ನು ಬಯಸುವ ಮಾತೆ ಸುಮಿತ್ರೆಯು ಮಗನ ಶಿರಸ್ಸನ್ನು ಆಘ್ರಾಣಿಸಿ ಹೇಳಿದಳು.॥4॥
</details>

###### 5


<details><summary>ಮೂಲಮ್</summary>

ಸೃಷ್ಟಸ್ತ್ವಂ ವನವಾಸಾಯ ಸ್ವನುರಕ್ತಃ ಸಹೃಜ್ಜನೇ ।  
ರಾಮೇ ಪ್ರಮಾದಂ ಮಾ ಕಾರ್ಷೀಃ ಪುತ್ರ ಭ್ರಾತರಿ ಗಚ್ಛತಿ ॥
</details>

<details><summary>ಅನುವಾದ</summary>

ವತ್ಸ! ನೀನು ಸುಹೃದ ಶ್ರೀರಾಮನ ಪರಮ ಅನುರಾಗಿಯಾಗಿರುವೆ, ಅದಕ್ಕಾಗಿ ನಾನು ನಿನ್ನನ್ನು ವನವಾಸಕ್ಕಾಗಿ ಬೀಳ್ಕೊಡುತ್ತಿದ್ದೇನೆ. ನಿನ್ನಣ್ಣನು ವನದಲ್ಲಿ ಅತ್ತ-ಇತ್ತ ಹೋಗುವಾಗ ಅವನ ಸೇವೆಯಲ್ಲಿ ನೀನು ಎಂದೂ ಪ್ರಮಾದ ಮಾಡದಿರು.॥5॥
</details>

###### 6


<details><summary>ಮೂಲಮ್</summary>

ವ್ಯಸನೀ ವಾ ಸಮೃದ್ಧೋ ವಾ ಗತಿರೇಷ ತವಾನಘ ।  
ಏಷ ಲೋಕೇ ಸತಾಂ ಧರ್ಮೋ ಯಜ್ಜ್ಯೇಷ್ಠವಶಗೋ ಭವೇತ್ ॥
</details>

<details><summary>ಅನುವಾದ</summary>

ಸಂಕಟವಿರಲೀ, ಸಮೃದ್ಧಿಯಾಗಿರಲೀ ರಾಮನೇ ನಿನಗೆ ಪರಮಗತಿಯಾಗಿರುವನು. ನಿಷ್ಪಾಪ ಲಕ್ಷ್ಮಣ! ಜಗತ್ತಿನಲ್ಲಿ ಸರ್ವದಾ ತನ್ನ ಅಣ್ಣನ ಆಜ್ಞೆಯಲ್ಲೇ ಇರುವುದೇ ಸತ್ಪುರುಷರ ಧರ್ಮವಾಗಿದೆ.॥6॥
</details>

###### 7


<details><summary>ಮೂಲಮ್</summary>

ಇದಂ ಹಿ ವೃತ್ತಮುಚಿತಂ ಕುಲಸ್ಯಾಸ್ಯ ಸನಾತನಮ್ ।  
ದಾನಂ ದೀಕ್ಷಾ ಚ ಯಜ್ಞೇಷು ತನುತ್ಯಾಗೋಮೃಧೇಷು ಚ ॥
</details>

<details><summary>ಅನುವಾದ</summary>

ದಾನ ಮಾಡುವುದು, ಯಜ್ಞದಲ್ಲಿ ದೀಕ್ಷಾಗ್ರಹಣ ಮತ್ತು ಯುದ್ಧದಲ್ಲಿ ಶರೀರವನ್ನು ತ್ಯಜಿಸುವುದು - ಇದೇ ಈ ಕುಲದ ಉಚಿತ ಹಾಗೂ ಸನಾತನ ಆಚಾರವಾಗಿದೆ.॥7॥
</details>

###### 8


<details><summary>ಮೂಲಮ್</summary>

ಲಕ್ಷ್ಮಣಂ ತ್ವೇವಮುಕ್ತ್ವಾಸೌ ಸಂಸಿದ್ಧಂ ಪ್ರಿಯರಾಘವಮ್ ।  
ಸುಮಿತ್ರಾ ಗಚ್ಛ ಗಚ್ಛೇತಿ ಪುನಃ ಪುನರುವಾಚ ತಮ್ ॥
</details>

<details><summary>ಅನುವಾದ</summary>

ತನ್ನ ಪುತ್ರ ಲಕ್ಷ್ಮಣನಲ್ಲಿ ಹೀಗೆ ಹೇಳಿ ಸುಮಿತ್ರೆಯು ವನವಾಸಕ್ಕಾಗಿ ನಿಶ್ಚಿತ ವಿಚಾರವುಳ್ಳ ಸರ್ವಪ್ರಿಯ ರಾಮಚಂದ್ರನಲ್ಲಿ ಹೇಳಿದಳು - ಮಗು! ಹೋಗು, ಹೋಗು. ನಿನ್ನ ದಾರಿ ಮಂಗಲಮಯವಾಗಲಿ. ಮತ್ತೆ ಲಕ್ಷ್ಮಣನಲ್ಲಿ ಪುನಃ ಹೇಳಿದಳು.॥8॥
</details>

###### 9


<details><summary>ಮೂಲಮ್</summary>

ರಾಮಂ ದಶರಥಂ ವಿದ್ಧಿ ಮಾಂ ವಿದ್ಧಿ ಜನಕಾತ್ಮಜಾಮ್ ।  
ಅಯೋಧ್ಯಾಮಟವೀಂ ವಿದ್ಧಿ ಗಚ್ಛ ತಾತ ಯಥಾಸುಖಮ್ ॥
</details>

<details><summary>ಅನುವಾದ</summary>

ಮಗು! ನೀನು ಶ್ರೀರಾಮನನ್ನೇ ತನ್ನ ತಂದೆ ದಶರಥನೆಂದು ತಿಳಿ. ಜನಕನಂದಿನೀ ಸೀತೆಯನ್ನೇ ನಿನ್ನ ತಾಯಿ ಎಂದು ತಿಳಿ. ವನವನ್ನೇ ಅಯೋಧ್ಯೆಯೆಂದು ತಿಳಿ. ಈಗ ಸುಖವಾಗಿ ಇಲ್ಲಿಂದ ಹೊರಡು.॥9॥
</details>

###### 10


<details><summary>ಮೂಲಮ್</summary>

ತತಃ ಸುಮಂತ್ರಃ ಕಾಕುತ್ಸ್ಥಂ ಪ್ರಾಂಜಲಿರ್ವಾಕ್ಯಮಬ್ರವೀತ್ ।  
ವಿನೀತೋ ವಿನಯಜ್ಞಶ್ಚ ಮಾತಲಿರ್ವಾಸವಂ ಯಥಾ ॥
</details>

<details><summary>ಅನುವಾದ</summary>

ಅನಂತರ ಮಾತಲಿಯು ಇಂದ್ರನಲ್ಲಿ ಏನೋ ಹೇಳುವಂತೆಯೇ ವಿನಯವನ್ನು ಬಲ್ಲ ಸುಮಂತ್ರನು ಕಕುತ್ಸ್ಥ ಕುಲಭೂಷಣ ಶ್ರೀರಾಮನಲ್ಲಿ ವಿನಯದಿಂದ ಕೈಮುಗಿದು ಹೇಳಿದನು.॥10॥
</details>

###### 11


<details><summary>ಮೂಲಮ್</summary>

ರಥಾಮಾರೋಹ ಭದ್ರಂ ತೇ ರಾಜಪುತ್ರಮಹಾಯಶಃ ।  
ಕ್ಷಿಪ್ರಂ ತ್ವಾಂ ಪ್ರಾಪಯಿಷ್ಯಾಮಿ ಯತ್ರ ಮಾಂ ರಾಮ ವಕ್ಷ್ಯಸೇ ॥
</details>

<details><summary>ಅನುವಾದ</summary>

ಮಹಾಯಶಸ್ವೀ ರಾಜಕುಮಾರ ಶ್ರೀರಾಮ! ನಿಮಗೆ ಮಂಗಳವಾಗಲಿ. ನೀವು ರಥದಲ್ಲಿ ಕುಳಿತುಕೊಳ್ಳಿ. ನೀವು ನನಗೆ ಹೇಳುವಲ್ಲಿಗೆ ನಿಮ್ಮನ್ನು ಕರೆದುಕೊಂಡು ಹೋಗುವೆನು.॥11॥
</details>

###### 12


<details><summary>ಮೂಲಮ್</summary>

ಚತುರ್ದಶ ಹಿ ವರ್ಷಾಣಿ ವಸ್ತವ್ಯಾನಿ ವನೇ ತ್ವಯಾ ।  
ತಾನ್ಯುಪಕ್ರಮಿತವ್ಯಾನಿ ಯಾನಿ ದೇವ್ಯಾ ಪ್ರಚೋದಿತಃ ॥
</details>

<details><summary>ಅನುವಾದ</summary>

ಹದಿನಾಲ್ಕು ವರ್ಷಗಳ ನಿಮ್ಮ ವನವಾಸದ ಗಣನೆ ಇಂದಿನಿಂದಲೇ ಪ್ರಾರಂಭವಾಗಬೇಕು; ಏಕೆಂದರೆ ದೇವೀ ಕೈಕೇಯಿಯು ಇಂದೇ ನಿಮಗೆ ಕಾಡಿಗೆ ಹೋಗಲು ಪ್ರೇರೇಪಿಸಿರುವಳು.॥12॥
</details>

###### 13


<details><summary>ಮೂಲಮ್</summary>

ತಂ ರಥಂ ಸೂರ್ಯಸಂಕಾಶಂ ಸೀತಾ ಹೃಷ್ಟೇನ ಚೇತಸಾ ।  
ಅರುರೋಹ ವರಾರೋಹಾ ಕೃತ್ವಾಲಂಕಾರಮಾತ್ಮನಃ ॥
</details>

<details><summary>ಅನುವಾದ</summary>

ಆಗ ಸುಂದರೀ ಸೀತೆಯು ಉತ್ತಮ ಒಡವೆಗಳನ್ನು ಧರಿಸಿಕೊಂಡು ಪ್ರಸನ್ನಚಿತ್ತದಿಂದ ಆ ಸೂರ್ಯಸದೃಶ ತೇಜಸ್ವೀ ರಥದಲ್ಲಿ ಆರೂಢಳಾದಳು.॥13॥
</details>

###### 14


<details><summary>ಮೂಲಮ್</summary>

ವನವಾಸಂ ಹಿ ಸಂಖ್ಯಾಯ ವಾಸಾಂಸ್ಯಾಭರಣಾನಿ ಚ ।  
ಭರ್ತಾರಮನುಗಚ್ಛಂತ್ಯೈ ಸೀತಾಯೈ ಶ್ವಶುರೋ ದದೌ ॥
</details>

<details><summary>ಅನುವಾದ</summary>

ಪತಿಯ ಜೊತೆಗೆ ಹೋಗುತ್ತಿರುವ ಸೀತೆಗಾಗಿ ಆಕೆಯ ಮಾವನವರು ವನವಾಸದ ವರ್ಷಗಳನ್ನು ಎಣಿಸಿ ಅದಕ್ಕನುಸಾರವಾಗಿಯೇ ಬಟ್ಟೆ, ಒಡವೆಗಳನ್ನು ಕೊಟ್ಟಿದ್ದರು.॥14॥
</details>

###### 15


<details><summary>ಮೂಲಮ್</summary>

ತಥೈವಾಯುಧಜಾತಾನಿ ಭ್ರಾತೃಭ್ಯಾಂ ಕವಚಾನಿ ಚ ।  
ರಥೋಪಸ್ಥೇ ಪ್ರವಿನ್ಯಸ್ಯ ಸಚರ್ಮ ಕಠಿನಂ ಚ ತತ್ ॥
</details>

<details><summary>ಅನುವಾದ</summary>

ಈ ಪ್ರಕಾರ ಮಹಾರಾಜನು ಇಬ್ಬರೂ ಸಹೋದರ ರಾಮ-ಲಕ್ಷ್ಮಣರಿಗಾಗಿ ಅನೇಕ ಅಸ್ತ್ರ-ಶಸ್ತ್ರ, ಕವಚಾದಿಗಳನ್ನು ಕೊಟ್ಟಿದ್ದನು, ಅವನ್ನೂ ರಥದ ಹಿಂಭಾಗದಲ್ಲಿ ಇರಿಸಿ, ಚರ್ಮದಿಂದ ಸುತ್ತಿದ ಮಂಕರಿ ಮತ್ತು ಗುದ್ದಲಿ ಇವನ್ನೂ ರಥದಲ್ಲಿ ಇರಿಸಲಾಯಿತು.॥15॥
</details>

###### 16


<details><summary>ಮೂಲಮ್</summary>

ಅಥೋ ಜ್ವಲನಸಂಕಾಶಂ ಚಾಮೀಕರವಿಭೂಷಿತಮ್ ।  
ತಮಾರುರುಹತುಸ್ತೂರ್ಣಂ ಭ್ರಾತರೌ ರಾಮಲಕ್ಷ್ಮಣೌ ॥
</details>

<details><summary>ಅನುವಾದ</summary>

ಅನಂತರ ರಾಮ-ಲಕ್ಷ್ಮಣರು ಆ ಅಗ್ನಿಯಂತೆ ಹೊಳೆಯುವ ಸುವರ್ಣಭೂಷಿತ ರಥದಲ್ಲಿ ಆರೂಢರಾದರು.॥16॥
</details>

###### 17


<details><summary>ಮೂಲಮ್</summary>

ಸೀತಾತೃತೀಯಾನಾರೂಢಾನ್ ದೃಷ್ಟ್ವಾರಥಮಚೋದಯತ್ ।  
ಸುಮಂತ್ರಃ ಸಮ್ಮತಾನಶ್ವಾನ್ವಾಯುವೇಗಸಮಾಂಜವೇ ॥
</details>

<details><summary>ಅನುವಾದ</summary>

ಶ್ರೀರಾಮನೇ ಆದಿ ಮೂವರು ರಥಾರೂಢರಾಗಿರುವುದನ್ನು ನೋಡಿ ಸುಮಂತ್ರನು ವಾಯುವೇಗದಂತೆ ವೇಗಶಾಲಿ ಉತ್ತಮ ಕುದುರೆಗಳನ್ನು ಹೂಡಿದ್ದ ರಥವನ್ನು ಮುನ್ನಡೆಸಿದನು.॥17॥
</details>

###### 18


<details><summary>ಮೂಲಮ್</summary>

ಪ್ರಯಾತೇ ತು ಮಹಾರಣ್ಯಂ ಚಿರರಾತ್ರಾಯ ರಾಘವೇ ।  
ಬಭೂವ ನಗರೇ ಮೂರ್ಛಾ ಬಲಮೂರ್ಛಾ ಜನಸ್ಯ ಚ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನು ದೀರ್ಘ ಕಾಲಕ್ಕಾಗಿ ಮಹಾರಣ್ಯದ ಕಡೆಗೆ ಹೋಗತೊಡಗಿದಾಗ ಸಮಸ್ತ ಪುರವಾಸಿಗಳು, ಸೈನಿಕರು ಹಾಗೂ ದರ್ಶಕರಾಗಿ ಬಂದಿರುವ ಜನರು ಮೂರ್ಛಿತರಂತಾದರು.॥18॥
</details>

###### 19


<details><summary>ಮೂಲಮ್</summary>

ತತ್ ಸಮಾಕುಲಸಂಭ್ರಾತಂ ಮತ್ತಸಂಕುಪಿತದ್ವಿಪಮ್ ।  
ಹಯಶಿಂಜಿತನಿರ್ಘೋಷಂ ಪುರಮಾಸೀನ್ಮಹಾಸ್ವನಮ್ ॥
</details>

<details><summary>ಅನುವಾದ</summary>

ಆಗ ಇಡೀ ಅಯೋಧ್ಯೆಯಲ್ಲಿ ಕೋಲಾಹಲವೆದ್ದಿತು. ಎಲ್ಲರೂ ವ್ಯಾಕುಲರಾಗಿ ಗಾಬರಿಗೊಂಡರು. ಮತ್ತಗಜಗಳು ಶ್ರೀರಾಮನ ವಿಯೋಗದಿಂದ ಕುಪಿತವಾಗಿ ಅತ್ತ-ಇತ್ತ ಓಡುವ, ಕುದುರೆಗಳ ಹೇಷಾರವ ಹಾಗೂ ಆಭೂಷಣಗಳ ಖಣಖಣ ತ್ಕಾರದ ಧ್ವನಿಗಳು ಎಲ್ಲೆಡೆ ಪ್ರತಿಧ್ವನಿಸಿದವು.॥19॥
</details>

###### 20


<details><summary>ಮೂಲಮ್</summary>

ತತಃ ಸಬಾಲವೃದ್ಧಾ ಸಾ ಪುರೀ ಪರಮಪೀಡಿತಾ ।  
ರಾಮಮೇವಾಭಿದುದ್ರಾವ ಘರ್ಮಾರ್ತಃ ಸಲಿಲಂ ಯಥಾ ॥
</details>

<details><summary>ಅನುವಾದ</summary>

ಬಿಸಿಲಿನ ತಾಪದಿಂದ ಕಂಗೆಟ್ಟ ಪ್ರಾಣಿಗಳು ನೀರಿನ ಕಡೆಗೆ ಓಡುವಂತೆ ಅಯೋಧ್ಯೆಯ ಆಬಾಲವೃದ್ಧ ಎಲ್ಲ ಜನರು ಅತ್ಯಂತ ಪೀಡಿತಾಗಿ ಶ್ರೀರಾಮನ ಹಿಂದೆ ಓಡತೊಡಗಿದರು.॥20॥
</details>

###### 21


<details><summary>ಮೂಲಮ್</summary>

ಪಾರ್ಶ್ವತಃ ಪೃಷ್ಠತಶ್ಚಾಪಿ ಲಂಬಮಾನಾಸ್ತದುನ್ಮುಖಾಃ ।  
ಬಾಷ್ಪಪೂರ್ಣಮುಖಾಃ ಸರ್ವೇ ತಮೂಚುರ್ಭೃಶನಿಸ್ವನಾಃ ॥
</details>

<details><summary>ಅನುವಾದ</summary>

ಅವರಲ್ಲಿ ಕೆಲವರು ರಥದ ಹಿಂದೆ ಮತ್ತು ಅಕ್ಕ-ಪಕ್ಕಗಳಲ್ಲಿ ಜೋತುಬಿದ್ದರು. ಎಲ್ಲರೂ ಶ್ರೀರಾಮನಿಗಾಗಿ ಉತ್ಕಂಠಿತರಾಗಿದ್ದು, ಎಲ್ಲರ ಮುಖಗಳಲ್ಲಿ ಕಣ್ಣೀರಧಾರೆ ಹರಿಯುತ್ತಿತ್ತು. ಅವರೆಲ್ಲರೂ ಗಟ್ಟಿಯಾಗಿ ಹೇಳತೊಡಗಿದರು.॥21॥
</details>

###### 22


<details><summary>ಮೂಲಮ್</summary>

ಸಂಯಚ್ಛ ವಾಜಿನಾಂ ರಶ್ಮೀನ್ ಸೂತ ಯಾಹಿ ಶನೈಃ ಶನೈಃ ।  
ಮುಖಂ ದ್ರಕ್ಷ್ಯಾಮ ರಾಮಸ್ಯ ದುರ್ದಶಂ ನೋಭವಿಷ್ಯತಿ ॥
</details>

<details><summary>ಅನುವಾದ</summary>

ಸೂತನೇ! ಕುದುರೆಗಳ ಲಗಾಮು ಎಳೆ, ರಥವನ್ನು ನಿಧಾನವಾಗಿ ನಡೆಸು. ನಾವು ಶ್ರೀರಾಮನ ಮುಖವನ್ನು ನೋಡುವೆವು; ಏಕೆಂದರೆ ಇನ್ನು ಈ ಮುಖದ ದರ್ಶನ ನಮಗೆ ದುರ್ಲಭವಾಗುವುದು.॥22॥
</details>

###### 23


<details><summary>ಮೂಲಮ್</summary>

ಆಯಸಂ ಹೃದಯಂ ನೂನಂ ರಾಮಮಾತುರ ಸಂಶಯಮ್ ।  
ಯದ್ದೇವಗರ್ಭಪ್ರತಿಮೇವನಂ ಯಾತಿ ನ ಭಿದ್ಯತೇ ॥
</details>

<details><summary>ಅನುವಾದ</summary>

ಖಂಡಿತವಾಗಿ ಶ್ರೀರಾಮನ ತಾಯಿಯ ಹೃದಯ ಕಬ್ಬಿಣದಿಂದ ಮಾಡಿದೆ, ಇದರಲ್ಲಿ ಸಂಶಯವೇ ಇಲ್ಲ. ಆದ್ದರಿಂದಲೇ ದೇವಕುಮಾರನಂತಹ ತೇಜಸ್ವೀ ಪುತ್ರನು ಕಾಡಿಗೆ ಹೋಗುವಾಗ ಒಡೆದುಹೋಗಿಲ್ಲ.॥23॥
</details>

###### 24


<details><summary>ಮೂಲಮ್</summary>

ಕೃತಕೃತ್ಯಾ ಹಿ ವೈದೇಹೀ ಛಾಯೇವಾನುಗತಾ ಪತಿಮ್ ।  
ನ ಜಹಾತಿ ರತಾ ಧರ್ಮೇ ಮೇರುಮರ್ಕಪ್ರಭಾ ಯಥಾ ॥
</details>

<details><summary>ಅನುವಾದ</summary>

ವಿದೇಹನಂದಿನೀ ಸೀತೆಯು ಕೃತಾರ್ಥಳಾದಳು; ಏಕೆಂದರೆ ಅವಳು ಪಾತಿವ್ರತ್ಯಧರ್ಮದಲ್ಲಿ ತತ್ಪರಳಾಗಿ ನೆರಳಿನಂತೆ ಪತಿಯ ಹಿಂದೆ-ಹಿಂದೆ ಹೋಗುತ್ತಿರುವಳು. ಸೂರ್ಯನ ಪ್ರಭೆ ಮೇರುಪರ್ವತವನ್ನು ತ್ಯಜಿಸದಂತೆ ಅವಳು ಶ್ರೀರಾಮನನ್ನು ಅನುಸರಿಸುತ್ತಿರುವಳು.॥24॥
</details>

###### 25


<details><summary>ಮೂಲಮ್</summary>

ಅಹೋ ಲಕ್ಷ್ಮಣ ಸಿದ್ಧಾರ್ಥಃ ಸತತಂ ಪ್ರಿಯವಾದಿನಮ್ ।  
ಭ್ರಾತರಂ ದೇವಸಂಕಾಶಂ ಯಸ್ತ್ವಂ ಪರಿಚರಿಷ್ಯಸಿ ॥
</details>

<details><summary>ಅನುವಾದ</summary>

ಆಹಾ ಲಕ್ಷ್ಮಣ! ನೀನೂ ಕೃತಾರ್ಥನಾದೆ; ಏಕೆಂದರೆ ನೀನು ಸದಾ ಪ್ರಿಯವಾಗಿ ಮಾತನಾಡುವ ದೇವತುಲ್ಯ ತನ್ನ ಅಣ್ಣನ ಸೇವೆ ಕಾಡಿನಲ್ಲಿ ಮಾಡುವಿ.॥25॥
</details>

###### 26


<details><summary>ಮೂಲಮ್</summary>

ಮಹತ್ಯೇಷಾ ಹಿ ತೇ ಬುದ್ಧಿರೇಷ ಚಾಭ್ಯುದಯೋ ಮಹಾನ್ ।  
ಏಷ ಸ್ವರ್ಗಸ್ಯ ಮಾರ್ಗಶ್ಚ ಯದೇನಮನುಗಚ್ಛಸಿ ॥
</details>

<details><summary>ಅನುವಾದ</summary>

ನಿನ್ನ ಈ ಬುದ್ಧಿ ವಿಶಾಲವಾಗಿದೆ. ಇದು ನಿನ್ನ ಅಭ್ಯುದಯವಾಗಿದೆ. ನಿನಗೆ ಇದು ಸ್ವರ್ಗದ ದಾರಿಯೇ ದೊರೆತಿದೆ; ಏಕೆಂದರೆ ನೀನು ಶ್ರೀರಾಮನನ್ನು ಅನುಸರಿಸುತ್ತಿರುವೆ.॥26॥
</details>

###### 27


<details><summary>ಮೂಲಮ್</summary>

ಏವಂ ವದಂತಸ್ತೇ ಸೋಢುಂ ನ ಶೇಕುರ್ವಾಷ್ಪಮಾಗತಮ್ ।  
ನರಾಸ್ತಮನುಗಚ್ಛಂತಿ ಪ್ರಿಯಮಿಕ್ಷ್ವಾಕುನಂದನಮ್ ॥
</details>

<details><summary>ಅನುವಾದ</summary>

ಹೀಗೆ ಮಾತುಗಳನ್ನಾಡುತ್ತಾ ಆ ಪುರವಾಸಿಗಳು ಉಕ್ಕಿ ಬರುವ ಕಣ್ಣೀರಿನ ವೇಗ ಸಹಿಸದಾದರು. ಅವರೆಲ್ಲರೂ ಎಲ್ಲರ ಪ್ರೇಮಪಾತ್ರ ಇಕ್ಷ್ವಾಕುಕುಲನಂದನ ಶ್ರೀರಾಮನ ಹಿಂದೆ-ಹಿಂದೆ ನಡೆದುಹೋಗುತ್ತಿದ್ದರು.॥27॥
</details>

###### 28


<details><summary>ಮೂಲಮ್</summary>

ಅಥ ರಾಜಾ ವೃತಃ ಸ್ತ್ರೀಭಿರ್ದಿನಾಭಿರ್ದೀನಚೇತನಃ ।  
ನಿರ್ಜಗಾಮ ಪ್ರಿಯಂ ಪುತ್ರಂ ದ್ರಕ್ಷ್ಯಾಮೀತಿ ಬ್ರುವನ್ಗೃಹಾತ್ ॥
</details>

<details><summary>ಅನುವಾದ</summary>

ಆಗ ದಯನೀಯ ಸ್ಥಿತಿಯಲ್ಲಿದ್ದು ತನ್ನ ಪತ್ನಿಯರಿಂದ ಸುತ್ತುವರೆದ ದಶರಥನು ಅತ್ಯಂತ ದೀನನಾಗಿ ‘ನಾನು ನನ್ನ ಪ್ರಿಯಪುತ್ರ ಶ್ರೀರಾಮನನ್ನು ನೋಡುವೆನು’ ಎಂದು ಹೇಳುತ್ತಾ ಅಂತಃಪುರದಿಂದ ಹೊರಗೆ ಬಂದನು.॥28॥
</details>

###### 29


<details><summary>ಮೂಲಮ್</summary>

ಶುಶ್ರವೇ ಚಾಗ್ರತಃ ಸ್ತ್ರೀಣಾಂ ರುದತೀನಾಂ ಮಹಾಸ್ವನಃ ।  
ಯಥಾ ನಾದಃ ಕರೇಣೂನಾಂ ಬದ್ಧೇ ಮಹತಿ ಕುಂಜರೇ ॥
</details>

<details><summary>ಅನುವಾದ</summary>

ಅವನು ತನ್ನ ಎದುರಿಗೆ ಅಳುತ್ತಿರುವ ಪತ್ನಿಯರ ಆರ್ತನಾದವನ್ನು ಕೇಳಿದನು. ಅದು ಯೂಥಪತಿ ದೊಡ್ಡ ಆನೆಯು ಬಂಧಿತವಾದಾಗ ಹೆಣ್ಣಾನೆಗಳ ಚೀತ್ಕಾರದಂತೆ ಕಾಣುತ್ತಿತ್ತು.॥29॥
</details>

###### 30


<details><summary>ಮೂಲಮ್</summary>

ಪಿತಾ ಹಿ ರಾಜಾ ಕಾಕುತ್ಸ್ಥಃ ಶ್ರೀಮಾನ್ ಸನ್ನಸ್ತದಾ ಬಭೌ ।  
ಪರಿಪೂರ್ಣಃ ಶಶೀ ಕಾಲೇ ಗೃಹೇಣೋಪಪ್ಲುತೋ ಯಥಾ ॥
</details>

<details><summary>ಅನುವಾದ</summary>

ಆಗ ಶ್ರೀರಾಮನ ತಂದೆ ಕಕುತ್ಸ್ಥವಂಶೀ ಶ್ರೀಮಾನ್ ದಶರಥನು- ಪರ್ವಕಾಲದಲ್ಲಿ ರಾಹುಗ್ರಸ್ತ ಪೂರ್ಣಚಂದ್ರನು ಕಾಂತಿಹೀನನಾಗುವಂತೆ ಖಿನ್ನನಾಗಿ ಕಂಡುಬರುತ್ತಿದ್ದನು.॥30॥
</details>

###### 31


<details><summary>ಮೂಲಮ್</summary>

ಸ ಚ ಶ್ರೀಮಾನಚಿಂತ್ಯಾತ್ಮಾ ರಾಮೋ ದಶರಥಾತ್ಮಜಃ ।  
ಸೂತಂ ಸಂಚೋದಯಾಮಾಸ ತ್ವರಿತಂ ವಾಹ್ಯತಾಮಿತಿ ॥
</details>

<details><summary>ಅನುವಾದ</summary>

ಇದನ್ನು ನೋಡಿ ಅಚಿಂತ್ಯ ಸ್ವರೂಪ ದಶರಥನಂದನ ಶ್ರೀಮಾನ್ ಭಗವಾನ್ ಶ್ರೀರಾಮನು ಸುಮಂತ್ರನನ್ನು ಪ್ರೇರೇಪಿಸುತ್ತಾ-‘ನೀನು ರಥವನ್ನು ವೇಗವಾಗಿ ನಡೆಸು’ ಎಂದು ಹೇಳಿದನು.॥31॥
</details>

###### 32


<details><summary>ಮೂಲಮ್</summary>

ರಾಮೋ ಯಾಹೀತಿ ತಂ ಸೂತಂ ತಿಷ್ಠೇತಿ ಸ ಜನಸ್ತಥಾ ।  
ಉಭಯಂ ನಾಶಕತ್ಸೂತಃ ಕರ್ತುಮಧ್ವನಿ ಚೋದಿತಃ ॥
</details>

<details><summary>ಅನುವಾದ</summary>

ಒಂದು ಕಡೆ ಶ್ರೀರಾಮನು ರಥವನ್ನು ಓಡಿಸಲು ಹೇಳುತ್ತಿದ್ದಾನೆ, ಇನ್ನೊಂದೆಡೆ ಎಲ್ಲ ಜನ ಸಮುದಾಯವು ಅವನನ್ನು ನಿಲ್ಲುವಂತೆ ಹೇಳುತ್ತಿತ್ತು. ಹೀಗೆ ಕಿಂಕರ್ತವ್ಯಮೂಢನಾಗಿ ಸಾರಥಿ ಸುಮಂತ್ರನು ಏನೂ ಮಾಡದಾದನು. ರಥವನ್ನು ಮುಂದಕ್ಕೂ ಓಡಿಸಲಿಲ್ಲ, ಪೂರ್ಣವಾಗಿ ನಿಲ್ಲಿಸಲೂ ಇಲ್ಲ.॥32॥
</details>

###### 33


<details><summary>ಮೂಲಮ್</summary>

ನಿರ್ಗಚ್ಛತಿ ಮಹಾಬಾಹೌರಾಮೇ ಪೌರಜನಾಶ್ರುಭಿಃ ।  
ಪತಿತೈರಭ್ಯವಹಿತಂ ಪ್ರಣನಾಶ ಮಹೀರಜಃ ॥
</details>

<details><summary>ಅನುವಾದ</summary>

ಮಹಾಬಾಹು ಶ್ರೀರಾಮನು ನಗರದಿಂದ ಹೊರಡುವಾಗ ನಗರವಾಸಿಗಳ ಕಣ್ಣುಗಳಿಂದ ಬಿದ್ದಿರುವ ಕಣ್ಣೀರಿನಿಂದ ಭೂಮಿಯ ಮೇಲಿನ ಹಾರುವ ಧೂಳೂ ನೆನೆದು ಹೋಯಿತು.॥33॥
</details>

###### 34


<details><summary>ಮೂಲಮ್</summary>

ರುದಿತಾಶ್ರುಪರಿದ್ಯೂನಂ ಹಾಹಾಕೃತಮಚೇತನಮ್ ।  
ಪ್ರಯಾಣೇ ರಾಘವಸ್ಯಾಸೀತ್ ಪುರಂ ಪರಮಪೀಡಿತಮ್ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನು ಹೊರಡುವಾಗ ಇಡೀ ನಗರವು ಪೀಡಿತವಾಯಿತು. ಎಲ್ಲರೂ ಅಳುತ್ತಾ ಕಣ್ಣೀರು ಸುರಿಸಿದರು. ಎಲ್ಲರೂ ಹಾಹಾಕಾರ ಮಾಡುತ್ತಾ ಮೂರ್ಛಿತರಂತಾದರು.॥34॥
</details>

###### 35


<details><summary>ಮೂಲಮ್</summary>

ಸುಸ್ರಾವ ನಯನೈಃ ಸ್ತ್ರೀಣಾಮಸ್ರಮಾಯಾಸಸಂಭವಮ್ ।  
ಮೀನಸಂಕ್ಷೋಭಚಲಿತೈಃ ಸಲಿಲಂ ಪಂಕಜೈರಿವ ॥
</details>

<details><summary>ಅನುವಾದ</summary>

ಸರೋವರದಲ್ಲಿ ಮೀನುಗಳು ನೆಗೆಯುತ್ತಿರುವಾಗ ಹಾರಿದ ನೀರು ಕಮಲಗಳಿಂದ ತೊಟ್ಟಿಕ್ಕುವ ನೀರಿನಂತೆ ನಾರಿಯರ ಕಣ್ಣುಗಳಿಂದ ದುಃಖದ ಕಣ್ಣೀರು ಹರಿಯುತ್ತಿದ್ದವು.॥35॥
</details>

###### 36


<details><summary>ಮೂಲಮ್</summary>

ದೃಷ್ಟ್ವಾ ತು ನೃಪತಿಃ ಶ್ರೀಮಾನೇಕಚಿತ್ತಗತಂ ಪುರಮ್ ।  
ನಿಪಪಾತೈವ ದುಃಖೇನ ಕೃತ್ತಮೂಲ ಇವ ದ್ರುಮಃ ॥
</details>

<details><summary>ಅನುವಾದ</summary>

ಶ್ರೀಮಾನ್ ದಶರಥನು ಇಡೀ ಅಯೋಧ್ಯೆಯ ಜನರು ಒಂದೇ ರೀತಿ ವ್ಯಾಕುಲಚಿತ್ತರಾಗಿರುವುದನ್ನು ನೋಡಿ ಅತ್ಯಂತ ದುಃಖದಿಂದಾಗಿ ಬುಡ ಕಡಿದ ಮರದಂತೆ ನೆಲಕ್ಕೆ ಕುಸಿದುಬಿದ್ದನು.॥36॥
</details>

###### 37


<details><summary>ಮೂಲಮ್</summary>

ತತೋ ಹಲಹಲಾಶಬ್ದೋ ಜಜ್ಞೇ ರಾಮಸ್ಯ ಪೃಷ್ಠತಃ ।  
ನರಾಣಾಂ ಪ್ರೇಕ್ಷ್ಯ ರಾಜಾನಂ ಸೀದಂತಂ ಭೃಶದುಃಖಿತಮ್ ॥
</details>

<details><summary>ಅನುವಾದ</summary>

ಆಗ ಅತ್ಯಂತ ದುಃಖಮಗ್ನನಾಗಿ ಕಷ್ಟಪಡುತ್ತಿರುವ ರಾಜನನ್ನು ನೋಡಿ ಶ್ರೀರಾಮನ ಹಿಂದೆ ಹೋಗುತ್ತಿದ್ದ ಜನರ ಕೋಲಾಹಲ ಪುನಃ ಪ್ರಕಟವಾಯಿತು.॥37॥
</details>

###### 38


<details><summary>ಮೂಲಮ್</summary>

ಹಾ ರಾಮೇತಿ ಜನಾಃ ಕೇಚಿದ್ ರಾಮಮಾತೇತಿ ಚಾಪರೇ ।  
ಅಂತಃಪುರಸಮೃದ್ಧಂ ಚ ಕ್ರೋಶಂತಂ ಪರ್ಯದೇವಯನ್ ॥
</details>

<details><summary>ಅನುವಾದ</summary>

ಅಂತಃಪುರದ ರಾಣಿಯರ ಸಹಿತ ರಾಜಾದಶರಥನು ಗಟ್ಟಿಯಾಗಿ ವಿಲಾಪಮಾಡುತ್ತಾ, ಕೆಲವರು ಹಾ ರಾಮ! ಎಂದು ಹೇಳಿದರೆ, ಕೆಲವರು ಹಾ ರಾಮಮಾತೆ! ಎಂದು ಕೂಗುತ್ತಾ ಕರುಣಾಕ್ರಂದನ ಮಾಡತೊಡಗಿದರು.॥38॥
</details>

###### 39


<details><summary>ಮೂಲಮ್</summary>

ಅನ್ವೀಕ್ಷಮಾಣೋ ರಾಮಸ್ತು ವಿಷಣ್ಣಂ ಭ್ರಾಂತಚೇತಸಮ್ ।  
ರಾಜಾನಂ ಮಾತರಂ ಚೈವ ದದರ್ಶಾನುಗತೌ ಪಥಿ ॥
</details>

<details><summary>ಅನುವಾದ</summary>

ಆಗ ಶ್ರೀರಾಮಚಂದ್ರನು ಹಿಂದಿರುಗಿ ನೋಡಿದಾಗ ಅವನಿಗೆ ವಿಷಾದಗ್ರಸ್ತ ಹಾಗೂ ಭ್ರಾಂತಚಿತ್ತ ತಂದೆ ದಶರಥ ಮತ್ತು ದುಃಖದಲ್ಲಿ ಮುಳುಗಿದ ತಾಯಿ ಕೌಸಲ್ಯೆ ಇಬ್ಬರೂ ಮಾರ್ಗದಲ್ಲಿ ತನ್ನ ಹಿಂದೆ ಬರುತ್ತಿರುವುದನ್ನು ನೋಡಿದನು.॥39॥
</details>

###### 40


<details><summary>ಮೂಲಮ್</summary>

ಸ ಬದ್ಧ ಇವ ಪಾಶೇನ ಕಿಶೋರೋ ಮಾತರಂ ಯಥಾ ।  
ಧರ್ಮಪಾಶೇನ ಸಂಯುಕ್ತಃ ಪ್ರಕಾಶಂ ನಾಭ್ಯುದೈಕ್ಷತ ॥
</details>

<details><summary>ಅನುವಾದ</summary>

ಹಗ್ಗದಿಂದ ಕಟ್ಟಿಹಾಕಿದ ಕುದುರೆಯ ಮರಿ ತನ್ನ ತಾಯಿಯ ಬಳಿಗೆ ಹೋಗಲಾರದೋ ಹಾಗೆಯೇ ಧರ್ಮದ ಬಂಧನದಲ್ಲಿ ಬಂಧಿತನಾದ ಶ್ರೀರಾಮನು ತನ್ನ ತಾಯಿಯ ಕಡೆಗೆ ಸ್ಪಷ್ಟವಾಗಿ ನೋಡದಾದನು.॥40॥
</details>

###### 41


<details><summary>ಮೂಲಮ್</summary>

ಪದಾತಿನೌ ಚ ಯಾನಾರ್ಹಾವದುಃಖಾರ್ಹೌ ಸುಖೋಚಿತೌ ।  
ದೃಷ್ಟ್ವಾ ಸಂಚೋದಯಾಮಾಸ ಶೀಘ್ರಂ ಯಾಹೀತಿ ಸಾರಥಿಮ್ ॥
</details>

<details><summary>ಅನುವಾದ</summary>

ವಾಹನಗಳಲ್ಲೇ ಓಡಾಡಲು ಯೋಗ್ಯವಾದ, ದುಃಖ ಭೋಗಿಸಲು ಅಯೋಗ್ಯ ಹಾಗೂ ಸುಖಭೋಗಿಸಲಿಕ್ಕಾಗಿಯೇ ಯೋಗ್ಯವಾದ, ತಾಯಿ-ತಂದೆಯವರು ಕಾಲ್ನಡಿಗೆಯಿಂದಲೇ ನನ್ನ ಹಿಂದೆ-ಹಿಂದೆಯೇ ಬರುತ್ತಿರುವುದನ್ನು ನೋಡಿ ಶ್ರೀರಾಮನು ಸಾರಥಿಗೆ ಶೀಘ್ರವಾಗಿ ರಥವನ್ನು ಓಡಿಸುವಂತೆ ಪ್ರೇರೇಪಿಸಿದನು.॥41॥
</details>

###### 42


<details><summary>ಮೂಲಮ್</summary>

ನಹಿತತ್ ಪುರುಷವ್ಯಾಘ್ರೋ ದುಃಖಜಂ ದರ್ಶನಂ ಪಿತುಃ ।  
ಮಾತುಶ್ಚ ಸಹಿತುಂ ಶಕ್ತಸ್ತೋತ್ರೈರ್ನುನ್ನ ಇವ ದ್ವಿಪಃ ॥
</details>

<details><summary>ಅನುವಾದ</summary>

ಅಂಕುಶದಿಂದ ಪೀಡಿಸಿದ ಗಜರಾಜವು ಆ ಕಷ್ಟವನ್ನು ಸಹಿಸಲಾರದಂತೆ, ಪುರುಷಸಿಂಹ ಶ್ರೀರಾಮನಿಗೆ ತಾಯಿ-ತಂದೆಯರನ್ನು ಈ ದುಃಖಿತ ಸ್ಥಿತಿಯಲ್ಲಿ ನೋಡುವುದು ಸಹಿಸಲಾಗಲಿಲ್ಲ.॥42॥
</details>

###### 43


<details><summary>ಮೂಲಮ್</summary>

ಪ್ರತ್ಯಗಾರಮಿವಾಯಾಂತೀ ಸವತ್ಸಾ ವತ್ಸಕಾರಣಾತ್ ।  
ಬುದ್ಧವತ್ಸಾ ಯಥಾ ಧೇನೂರಾಮಮಾತಾಭ್ಯಧಾವತ ॥
</details>

<details><summary>ಅನುವಾದ</summary>

ಮನೆಯಲ್ಲಿ ಕಟ್ಟಿಹಾಕಿದ ಕರುವಿನ ಬಳಿಗೆ ತಾಯಿ ಹಸು ಸಂಜೆ ಮನೆಯ ಕಡೆಗೆ ಓಡಿಹೋಗುತ್ತದೋ ಹಾಗೆಯೇ ಶ್ರೀರಾಮನ ತಾಯಿ ಕೌಸಲ್ಯೆಯು ಅವನ ಬಳಿಗೆ ಓಡಿ ಬರುತ್ತಿದ್ದಳು.॥43॥
</details>

###### 44


<details><summary>ಮೂಲಮ್</summary>

ತಥಾ ರುದಂತೀಂ ಕೌಸಲ್ಯಾಂ ರಥಂ ತಮನುಧಾವತೀಮ್ ।  
ಕ್ರೋಶಂತೀಂ ರಾಮ ರಾಮೇತಿ ಹಾ ಸೀತೇ ಲಕ್ಷ್ಮಣೇತಿ ಚ ॥
</details>

###### 45


<details><summary>ಮೂಲಮ್</summary>

ರಾಮಲಕ್ಷ್ಮಣಸೀತಾರ್ಥಂ ಸ್ರವಂತೀಂ ವಾರಿ ನೇತ್ರಜಮ್ ।  
ಅಸಕೃತ್ಪ್ರೈಕ್ಷತ ಸ ತಾಂ ನೃತ್ಯಂತೀಮಿವ ಮಾತರಮ್ ॥
</details>

<details><summary>ಅನುವಾದ</summary>

ಹಾ ರಾಮಾ! ಹಾ ರಾಮಾ! ಹಾ ಸೀತೇ! ಹಾ ಲಕ್ಷ್ಮಣಾ ಎಂದು ಕೂಗುತ್ತಾ ಕೌಸಲ್ಯೆಯು ರಥದ ಹಿಂದೆ ಓಡುತ್ತಿದ್ದಳು. ಅವಳು ಶ್ರೀರಾಮ ಲಕ್ಷ್ಮಣ ಸೀತೆಗಾಗಿ ಕಣ್ಣೀರು ಹರಿಸುತ್ತಿದ್ದಳು. ಅತ್ತ-ಇತ್ತ ವಾಲುತ್ತಾ ಎಡವುತ್ತಾ, ಏಳುತ್ತಾ-ಬೀಳುತ್ತಾ, ಓಡಿ ಬರುತ್ತಿದ್ದಳು. ಈ ಸ್ಥಿತಿಯಲ್ಲಿ ತಾಯಿ ಕೌಸಲ್ಯೆಯನ್ನು ಶ್ರೀರಾಮನು ನೋಡಿದನು.॥44-45॥
</details>

###### 46


<details><summary>ಮೂಲಮ್</summary>

ತಿಷ್ಠೇತಿ ರಾಜಾ ಚುಕ್ರೋಶ ಯಾಹಿ ಯಾಹೀತಿ ರಾಘವಃ ।  
ಸುಮಂತ್ರಸ್ಯ ಬಭೂವಾತ್ಮಾ ಚಕ್ರಯೋರಿವ ಚಾಂತರಾ ॥
</details>

<details><summary>ಅನುವಾದ</summary>

ರಾಜಾ ದಶರಥನು ಕೂಗಿ ಹೇಳುತ್ತಿದ್ದನು - ‘ಸುಮಂತ್ರ! ನಿಲ್ಲು, ನಿಲ್ಲು’ ಶ್ರೀರಾಮಚಂದ್ರನು - ‘ಮುಂದೆ ನಡೆ, ಬೇಗ ಮುಂದಕ್ಕೆ ನಡೆ’ ಎಂದು ಹೇಳುತ್ತಿದ್ದನು. ಅವೆರಡು ಆದೇಶಗಳಲ್ಲಿ ಬಿದ್ದಿರುವ ಬಡಪಾಯಿ ಸುಮಂತ್ರನ ಮನಸ್ಸು ಆಗ ಎರಡು ಗಾಲಿಗಳ ನಡುವೆ ಸಿಲುಕಿಹಾಕಿಕೊಂಡ ಮನುಷ್ಯನಂತೆ ಆಗಿತ್ತು.॥46॥
</details>

###### 47


<details><summary>ಮೂಲಮ್</summary>

ನಾಶ್ರೌಷಮಿತಿ ರಾಜಾನಮುಪಾಲಬ್ದೋಽಪಿ ವಕ್ಷ್ಯಸಿ ।  
ಚಿರಂ ದುಃಖಸ್ಯ ಪಾಪಿಷ್ಠಮಿತಿ ರಾಮಸ್ತಮಬ್ರವೀತ್ ॥
</details>

<details><summary>ಅನುವಾದ</summary>

ಆಗ ಶ್ರೀರಾಮನು ಸುಮಂತ್ರನಲ್ಲಿ ಹೇಳಿದನು - ಇಲ್ಲಿ ಹೆಚ್ಚು ವಿಳಂಬ ಮಾಡುವುದು ನನಗೆ ಮತ್ತು ತಂದೆಯವರಿಗೆ ಮಹಾದುಃಖದ ಕಾರಣವಾದೀತು. ಅದಕ್ಕಾಗಿ ರಥವನ್ನು ಮುಂದಕ್ಕೆ ಹೊಡಿ. ಮರಳಿದಾಗ ಮಹಾರಾಜರು ಕೇಳಿದರೆ ನನಗೆ ನಿಮ್ಮ ಮಾತು ಕೇಳಿಸಲಿಲ್ಲ ಎಂದು ಹೇಳು.॥47॥
</details>

###### 48


<details><summary>ಮೂಲಮ್</summary>

ಸ ರಾಮಸ್ಯ ವಚಃ ಕುರ್ವನ್ನನುಜ್ಞಾಪ್ಯ ಚ ತಂ ಜನಮ್ ।  
ವ್ರಜತೋಽಪಿ ಹಯಾನ್ಶೀಘ್ರಂ ಚೋದಯಾಮಾಸ ಸಾರಥಿಃ ॥
</details>

<details><summary>ಅನುವಾದ</summary>

ಕೊನೆಗೆ ರಾಮನ ಆದೇಶವನ್ನೇ ಪಾಲಿಸುತ್ತಾ ಸಾರಥಿಯು ಹಿಂದಿನಿಂದ ಬರುತ್ತಿರುವ ಜನರ ಅನುಮತಿ ಪಡೆದು ನಡೆಯುತ್ತಿದ್ದ ಕುದುರೆಗಳನ್ನು ವೇಗವಾಗಿ ಓಡಿಸಿದನು.॥48॥
</details>

###### 49


<details><summary>ಮೂಲಮ್</summary>

ನ್ಯವರ್ತತ ಜನೋ ರಾಜ್ಞೋ ರಾಮಂ ಕೃತ್ವಾ ಪ್ರದಕ್ಷಿಣಮ್ ।  
ಮನಸಾಪ್ಯಾಶುವೇಗೇನ ನ ನ್ಯವರ್ತತ ಮಾನುಷಮ್ ॥
</details>

<details><summary>ಅನುವಾದ</summary>

ದಶರಥನ ಜೊತೆಗೆ ಬರುತ್ತಿದ್ದ ಜನರು ಮನಸ್ಸಿನಲ್ಲೇ ಶ್ರೀರಾಮನ ಪ್ರದಕ್ಷಿಣೆ ಮಾಡಿ ಶರೀರಮಾತ್ರದಿಂದ ಮರಳಿದರು. (ಮನಸ್ಸಿನಿಂದ ಅಲ್ಲ); ಏಕೆಂದರೆ ಮನಸ್ಸಿನ ಗತಿ ರಥಕ್ಕಿಂತಲೂ ತೀವ್ರಗಾಮಿಯಾಗಿತ್ತು. ಕೆಲವು ಜನರು ಶೀಘ್ರಗಾಮಿ ಮನಸ್ಸು ಮತ್ತು ಶರೀರದಿಂದಲೂ ಮರಳಲಿಲ್ಲ. ರಾಮನ ಹಿಂದೆ-ಹಿಂದೆ ಓಡುತ್ತಾ ನಡೆದರು.॥49॥
</details>

###### 50


<details><summary>ಮೂಲಮ್</summary>

ಯಮಿಚ್ಛೇತ್ ಪುನರಾಯಾತಂ ನೈನಂ ದೂರಮನುವ್ರಜೇತ್ ।  
ಇತ್ಯಮಾತ್ಯಾಮಹಾರಾಜಮೂಚುರ್ದಶರಥಂ ವಚಃ ॥
</details>

<details><summary>ಅನುವಾದ</summary>

ಇತ್ತ ಮಂತ್ರಿಗಳು ದಶರಥನಿಗೆ ಮಹಾರಾಜರೇ! ಯಾರು ಬೇಗನೆ ಮರಳಿ ಬರುವರೋ, ಅವರ ಒಳಿತನ್ನು ಬಯಸುವವರು ಅವರ ಹಿಂದೆ ದೂರದವರೆಗೆ ಹೋಗಬಾರದು ಎಂದು ಹೇಳುತ್ತಿದ್ದರು.॥50॥
</details>

###### 51


<details><summary>ಮೂಲಮ್</summary>

ತೇಷಾಂ ವಚಃ ಸರ್ವಗುಣೋಪಪನ್ನಃ  
ಪ್ರಸ್ವಿನ್ನಗಾತ್ರಃ ಪ್ರವಿಷಣ್ಣ ರೂಪಃ ।  
ನಿಶಮ್ಯ ರಾಜಾ ಕೃಪಣಃ ಸಭಾರ್ಯೋ  
ವ್ಯವಸ್ಥಿತಸ್ತಂ ಸುತಮೀಕ್ಷಮಾಣಃ ॥
</details>

<details><summary>ಅನುವಾದ</summary>

ಸರ್ವಗುಣ ಸಂಪನ್ನ ದಶರಥನ ಶರೀರವು ಬೆವರಿನಿಂದ ಒದ್ದೆಯಾಗಿತ್ತು. ಅವನು ವಿಷಾದದ ಮೂರ್ತಿಮಂತ ಸ್ವರೂಪದಂತೆ ಕಾಣುತ್ತಿದ್ದನು. ಮಂತ್ರಿಗಳ ಮಾತನ್ನು ಕೇಳಿ ಅವರು ಅಲ್ಲೇ ನಿಂತುಬಿಟ್ಟರು ಮತ್ತು ರಾಣಿಯರ ಸಹಿತ ಅತ್ಯಂತ ದೀನಭಾವದಿಂದ ಪುತ್ರನ ಕಡೆಗೇ ನೋಡುತ್ತಾ ಇದ್ದನು.॥51॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ನಲವತ್ತನೆಯ ಸರ್ಗ ಪೂರ್ಣವಾಯಿತು ॥40॥
</details>
