---
title: ००२

---
शुक उवाच॥


<details open><summary>विश्वास-प्रस्तुतिः</summary>

प्रत्यब्रुवन् पुनः सूतमृषयस्ते तपोधनाः।  
कुत्र सत्रं समभवत् तेषामद्भुतकर्मणाम् ॥१॥
</details>

<details><summary>मूलम्</summary>

प्रत्यब्रुवन् पुनः सूतमृषयस्ते तपोधनाः।  
कुत्र सत्रं समभवत् तेषामद्भुतकर्मणाम् ॥१॥
</details>

<details open><summary>विश्वास-प्रस्तुतिः</summary>

कियन्तं चैव तत्कालं कथं च समवर्त्तत।  
आचचक्ष पुराणं च कथं तेभ्यः प्रभञ्चनः ॥२॥
</details>

<details><summary>मूलम्</summary>

कियन्तं चैव तत्कालं कथं च समवर्त्तत।  
आचचक्ष पुराणं च कथं तेभ्यः प्रभञ्चनः ॥२॥
</details>

<details open><summary>विश्वास-प्रस्तुतिः</summary>

आचक्ष्व विस्तरेणेदं परं कौतूहलं हि नः।  
इति सन्नोदितः सूतः प्रत्युवाच शुभं वचः ॥३॥
</details>

<details><summary>मूलम्</summary>

आचक्ष्व विस्तरेणेदं परं कौतूहलं हि नः।  
इति सन्नोदितः सूतः प्रत्युवाच शुभं वचः ॥३॥
</details>

<details open><summary>विश्वास-प्रस्तुतिः</summary>

श्रृणुध्वं यत्र ते धीरा ईजिरे सत्रमुत्तमम्।  
यावन्तं चाभवत् कालं यथा च समवर्तत ॥४॥
</details>

<details><summary>मूलम्</summary>

श्रृणुध्वं यत्र ते धीरा ईजिरे सत्रमुत्तमम्।  
यावन्तं चाभवत् कालं यथा च समवर्तत ॥४॥
</details>

<details open><summary>विश्वास-प्रस्तुतिः</summary>

सिसृक्षमाणा विश्वं हि यत्र विश्वसृजः पुरा।  
सत्रं हि ईजिरे पुण्यं सहस्रं परिवत्सरान् ॥५॥
</details>

<details><summary>मूलम्</summary>

सिसृक्षमाणा विश्वं हि यत्र विश्वसृजः पुरा।  
सत्रं हि ईजिरे पुण्यं सहस्रं परिवत्सरान् ॥५॥
</details>

<details open><summary>विश्वास-प्रस्तुतिः</summary>

तपो गृहपतिर्यत्र ब्रह्मा ब्रह्माऽभवत् स्वयम्।  
इलाया यत्र पत्नीत्वं शामित्रं यत्र बुद्धिमान्।  
मृत्युश्चक्रे महातेजास्तस्मिन् सत्रे महात्मनाम् ॥६॥
</details>

<details><summary>मूलम्</summary>

तपो गृहपतिर्यत्र ब्रह्मा ब्रह्माऽभवत् स्वयम्।  
इलाया यत्र पत्नीत्वं शामित्रं यत्र बुद्धिमान्।  
मृत्युश्चक्रे महातेजास्तस्मिन् सत्रे महात्मनाम् ॥६॥
</details>

<details open><summary>विश्वास-प्रस्तुतिः</summary>

विबुधा ईजिरे तत्र सहस्रं प्रतिवत्सरान्।  
भ्रमतो धर्मचक्रस्य यत्र नेमिरशीर्यत।  
कर्मणा तेन विख्यात नैमिषं मुनिपूजितम् ॥७॥
</details>

<details><summary>मूलम्</summary>

विबुधा ईजिरे तत्र सहस्रं प्रतिवत्सरान्।  
भ्रमतो धर्मचक्रस्य यत्र नेमिरशीर्यत।  
कर्मणा तेन विख्यात नैमिषं मुनिपूजितम् ॥७॥
</details>

<details open><summary>विश्वास-प्रस्तुतिः</summary>

यत्र सा गोमती पुण्या सिद्धचारण सेविता।  
रोहिणी सुषुवे तत्र ततः सौम्योऽभवत् सुतः ॥८॥
</details>

<details><summary>मूलम्</summary>

यत्र सा गोमती पुण्या सिद्धचारण सेविता।  
रोहिणी सुषुवे तत्र ततः सौम्योऽभवत् सुतः ॥८॥
</details>

<details open><summary>विश्वास-प्रस्तुतिः</summary>

शक्तिर्ज्येष्ठः समभवद्वसिष्ठस्य महात्मनः।  
अरुन्धत्याः सुता यत्र शतमुत्तमतेजसः ॥९॥
</details>

<details><summary>मूलम्</summary>

शक्तिर्ज्येष्ठः समभवद्वसिष्ठस्य महात्मनः।  
अरुन्धत्याः सुता यत्र शतमुत्तमतेजसः ॥९॥
</details>

<details open><summary>विश्वास-प्रस्तुतिः</summary>

कल्माषपादो नृपतिर्यत्र शप्तश्च शक्तिना।  
यत्र वैरं समभवद्विश्वामित्रवसिष्ठयोः ॥१०॥
</details>

<details><summary>मूलम्</summary>

कल्माषपादो नृपतिर्यत्र शप्तश्च शक्तिना।  
यत्र वैरं समभवद्विश्वामित्रवसिष्ठयोः ॥१०॥
</details>

<details open><summary>विश्वास-प्रस्तुतिः</summary>

अदृश्यन्त्यां समभवन्मुनिर्यत्र पराशरः।  
पराभवो वसिष्ठस्य यस्मिन् जातेऽप्यवर्त्तत ॥११॥
</details>

<details><summary>मूलम्</summary>

अदृश्यन्त्यां समभवन्मुनिर्यत्र पराशरः।  
पराभवो वसिष्ठस्य यस्मिन् जातेऽप्यवर्त्तत ॥११॥
</details>

<details open><summary>विश्वास-प्रस्तुतिः</summary>

तत्र ते ईजिरे सत्रं नैमिषे ब्रह्मवादिनः।  
नैमिषे ईजिरे यत्र नैमिषेयास्ततः स्मृताः ॥१२॥
</details>

<details><summary>मूलम्</summary>

तत्र ते ईजिरे सत्रं नैमिषे ब्रह्मवादिनः।  
नैमिषे ईजिरे यत्र नैमिषेयास्ततः स्मृताः ॥१२॥
</details>

<details open><summary>विश्वास-प्रस्तुतिः</summary>

तत्सत्रमभवत्तेषां समा द्वादश धीमताम्।  
पुरूरवसि विक्रान्ते प्रशासति वसुन्धराम् ॥१३॥
</details>

<details><summary>मूलम्</summary>

तत्सत्रमभवत्तेषां समा द्वादश धीमताम्।  
पुरूरवसि विक्रान्ते प्रशासति वसुन्धराम् ॥१३॥
</details>

<details open><summary>विश्वास-प्रस्तुतिः</summary>

अष्टादश समुद्रस्य द्वीपानश्नन् पुरूरवाः।  
तुतोष नैव रत्नानां लोभादिति हि नः श्रुतम् ॥१४॥
</details>

<details><summary>मूलम्</summary>

अष्टादश समुद्रस्य द्वीपानश्नन् पुरूरवाः।  
तुतोष नैव रत्नानां लोभादिति हि नः श्रुतम् ॥१४॥
</details>

<details open><summary>विश्वास-प्रस्तुतिः</summary>

उर्वशी चकमे यं च देवहूतिप्रणोदिता।  
आजहार च तत्सत्रं स्वर्वेश्यासहसङ्गतः ॥१५॥
</details>

<details><summary>मूलम्</summary>

उर्वशी चकमे यं च देवहूतिप्रणोदिता।  
आजहार च तत्सत्रं स्वर्वेश्यासहसङ्गतः ॥१५॥
</details>

<details open><summary>विश्वास-प्रस्तुतिः</summary>

तस्मिन्नरपतौ सत्रं नैमिषेयाः प्रचक्रिरे।  
यं गर्भे सुषुवे गङ्गा पावकाद्दीप्ततेजसम्।  
तदुल्बं पर्वते न्यस्तं हिरण्यं प्रत्यपद्यत ॥१६॥
</details>

<details><summary>मूलम्</summary>

तस्मिन्नरपतौ सत्रं नैमिषेयाः प्रचक्रिरे।  
यं गर्भे सुषुवे गङ्गा पावकाद्दीप्ततेजसम्।  
तदुल्बं पर्वते न्यस्तं हिरण्यं प्रत्यपद्यत ॥१६॥
</details>

<details open><summary>विश्वास-प्रस्तुतिः</summary>

हिरण्मयं ततश्चक्रे यज्ञवाटं महात्मनाम्।  
विश्वकर्मा स्वयं देवो भावयन् लोकभावनम् ॥१७॥
</details>

<details><summary>मूलम्</summary>

हिरण्मयं ततश्चक्रे यज्ञवाटं महात्मनाम्।  
विश्वकर्मा स्वयं देवो भावयन् लोकभावनम् ॥१७॥
</details>

<details open><summary>विश्वास-प्रस्तुतिः</summary>

बृहस्पतिस्ततस्तत्र तेषाममिततेजसाम्।  
ऐलः पुरूरवा भेजे तं देशं मृगयां चरन् ॥१८॥
</details>

<details><summary>मूलम्</summary>

बृहस्पतिस्ततस्तत्र तेषाममिततेजसाम्।  
ऐलः पुरूरवा भेजे तं देशं मृगयां चरन् ॥१८॥
</details>

<details open><summary>विश्वास-प्रस्तुतिः</summary>

तं दृष्ट्वा महदाश्चार्यं यज्ञवाटं हिरण्मयम्।  
लोभेन हतविज्ञानस्तदादातुं प्रचक्रमे ॥१९॥
</details>

<details><summary>मूलम्</summary>

तं दृष्ट्वा महदाश्चार्यं यज्ञवाटं हिरण्मयम्।  
लोभेन हतविज्ञानस्तदादातुं प्रचक्रमे ॥१९॥
</details>

<details open><summary>विश्वास-प्रस्तुतिः</summary>

नैमिषेयास्ततस्तस्य चुक्रुधुर्नृपतेर्भृशम्।  
निजघ्नुश्चापि सङ्क्रुद्धाः कुशवज्रैर्मनीषिणः।  
ततो निशान्ते राजानं मुनयो दैवनोदिताः ॥२०॥
</details>

<details><summary>मूलम्</summary>

नैमिषेयास्ततस्तस्य चुक्रुधुर्नृपतेर्भृशम्।  
निजघ्नुश्चापि सङ्क्रुद्धाः कुशवज्रैर्मनीषिणः।  
ततो निशान्ते राजानं मुनयो दैवनोदिताः ॥२०॥
</details>

<details open><summary>विश्वास-प्रस्तुतिः</summary>

कुशवज्रैर्विनिष्पिष्टः स राजा व्यजहात्तनुम् ।  
और्वशेयं ततस्तस्य पुत्रञ्चक्रुर्नृपं भुवि ॥२१॥
</details>

<details><summary>मूलम्</summary>

कुशवज्रैर्विनिष्पिष्टः स राजा व्यजहात्तनुम् ।  
और्वशेयं ततस्तस्य पुत्रञ्चक्रुर्नृपं भुवि ॥२१॥
</details>

<details open><summary>विश्वास-प्रस्तुतिः</summary>

नहुषस्य महात्मानं पितरं यं प्रचक्षते।  
स तेषु वर्त्तते सम्यग् धर्मशीलो महीपतिः।  
आयुरारोग्यमत्युग्रं तस्मिन् स नरसत्तमः ॥२२॥
</details>

<details><summary>मूलम्</summary>

नहुषस्य महात्मानं पितरं यं प्रचक्षते।  
स तेषु वर्त्तते सम्यग् धर्मशीलो महीपतिः।  
आयुरारोग्यमत्युग्रं तस्मिन् स नरसत्तमः ॥२२॥
</details>

<details open><summary>विश्वास-प्रस्तुतिः</summary>

सान्त्वयित्वा च राजानं ततो ब्रह्मविदां वराः।  
सत्रमारेभिरे कर्त्तुं यथावद्धर्मभूतये ॥२३॥
</details>

<details><summary>मूलम्</summary>

सान्त्वयित्वा च राजानं ततो ब्रह्मविदां वराः।  
सत्रमारेभिरे कर्त्तुं यथावद्धर्मभूतये ॥२३॥
</details>

<details open><summary>विश्वास-प्रस्तुतिः</summary>

बभूव सत्रं तत्तेषां बह्वाश्चर्यं महात्मनाम्।  
विश्वं सिसृक्षमाणानां पुरा विश्वसृजामिव ॥२४॥
</details>

<details><summary>मूलम्</summary>

बभूव सत्रं तत्तेषां बह्वाश्चर्यं महात्मनाम्।  
विश्वं सिसृक्षमाणानां पुरा विश्वसृजामिव ॥२४॥
</details>

<details open><summary>विश्वास-प्रस्तुतिः</summary>

वैखानसैः प्रियसखैर्वालखिल्यैर्मरीचिकैः।  
अन्यैश्च मुनिभिर्जुष्टं सूर्यवैश्वानरप्रभैः ॥२५॥
</details>

<details><summary>मूलम्</summary>

वैखानसैः प्रियसखैर्वालखिल्यैर्मरीचिकैः।  
अन्यैश्च मुनिभिर्जुष्टं सूर्यवैश्वानरप्रभैः ॥२५॥
</details>

<details open><summary>विश्वास-प्रस्तुतिः</summary>

पितृदेवाप्सरःसिद्धैर्गन्धर्वोरगचारणैः।  
सम्भारैस्तु शुभैर्जुष्टं तैरेवेन्द्रसदो यथा ॥२६॥
</details>

<details><summary>मूलम्</summary>

पितृदेवाप्सरःसिद्धैर्गन्धर्वोरगचारणैः।  
सम्भारैस्तु शुभैर्जुष्टं तैरेवेन्द्रसदो यथा ॥२६॥
</details>

<details open><summary>विश्वास-प्रस्तुतिः</summary>

स्तोत्रसत्रग्रहैर्देवान् पितृन् पित्र्यैश्च कर्मभिः।  
आनर्चुश्च यथाजाति गन्धर्वादीन् यथाविधि ॥२७॥
</details>

<details><summary>मूलम्</summary>

स्तोत्रसत्रग्रहैर्देवान् पितृन् पित्र्यैश्च कर्मभिः।  
आनर्चुश्च यथाजाति गन्धर्वादीन् यथाविधि ॥२७॥
</details>

<details open><summary>विश्वास-प्रस्तुतिः</summary>

आराधयितुमिच्छन्तस्ततः कर्मान्तरेष्वथ।  
जगुः सामानि गन्धर्वा ननृतुश्चाप्सरोगणाः ॥२८॥
</details>

<details><summary>मूलम्</summary>

आराधयितुमिच्छन्तस्ततः कर्मान्तरेष्वथ।  
जगुः सामानि गन्धर्वा ननृतुश्चाप्सरोगणाः ॥२८॥
</details>

<details open><summary>विश्वास-प्रस्तुतिः</summary>

व्याजहुर्मुनयो वाचं चित्राक्षरपदां शुभाम्।  
मन्त्रादितत्त्वविद्वांसो जगदुश्च परस्परम् ॥२९॥
</details>

<details><summary>मूलम्</summary>

व्याजहुर्मुनयो वाचं चित्राक्षरपदां शुभाम्।  
मन्त्रादितत्त्वविद्वांसो जगदुश्च परस्परम् ॥२९॥
</details>

<details open><summary>विश्वास-प्रस्तुतिः</summary>

वितण्डावचनाश्चैके निजघ्नुः प्रतिवादिनः।  
ऋषयस्तत्र विद्वांसः साङ्ख्यार्थन्यायकोविदाः ॥३०॥
</details>

<details><summary>मूलम्</summary>

वितण्डावचनाश्चैके निजघ्नुः प्रतिवादिनः।  
ऋषयस्तत्र विद्वांसः साङ्ख्यार्थन्यायकोविदाः ॥३०॥
</details>

<details open><summary>विश्वास-प्रस्तुतिः</summary>

न तत्र दुरितं किञ्चिद्विदधुर्ब्रह्मराक्षसाः।  
न च यज्ञहनो दैत्या न च यज्ञमुषोऽसुराः ॥३१॥
</details>

<details><summary>मूलम्</summary>

न तत्र दुरितं किञ्चिद्विदधुर्ब्रह्मराक्षसाः।  
न च यज्ञहनो दैत्या न च यज्ञमुषोऽसुराः ॥३१॥
</details>

<details open><summary>विश्वास-प्रस्तुतिः</summary>

प्रायश्चित्तं दुरिष्टं वा न तत्र समजायत।  
शक्तिप्रज्ञा क्रियायोगैर्विधिरासीत् स्वनुष्ठितः ॥३२॥
</details>

<details><summary>मूलम्</summary>

प्रायश्चित्तं दुरिष्टं वा न तत्र समजायत।  
शक्तिप्रज्ञा क्रियायोगैर्विधिरासीत् स्वनुष्ठितः ॥३२॥
</details>

<details open><summary>विश्वास-प्रस्तुतिः</summary>

एवं वितेनिरे सत्रं द्वादशाब्दं मनीषिणः।  
भृग्वाद्या ऋषयो धीरा ज्योतिष्टोमान् पृथक् पृथक्।  
चक्रिरे पृष्ठगमनान् सर्वानयुतदक्षिणान् ॥३३॥
</details>

<details><summary>मूलम्</summary>

एवं वितेनिरे सत्रं द्वादशाब्दं मनीषिणः।  
भृग्वाद्या ऋषयो धीरा ज्योतिष्टोमान् पृथक् पृथक्।  
चक्रिरे पृष्ठगमनान् सर्वानयुतदक्षिणान् ॥३३॥
</details>

<details open><summary>विश्वास-प्रस्तुतिः</summary>

समाप्तयज्ञास्ते सर्वे वायुमेव महाधिपम्।  
पप्रच्छुरमितात्मानं भवद्भिर्यदहं द्विजाः।  
प्रणोदितश्च वंशार्थं स च तानब्रवीत्प्रभुः ॥३४॥
</details>

<details><summary>मूलम्</summary>

समाप्तयज्ञास्ते सर्वे वायुमेव महाधिपम्।  
पप्रच्छुरमितात्मानं भवद्भिर्यदहं द्विजाः।  
प्रणोदितश्च वंशार्थं स च तानब्रवीत्प्रभुः ॥३४॥
</details>

<details open><summary>विश्वास-प्रस्तुतिः</summary>

शिष्यः स्वयम्भुवो देवः सर्वप्रत्यक्षदृग्वशी।  
अणिमादिभिरष्टाभिरैश्वर्यैर्यः समन्वितः ॥३५॥
</details>

<details><summary>मूलम्</summary>

शिष्यः स्वयम्भुवो देवः सर्वप्रत्यक्षदृग्वशी।  
अणिमादिभिरष्टाभिरैश्वर्यैर्यः समन्वितः ॥३५॥
</details>

<details open><summary>विश्वास-प्रस्तुतिः</summary>

तिर्यग्योन्यादिभिर्धर्मैः सर्वलोकान्बिभर्त्ति यः।  
सप्तस्कन्धादिकं शश्वत् प्लवते योजनाद्वरः ॥३६॥
</details>

<details><summary>मूलम्</summary>

तिर्यग्योन्यादिभिर्धर्मैः सर्वलोकान्बिभर्त्ति यः।  
सप्तस्कन्धादिकं शश्वत् प्लवते योजनाद्वरः ॥३६॥
</details>

<details open><summary>विश्वास-प्रस्तुतिः</summary>

विषये नियता यस्य संस्थिताः सप्तका गणाः।  
व्यूहांस्त्रयाणां भूतानां कुर्वन् यश्च महाबलः।  
तेजसश्चात्त्युपध्यानन्दधातीमं शरीरिणम् ॥३७॥
</details>

<details><summary>मूलम्</summary>

विषये नियता यस्य संस्थिताः सप्तका गणाः।  
व्यूहांस्त्रयाणां भूतानां कुर्वन् यश्च महाबलः।  
तेजसश्चात्त्युपध्यानन्दधातीमं शरीरिणम् ॥३७॥
</details>

<details open><summary>विश्वास-प्रस्तुतिः</summary>

प्राणाद्या वृत्तयः पञ्च करणानां च वृत्तिभिः।  
प्रेर्यमाणाः शरीराणां कुर्वते यास्तु धारणम् ॥३८॥
</details>

<details><summary>मूलम्</summary>

प्राणाद्या वृत्तयः पञ्च करणानां च वृत्तिभिः।  
प्रेर्यमाणाः शरीराणां कुर्वते यास्तु धारणम् ॥३८॥
</details>

<details open><summary>विश्वास-प्रस्तुतिः</summary>

आकाशयोनिर्हि गुणः शब्दस्पर्शसमन्वितः।  
तैजसप्रकृतिश्चोक्तोऽप्ययं भावो मनीषिभिः ॥३९॥
</details>

<details><summary>मूलम्</summary>

आकाशयोनिर्हि गुणः शब्दस्पर्शसमन्वितः।  
तैजसप्रकृतिश्चोक्तोऽप्ययं भावो मनीषिभिः ॥३९॥
</details>

<details open><summary>विश्वास-प्रस्तुतिः</summary>

तत्राभि मानी भगवान् वायुश्चातिक्रियात्मकः।  
वातारणिः समाख्यातः शब्दशास्त्रविशारदः ॥४०॥
</details>

<details><summary>मूलम्</summary>

तत्राभि मानी भगवान् वायुश्चातिक्रियात्मकः।  
वातारणिः समाख्यातः शब्दशास्त्रविशारदः ॥४०॥
</details>

<details open><summary>विश्वास-प्रस्तुतिः</summary>

भारत्या श्लक्ष्णया सर्वान् मुनीन् प्रह्लादयन्निव।  
पुराणज्ञः सुमनसः पुराणाश्रययुक्तया ॥४१॥
</details>

<details><summary>मूलम्</summary>

भारत्या श्लक्ष्णया सर्वान् मुनीन् प्रह्लादयन्निव।  
पुराणज्ञः सुमनसः पुराणाश्रययुक्तया ॥४१॥
</details>
इति श्रीवायुमहापुराणे वायुप्रोक्ते द्वादशवार्षिकसत्रनिरूपणं नाम द्वितीयोऽध्यायः ॥ २ ॥*