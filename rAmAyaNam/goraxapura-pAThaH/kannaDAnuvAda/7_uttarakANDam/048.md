+++
title = "೦೪೮"
unicode_script = "kannada"

+++
[ನಲವತ್ತೊಂಭತ್ತನೆಯ ಸರ್ಗ]



<details><summary>ಭಾಗಸೂಚನಾ</summary>

ಮುನಿಕುಮಾರರಿಂದ ಸಮಾಚಾರ ತಿಳಿದು ವಾಲ್ಮೀಕಿಗಳು ಸೀತೆಯ ಬಳಿಗೆ ಬಂದು ಆಕೆಯನ್ನು ಸಂತೈಸಿ ಆಶ್ರಮಕ್ಕೆ ಕರೆದುಕೊಂಡು ಹೋದುದು
</details>

###### 1


<details><summary>ಮೂಲಮ್</summary>

ಸೀತಾಂ ತು ರುದತೀಂ ದೃಷ್ಟ್ವಾ ತೇ ತತ್ರ ಮುನಿದಾರಕಾಃ ।  
ಪ್ರಾದ್ರವನ್ಯತ್ರ ಭಗವಾನಾಸ್ತೇ ವಾಲ್ಮೀಕಿರುಗ್ರಧೀಃ ॥
</details>

<details><summary>ಅನುವಾದ</summary>

ಸೀತೆಯು ಅಳುತ್ತಿದ್ದರಿಂದ ಸ್ವಲ್ಪ ದೂರದಲ್ಲಿ ಋಷಿ ಬಾಲಕರು ಆಡುತ್ತಿದ್ದರು. ಅವರು ಅಳುತ್ತಿರುವ ಆಕೆಯನ್ನು ನೋಡಿ ಆಶ್ರಮಕ್ಕೆ ಓಡಿಹೋದರು. ಅಲ್ಲಿ ಉಗ್ರ ತಪಸ್ಸಿನಲ್ಲಿ ತೊಡಗಿದ ಪೂಜ್ಯ ವಾಲ್ಮೀಕಿಮುನಿಗಳು ವಿರಾಜಿಸುತ್ತಿದ್ದರು.॥1॥
</details>

###### 2


<details><summary>ಮೂಲಮ್</summary>

ಅಭಿವಾದ್ಯ ಮುನೇಃ ಪಾದೌ ಮುನಿಪುತ್ರಾಮಹರ್ಷಯೇ ।  
ಸರ್ವೇ ನಿವೇದಯಾಮಾಸುಸ್ತಸ್ಯಾಸ್ತು ರುದಿತಸ್ವನಮ್ ॥
</details>

<details><summary>ಅನುವಾದ</summary>

ಮುನಿಕುಮಾರರೆಲ್ಲ ಮಹರ್ಷಿಗಳ ಚರಣಗಳಲ್ಲಿ ಅಭಿವಾದನ ಮಾಡಿ ಅವರಲ್ಲಿ ಸೀತೆಯು ಅಳುತ್ತಿರುವ ಸಮಾಚಾರವನ್ನು ತಿಳಿಸಿದರು.॥2॥
</details>

###### 3


<details><summary>ಮೂಲಮ್</summary>

ಅದೃಷ್ಟಪೂರ್ವಾ ಭಗವನ್ ಕಸ್ಯಾಪ್ಯೇಷಾ ಮಹಾತ್ಮನಃ ।  
ಪತ್ನೀ ಶ್ರೀರಿವ ಸಮ್ಮೋಹಾದ್ವಿರೌತಿ ವಿಕೃತಾನನಾ ॥
</details>

<details><summary>ಅನುವಾದ</summary>

ಪೂಜ್ಯರೇ! ಗಂಗಾ ತೀರದಲ್ಲಿ ಯಾರೋ ಮಹಾತ್ಮಾ ನರೇಶನ ಪತ್ನಿ ಇದ್ದಾಳೆ, ಅವಳು ಸಾಕ್ಷಾತ್ ಲಕ್ಷ್ಮೀಯಂತೆ ಕಂಡುಬರುವಳು. ಆಕೆಯನ್ನು ನಾವು ಮೊದಲು ಎಂದೂ ನೋಡಿಲ್ಲ. ಅವಳು ಮೋಹದಿಂದಾಗಿ ಮುಖ ಬಾಡಿಹೋಗಿ ಅಳುತ್ತಿರುವಳು.॥3॥
</details>

###### 4


<details><summary>ಮೂಲಮ್</summary>

ಭಗವನ್ಸಾಧು ಪಶ್ಯೇಸ್ತ್ವಂ ದೇವತಾಮಿವ ಖಾಚ್ಚ್ಯುತಮ್ ।  
ನದ್ಯಾಸ್ತು ತೀರೇ ಭಗವನ್ವರಸ್ತ್ರೀ ಕಾಪಿ ದುಃಖಿತಾ ॥
</details>

<details><summary>ಅನುವಾದ</summary>

ಪೂಜ್ಯರೇ! ನೀವು ಸ್ವತಃ ಹೋಗಿ ಚೆನ್ನಾಗಿ ನೋಡಿರಿ. ಅವಳು ಆಕಾಶದಿಂದ ಇಳಿದ ಯಾವುದೋ ದೇವಿಯಂತೆ ಕಾಣುತ್ತಾಳೆ. ಸ್ವಾಮಿ! ಗಂಗಾತೀರದಲ್ಲಿ ಕುಳಿತಿರುವ ಶ್ರೇಷ್ಠಸುಂದರಿ ಬಹಳ ದುಃಖಿತೆಯಾಗಿದ್ದಾಳೆ.॥4॥
</details>

###### 5


<details><summary>ಮೂಲಮ್</summary>

ದೃಷ್ಟಾಸ್ಮಾಭಿಃ ಪ್ರರುದಿತಾ ದೃಢಂ ಶೋಕಪರಾಯಣಾ ।  
ಅನರ್ಹಾ ದುಃಖಶೋಕಾಭ್ಯಾಮೇಕಾ ದೀನಾ ಅನಾಥವತ್ ॥
</details>

<details><summary>ಅನುವಾದ</summary>

ಅವಳು ಜೋರಾಗಿ ಅಳುತ್ತಿರುವುದನ್ನು ನಾವು ನೋಡಿದೆವು. ಗಹನ ಶೋಕದಲ್ಲಿ ಮುಳುಗಿರುವಳು. ಆಕೆ ದುಃಖ, ಶೋಕ ಅನುಭವಿಸಲು ಯೋಗ್ಯಳಲ್ಲ, ದೀನಳಾಗಿ ಅನಾಥಳಂತೆ ಒಬ್ಬಳೇ ದುಃಖಿಸುತ್ತಿದ್ದಾಳೆ.॥5॥
</details>

###### 6


<details><summary>ಮೂಲಮ್</summary>

ನ ಹ್ಯೇನಾಂ ಮಾನುಷೀಂ ವಿದ್ಮಃ ಸತ್ಕ್ರಿಯಾಸ್ಯಾಃ ಪ್ರಯುಜ್ಯತಾಮ್ ।  
ಆಶ್ರಮಸ್ಯಾವಿದೂರೇ ಚ ತ್ವಾಮಿಯಂ ಶರಣಂ ಗತಾ ॥
</details>

<details><summary>ಅನುವಾದ</summary>

ಅವಳು ಸಾಧಾರಣ ಸ್ತ್ರೀಯೆಂದು ನಮಗನಿಸುವುದಿಲ್ಲ. ಆಕೆಯನ್ನು ನೀವು ಸತ್ಕರಿಸಬೇಕು. ಈ ಆಶ್ರಮದ ಸ್ವಲ್ಪ ದೂರದಲ್ಲೆ ಇರುವುದರಿಂದ ಇವಳು ನಿಮ್ಮ ಶರಣಾಗತಳಾಗಿಯೇ ಬಂದಿರಬೇಕು.॥6॥
</details>

## (ಶ್ಲೋಕ - 7½)


<details><summary>ಮೂಲಮ್</summary>

ತ್ರಾತಾರಮಿಚ್ಛತೇ ಸಾಧ್ವೀ ಭಗವಂಸ್ತ್ರಾತುಮರ್ಹಸಿ ।  
ತೇಷಾಂ ತು ವಚನಂ ಶ್ರುತ್ವಾ ಬುದ್ಧ್ಯಾ ನಿಶ್ಚಿತ್ಯ ಧರ್ಮವಿತ್ ॥  
ತಪಸಾ ಲಬ್ಧ ಚಕ್ಷುಷ್ಮಾನ್ ಪ್ರಾದ್ರವದ್ಯತ್ರ ಮೈಥಿಲೀ ।
</details>

<details><summary>ಅನುವಾದ</summary>

ಪೂಜ್ಯರೇ! ಈ ಸಾಧ್ವೀದೇವಿಯು ರಕ್ಷಕರನ್ನು ಅಪೇಕ್ಷಿಸುತ್ತಿದ್ದಾಳೆ. ನೀವು ಆಕೆಯನ್ನು ರಕ್ಷಿಸಿರಿ. ಆ ಮುನಿಕುಮಾರರ ಮಾತನ್ನು ಕೇಳಿ ಧರ್ಮಜ್ಞನಾದ ಮಹರ್ಷಿಗಳು ತಪಸ್ಸಿನಿಂದ ಪ್ರಾಪ್ತವಾದ ಅಂತರ್ದೃಷ್ಟಿಯಿಂದ ಅನಾಥೆಯಂತೆ ಅಳುತ್ತಿರು ವವಳು ಯಾರೆಂದು ತಿಳಿದು ಒಡನೆಯೇ ಮೈಥಿಲಿಯಿದ್ದಲ್ಲಿಗೆ ಧಾವಿಸಿದರು.॥7½॥
</details>

###### 8


<details><summary>ಮೂಲಮ್</summary>

ತಂ ಪ್ರಯಾಂತಮಭಿಪ್ರೇತ್ಯ ಶಿಷ್ಯಾ ಹ್ಯೇನಂ ಮಹಾಮತಿಮ್ ॥
</details>

###### 9


<details><summary>ಮೂಲಮ್</summary>

ತಂ ತು ದೇಶಮಭಿಪ್ರೇತ್ಯ ಕಿಂಚಿತ್ಪದ್ಭ್ಯಾಂ ಮಹಾಮತಿಃ ।  
ಅರ್ಘ್ಯಮಾದಾಯ ರುಚಿರಂ ಜಾಹ್ನವೀತೀರಮಾಗಮತ್ ।  
ದದರ್ಶ ರಾಘವಸ್ಯೇಷ್ಟಾಂ ಸೀತಾಂ ಪತ್ನೀಮನಾಥವತ್ ॥
</details>

<details><summary>ಅನುವಾದ</summary>

ಮಹಾಮತಿಗಳಾದ ಮಹರ್ಷಿಯನ್ನು ಮುನಿಕುಮಾರರು ಹಿಂಬಾಲಿಸಿದರು. ಸುಂದರವಾದ ಅರ್ಘ್ಯಪಾತ್ರೆಯನ್ನು ಎತ್ತಿಕೊಂಡು ಕಾಲ್ನಡಿಗೆಯಲ್ಲೇ ಮಹರ್ಷಿಗಳು ಗಂಗಾತೀರಕ್ಕೆ ಹೋದರು. ಅಲ್ಲಿಗೆ ಹೋಗಿ ಅವರು ಶ್ರೀರಘುನಾಥನ ಪ್ರಿಯಪತ್ನಿ ಸೀತೆಯು ಅನಾಥಳಂತೆ ಇರುವವಳನ್ನು ನೋಡಿದರು.॥8-9॥
</details>

###### 10


<details><summary>ಮೂಲಮ್</summary>

ತಾಂ ಸೀತಾಂ ಶೋಕಭಾರಾರ್ತಾಂ ವಾಲ್ಮೀಕಿರ್ಮುನುಪುಂಗವಃ ।  
ಉವಾಚ ಮಧುರಾಂ ವಾಣೀಂ ಹ್ಲಾದಯನ್ನಿವ ತೇಜಸಾ ॥
</details>

<details><summary>ಅನುವಾದ</summary>

ಶೋಕಭಾರದಿಂದ ಪೀಡಿತಳಾಗಿದ್ದ ಸೀತಾದೇವಿಯನ್ನು ತನ್ನ ತೇಜದಿಂದ ಆಹ್ಲಾದಗೊಳಿಸುತ್ತಾ ಮುನಿವರ ವಾಲ್ಮೀಕಿಗಳು ಮಧುರವಾದ ಮಾತನ್ನು ಸೀತೆಗೆ ಹೇಳಿದರು.॥10॥
</details>

###### 11


<details><summary>ಮೂಲಮ್</summary>

ಸ್ನುಷಾ ದಶರಥಸ್ಯತ್ವಂ ರಾಮಸ್ಯ ಮಹಿಷೀ ಪ್ರಿಯಾ ।  
ಜನಕಸ್ಯ ಸುತಾ ರಾಜ್ಞಃ ಸ್ವಾಗತಂ ತೇ ಪತಿವ್ರತೇ ॥
</details>

<details><summary>ಅನುವಾದ</summary>

ಪತಿವ್ರತೇ! ದಶರಥನ ಸೊಸೆ, ಮಹಾರಾಜಾ ಶ್ರೀರಾಮನ ಪಟ್ಟದರಸಿ, ಮಿಥಿಲೇಶ ಜನಕರಾಜನ ಪುತ್ರಿಯಾದ ನಿನಗೆ ಸ್ವಾಗತ ಬಯಸುತ್ತಿದ್ದೇನೆ.॥11॥
</details>

###### 12


<details><summary>ಮೂಲಮ್</summary>

ಆಯಾಂತೀ ಚಾಸಿ ವಿಜ್ಞಾತಾ ಮಯಾ ಧರ್ಮಸಮಾಧಿನಾ ।  
ಕಾರಣಂ ಚೈವ ಸರ್ವಂ ಮೇ ಹೃದಯೇನೋಪಲಕ್ಷಿತಮ್ ॥
</details>

<details><summary>ಅನುವಾದ</summary>

ನೀನು ಇಲ್ಲಿಗೆ ಬಂದಾಗಲೇ ನನ್ನ ಧರ್ಮಸಮಾಧಿಯಿಂದ ನನಗೆ ತಿಳಿದುಹೋಗಿತ್ತು. ನಿನ್ನ ಪರಿತ್ಯಾಗದ ಕಾರಣವನ್ನು ನನ್ನ ಅಂತರ್ದೃಷ್ಟಿಯಿಂದ ತಿಳಿದುಕೊಂಡಿರುವೆನು.॥12॥
</details>

###### 13


<details><summary>ಮೂಲಮ್</summary>

ತವ ಚೈವ ಮಹಾಭಾಗೇ ವಿದಿತಂ ಮಮ ತತ್ತ್ವತಃ ।  
ಸರ್ವಂ ಚ ವಿದಿತಂ ಮಹ್ಯಂ ತ್ರೈಲೋಕ್ಯೇ ಯದ್ಧಿ ವರ್ತತೇ ॥
</details>

<details><summary>ಅನುವಾದ</summary>

ಭಾಗ್ಯಶಾಲಿನಿಯೇ! ನಿನ್ನ ಸಮಗ್ರ ವೃತ್ತಾಂತವೂ ನನಗೆ ಯಥಾವತ್ತಾಗಿ ತಿಳಿದಿದೆ. ಮೂರು ಲೋಕಗಳಲ್ಲಿ ನಡೆಯುವುದೆಲ್ಲವೂ ನನಗೆ ತಿಳಿಯುತ್ತಿರುತ್ತದೆ.॥13॥
</details>

###### 14


<details><summary>ಮೂಲಮ್</summary>

ಅಪಾಪಾಂ ವೇದ್ಮಿ ಸೀತೇ ತ್ವಾಂ ತಪೋಲಬ್ಧೇನ ಚಕ್ಷುಷಾ ।  
ವಿಸ್ರಬ್ಧಾ ಭವ ವೈದೇಹಿ ಸಾಂಪ್ರತಂ ಮಯಿ ವರ್ತಸೇ ॥
</details>

<details><summary>ಅನುವಾದ</summary>

ಸೀತೇ! ನೀನು ನಿಷ್ಪಾಪಳಾಗಿರುವುದನ್ನು ತಪಸ್ಸಿನಿಂದ ಪ್ರಾಪ್ತವಾದ ದಿವ್ಯದೃಷ್ಟಿಯಿಂದ ತಿಳಿದಿದ್ದೇನೆ. ಆದ್ದರಿಂದ ವಿದೇಹನಂದಿನಿ! ಈಗ ನೀನು ನಿಶ್ಚಿಂತಳಾಗಿ ನನ್ನ ಆಶ್ರಮದಲ್ಲೇ ಇರು.॥14॥
</details>

###### 15


<details><summary>ಮೂಲಮ್</summary>

ಆಶ್ರಮಸ್ಯಾವಿದೂರೇ ಮೇ ತಾಪಸ್ಯಸ್ತಪಸಿ ಸ್ಥಿತಾಃ ।  
ತಾಸ್ತ್ವಾಂ ವತ್ಸೇ ಯಥಾ ವತ್ಸಂ ಪಾಲಯಿಷ್ಯಂತಿ ನಿತ್ಯಶಃ ॥
</details>

<details><summary>ಅನುವಾದ</summary>

ಮಗಳೇ! ನನ್ನ ಆಶ್ರಮದ ಬಳಿಯಲ್ಲೇ ಕೆಲವು ತಪಸ್ವಿಸ್ತ್ರೀಯರು ತಪಸ್ಸಿನಲ್ಲೆ ತೊಡಗಿರುವರು. ಅವರು ತಮ್ಮ ಮಗಳಂತೆ ಸದಾ ನಿನ್ನನ್ನು ಪಾಲಿಸುವರು.॥15॥
</details>

###### 16


<details><summary>ಮೂಲಮ್</summary>

ಇದಮರ್ಘ್ಯಂ ಪ್ರತೀಚ್ಛ ತ್ವಂ ವಿಸ್ರಬ್ಧಾ ವಿಗತಜ್ವರಾ ।  
ಯಥಾ ಸ್ವಗೃಹಮಭ್ಯೇತ್ಯ ವಿಷಾದಂ ಚೈವ ಮಾ ಕೃಥಾಃ ॥
</details>

<details><summary>ಅನುವಾದ</summary>

ಇದೋ ನನ್ನ ಅರ್ಘ್ಯವನ್ನು ಸ್ವೀಕರಿಸಿ, ನಿಶ್ಚಿಂತ ಮತ್ತು ನಿರ್ಭಯಳಾಗು. ತನ್ನ ತವರಿಗೇ ಬಂದಿರುವೆ ಎಂದು ತಿಳಿದು ವಿಷಾದ ಬಿಟ್ಟುಬಿಡು.॥16॥
</details>

###### 17


<details><summary>ಮೂಲಮ್</summary>

ಶ್ರುತ್ವಾ ತು ಭಾಷಿತಂ ಸೀತಾ ಮುನೇಃ ಪರಮಮದ್ಭುತಮ್ ।  
ಶಿರಸಾ ವಂದ್ಯ ಚರಣೌ ತಥೇತ್ಯಾಹ ಕೃತಾಂಜಲಿಃ ॥
</details>

<details><summary>ಅನುವಾದ</summary>

ಮಹರ್ಷಿಗಳ ಪರಮಾದ್ಭುತವಾದ ಮಾತನ್ನು ಕೇಳಿ ಸೀತೆಯು ಅವರ ಚರಣಗಳಿಗೆ ತಲೆಬಾಗಿ ವಂದಿಸಿ, ಕೈಮುಗಿದುಕೊಂಡು ಹಾಗೆಯೇ ಆಗಲಿ ಎಂದು ಹೇಳಿದಳು.॥17॥
</details>

###### 18


<details><summary>ಮೂಲಮ್</summary>

ತಂ ಪ್ರಯಾಂತಂ ಮುನಿಂ ಸೀತಾ ಪ್ರಾಂಜಲಿಃ ಪೃಷ್ಠತೋಽನ್ವಗಾತ್ ।  
ತಂ ದೃಷ್ಟ್ವಾ ಮುನಿಮಾಯಾಂತಂ ವೈದೇಹ್ಯಾ ಮುನಿಪತ್ನಯಃ ।  
ಉಪಾಜಗ್ಮುರ್ಮುದಾ ಯುಕ್ತಾ ವಚನಂ ಚೇದಮಬ್ರುವನ್ ॥
</details>

<details><summary>ಅನುವಾದ</summary>

ಆಗ ಮುನಿಗಳ ಹಿಂದೆ-ಹಿಂದೆಯೇ ಸೀತೆಯು ಕೈಮುಗಿದುಕೊಂಡು ನಡೆದಳು. ಸೀತೆಯೊಡನೆ ಮಹರ್ಷಿಗಳು ಬರುವುದನ್ನು ನೋಡಿ ಮುನಿಪತ್ನಿಗಳು ಆಕೆಯ ಬಳಿಗೆ ಬಂದು ಸಂತೋಷದಿಂದ ಹೀಗೆ ಹೇಳಿದ.॥18॥
</details>

###### 19


<details><summary>ಮೂಲಮ್</summary>

ಸ್ವಾಗತಂ ತೇ ಮುನಿಶ್ರೇಷ್ಠ ಚಿರಸ್ಯಾಗಮನಂ ಚ ತೇ ।  
ಅಭಿವಾದಯಾಮಸ್ತ್ವಾಂ ಸರ್ವಾ ಉಚ್ಯತಾಂ ಕಿಂ ಚ ಕುರ್ಮಹೇ ॥
</details>

<details><summary>ಅನುವಾದ</summary>

ಮುನಿಶ್ರೇಷ್ಠರೇ! ತಮಗೆ ಸ್ವಾಗತವಿದೆ. ಬಹಳ ದಿನಗಳ ಬಳಿಕ ಇಲ್ಲಿಗೆ ತಮ್ಮ ಶುಭಾಗಮನವಾಯಿತು. ನಾವೆಲ್ಲರೂ ನಿಮಗೆ ಅಭಿವಾದನ ಮಾಡುತ್ತೇವೆ, ಯಾವ ಸೇವೆ ನಿಮಗೆ ಮಾಡಲೀ ತಿಳಿಸಿರಿ.॥19॥
</details>

###### 20


<details><summary>ಮೂಲಮ್</summary>

ತಾಸಾಂ ತದ್ವತನಂ ಶ್ರುತ್ವಾ ವಾಲ್ಮೀಕಿರಿದಮಬ್ರವೀತ್ ।  
ಸೀತೇಯಂ ಸಮನುಪ್ರಾಪ್ತಾ ಪತ್ನೀ ರಾಮಸ್ಯ ಧೀಮತಃ ॥
</details>

<details><summary>ಅನುವಾದ</summary>

ಅವರ ಈ ಮಾತನ್ನು ಕೇಳಿ ವಾಲ್ಮೀಕಿಗಳು ಹೇಳಿದರು- ಇವಳು ಪರಮ ಧೀಮಂತ ಶ್ರೀರಾಮನ ಧರ್ಮಪತ್ನೀ ಸೀತೆಯಾಗಿದ್ದು, ಇಲ್ಲಿಗೆ ಬಂದಿರುವಳು.॥20॥
</details>

###### 21


<details><summary>ಮೂಲಮ್</summary>

ಸ್ನುಷಾ ದಶರಥಸ್ಯೈಷಾ ಜನಕಸ್ಯ ಸುತಾ ಸತೀ ।  
ಅಪಾಪಾ ಪತಿನಾ ತ್ಯಕ್ತಾ ಪರಿಪಾಲ್ಯಾ ಮಯಾ ಸದಾ ॥
</details>

<details><summary>ಅನುವಾದ</summary>

ಸತೀ ಸೀತೆಯು ದಶರಥರಾಜನ ಸೊಸೆಯೂ, ಜನಕನ ಪುತ್ರಿಯೂ ಆಗಿದ್ದಾಳೆ. ಪಾಪರಹಿತಳಾಗಿದ್ದರೂ ಪತಿಯು ಈಕೆಯನ್ನು ತ್ಯಜಿಸಿರುವನು. ಆದ್ದರಿಂದ ಇವಳನ್ನು ನಾನೇ ಪಾಲಿಸಬೇಕಾಗಿದೆ.॥21॥
</details>

###### 22


<details><summary>ಮೂಲಮ್</summary>

ಇಮಾಂ ಭವತ್ಯಃಪಶ್ಯಂತು ಸ್ನೇಹೇನ ಪರಮೇಣ ಹಿ ।  
ಗೌರವಾನ್ಮಮ ವಾಕ್ಯಾಚ್ಚ ಪೂಜ್ಯಾ ವೋಽಸ್ತು ವಿಶೇಷತಃ ॥
</details>

<details><summary>ಅನುವಾದ</summary>

ಆದ್ದರಿಂದ ನೀವೆಲ್ಲರೂ ಇವಳ ಮೇಲೆ ಸ್ನೇಹದಿಂದ ನೋಡಿರಿ. ನಾನು ಹೇಳಿದ್ದರಿಂದ ಮತ್ತು ತನ್ನದೇ ಆದ ಗೌರವದಿಂದಲೂ ಈಗೆ ನಿಮಗೆ ವಿಶೇಷ ಆದರಣೀಯಳಾಗಿದ್ದಾಳೆ.॥22॥
</details>

###### 23


<details><summary>ಮೂಲಮ್</summary>

ಮುಹುರ್ಮುಹುಶ್ಚ ವೈದೇಹೀಂ ಪರಿದಾಯ ಮಹಾಯಶಾಃ ।  
ಸ್ವಮಾಶ್ರಮಂ ಶಿಷ್ಯವೃತಃ  ಪುನರಾಯಾನ್ಮಹಾತಪಾಃ ॥
</details>

<details><summary>ಅನುವಾದ</summary>

ಹೀಗೆ ಸೀತೆಯನ್ನು ಮುನಿಪತ್ನಿಯರ ಕೈಗೆ ಒಪ್ಪಿಸಿ, ಮಹಾಯಶಸ್ವಿ ಹಾಗೂ ಮಹಾತಪಸ್ವೀ ವಾಲ್ಮೀಕಿಯವರು ಶಿಷ್ಯರೊಂದಿಗೆ ತಮ್ಮ ಆಶ್ರಮಕ್ಕೆ ಮರಳಿದರು.॥23॥
</details>

<details><summary>ಮೂಲಮ್ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ನಲವತ್ತೊಂಭತ್ತನೆಯ ಸರ್ಗ ಪೂರ್ಣವಾಯಿತು.॥49॥
</details>

<details><summary>ಅನುವಾದ</summary>


</details>
