+++
title = "१०६ राज्यस्वीकारार्थं पुनर्याचना"
title_english = "106 Bharata gives many reasons to Rama to accept the throne"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-106-Raajya_Sweekaarardham_Punaryaachana.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/07-rAma-darshanam/106_rAjyasvIkArArthaM_punaryAchanA.md">
<details><summary><h3>IITK ...{Loading}...</h3></summary>

Bharata pleads with Rama in several ways -- all priests, mothers etc.
extol Bharata -- Rama determines to respect his father's word.



#### श्लोकः
##### मूलम्
एवमुक्त्वा तु विरते रामे वचनमर्थवत्।  
ततो मन्दाकिनीतीरे रामं प्रकृतिवत्सलम्॥2.106.1॥  
उवाच भरत श्चित्रं धार्मिको धार्मिकं वचः।

##### शब्दार्थः
रामे when Rama, एवम् in this way, अर्थवत् meaningful, वचनम् words, उक्त्वा having uttered, विरते had rested, ततः then, धार्मिकः righteous one, भरतः Bharata, मन्दाकिनी river  
Mandakini, तीरे on the bank, प्रकृतिवत्सलम् affectionate by nature, धार्मिकम् virtuous, रामम् Rama, धार्मिकम् conforming to righteouness, चित्रम् clear, वचः words, उवाच said.

##### आङ्ग्लानुवादः
Rama remained silent after saying these meaningful words on the bank of river Mandakini. Then the Bharata, conforming to righteousness, replied in clear words to the virtuous Rama who was affectionate by nature.



#### श्लोकः
##### मूलम्
को हि स्यादीदृशो लोके यादृश स्त्वमरिन्दमः॥2.106.2॥  
न त्वां प्रव्यथयेद्दुःखं प्रीतिर्वा नप्रहर्षयेत्।  
सम्मतश्चासि वृद्धानां तांश्च पृच्छसि संशयान्॥2.106.3॥

##### शब्दार्थः
अरिन्दम O subduer of enemies (Rama), त्वम् you, यादृशः of such nature, ईदृशः of such person, लोके in the world, कोहि स्यात् who he may be, त्वाम् you, दुःखम् sarrow, न प्रव्यथयेत् does not pain, प्रीतिः pleasure, न वा प्रहर्षयेत् does not delight, वृद्धानाम् for the elders, सम्मतः असि beloved,  तांश्च them, संशयान् doubts, पृच्छसि ask them.

##### आङ्ग्लानुवादः
O subduer of enemies, you are of such nature that neither sorrow pains you nor pleasure delights you. There are none in this world like you. You are loved by the elders, for you seek their counsel whenever you have doubts.



#### श्लोकः
##### मूलम्
को हि स्यादीदृशो लोके यादृश स्त्वमरिन्दम॥2.106.2॥  
न त्वां प्रव्यथयेद्दुःखं प्रीतिर्वा नप्रहर्षयेत्।  
सम्मतश्चासि वृद्धानां तांश्च पृच्छसि संशयान्॥2.106.3॥

##### शब्दार्थः
अरिन्दम O subduer of enemies (Rama), त्वम् you, यादृशः of such nature, ईदृशः of such person, लोके in the world, कोहि स्यात् who he may be, त्वाम् you, दुःखम् sarrow, न प्रव्यथयेत् does not pain, प्रीतिः pleasure, न वा प्रहर्षयेत् does not delight, वृद्धानाम् for the elders, सम्मतः असि beloved,  तांश्च them, संशयान् doubts, पृच्छसि ask them.

##### आङ्ग्लानुवादः
O subduer of enemies, you are of such nature that neither sorrow pains you nor pleasure delights you. There are none in this world like you. You are loved by the elders, for you seek their counsel whenever you have doubts.



#### श्लोकः
##### मूलम्
यथा मृत स्तथा जीवन्यथाऽसति तथा सति।  
यस्यैष बुद्धिलाभस् स्यात्परितप्येत केन सः॥2.106.4॥

##### शब्दार्थः
मृतः the dead, यथा as, जीवन् while living, तथा in the same way, असति about evil man, यथा same way सति about virtuous man, तथा like that, यस्य to whom, एषः this, बुद्धिलाभः gains of intellect, स्यात् becomes, सः he, केन by what, परितप्येत is distressed.

##### आङ्ग्लानुवादः
One should accept life and death, vice and virtue equally. How can one be afflicted when he has gained such an intellect?



#### श्लोकः
##### मूलम्
परावरज्ञो यश्च स्याद् यथा त्वं मनुजाधिप।  
स एव व्यसनं प्राप्य न विषीदितुमर्हति॥2.106.5॥

##### शब्दार्थः
मनुजाधिप O lord of men, यः who  त्वं यथा like you, परावरज्ञः knower of past and future, सः that person, एव this, व्यसनम् distress, प्राप्य having obtained, विषीदितुं to lament, न अर्हति is not proper.

##### आङ्ग्लानुवादः
O lord of men, it is not proper for a person like you who knows the past and the future of human beings to feel distressed and lament over it.



#### श्लोकः
##### मूलम्
अमरोपमसत्त्व स्त्वं महात्मा सत्यसङ्गरः।  
सर्वज्ञस् सर्वदर्शी च बुद्धिमांश्चासि राघव॥2.106.6॥

##### शब्दार्थः
राघव Rama, महात्मा the magnanimous one, त्वम् you, अमरोपमसत्त्वः resemble gods in nature, सत्यसङ्गरः true to your promis, सर्वज्ञः allknowing, सर्वदर्शी च allseeing, बुद्धिमांश्च असि you are a man of wisdom.

##### आङ्ग्लानुवादः
O magnanimous Rama, your nature is divine and you are true to your promises. You are omniscient, allseeing and wise.



#### श्लोकः
##### मूलम्
न त्वामेवं गुणैर्युक्तं प्रभवाभवकोविदम्।  
अविषह्यतमं दुःखमासादयितुमर्हति॥2.106.7॥

##### शब्दार्थः
एवं गुणैः by such virtues, युक्तम् endowed with, प्रभवाभवकोविदम् cognizant of life and death, त्वाम् you, अविषह्यतमम् insufferable, दुःखम् grief, आसादयितुम् to reach, नार्हति not proper.

##### आङ्ग्लानुवादः
It is not proper for a virtuous man like you, who is cognizant in matters of life and death, to be overwhelmed by such insufferable grief.



#### श्लोकः
##### मूलम्
प्रोषिते मयि यत्पापं मात्रा मत्कारणात्कृतम्।  
क्षुद्रया तदनिष्टं मे प्रसीदतु भवान्मम॥2.106.8॥

##### शब्दार्थः
मयि me, प्रोषिते when I was away from home, क्षुद्रया by the meanminded, मात्रा by mother,  
मत्कारणात् for my sake, यत् पापम् which sin, कृतम् has been committed, तत् that one, मे to me, अनिष्टम् that disagreeable act, भवान् you, मम me, प्रसीदतु graciously pardon.

##### आङ्ग्लानुवादः
When I was away from home, my meanminded mother committed a sin for my sake which I never wished. You may pardon me graciously.



#### श्लोकः
##### मूलम्
धर्मबन्धेन बद्धोऽस्मि तेनेमां नेह मातरम्।  
हन्मितीव्रेण दण्डेन दण्डार्हां पापकारिणीम्॥2.106.9॥

##### शब्दार्थः
धर्मबन्धेन by a bond of righteousness, बद्धः अस्मि I am bound, तेन for that reason, इह now, दण्डार्हाम् deserving punishment, पापकारिणीम् doing sinful acts, इमां मातरम् this mother, तीव्रेण severe, दण्डेन punishment, न हन्मि do not slay.

##### आङ्ग्लानुवादः
I am bound by a bond of righteousness for which I am unble to slay my mother who deserves severe punishment for her sinful acts.



#### श्लोकः
##### मूलम्
कथं दशरथा ज्जात श्शुद्धाभिजनकर्मणः।  
जानन् धर्ममधर्मिष्ठं कुर्यां कर्म जुगुप्सितम्॥2.106.10॥

##### शब्दार्थः
शुद्धाभिजनकर्मणः of noble race and righteous deeds, दशरथात् from Dasaratha, जातः born of, धर्मम् righteousness, जानन् knowing, अधर्मिष्ठम् unrighteous, जुगुप्सितम् reprehensible, कर्म deed, कथम् how, कुर्याम् shall I do?.

##### आङ्ग्लानुवादः
How shall I, born to Dasaratha of noble race and righteous deeds, with the knowledge of dharma, do such a reprehensible and unrighteous deed?



#### श्लोकः
##### मूलम्
गुरुः क्रियावान्वृद्धश्च राजा प्रेतः पितेतिच।  
तातं न परिगर्हेयं दैवतं चेति संसदि॥2.106.11॥

##### शब्दार्थः
गुरुः preceptor, क्रियावान् one who is devoted to meritorious acts, वृद्धश्च old, राजा king, प्रेतः departed soul, पिता father, इति च for this, दैवतं चेति as a god, संसदि in the assembly, तातम् father, न परिगर्हेयम् I cannot reproach.

##### आङ्ग्लानुवादः
King Dasaratha, my father and preceptor, is godlike to me. Devoted to meritorious acts, he departed from this world in his old age. For this reason, I cannot reproach him (publicly) in this assembly (of men).



#### श्लोकः
##### मूलम्
को हि धर्मार्थयोर्हीनमीदृशं कर्म किल्बिषम्।  
स्त्रियाः प्रियं चिकीर्षुस् सन्कुर्याद्धर्मज्ञ धर्मवित्॥2.106.12॥

##### शब्दार्थः
धर्मज्ञ O knower of ways of righteousness, धर्मवित् knower of righeousness, को हि who indeed, स्त्रियाः for the sake of a women, प्रियम् pleasure, चिकीर्षुः सन् desirous of doing, धर्मार्थयोः for dharma and artha, हीनम् bereft of, किल्बिषम् sinful, ईदृशम् this kind of, कर्म act, कुर्यात् will do?

##### आङ्ग्लानुवादः
O Rama, conversant with righteousness, will any one who knows the meaning of righteousness, do such a sinful act contrary to dharma and artha to please a woman?



#### श्लोकः
##### मूलम्
अन्तकाले हि भूतानि मुह्यन्तीति पुरा श्रुतिः।  
राज्ञैवं कुर्वता लोके प्रत्यक्षं सा श्रुतिः कृता॥2.106.13॥

##### शब्दार्थः
भूतानि living beings, अन्तकाले at the time of death, मुह्यन्ति are deluded, इति thus, पुराश्रुतिः ancient saying, एवम् in this way, कुर्वता by doing, राज्ञा by the king, सा श्रुतिः that adage, लोके in this world, प्रत्यक्षं explicitly, कृता has been made.

##### आङ्ग्लानुवादः
There is an ancient saying that at the time of death, the intellect of people is deluded. By conducting himself in this way, king Dasaratha has proved it.



#### श्लोकः
##### मूलम्
साध्वर्थमभिसन्धाय क्रोधान्मोहाच्च साहसात्।  
तातस्य यदतिक्रान्तं प्रत्याहरतु तद्भवान्॥2.106.14॥

##### शब्दार्थः
क्रोधात् due to anger, मोहात् due to delusion, साहसात् due to a spirit of adventure, तातस्य father's, यत् अतिक्रान्तम् whichever trangression, तत् that, भवान् you, साधु prudently, अर्थम् meaning, अभिसन्धाय having thought over, प्रत्याहरतु will set it right.

##### आङ्ग्लानुवादः
Our father has trangressed righteousness due to anger or delusion or recklessness. Therefore, you may think over the matter prudently and set it right.



#### श्लोकः
##### मूलम्
पितुर्हि समतिक्रान्तं पुत्रो यस्साधु मन्यते।  
तदपत्यं मतं लोके विपरीतमतोऽन्यथा॥2.106.15॥

##### शब्दार्थः
यः पुत्रः that son, पितुः father's, समतिक्रान्तम् transgressions, साधु as right, मन्यते sets, तत् that son, लोके in the world, अपत्यम् as son, मतम् is considered, अतः for this, अन्यथा contrary happens, विपरीतम् reverse is so.

##### आङ्ग्लानुवादः
One who sets right the wrongs done by his father is a true son. Otherwise the son becomes just the opposite. (He is not  a son to the father).



#### श्लोकः
##### मूलम्
तदपत्यं भवानस्तु मा भवान् दुष्कृतं पितुः।  
अभिपत्ता कृतं कर्म लोके धीरविगर्हितम्॥2.106.16॥

##### शब्दार्थः
भवान् you, तत् अपत्यम् अस्तु be such a son, लोके in this world, धीरविगर्हितम् condemned by men of wisdom, दुष्कृतम् sinful, पितुः father's, कृतम् committed, कर्म act, भवान् you, अभिपत्ता  
an approver, मास्तु let not become.

##### आङ्ग्लानुवादः
So be a worthy son and let not the sinful act committed by our father and condemned by men of wisdom be approved by you.



#### श्लोकः
##### मूलम्
कैकेयीं मां च तातं च सुहृदो बान्धवांश्च नः।  
पौरजानपदान्सर्वांस्त्रातु सर्वमिदं भवान्॥2.106.17॥

##### शब्दार्थः
भवान् you, कैकेयीम् Kaikeyi, मां च me, तातं च father also, नः our, सुहृदः friends, बान्धवांश्च  
relations, सर्वान् all, पौरजानपदान् inhabitants of the city and countryside, सर्वम् entire, इदम् this kingodm, त्रातु protect.

##### आङ्ग्लानुवादः
Protect this entire kingdom, Kaikeyi, me and father, our friends and relations, citizens  
of the city and inhabitants of the countryside.



#### श्लोकः
##### मूलम्
क्व चारण्यं क्वच क्षात्रं क्व जटाः क्व च पालनम्।  
ईदृशं व्याहतं कर्म न भवान्कर्तुमर्हति॥2.106.18॥

##### शब्दार्थः
अरण्यं च the forest, क्व where, क्षात्रं च kshatriya'a duty, क्व where, जटाः matted locks, क्व where, पालनं च governance of the kingdom, क्व where, भवान् you, ईदृशम् such, व्याहतम् repulsive, कर्म act, कर्तुम् to do, न अर्हति not proper.

##### आङ्ग्लानुवादः
Where is the forest and where is kshatriya's duty? Where are matted locks and where is governance of the kingdom? It does not behave you to do such acts antithetical to each other.



#### श्लोकः
##### मूलम्
एष हि प्रथमो धर्मः क्षत्रियस्याभिषेचनम्।  
येन शक्यं महाप्राज्ञ प्रजानां परिपालनम्॥2.106.19॥

##### शब्दार्थः
महाप्राज्ञ O sagacious one, येन by whom, प्रजानाम् of the subjects', परिपालनम् governance, शक्यम् is possible, एषः this one, क्षत्रियस्य kshatriya's, अभिषेचनम् to be crowned, प्रथमः primary, धर्मः हि duty indeed.

##### आङ्ग्लानुवादः
O sagacious one, the primary duty of a kshatriya is to be crowned. This enables him to rule his subjects.



#### श्लोकः
##### मूलम्
कश्च प्रत्यक्षमुत्सृज्य संशयस्थ मलक्षणम्।  
आयतिस्थं चरे द्धर्मं क्षत्रबन्दुरनिश्चितम्॥2.106.20॥

##### शब्दार्थः
कः who, क्षत्रबन्धुः a kshatriya, प्रत्यक्षम् first duty, उत्सृज्य abandoning संशयस्थम् doubtful, अलक्षणम् inauspcious, आयतिस्थम् standing at a remote future, अनिश्चितम् uncertain, धर्मम्  
righteousness, चरेत् will follow?

##### आङ्ग्लानुवादः
Will any kshatriya, setting aside his first duty, follow an uncertain course of piety which is contrary to his dharma and whose impact may be felt in a remote future.



#### श्लोकः
##### मूलम्
अथ क्लेशज मेव त्वं धर्मं चरितु मिच्छसि।  
धर्मेण चतुरो वर्णान्पालयन् क्लेश माप्नुहि॥2.106.21॥

##### शब्दार्थः
अथ or, त्वम् you, क्लेशजम् born of physical exertion, धर्ममेव righteousness, चरितुम् to follow, इच्छसि यदि if you desire, चतुरः four, वर्णान् castes of social order, धर्मेण righteously, पालयन् governing, क्लेशम् exhaustion, आप्नुहि obtain.

##### आङ्ग्लानुवादः
If you so desire to follow the path of dharma acquired out of physical exertion, then bear the trouble of governing the four castes of the social order righteously.



#### श्लोकः
##### मूलम्
चतुर्णामाश्रमाणां हि गार्हस्थ्यं श्रेष्ठमुत्तमम्।  
आहुर्धर्मज्ञ धर्मज्ञास्तं कथं त्यक्तु मर्हसि॥2.106.22॥

##### शब्दार्थः
धर्मज्ञ one who is cognizant of duty, गार्हस्थ्यम् life a of householder, चतुर्णाम् the four, आश्रमाणाम् among modes of life, श्रेष्ठम् foremost, आश्रमम् mode of life, धर्मज्ञाः knowers of dharma, प्राहुः हि say, तम्  that one, त्यक्तुम् to renounce, कथम् how, अर्हसि are entitled?

##### आङ्ग्लानुवादः
O Rama, you are the one who knows his duty. The knowers of dharma maintain that  
the life of a householder is the foremost among the four modes of life. How can you renounce it?



#### श्लोकः
##### मूलम्
श्रुतेन बालः स्थानेन जन्मना भवतो ह्यहम्।  
स कथं पालयिष्यामि भूमिं भवति तिष्ठति॥2.106.23॥

##### शब्दार्थः
अहम् I, श्रुतेन in knowledge, स्थानेन in position, जन्मना in birth, भवतः compared to you, बालः हि am younger, सः such me, भवति when you, तिष्ठति while living, भूमिम् the earth, कथम् how, पालयिष्यामि can I rule?

##### आङ्ग्लानुवादः
Being younger to you in knowledge, position and birth, how can I rule the earth when you are present?



#### श्लोकः
##### मूलम्
हीनबुद्धिगुणो बालो हीनः स्थानेन चाप्यहम्।  
भवता च विनाभूतो न वर्तयितुमुत्सुहे॥2.106.24॥

##### शब्दार्थः
हीनबुद्धिगुणः deficient in intelligence and virtue, स्थानेन चापि even in position, हीनः low, बालः child, अहम् I, भवता by you, विनाभूतः deserted, वर्तयितुम् to live, न उत्सहे I  do not desire.

##### आङ्ग्लानुवादः
I am a child, deficient in intelligence and virtue and even inferior in position. Deserted by  you, I do not wish to live.



#### श्लोकः
##### मूलम्
इदं निखिल मव्यग्रं राज्यं पित्र्यमकण्टकम्।  
अनुशाधि स्वधर्मेण धर्मज्ञ सहबान्धवैः॥2.106.25॥

##### शब्दार्थः
धर्मज्ञ O one, conversant with righteousness, पित्य्रम् relating to our father, निखिलम् entire, इदं राज्यम् this kingdom, अव्यग्रम् quietly, अकण्टकम् without hindrance बान्धवैस्सह with the relations, स्वधर्मेण in accordance with your duty, अनुशाधि rule .

##### आङ्ग्लानुवादः
O one, conversant with righteousness rule unhindered this entire kingdom along with our relations inherited from our father.



#### श्लोकः
##### मूलम्
इहैव त्वाऽभिषिञ्चन्तु सर्वाः प्रकृतयस् सह।  
ऋत्विजस् सवसिष्ठाश्च मन्त्रविन्मन्त्रकोविदाः॥2.106.26॥

##### शब्दार्थः
सर्वाः all, प्रकृतयः the subjects, सवसिष्ठाः including Vasistha, मन्त्रकोविदाः wellversed in the Vedic hymns, ऋत्विजश्च priests also, सह along with, त्वा you, इहैव here itself, मन्त्रवत् with sacred texts अभिषिञ्चन्तु may consecrate.

##### आङ्ग्लानुवादः
Let all ministers, subjects, and priests including Vasistha who are wellversed in Vedic hymns consecrate you here itself.



#### श्लोकः
##### मूलम्
अभिषिक्तस्त्वमस्माभिरयोध्यां पालने व्रज।  
विजित्य तरसा लोकान्मरुद्भिरिव वासवः॥2.106.27॥

##### शब्दार्थः
त्वम् you, अभिषिक्तः being consecrated, अस्माभिः along with us, पालने to govern, तरसा with vigour, लोकान् all the worlds, विजित्य having conquered, वासवः Indra, मरुद्भिरिव like Indra with Maruts, अयोध्याम् to Ayodhya, व्रज return.

##### आङ्ग्लानुवादः
After consecration, you too return to rule Ayodhya along with all of us like Indra who went back (to heaven), accompanied by Maruts after conquering all the worlds with his prowess.



#### श्लोकः
##### मूलम्
ऋणानि त्रीण्यपाकुर्वन्दुर्हृदस्साधु निर्दहन्।  
सुहृदस्तर्पयन्कामैस्त्वमेवात्रानुशाधि माम्॥2.106.28॥

##### शब्दार्थः
त्रीणि three, ऋणानि debts, अपाकुर्वन् discharging, दुर्हृदः enemies, साधु completely, निर्धहन्  subduing, सुहृदः friends, कामैः with desires, तर्पयन् gratifying, अत्र in Ayodhya, त्वमेव you alone, माम् me, अनुशाधि rule.

##### आङ्ग्लानुवादः
Discharging completely the three debts, to gods, to ancestors and to sages, subduing your enemies and gratifying your friends, you alone (have the right) to dictate me.



#### श्लोकः
##### मूलम्
अद्याऽर्य मुदितास् सन्तु सुहृदस्तेऽभिषेचने।  
अद्य भीताः पलायन्तां दुर्हृदस्ते दिशो दश॥2.106.29॥

##### शब्दार्थः
आर्य O esteemed one, अद्य now, अभिषेचने at enthronement, ते your, सुहृदः friends, मुदिताः सन्तु let them be delighted, अद्य today, ते दुर्हृदः your enemies, भीताः frightened, दश दिशः in ten different directions, पलायन्ताम् will run away.

##### आङ्ग्लानुवादः
O my esteemed brother let all your friends be delighted today at your enthronement and your enemies flee in terror in ten different directions.



#### श्लोकः
##### मूलम्
आक्रोशं मम मातुश्च प्रमृज्य पुरुषर्षभ।  
अद्य तत्र भवन्तं च पितरं रक्ष किल्बिषात्॥2.106.30॥

##### शब्दार्थः
पुरुषर्षभ O best of men, अद्य now, मम my, मातुः mother's, आक्रोशम् censure, प्रमृज्य wiping away, तत्र भवन्तम् revered one, पितरं च father also, किल्बिषात् from sin, रक्ष protect.

##### आङ्ग्लानुवादः
O best of men, wiping out all the censure on my mother, redeem our revered father from sin.



#### श्लोकः
##### मूलम्
शिरसा त्वाऽभियाचेऽहं कुरुष्व करुणां मयि।  
बान्धवेषु च सर्वेषु भूतेष्विव महेश्वरः॥2.106.31॥

##### शब्दार्थः
अहम् I, शिरसा with my head bowed low, त्वा you, अभियाचे beseech, मयि in me, सर्वेषु every one of, बान्धवेषु relations, भूतेषु in all living beings, महेश्वरः इव like Maheswara, करुणाम् compassion, कुरुष्व do.

##### आङ्ग्लानुवादः
I beseech you with my head bowed low, show mercy on me and every one of our relations, like Maheswara showing compassion on all living beings.



#### श्लोकः
##### मूलम्
अथैतत्पृष्ठतः कृत्वा वनमेव भवानितः।  
गमिष्यति गमिष्यामि भवता सार्धमप्यहम्॥2.106.32॥

##### शब्दार्थः
अथ or, भवान् you, एतत् all these solicitations, पृष्ठतः कृत्वा keeping back, इतः from here, वनमेव to the forest itself, गमिष्यति if you set out, अहमपि I also, भवता सार्धम् along with you, गमिष्यामि I shall go.

##### आङ्ग्लानुवादः
If you turn your back on my solicitations and set out for the forest I shall also go along with you from here itself.



#### श्लोकः
##### मूलम्
तथाहि रामो भरतेन ताम्यता प्रसाद्यमानश्शिरसा महीपतिः।  
नचैव चक्रे गमनाय सत्त्ववान्मतिं पितुस्तद्वचने प्रतिष्ठितः॥2.106.33॥

##### शब्दार्थः
ताम्यता by the distressed, भरतेन by Bharata, तथा in that way, शिरसा with head bowed  
low, प्रसाद्यमानः propitiated, महीपतिः lord of the earth, सत्त्ववान् virtuous, रामः Rama, पितुः father's, तद्वचने in the words (of his father), प्रतिष्ठितः established, गमनाय to go back, मतिम् resolve, न चक्रे did not make.

##### आङ्ग्लानुवादः
Thus besought and propitiated by Bharata with his head bowed low and distressed, the virtuous lord of the world, Rama, firmly established in the words of his father, resolved not to go back to Ayodhya.



#### श्लोकः
##### मूलम्
तदद्भुतं स्थैर्यमवेक्ष्य राघवे समं जनो हर्षमवाप दुःखितः।  
न यात्ययोध्यामिति दुःखितोऽभवत् स्थिरप्रतिज्ञत्वमवेक्ष्य हर्षितः॥2.106.34॥

##### शब्दार्थः
राघवे in Rama, अद्भुतम् that wonderful, तत् स्थैर्यम् that determination, अवेक्ष्य having seen, जनः all men, दुःखितः anguished, समम् simultaneously, हर्षम् delight, अवाप obtained, अयोध्याम् to Ayodhya, न याति will not go, इति thus, दुःखितः अभवत् were grieved, स्थिरप्रतिज्ञत्वम् firmness of resolve, अवेक्ष्य having seen, हर्षितः were delighted.

##### आङ्ग्लानुवादः
Having seen the wonderful deternmination of Rama, people were, at once, anguished and delighted, anguished because he would not return to Ayodhya, and delighted because he was firm in his resolve.



#### श्लोकः
##### मूलम्
तमृत्विजो नैगमयूथवल्लभास्तदा विसंज्ञाश्रुकलाश्च मातरः।  
तथा ब्रुवाणं भरतं प्रतुष्टुवुः प्रणम्य रामं च ययाचिरे सह॥2.106.35॥

##### शब्दार्थः
ऋत्विजः the priests, नैगमयूथवल्लभाः the chiefs of merchant organizations, विसंज्ञाश्रुकलाः    with senses switched off and tears drained dry, मातरः mothers, तदा then, तथा in that way, ब्रुवाणम् speaking, तं भरतम् that Bharata, प्रतुष्टुवुः extolled, रामम् to Rama, प्रणम्य   reverentially saluting, सह together, ययाचिरे च implored.

##### आङ्ग्लानुवादः
All the priests, the chiefs of merchant organizations and mothers who had their senses switched off and theif tears drained dry extolled Bharata for his words. All of them, reverentially saluting Rama, implored him.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे षडुत्तरशततमस्सर्गः॥  
Thus ends the one hundredsixth sarga in Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/07-rAma-darshanam/106_rAjyasvIkArArthaM_punaryAchanA.md">
<details><summary><h3>भूषणम् ...{Loading}...</h3></summary>



एवमुक्त्वा तु विरते रामे वचनमर्थवत् ।  

ततो मन्दाकिनीतीरे रामं प्रकृतिवत्सलम् ।  

उवाच भरतश्चित्रं धार्मिको धार्मिकं वचः  ॥  २।१०६।१  ॥   

को हि स्यादीदृशो लोके यादृशस्त्वमरिन्दम ।  

न त्वां प्रव्यथयेद्दुःखं प्रीतिर्वा न प्रहर्षयेत्  ॥  २।१०६।२  ॥   

एवमुक्त्वा त्विति । निरुत्तरमुक्तवन्तं रामं प्रति मुखान्तरेण
उत्तरस्योच्यमानत्वाच्चित्रमित्युक्तम्  ॥  २।१०६।१२  ॥   

  

सम्मतश्चासि वृद्धानां तांश्च पृच्छसि संशयान्  ॥  २।१०६।३  ॥   

सम्मत इति । वृद्धानां त्रैविद्यवृद्धानाम् । सम्मतः सर्वज्ञत्वेन सम्मतः
तथापि तान् संशयान् पृच्छसीति सम्बन्धः  ॥  २।१०६।३  ॥   

  

यथा मृतस्तथा जीवन् यथा ऽसति तथा सति ।  

यस्यैष बुद्धिलाभः स्यात्परितप्येत केन सः  ॥  २।१०६।४  ॥   

पितृवियोगोदिजनितदुःखेन मया कथितामिति हि भवतोक्तम्, मम तादृशदुःखप्रसङ्ग
एव नास्तीत्याह--यथा मृत इति । मृतः पुरुषो यथा द्वेषविषयो न भवति जीवन्नपि
तथा । यथा असति तथा सति अविद्यमाने वस्तुनि यथा रागो नास्ति विद्यमाने
वस्तुन्यपि तथा । इत्येष बुद्धिलाभो यस्य स केन हेतुना परितप्येत, न
केनापीत्यर्थः । भवदुक्तप्रकारेण मम दुःखलेशोपि नास्तीति भावः  ॥  २।१०६।४
 ॥   

  

परावरज्ञो यश्च स्यात्तथा त्वं मनुजाधिप ।  

स एवं व्यसनं प्राप्य न विषीदितुमर्हति  ॥  २।१०६।५  ॥   

किमर्थं तर्हि शोकमूलवचनं त्वयोक्तमित्याशङ्क्य
भवद्व्यसनासहतयेत्याह--परावरज्ञ इति । यः परावरज्ञः त्रिकालज्ञः
आत्मानात्मज्ञो वा परमात्मजीवात्मस्वरूपज्ञो वा । सः एवं व्यसनं प्राप्यापि
व्यथितुं नार्हति तथा त्वमपीति सम्बन्धः । अथापि तव
राज्यभ्रंशवनवासरूपव्यसनं त्वद्विश्लेषं चाहं कथं सहेयेति भावः  ॥  २।१०६।५
 ॥   

  

अमरोपम सत्त्वस्त्वं महात्मा सत्यसङ्गरः ।  

सर्वज्ञः सर्वदर्शी च बुद्धिमांश्चासि राघव  ॥  २।१०६।६  ॥   

अमरेति । अपरोपमेति पृथक्पदम् । सत्त्वः सत्त्वगुणसम्पन्नः । अर्श आद्यच् ।
स्वाश्रितानां सत्त्वगुणकार्यतत्त्वज्ञानप्रवर्तकत्वाद्वा सत्त्व
इत्युच्यते । "सत्त्वस्यैष प्रवर्तकः" इति हि श्रुतिः । महात्मा महाधैर्यः
अत एव सत्यसङ्गरः सत्यप्रतिज्ञः । सर्वज्ञ
इत्यादिभिस्त्रिभिर्भूतवर्तमानभावियावद्वस्तुज्ञानवत्त्वमुक्तम्  ॥  २।१०६।६
 ॥   

  

न त्वामेवङ्गुणैर्युक्तं प्रभवाभवकोविदम् ।  

अविषह्यतमं दुःखमासादयितुमर्हति  ॥  २।१०६।७  ॥   

प्रोषिते मयि यत्पापं मात्रा मत्कारणात्कृतम् ।  

क्षुद्रया तदनिष्टं मे प्रसीदतु भवान्मम  ॥  २।१०६।८  ॥   

न त्वामिति । प्रभवाभवकोविदम् उत्पत्तिविनाशज्ञमित्यर्थः । भूतानामिति शेषः
। अविषह्यतममपि अस्मदादीनामिति शेषः । दुःखं राज्यभ्रंशवनवासादिहेतुकम् ।
नासादयितुमर्हति नाभिभवितुमर्हति  ॥  २।१०६।७८  ॥   

  

धर्मबन्धेन बद्धो ऽस्मि तेनेमां नेह मातरम् ।  

हन्मि तीव्रेण दण्डेन दण्डार्हां पापकारिणीम्  ॥  २।१०६।९  ॥   

धर्मबन्धेन धर्मपाशेन  ॥  २।१०६।९  ॥   

  

कथं दशरथाज्जातः शुद्धाभिजनकर्मणः ।  

जानन् धर्ममधर्मिष्ठं कुर्य्यां कर्म जुगुप्सितम्  ॥  २।१०६।१०  ॥   

जुगुप्सितं लोकगर्हितम्  ॥  २।१०६।१०  ॥   

  

गुरुः क्रियावान् वृद्धश्च राजा प्रेतः पितेति च ।  

तातं न परिगर्हेयं दैवतं चेति संसदि  ॥  २।१०६।११  ॥   

क्रियावान् यज्ञादिक्रियावान् । संसदि सभायाम्  ॥  २।१०६।११  ॥   

  

को हि धर्मार्थयोर्हीनमीदृशं कर्म किल्बिषम् ।  

स्त्रियाः प्रियं चिकीर्षुः सन् कुर्याद्धर्मज्ञ धर्मवित्  ॥  २।१०६।१२  ॥   

धर्मार्थयोर्हीनं धर्मार्थाभ्यां हीनम्, कामप्रधानमिति यावत्  ॥  २।१०६।१२
 ॥   

  

अन्तकाले हि भूतानि मुह्यन्तीति पुराश्रुतिः ।  

राज्ञैवं कुर्वता लोके प्रत्यक्षं सा श्रुतिः कृता  ॥  २।१०६।१३  ॥   

अन्तकाले विनाशकाले । मुह्यन्ति मोहं प्राप्नुवन्ति, विपरीतबुद्धिं
प्राप्नुवन्तीति यावत् । पुराश्रुतिः पुरातनी गाथेत्यर्थः  ॥  २।१०६।१३  ॥   

  

साध्वर्थमभिसन्धाय क्रोधान्मोहाच्च साहसात् ।  

तातस्य यदतिक्रान्तं प्रत्याहरतु तद्भवान्  ॥  २।१०६।१४  ॥   

साध्वर्थमिति । क्रोधात् विषमद्यैव पास्यामीत्युक्तकैकेयीक्रोधात् । मोहात्
कैकेयीविषयमोहात् । साहसात् साहसकरणात्, अविमृश्यकारित्वादिति यावत् ।
तातस्य यदविक्रान्तं यद्धर्मातिक्रमणं तत्साध्वर्थमभिसन्धाय समीचीनार्थं
स्मृत्वा भवान् प्रत्याहरतु निवर्त्तयतु  ॥  २।१०६।१४  ॥   

  

पितुर्हि यदतिक्रान्तं प्रत्रो यः साधुमन्यते ।  

तदपत्यं मतं लोके विपरीतमतो ऽन्यथा  ॥  २।१०६।१५  ॥   

पितुरिति । साधुमन्यते साधुकर्तुं मन्यत इत्यर्थः । तदपत्यं मतं
पितुरपतनहेतुत्वात्तदेवापत्यत्वेन सम्मतम्  ॥  २।१०६।१५  ॥   

  

तदपत्यं भवानस्तु मा भवान् दुष्कृतं पितुः ।  

अभिपत्ता कृतं कर्म लोके धीरविगर्हितम्  ॥  २।१०६।१६  ॥   

कैकेयीं मां च तातं च सुहृदो बान्धवांश्च नः ।  

पौरजानपदान् सर्वांस्त्रातु सर्वमिदं भवान्  ॥  २।१०६।१७  ॥   

क्व चारण्यं क्व च क्षात्त्र क्व जटाः क्व च पालनम् ।  

ईदृशं व्याहतं कर्म न भवान् कर्तुमर्हति  ॥  २।१०६।१८  ॥   

तदपत्यं भवानस्तु तादृशमपत्यमस्तु । माभिपत्ता प्राप्तुं नार्हतीत्यर्थः  ॥ 
२।१०६।१६१८  ॥   

  

एष हि प्रथमो धर्मः क्षत्ित्रयस्याभिषेचनम् ।  

येन शक्यं महाप्राज्ञ प्रजानां परिपालनम्  ॥  २।१०६।१९  ॥   

तापसधर्मावलम्बनं क्षत्त्रियाणामप्यस्तीत्याशङ्क्याह--एष हीत्यादिना  ॥ 
२।१०६।१९  ॥   

  

कश्च प्रत्यक्षमुत्सृज्य संशयस्थमलक्षणम् ।  

आयतिस्थं चरेद्धर्मं क्षत्त्रबन्धुरनिश्चितम्  ॥  २।१०६।२०  ॥   

क इति । प्रत्यक्षं परिदृश्यमानत्यागभोगयुक्तं धर्मं परलोकश्रेयःसाधनं
प्रजापालनरूपं धर्ममुत्सृज्य संशयस्थमप्रत्यक्षम् अङ्गलोपादिसम्भावनया
संशयितफलसिद्धिकमित्यर्थः । अलक्षणं लक्षणरहितम् । क्रियाशक्तिरपूर्वं वा
इति दुर्निरूपमित्यर्थः । आयातिस्थं कालान्तरभाविफलम् । अनिश्चितं
क्षत्त्रियेण प्रथममिदमनुष्ठेयमिति केनापि प्रमाणेनानिश्चितम् । तापसधर्मः
कः क्षत्त्रियः चरेत्, न कोपीत्यर्थः  ॥  २।१०६।२०  ॥   

  

अथ क्लेशजमेव त्वं धर्मं चरितुमिच्छसि ।  

धर्मेण चतुरो वर्णान् पालयन् क्लेशमाप्नुहि  ॥  २।१०६।२१  ॥   

अथ क्लेशजनमेव त्वं धर्मं चरितुमिच्छसि तथापि
चातुर्वर्ण्यपालनतत्तद्धर्मस्थापनादिक्लेशयुक्तत्वाद्राज्यपालनमेवाचरेत्याह--अथेति
 ॥  २।१०६।२१  ॥   

  

चतुर्णामाश्रमाणां हि गार्हस्थ्यं श्रेष्ठमाश्रमम् ।  

प्राहुर्धर्मज्ञ धर्मज्ञास्तं कथं त्यक्तुमर्हसि  ॥  २।१०६।२२  ॥   

सर्वाश्रमधर्मापेक्षया श्रेष्ठतमो गार्हस्थ्यधर्मः कथं त्यज्यत
इत्याह--चतुर्णामिति  ॥  २।१०६।२२  ॥   

  

श्रुतेन बालः स्थानेन जन्मना भवतो ह्यहम् ।  

स कथं पालयिष्यामि भूमिं भवति तिष्ठति  ॥  २।१०६।२३  ॥   

स्वशक्त्यापि भवतैव राज्यं पालयितव्यमित्याह--श्रुतेनेति । श्रुतेन विद्यया
। स्थानेन पदेन, प्राप्तिक्रमेणेति यावत्  ॥  २।१०६।२३  ॥   

  

हीनबुद्धिगुणो बालो हीनः स्थानेन चाप्यहम् ।  

भवता च विनाभूतो न वर्त्तयितुमुत्सहे  ॥  २।१०६।२४  ॥   

इदं निखिलमव्यग्रं राज्यं पित्र्यमकण्टकम् ।  

अनुशाधि स्वधर्मेण धर्मज्ञ सह बान्धवैः  ॥  २।१०६।२५  ॥   

कथमेवमुच्यते बालत्वस्य ममापि तुल्यत्वात् भवदपेक्षया अहं कियान्वृद्ध
इत्यत आह--हीनेति । हीनबुद्धि गुणः सद्गुणबुद्धिरहितः वर्तयितुं स्थातुं
भवता विना तूष्णीं स्थातुमपि नोत्सहे, किं पुना राज्यं कर्तुमिति भावः  ॥ 
२।१०६।२४२५  ॥   

  

इहैव त्वा ऽभिषिञ्चन्तु सर्वाः प्रकृतयः सह ।  

ऋत्विजः सवसिष्ठाश्च मन्त्रवन्मन्त्रकोविदाः  ॥  २।१०६।२६  ॥   

इहेति । सह संभूय  ॥  २।१०६।२६  ॥   

  

अभिषिक्तस्त्वमस्माभिरयोध्यां पालने व्रज ।  

विजित्य तरसा लोकान् मरुद्भिरिव वासवः  ॥  २।१०६।२७  ॥   

अभिषिक्त इति । विजित्य स्थित इति शेषः । मरुद्भिर्देवैः  ॥  २।१०६।२७  ॥   

  

ऋणानि त्रीण्यपाकुर्वन् दुर्हृदः साधु निर्द्दहन् ।  

सुहृदस्तर्पयन् कामैस्त्वमेवात्रानुशाधि माम्  ॥  २।१०६।२८  ॥   

अद्यार्य मुदिताः सन्तु सुहृदस्ते ऽभिषेचने ।  

अद्य भीताः पलायन्तां दुर्हृदस्ते दिशो दश  ॥  २।१०६।२९  ॥   

रामं राज्याङ्गीकरणाय प्रोत्साहयति--ऋणानीत्यादिना । दुर्हृदः शत्रून्  ॥ 
२।१०६।२८२९  ॥   

  

आक्रोशं मम मातुश्च प्रमृज्य पुरुषर्षभ ।  

अद्य तत्रभवन्तं च पितरं रक्ष किल्बिषात्  ॥  २।१०६।३०  ॥   

आक्रोशमिति । आक्रोशं शापम् । "शाप आक्रोश आक्षेपः" इति हलायुधः ।
जनकर्तृकमिति शेषः । तत्रभवन्तं पूज्यम् । तत्रभवानत्रभवानितिशब्दौ वृद्धैः
पूज्ये प्रयुज्येते  ॥  २।१०६।३०  ॥   

  

शिरसा त्वा ऽभियाचे ऽहं कुरुष्व करुणां मयि ।  

बान्धवेषु च सर्वेषु भूतेष्विव महेश्वरः  ॥  २।१०६।३१  ॥   

अथैतत् पृष्ठतः कृत्वा वनमेव भवानितः ।  

गमिष्यति गमिष्यामि भवता सार्द्धमप्यहम्  ॥  २।१०६।३२  ॥   

शिरसेति । मयि बान्धवेषु च करुणां कुर्विति सम्बन्धः । महेश्वरो विष्णुः ।
"यद्वेदादौ स्वरः प्रोक्तोवेदान्ते च प्रतिष्ठितः । तस्य प्रकृतिलीनस्य यः
परः स महेश्वरः" इति
पूर्वप्रकृतदहरविद्याकरणमन्त्रप्रणवप्रकृतिभूताकारवाच्यो महेश्वरः
इत्युक्तेः । दहरोपास्यश्चापहतपाप्मत्वादिगुणकः पुरुषोत्तमः "स उत्तमः
पुरुषः" इति तत्समानप्रकरणे छान्दोग्ये श्रवणात् । अपहतपाप्मत्वं च
रुद्रस्य नास्ति "अनपहतपाप्मा वा अहमस्मि" इति रुद्रेणैवोक्तेः ।
भूतसंहाराधिकृतस्य रुद्रस्य भूतेषु करुणा च गगनकुसुमतुल्या । अतः "स एकाकी
न रमते । न ततो विजुगुप्सितः" इत्यादिश्रूतिस्मृत्यादिभिः
सुप्रसिद्धापारकारुण्यवात्सल्यादिगुणगणः पुरुषोत्तम एव महेश्वर इति दिक्  ॥ 
२।१०६।३१३२  ॥   

  

तथाहि रामो भरतेन ताम्यता प्रसाद्यमानः शिरसा महीपतिः ।  

न चैव चक्रे गमनाय सत्त्ववान् मतिं पितुस्तद्वचने व्यवस्थितः  ॥  २।१०६।३३
 ॥   

तथेति । गमनाय अयोध्यां प्रतीति शेषः । तद्वचने तस्मिन् वचने  ॥  २।१०६।३३
 ॥   

  

तदद्भुतं स्थैर्यमवेक्ष्य राघवे समं जनो हर्षमवाप दुःखितः ।  

न यात्ययोध्यामिति दुःखितो ऽभवत् स्थिरप्रतिज्ञत्वमवेक्ष्य हर्षितः  ॥ 
२।१०६।३४  ॥   

तदद्भुतमिति । समं युगपत्  ॥  २।१०६।३४  ॥   

  

तमृत्विजो नैगमयूथवल्लभास्तदा विंसज्ञाश्रुकलाश्च मातरः ।  

तथा ब्रुवाणं भरतं प्रतुष्टुवुः प्रणम्य रामं च ययाचिरे सह  ॥  २।१०६।३५
 ॥   

तमिति । नैगमयूथवल्लभाः निगमः पुरं तत्र भवाः नैगमाः । "निगमो निश्चये वेदे
पुरे पथि वणिक्पथे" इति वैजयन्ती । यूथवल्लभा गणमुख्याः । विसंज्ञाश्रुकलाः
विगतसंज्ञाः अश्रुक्लिन्नाश्चेत्यर्थः  ॥  २।१०६।३५  ॥   

  

इत्यार्षे श्रीरामायणे वाल्मीकीये आदिकव्ये श्रीमदयोध्याकाण्डे
षडुत्तरशततमः सर्गः  ॥  १०६  ॥   

इति श्रीगोविन्दराजविरचिते श्रीरामायणभूषणे पीताम्बराख्याने
अयोध्याकाण्डव्याख्याने षडुत्तरशततमः सर्गः  ॥  १०६  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/07-rAma-darshanam/106_rAjyasvIkArArthaM_punaryAchanA.md">
<details><summary><h3>शिरोमणी ...{Loading}...</h3></summary>



भरतवृत्तान्तं वर्णयन्नाह-- एवमित्यादिभिः । एवमर्थवद्वचः उक्त्वा रामे
विरते निवृत्ते सति प्रकृतिवत्सलं रामं धार्मिको भरतः धार्मिकं धर्मसहितं
चित्रम् अनेकविधयुक्तिविशिष्टं वचः उवाच । तद्वचनाकारमाह-- हे अरिन्दम
यादृशः यादृशगुणविशिष्टस्त्वमसि ईदृशः लोके भुवने कः स्यान्न को ऽपीत्यर्थः
। श्लोकद्वयमेकान्वयि  ॥  २।१०६।१,२  ॥   

  

नेति । दुःखं दुःखश्रवणं त्वां न प्रव्यथयेत् न वा प्रीतिः प्रीतिवचनं
प्रहर्षयेत् । तथापि वृद्धानां सम्मतस्त्वं तान् वृद्धान् संशयान् पृच्छसि,
एतेन मर्यादापालनार्थमेव तव प्रश्न इति सूचितम्  ॥  २।१०६।३  ॥   

  

यथेति । यथा मृतः लोकान्तरं प्राप्तः तथा जीवन् इह लोके स्थितो ऽपि यथा सति
सत्पुरुषे यथा ऽपराधदण्डस्तथा असति असत्पुरुषे ऽपि यस्य एष बुद्धिलाभः
स्यात् स केन हेतुना परितप्यते न केनापीत्यर्थः  ॥  २।१०६।४  ॥   

  

परावरज्ञ इति । हे मनुजाधिप यथा त्वं परावरज्ञः निखिलतत्त्वज्ञः तथा यः
स्यात् सः पुरुषः एवं व्यसनं दुःखं प्राप्यापि विषीदितुं विषत्तुं नार्हति
 ॥  २।१०६।५  ॥   

  

अमर इति । राघव हे राम अमरोपमसत्त्वः देवतुल्यपराक्रमः महात्मा
सर्वपूज्यस्वरूपः सत्यसङ्गरः सत्यवक्ता सर्वज्ञः निखिलज्ञाता सर्वदर्शी
सर्वनियन्ता बुद्धिमान् अतिशयबुद्धिविशिष्टस्त्वमसि  ॥  २।१०६।६  ॥   

  

नेति । एवं पूर्वोक्तैः गुणैर्युक्तमत एव प्रभवाभवकोविदं
प्रवृत्तिनिवृत्तिकारणतत्त्वज्ञाननिपुणं त्वाम् विषह्यतममन्यैरसह्यमपि
दुःखमासादयितुमाक्रमितुं नार्हति  ॥  २।१०६।७  ॥   

  

प्रोषिते इति । मत्कारणात् मदभावहेतोः क्षुद्रया मात्रा मातृसदृशीत्वेन
माननीयया मन्थरया यत्पापं कृतं तत् मे अनिष्टम् ईप्सितं न अतः मम भवान्
प्रसीदतु । अयं मातृशब्द आचारक्विबन्तप्रकृतिककर्तृक्विबन्तः  ॥  २।१०६।८
 ॥   

  

धर्मेति । धर्मबन्धेन स्त्री न हन्तव्येति वचनरूपबन्धनेन बद्धो ऽस्मि अत एव
पापकारिणीं पापकर्मप्रयोजिकामत एव दण्डार्हां मातरं मातृसदृशीं मन्थरां
तीव्रेण दण्डेन न हन्मि  ॥  २।१०६।९  ॥   

  

कथमिति । शुभाभिजनकर्मणः शुभे अभिजनकर्मणी यस्य तस्माद्दशरथाज्जातः अत एव
धर्ममधर्मं च जानन् अहं जुगुप्सितं कर्म कथं कुर्याम्  ॥  २।१०६।१०  ॥   

  

गुरुरिति । क्रियावान् निखिलविहितक्रियाविशिष्टः वृद्धः ज्ञानवयोभ्यामधिकः
अत एव गुरुः पूजनीय इत्यर्थः, प्रेतः लोकान्तरं प्राप्तः यो राजा पिता तं
दैवतं तातं संसदि सभायामहं न गर्हे  ॥  २।१०६।११  ॥   

  

ननु तत्र किं गर्हणीयमित्यत आह-- क इति । किल्बिषं सर्वजनदुःखहेतुत्वेन
पापरूपमत एव जुगुप्सितं सुजनैर्निन्दितमत एव हीनं त्यक्तव्यमीदृशं
प्रतिज्ञाताभिषेकनिवृत्तिरूपं प्रियपुत्रप्रव्राजनरूपं कर्म धर्मार्थयोः
हेतोः स्त्रियाः प्रियं चिकीर्षुः सन् धर्मवित् धर्मरचनाशीलः कः पुरुषः
कुर्यात् न को ऽपीत्यर्थः । एतेन राज्याभिषेकनिवर्तनं नोचितमिति सूचितम्  ॥ 
२।१०६।१२  ॥   

  

अन्तेति । अन्तकाले लोकान्तरगमनसमये भूतानि प्राणिनो मुह्यन्ति इति पुरा
पौर्वकालिकी या श्रुतिः श्रवणविषयीभूतवाक्यं सा श्रुतिः एवं
विवेकराहित्यहेतुकाभिषेकनिवृत्तिं कुर्वता राज्ञा प्रत्यक्षा कृता  ॥ 
२।१०६।१३  ॥   

  

साध्विति । क्रोधात् कैकेयीकोपभयात् मोहात् चित्तविक्षेपाद्वा साहसात्
विचाराभावाद्वा अर्थमभिसन्धाय अर्थबुद्धिं कृत्वा तातस्य
यदतिक्रान्तमभिषेकातिक्रमणं तद्भवान्प्रत्याहरतु निवर्तयतु  ॥  २।१०६।१४
 ॥   

  

पितुरिति । पितुः समतिक्रान्तं साधुपथात्प्रच्युतिं यः साधुः मन्यते बोधयति
तत्प्रच्युतिं निवर्तयतीत्यर्थः, तदेवापत्यं लोके मतमतो विपरीतं साधु न
मन्यते इत्यर्थः, तर्हि अन्यथा अपत्यं न भवतीत्यर्थः  ॥  २।१०६।१५  ॥   

  

तदिति । यतः अतियत् अतिप्रयत्नवान् भवान् तदपत्यम् अतः धीरविगर्हितं
धीरैर्निन्दितं यत् पितुः कृतं निष्पादितं दुष्कृतं कर्तुमनर्हं कर्म
तद्भवान् मास्तु न स्थापयतु अभिषेकं कारयत्वित्यर्थः । अन्तर्भावितणिजर्थो
ऽस्तिः  ॥  २।१०६।१६  ॥   

  

कैकेयीमिति । कैकेय्यादीन् त्रातुमर्हतीति शेषः  ॥  २।१०६।१७  ॥   

  

वनवासस्यायोग्यतां वर्णयन्नाह-- क्वेति । क्व अरण्यं क्व च क्षात्रं क्व
जटाः पालनं क्व च द्वयोर्द्वन्द्वयोः परस्परं संयोगः न सम्भवतीत्यर्थः, अतः
व्याहतं विरुद्धम् ईदृशं संयोजनरूपं कर्म कर्तुं भवान्नार्हति  ॥  २।१०६।१८
 ॥   

  

ननु वानप्रस्थधर्मस्य क्षत्रियाणां विहितत्वात्कथं विरोध इत्यत आह-- एष इति
। हे महाप्राज्ञ येन धर्मेण प्रजानां परिपालनं शक्यं स एष अभिषेचनं धर्मः
प्रथमः पूर्वं विहितः, एतेन पूर्वप्राप्तधर्मस्य परित्यागो ऽनुचित इति
सूचितम्  ॥  २।१०६।१९  ॥   

  

वस्तुतस्तु अयमेव धर्मः क्षत्रियैः कर्तव्य एवेति बोधयन्नाह-- क इति ।
प्रत्यक्षं शास्त्रतो लोकतश्च पूर्वं प्राप्तिमत्त्वेन
प्रत्यक्षसुखरूपफलप्रापकत्वेन चेन्द्रियविषयीभूतं पालनरूपं धर्ममुत्सृज्य
त्यक्त्वा आयतिस्थमुत्तरकालभावि अत एव अलक्षणं न लक्षयति सुखं
साक्षादनुभावयति अत एव अनिश्चितमेतस्मिन् काले एतत्सुखं भविष्यतीति
निश्चयरहितमत एव संशयस्थं संशयविषयीभूतं धर्मं कः क्षत्रबन्धुश्चरेत् न को
ऽपीत्यर्थः । तथा च श्रुतिः "को हि तद्वेद यद्यमुष्मिँल्लोके अस्ति न वा"
इति  ॥  २।१०६।२०  ॥   

  

ननु शरीरक्लेशदानमुत्कृष्टो धर्म इत्यत आह-- अथेति । क्लेशजं
शरीरक्लेशजनितमेव धर्मं चरितुं कर्तुं यदीच्छसि तर्हि धर्मेण चतुरो वर्णान्
पालयन् चाराद्यद्वारीकृत्य रक्षन् क्लेशं शरीरखेदमाप्नुहि  ॥  २।१०६।२१  ॥   

  

चतुर्णामिति । हे धर्मज्ञ चतुर्णामाश्रमाणां मध्ये गार्हस्थ्यं श्रेष्ठं
त्रयाणामाश्रयीभूतत्वात्प्रधानमाश्रममाहुः तमाश्रमं त्यक्तुं कथमिच्छसि न
त्यक्तव्य इत्यर्थः । "श्रेष्ठमाश्रमम्" इति पाठः  ॥  २।१०६।२२  ॥   

  

ननु त्वयैव पाल्यतामित्यत आह-- श्रुतेनेति । जन्मना अवरकालप्रादुर्भूत्वा
अत एव स्थानेन उचितनिम्नदेशस्थित्या च श्रुतेन विद्यया च भवतो बालः अवरो यः
सो ऽहं भवति तिष्ठति सति भूमिं कथं पालयिष्यामि  ॥  २।१०६।२३  ॥   

  

तदेव भङ्ग्यन्तरेणाह-- हीनेति । हीनाः त्वद्बुद्धिगुणेभ्यः अवराः
बुद्धिगुणाः यस्य सः अत एव हीनस्थानेन निम्नदेशस्थित्या उपलक्षितः भवता
विनाभूतो रहितश्च बालो ऽहं वर्तयितुं प्रजाः पालयितुं नोत्सहे  ॥  २।१०६।२४
 ॥   

  

इदमिति । अकण्टकं विघ्नरहितम् अग्र्यं पौर्वकालिकं निखिलम् इदं पित्र्यं
राज्यं स्वधर्मेण अनुशाधि पालय  ॥  २।१०६।२५  ॥   

  

इहेति । हे मन्त्रवित् सवसिष्ठाः वसिष्ठसहिताः ऋत्विजः प्रकृतयश्च सह
एकीभूय इहैव त्वामभिषिञ्चन्तु  ॥  २।१०६।२६  ॥   

  

अभिषिक्त इति । अस्माभिरभिषिक्तस्त्वं तरसा वेगेन लोकान् विजित्य
मरुद्भिर्देवैः सहितः वासव इन्द्र इव पालने पालनार्थम् अयोध्यां व्रज  ॥ 
२।१०६।२७  ॥   

  

ऋणानीति । त्रीणि ऋणानि देवऋणादीनि अपाकुर्वन् मोचयन् सन् दुर्हृदः
दुष्टहृदयान् निर्दहन् सुहृदः कामैस्तदिछाविषयीभूतपदार्थैस्तर्पयन् सन्
त्वमेवात्रायोध्यायां मामनुशाधि शिक्षय  ॥  २।१०६।२८  ॥   

  

तदेव भङ्ग्यन्तरेणाह-- अद्येति । हे आर्य ते अभिषेचने सुहृदः मुदिताः सन्तु
ये दुःप्रदाः दुःखदानमनस्काः ते भीताः सन्तः पलायन्तु  ॥  २।१०६।२९  ॥   

  

आक्रोशमिति । हे पुरुषर्षभ मम मातुश्च आक्रोशं जनापवादं प्रमृज्य
तत्रभवन्तं पूज्यं पितरं किल्बिषात्पश्चात्तापाद्रक्ष  ॥  २।१०६।३०  ॥   

  

शिरसेति । शिरसा नम्रीभूतमूर्ध्ना त्वा त्वामभियाचे प्रार्थये । भूतेषु
महेश्वरो महादेव इव करुणां दयां कुरुष्व  ॥  २।१०६।३१  ॥   

  

अथवेति । अथवा यदि पृष्ठतः कृत्वा मत्प्रार्थनां तिरस्कृत्य इतो
अस्माद्देशात् वनमेव भवान् गमिष्यति तदा भ्ावता सार्धम् अहमपि गमिष्यामि  ॥ 
२।१०६।३२  ॥   

  

तथेति । ताम्यता ग्लानिं प्राप्नुवता भरतेन तथा तेन प्रकारेण प्रसाद्यमानः
पितुस्तद्वचने तदाज्ञाविषयीभूतवनवासे प्रतिष्ठितः कृतनिश्चयः रामः गमनाय
मतिं नैव चक्रे  ॥  २।१०६।३३  ॥   

  

तदिति । अद्भुतं प्राकृतविलक्षणं स्थैर्यं सत्ये व्यवस्थितिं राघवे
अवेक्ष्य दुःखितो जनः समं दुःखेन सहितं हर्षमवाप । तदेव विवृण्वन् अयोध्यां
न याति इति हेतोः दुःखितः स्थिरप्रतिज्ञत्वमवेक्ष्य हर्षितश्चाभवत् जन इति
शेषः  ॥  २।१०६।३४  ॥   

  

तमिति । ऋत्विगादयः विसञ्ज्ञा एव अश्रुकला मातरश्च सह एककालावच्छेदेनैव तथा
ब्रुवाणं भरतं प्रतुष्टुवुः प्रशशंसुः तं रामं प्रणम्य चकारेण यथोचितं
प्रत्यभिवाद्य सहभरतप्रार्थनासमानकाले ययाचिरे प्रार्थयामासुः । तत्र
नैगमाः पुरवासिनः "निगमो निश्चये वेदे पुरे पथि वणिक्पथे" इति वैजयन्ती ।
यूथवल्लभा मन्त्र्यादिगणस्वामिनः प्रणम्य एव रामस्तमिति कर्मधारयो वा  ॥ 
२।१०६।३५  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे
षडधिकशततमः सर्गः  ॥  २।१०६  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/07-rAma-darshanam/106_rAjyasvIkArArthaM_punaryAchanA.md">
<details><summary><h3>तिलकम् ...{Loading}...</h3></summary>



अथ भरतः क्षात्रधर्मावष्टम्भेन रामप्रत्यावृत्तिं प्रार्थयतेएवमुक्त्वेति
 ॥  २।१०६।१  ॥   

  

चित्रमुक्तियुक्तिविशेषोपपन्नत्वाल्लोकस्य विस्मयजनकम् । को हि स्यात् न को
ऽपीत्यर्थः । यादृशो यादृशमाहात्म्यवान्  ॥  २।१०६।२  ॥   

  

वृद्धानां संमतो ऽपि धर्मविषये रामवदेव वर्तितव्यमिति दृष्टान्तभूतो ऽपि
लोकमर्यादामनुसरंस्तान्वृद्धान्संशयान्संशयास्पदधर्मान्पृच्छसि एवं च
सर्वज्ञाप्तकामत्वात्तव न दुःखमिति भावः  ॥  २।१०६।३  ॥   

  

यथा मृतस्तथा जीवन् अस्य यथा जीवंस्तथा मृत इति वाक्यशेष आर्थिको बोद्यः ।
यथा मृतस्त्यक्तदेह आत्मा देहपुत्रादिभिरसंबद्धस्तथा जीवन्नपि तैरसंबद्धः ।
नित्यशुचिसुखचिदात्मनो नित्याशुचिदुःखजडेन देहेन तदीयश्चासंबन्धात् । यथा च
जीवन्स्वकर्मानुरूपं संसरति तथा मृतो ऽपि स्वकर्मानुरूपं परत्र । किंच यथा
जीवन्सर्वैः संबद्धस्तथा मृतो ऽपि सर्वात्मत्वादस्य । किंच यथा ऽसति
अविद्यमाने न रागो जायते द्वेषो न युक्तस्तथा ऽसति असाधावपि द्वेषो न
युक्तः । किंच यथा ऽसति प्रपञ्चे ऽनुरागस्तथा सति ब्रह्मणि युक्तः । किंच
सति ब्रह्मणि तन्निष्ठितस्य यथा न बन्धो मुक्तिश्च भवति तथा
लोकसंग्रहार्थमसन्निष्ठस्यापि न बन्धो मुक्तिश्च भवति । यस्य त्वादृशस्य एष
उक्तार्थविषयको बुद्धिलाभः स्यात्स राजयोगी केन परितप्येत न केनापि
हेतुनेत्यर्थः  ॥  २।१०६।४  ॥   

  

परावरज्ञः सप्रपञ्चात्मतत्त्वज्ञः । विषीदितुमित्यार्षम् विषत्तुमित्यर्थः
 ॥  २।१०६।५  ॥   

  

अमर ईश्वरः स यथा शुद्धसत्त्वोपाधिस्तद्वच्छुद्धसत्त्वप्रधानः ।
अत्रोपमाशब्दप्रयोगो लोकप्रतारणाय सत्त्वोपाधिरीश्वरस्त्वमेवेति भावः ।
सर्वज्ञः सर्वविषयकज्ञानरूपोपाधिवृत्तिमान्, सर्वदशीं सर्वसाक्षी
बुद्धिमान्सर्वबुद्धिप्रवर्तकः अन्तर्यामिति यावत्  ॥  २।१०६।६  ॥   

  

प्रभवाभवकोविदं भूतानामुत्पत्तिनाशज्ञम् । आसादयितुमवसादयितुम् । एवं च
त्वामेवंविधं यद्यपि दुःखं न पीडयति तथापि मादृशं पीडयत्येवेति स्वस्थो भव
। मा शोक इत्यस्योत्तरमेतत्पर्यन्तम्  ॥  २।१०६।७  ॥   

  

मत्कारणान्मद्राज्यनिमित्ततो मे ऽनिष्टं मदसंमतमेव अतो भवान्प्रसीदतु ।
मद्दत्तं राज्यं परिगृह्णात्विति यावत्  ॥  २।१०६।८  ॥   

  

धर्मबन्धेन धर्मरूपेण बन्धनेन । इहेदृशापराधविषये इमां सर्वान्तर्यामिणस्तव
द्वेषिणीम् अत एव दण्डार्हाम्  ॥  २।१०६।९,१०  ॥   

  

मातृवात्पिताप्यन्याय्यकारीत्याहगुरुरिति । क्रियावान्कृतश्रेष्ठक्रतुः ।
प्रेतः सञ्श्राद्धादौ  ॥  २।१०६।११  ॥   

  

एवं गुरुत्वातिहेतुभिर्यद्यप्यहं न पिरगर्हे तथापि वस्तुतो गर्ह्य
एवेत्याह--को हीति । को हि धर्मवित् धर्मार्थयोर्हीनं ताभ्यां हीनं
कामप्रधानम्  ॥  २।१०६।१२  ॥   

  

अन्तकाले मृतिकाले मुह्यन्ति विपरीतबुद्धिं प्राप्नुवन्ति । पुरा श्रुतिः
पुरातनी गाथा प्रत्यक्षा सत्या  ॥  २।१०६।१३  ॥   

  

क्रोधाद्विषमद्यैव पास्यामीत्युक्तिमूचिः तात् कैकेयीक्रोधात्
तत्क्रोधभयादिति यावत्, मोहात्कैकेयीविषयात् साहसादविसृश्यकारित्वात्
तातस्य यदति क्रान्तम् भावे निष्ठा ज्येष्ठाभिषेकलक्षणसाध्वर्थाननुष्ठानं
तत्साध्वर्थमभिसाधाय राजोक्तार्थेषु कतमस्य साधुत्वमिति विचार्य
प्रत्याहरतु निवर्तयतु  ॥  २।१०६।१४  ॥   

  

तदेवोपपादयतिपितुर्हीति । अतिक्रान्तमतिक्रमस्तं साधु मन्यते
तद्वैपरीत्याचरणेन साधु यथा तथा संपादयतितदपत्यं
मतमपतनहेतुत्वादपत्यशब्दवाच्यम्  ॥  २।१०६।१५  ॥   

  

अपत्यमस्तु अन्वर्थापत्यमस्तु । मा भवान्दुष्कृतं पितुः अनुमन्यतामिति शेषः
। तदेवाहअतीति । यत्तत्कृतं दशरथकृतं कर्म तदति धर्ममतिक्रम्य प्रवृत्तम्
अत एव लोके धीरैर्विगर्हितम् अतस्तदनुमननमनुचितमिति पितृवचसः परिपाल्यत्वे
युक्तं धर्मवदभिषेकवचनमेव परिपालयेति व्यङ्ग्यम्  ॥  २।१०६।१६  ॥   

  

सर्वांस्त्रातुमिदं सर्वं मदुक्तं भवाननुमन्यतामिति भावः  ॥  २।१०६।१७  ॥   

  

पित्रुक्तवनवासस्य गर्हितत्वमेवाहक्वचेति  ॥  २।१०६।१८  ॥   

  

ननु वानप्रस्थाश्रमः क्षत्रियस्याप्यस्ति तत्राह--एष हीति । येनाभिषेचनेन
पालनं तद्रूपधर्मसंपादनं प्रथम आद्यो धर्म इत्यर्थः । एवं च स आश्रमो
राज्यपरिपालनोत्तरं वार्धके उचितो नापि स मुख्यो धर्मं इति भावः  ॥ 
२।१०६।१९  ॥   

  

तस्यामुक्यत्वमेव दर्शयति--कश्चेति । प्रत्यक्षं प्रत्यक्षसुखसाधनं धर्मं
प्रजापालनरूपमुत्सृज्य संशयस्थमप्रत्यक्षत्वात्को हि तद्वेद
यद्यमुष्मिंल्लोके ऽस्ति वा न वेति श्रुत्याभिनीय मानसं देहास्पदम्
अलक्षणमसुखलक्षणम् आयतिस्थमुत्तरवयःप्राप्यम् अनिश्चितमनित्यानुष्ठानम् ।
नहिप्रजापालनवत्क्षत्रियस्य नित्यप्राप्तो ऽयं धर्मः नित्यत्वे
तद्रहितदशरथादेः पापित्वप्रसङ्गः । तं क्षत्रबन्धुः क्षत्राणां बन्धुरिति
समासेन क्षत्रियकुलसंमत इत्यर्थः । निन्दायां बन्धुच्प्रत्ययान्तस्तु
निन्द्यक्षत्रियादिवाचीति कतकः । कश्चरेत् न को ऽपीत्यर्थः । अन्ये
तुक्षत्रबन्धुरपि निन्द्यक्षत्रियो ऽपि राज्यानर्हो ऽपीदृशं धर्मं न चरेत्,
किं पुनर्वाच्यं राज्याधिकारीत्यर्थमाहुः  ॥  २।१०६।२०  ॥   

  

ननु शरीरक्लेशदानमुत्कृष्टो धर्मं इत्यत आहअथेति । क्लेशजं
शरीरक्लेशजनितमेव धर्मं चरितुं कर्तुं यदीच्छसि तर्हि धर्मेण चतुरो वर्णान्
पालयन् चाराद्यद्वारीकृत्य रक्षन् क्लेशं शरीरखेदमाप्नुहि  ॥  २।१०६।२१  ॥   

  

ननूत्तमत्वेन श्रुतत्वात्तदाश्रमकरण युक्तमत आहचतुर्णामिति । सर्वेषां
गृहस्थपाल्यत्वादिति भावः  ॥  २।१०६।२२  ॥   

  

श्रुतेन विद्यया बालो ऽवरः जन्मना तत्संपाद्येन स्थानेन कनिष्ठभ्रातृत्वेन
च बालः  ॥  २।१०६।२३  ॥   

  

हीनो बुद्दिगुणः सत्त्वं यस्य सः तेन हीनसत्त्वगुण इत्यर्थः । हीनस्थानेन
चोपलक्षितः अत एव बालः त्वया विना वर्तयितुं जीवितुमपि नोत्सहे किं पुना
राज्यं पालयितुमित्यर्थः  ॥  २।१०६।२४,२५  ॥   

  

सह संभूय मन्त्रविदिति संबोधनम्  ॥  २।१०६।२६  ॥   

  

पालने राज्यपरिपालननिमित्तम् । तरसा बलेन ।
लोकाव्शत्रुलोकान्मरुद्बिरिवास्माभिः सह वासव इव त्वं विजित्य तां पालयेति
शेषः  ॥  २।१०६।२७  ॥   

  

ऋणानीति " जायमानो वै ब्राह्मणस्त्रिभिऋ़णवा डायते " इति श्रुतौ
ब्राह्मणपदमुपलक्षणमिति भावः । अत्रायोध्यायां स्थित्वेति शेषः  ॥  २।१०६।२८
 ॥   

  

दुष्प्रदा दुःखप्रदाः  ॥  २।१०६।२९  ॥   

  

आक्रोशं निन्दाम् । तत्रबवन्तं पूज्यम्  ॥  २।१०६।३०  ॥   

  

त्वा त्वाम् । मयि बान्धवेषु च करुणां कुर्विति संबन्धः  ॥  २।१०६।३१  ॥   

  

पृष्ठतः कृत्वा तिरस्कृत्य । मत्प्रार्थनामिति शेषः । इतो ऽपि वनमेव
जनसंबाधभयेनास्माद्वनादपि वनान्तरमित्यर्थः  ॥  २।१०६।३२  ॥   

  

ताम्यता ग्लायता गमनाय अयोध्यां प्रतीति शेषः  ॥  २।१०६।३३  ॥   

  

तत्स्थैर्यं पितृवचनस्थितिस्थैर्यम् । दुःखहर्षयोर्युगपत्प्रवृत्तौ
निमित्तं स्वयमेव व्याकरोति कविःन  

यातीति  ॥  २।१०६।३४  ॥   

  

नैगमाः पुरे भवाः ऽनिगमो निश्चये वेदे पुरे पथि वणिक्पथेऽ इति ।
तद्यूथवल्लभास्तद्गणमुख्याः । विसंज्ञा विचित्ताश्च ता अश्रुकला
अश्रुप्रचुराश्च  ॥  २।१०६।३५  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे षडुत्तरशततमः सर्गः  ॥  २।१०६  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/07-rAma-darshanam/106_rAjyasvIkArArthaM_punaryAchanA.md">
<details><summary><h3>द्राविडपाठः ...{Loading}...</h3></summary>


ततो मन्दाकिनीतीरे रामं प्रकृतिवत्सलम्।  
उवाच भरतश्चित्रं धार्मिको धार्मिकं वचः ॥ 2.106.1 ॥   
को हि स्यादीदृशो लोके यादृशस्त्वमरिन्दम।  
न त्वां प्रव्यथयेद्दुःखं प्रीतिर्वा न प्रहर्षयेत् ॥ 2.106.2 ॥   
सम्मतश्चासि वृद्धानां तांश्च पृच्छसि संशयान् ॥ 2.106.3 ॥   
यथा मृतस्तथा जीवन् यथाऽसति तथा सति।  
यस्यैष बुद्धिलाभः स्यात्परितप्येत केन सः ॥ 2.106.4 ॥   
परावरज्ञो यश्च स्यात्तथा त्वं मनुजाधिप।  
स एवं व्यसनं प्राप्य न विषीदितुमर्हति ॥ 2.106.5 ॥   
अमरोपम सत्त्वस्त्वं महात्मा सत्यसङ्गरः।  
सर्वज्ञः सर्वदर्शी च बुद्धिमांश्चासि राघव ॥ 2.106.6 ॥   
न त्वामेवङ्गुणैर्युक्तं प्रभवाभवकोविदम्।  
अविषह्यतमं दुःखमासादयितुमर्हति ॥ 2.106.7 ॥   
प्रोषिते मयि यत्पापं मात्रा मत्कारणात्कृतम्।  
क्षुद्रया तदनिष्टं मे प्रसीदतु भवान्मम ॥ 2.106.8 ॥   
धर्मबन्धेन बद्धोऽस्मि तेनेमां नेह मातरम्।  
हन्मि तीव्रेण दण्डेन दण्डार्हां पापकारिणीम् ॥ 2.106.9 ॥   
कथं दशरथाज्जातः शुद्धाभिजनकर्मणः।  
जानन् धर्ममधर्मिष्ठं कुर्य्यां कर्म जुगुप्सितम् ॥ 2.106.10 ॥   
गुरुः क्रियावान् वृद्धश्च राजा प्रेतः पितेति च।  
तातं न परिगर्हेयं दैवतं चेति संसदि ॥ 2.106.11 ॥   
को हि धर्मार्थयोर्हीनमीदृशं कर्म किल्बिषम्।  
स्त्रियाः प्रियं चिकीर्षुः सन् कुर्याद्धर्मज्ञ धर्मवित् ॥ 2.106.12 ॥   
अन्तकाले हि भूतानि मुह्यन्तीति पुराश्रुतिः।  
राज्ञैवं कुर्वता लोके प्रत्यक्षं सा श्रुतिः कृता ॥ 2.106.13 ॥   
साध्वर्थमभिसन्धाय क्रोधान्मोहाच्च साहसात्।  
तातस्य यदतिक्रान्तं प्रत्याहरतु तद्भवान् ॥ 2.106.14 ॥   
तदपत्यं मतं लोके विपरीतमतोऽन्यथा**।  
पितुरपतनहेतुत्वात्तदेवापत्यत्वेन सम्मतम् ॥ 2.106.15 ॥   
तदपत्यं भवानस्तु मा भवान् दुष्कृतं पितुः।  
अभिपत्ता कृतं कर्म लोके धीरविगर्हितम् ॥ 2.106.16 ॥   
कैकेयीं मां च तातं च सुहृदो बान्धवांश्च नः।  
पौरजानपदान् सर्वांस्त्रातु सर्वमिदं भवान् ॥ 2.106.17 ॥   
क्व चारण्यं क्व च क्षात्त्र क्व जटाः क्व च पालनम्।  
ईदृशं व्याहतं कर्म न भवान् कर्तुमर्हति ॥ 2.106.18 ॥   
एष हि प्रथमो धर्मः क्षत्त्रियस्याभिषेचनम्।  
येन शक्यं महाप्राज्ञ प्रजानां परिपालनम् ॥ 2.106.19 ॥   
कश्च प्रत्यक्षमुत्सृज्य संशयस्थमलक्षणम्।  
आयतिस्थं चरेद्धर्मं क्षत्त्रबन्धुरनिश्चितम् ॥ 2.106.20 ॥   
अथ क्लेशजमेव त्वं धर्मं चरितुमिच्छसि।  
धर्मेण चतुरो वर्णान् पालयन् क्लेशमाप्नुहि ॥ 2.106.21 ॥   
चतुर्णामाश्रमाणां हि गार्हस्थ्यं श्रेष्ठमाश्रमम्।  
प्राहुर्धर्मज्ञ धर्मज्ञास्तं कथं त्यक्तुमर्हसि ॥ 2.106.22 ॥   
श्रुतेन बालः स्थानेन जन्मना भवतो ह्यहम्।  
स कथं पालयिष्यामि भूमिं भवति तिष्ठति ॥ 2.106.23 ॥   
हीनबुद्धिगुणो बालो हीनः स्थानेन चाप्यहम्।  
भवता च विनाभूतो न वर्त्तयितुमुत्सहे ॥ 2.106.24 ॥   
इदं निखिलमव्यग्रं राज्यं पित्र्यमकण्टकम्।  
अनुशाधि स्वधर्मेण धर्मज्ञ सह बान्धवैः ॥ 2.106.25 ॥   
इहैव त्वाऽभिषिञ्चन्तु सर्वाः प्रकृतयः सह।  
ऋत्विजः सवसिष्ठाश्च मन्त्रवन्मन्त्रकोविदाः ॥ 2.106.26 ॥   
अभिषिक्तस्त्वमस्माभिरयोध्यां पालने व्रज।  
विजित्य तरसा लोकान् मरुद्भिरिव वासवः ॥ 2.106.27 ॥   
ऋणानि त्रीण्यपाकुर्वन् दुर्हृदः साधु निर्द्दहन्।  
सुहृदस्तर्पयन् कामैस्त्वमेवात्रानुशाधि माम् ॥ 2.106.28 ॥   
अद्यार्य मुदिताः सन्तु सुहृदस्तेऽभिषेचने।  
अद्य भीताः पलायन्तां दुर्हृदस्ते दिशो दश ॥ 2.106.29 ॥   
आक्रोशं मम मातुश्च प्रमृज्य पुरुषर्षभ।  
अद्य तत्रभवन्तं च पितरं रक्ष किल्बिषात् ॥ 2.106.30 ॥   
शिरसा त्वाऽभियाचेऽहं कुरुष्व करुणां मयि।  
बान्धवेषु च सर्वेषु भूतेष्विव महेश्वरः ॥ 2.106.31 ॥   
अथैतत् पृष्ठतः कृत्वा वनमेव भवानितः।  
गमिष्यति गमिष्यामि भवता सार्द्धमप्यहम् ॥ 2.106.32 ॥   
तथाहि रामो भरतेन ताम्यता प्रसाद्यमानः शिरसा महीपतिः।  
न चैव चक्रे गमनाय सत्त्ववान् मतिं पितुस्तद्वचने व्यवस्थितः ॥ 2.106.33 ॥   
तदद्भुतं स्थैर्यमवेक्ष्य राघवे समं जनो हर्षमवाप दुःखितः।  
न यात्ययोध्यामिति दुःखितोऽभवत् स्थिरप्रतिज्ञत्वमवेक्ष्य हर्षितः ॥ 2.106.34 ॥   
तमृत्विजो नैगमयूथवल्लभास्तदा विंसज्ञाश्रुकलाश्च मातरः।  
तथा ब्रुवाणं भरतं प्रतुष्टुवुः प्रणम्य रामं च ययाचिरे सह ॥ 2.106.35 ॥   

</details>
</div>
