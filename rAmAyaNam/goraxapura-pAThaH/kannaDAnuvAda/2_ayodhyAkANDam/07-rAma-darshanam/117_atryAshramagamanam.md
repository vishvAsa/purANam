+++
title = "११७ अत्र्याश्रमगमनम्"
title_english = "117 Rama decides to leave Chitrakuta Mountain"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-117-Athryaa_Shrama_Gamanam.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮ-ಲಕ್ಷ್ಮಣ-ಸೀತೆಯರು ಅತ್ರಿ ಮಹರ್ಷಿಗಳ ಆಶ್ರಮಕ್ಕೆ ಹೋದುದು, ಅತ್ರಿ ಮಹರ್ಷಿಗಳಿಂದ ಸತ್ಕಾರ, ಅನಸೂಯೆಯು ಸೀತೆಯನ್ನು ಸತ್ಕರಿಸಿದುದು
</details>

###### 1


<details><summary>ಮೂಲಮ್</summary>

ರಾಘವಸ್ತ್ವಪ್ರಯಾತೇಷುಸರ್ವೇಷ್ವನು ವಿಚಿಂತಯನ್ ।  
ನ ತತ್ರಾರೋಚಯದ್ವಾಸಂ ಕಾರಣೈರ್ಬಹುಭಿಸ್ತದಾ ॥
</details>

<details><summary>ಅನುವಾದ</summary>

ಆ ಎಲ್ಲ ಋಷಿಗಳು ಹೊರಟುಹೋದ ಮೇಲೆ ಶ್ರೀರಾಮನು ಪದೇ-ಪದೇ ವಿಚಾರಮಾಡಿದಾಗ ಅವನಿಗೆ ಇಲ್ಲಿ ಇರುವುದು ಉಚಿತವಲ್ಲ ಎಂಬ ಅನೇಕ ಕಾರಣಗಳು ತೋರಿದವು.॥1॥
</details>

###### 2


<details><summary>ಮೂಲಮ್</summary>

ಇಹ ಮೇ ಭರತೋದೃಷ್ಟೋ ಮಾತರಶ್ಚ ಸನಾಗರಾಃ ।  
ಸಾ ಚ ಮೇ ಸ್ಮೃತಿರನ್ವೇತಿ ತಾನ್ ನಿತ್ಯಮನುಶೋಚತಃ ॥
</details>

<details><summary>ಅನುವಾದ</summary>

ಈ ಆಶ್ರಮದಲ್ಲೇ ನಾನು ಭರತನಿಗೆ, ತಾಯಂದಿರಿಗೆ, ಪುರವಾಸಿಗಳಿಗೆ ಭೆಟ್ಟಿಯಾಗಿರುವೆನು. ಆ ನೆನಪು ಪದೇ - ಪದೇ ನನಗೆ ಬರುತ್ತಾ ಇರುತ್ತದೆ. ನಾನು ಪ್ರತಿದಿನ ಅವರನ್ನು ಚಿಂತಿಸುತ್ತಾ ಶೋಕಮಗ್ನನಾಗುವೆನು.॥2॥
</details>

###### 3


<details><summary>ಮೂಲಮ್</summary>

ಸ್ಕಂಧಾವಾರನಿವೇಶೇನ ತೇನ ತಸ್ಯ ಮಹಾತ್ಮನಃ ।  
ಹಯಹಸ್ತಿಕರೀಷೈಶ್ಚ ಉಪಮರ್ದಃ ಕೃತೋ ಭೃಶಮ್ ॥
</details>

<details><summary>ಅನುವಾದ</summary>

ಮಹಾತ್ಮಾ ಭರತನ ಸೈನ್ಯವು ಇಲ್ಲೇ ತಂಗಿದ್ದರಿಂದ ಆನೆ-ಕುದುರೆಗಳ ಲದ್ದಿಯಿಂದ ಇಲ್ಲಿನ ಭೂಮಿಯು ಹೆಚ್ಚು ಅಪವಿತ್ರವಾಗಿದೆ.॥3॥
</details>

###### 4


<details><summary>ಮೂಲಮ್</summary>

ತಸ್ಮಾದನ್ಯತ್ರ ಗಚ್ಛಾಮ ಇತಿ ಸಂಚಿಂತ್ಯ ರಾಘವಃ ।  
ಪ್ರಾತಿಷ್ಠತ ಸ ವೈದೇಹ್ಯಾ ಲಕ್ಷ್ಮಣೇನ ಚ ಸಂಗತಃ ॥
</details>

<details><summary>ಅನುವಾದ</summary>

ಆದ್ದರಿಂದ ನಾವು ಬೇರೆಡೆಗೆ ಹೋಗಬೇಕು ಎಂದು ಯೋಚಿಸಿ ಶ್ರೀ ರಘುನಾಥನು ಸೀತೆ ಮತ್ತು ಲಕ್ಷ್ಮಣರೊಂದಿಗೆ ಅಲ್ಲಿಂದ ಹೊರಟುಬಿಟ್ಟನು.॥4॥
</details>

###### 5


<details><summary>ಮೂಲಮ್</summary>

ಸೋತ್ರೇರಾಶ್ರಮಮಾಸಾದ್ಯ ತಂ ವವಂದೇ ಮಹಾಯಶಾಃ ।  
ತಂ ಚಾಪಿ ಭಗವಾನತ್ರಿಃ ಪುತ್ರವತ್ ಪ್ರತ್ಯಪದ್ಯತ ॥
</details>

<details><summary>ಅನುವಾದ</summary>

ಅಲ್ಲಿಂದ ಅತ್ರಿಯ ಆಶ್ರಮಕ್ಕೆ ತಲುಪಿ ಮಹಾಯಶಸ್ವೀ ಶ್ರೀರಾಮನು ಅವರಿಗೆ ವಂದಿಸಿದನು ಹಾಗೂ ಪೂಜ್ಯರಾದ ಅತ್ರಿಗಳೂ ಕೂಡ ಅವನನ್ನು ಮಗನಂತೆ ಸ್ನೇಹಪೂರ್ವಕ ಆಲಿಂಗಿಸಿ ನೆತ್ತಿಯನ್ನು ಆಘ್ರಾಣಿಸಿದರು.॥5॥
</details>

###### 6


<details><summary>ಮೂಲಮ್</summary>

ಸ್ವಯಮಾತಿಥ್ಯಮಾದಿಶ್ಯ ಸರ್ವಮಸ್ಯ ಸುಸತ್ಕೃತಮ್ ।  
ಸೌಮಿತ್ರಿಂ ಚ ಮಹಾಭಾಗಂ ಸೀತಾಂ ಚಸಮಸಾಂತ್ವಯತ್ ॥
</details>

<details><summary>ಅನುವಾದ</summary>

ಅವರು ಸ್ವತಃ ಶ್ರೀರಾಮನಿಗೆ ಆತಿಥ್ಯ - ಸತ್ಕಾರ ಮಾಡಿ, ಮಹಾಭಾಗ ಲಕ್ಷ್ಮಣ ಮತ್ತು ಸೀತೆ ಇವರನ್ನೂ ಸತ್ಕಾರಪೂರ್ವಕ ಸಂತುಷ್ಟಗೊಳಿಸಿದರು.॥6॥
</details>

###### 7


<details><summary>ಮೂಲಮ್</summary>

ಪತ್ನೀಂ ಚ ತಮನುಪ್ರಾಪ್ತಾಂ ವೃದ್ಧಾಮಾಮಂತ್ರ್ಯ ಸತ್ಕೃತಾಮ್ ।  
ಸಾಂತ್ವಯಾಮಾಸ ಧರ್ಮಜ್ಞಃ ಸರ್ವಭೂತಹಿತೇ ರತಃ ॥
</details>

###### 8


<details><summary>ಮೂಲಮ್</summary>

ಅನಸೂಯಾಂ ಮಹಾಭಾಗಾಂ ತಾಪಸೀಂ ಧರ್ಮಚಾರಿಣೀಮ್ ।  
ಪ್ರತಿಗೃಹ್ಣೀಷ್ವ ವೈದೇಹೀಮಬ್ರವೀದೃಷಿಸತ್ತಮಃ ॥
</details>

<details><summary>ಅನುವಾದ</summary>

ಸಮಸ್ತ ಪ್ರಾಣಿಗಳ ಹಿತದಲ್ಲಿ ತತ್ಪರರಾದ ಧರ್ಮಜ್ಞ ಮುನಿಶ್ರೇಷ್ಠ ಅತ್ರಿಮಹರ್ಷಿಗಳು, ಎಲ್ಲರಿಂದ ಸಮ್ಮಾನಿತಳಾದ ತಪಸ್ವಿನೀ ಹಾಗೂ ಧರ್ಮಪರಾಯಣಾ ವೃದ್ಧಳಾದ ತನ್ನ ಪತ್ನಿಯಾದ ಅನಸೂಯಾದೇವಿಯನ್ನು ಸಂಬೋಧಿಸಿ ಸಾಂತ್ವನದ ಮಾತುಗಳಿಂದ ಸಂತುಷ್ಟಗೊಳಿಸಿ ಹೇಳಿದರು - ದೇವಿ! ವಿದೇಹರಾಜನಂದಿನೀ ಸೀತೆಯನ್ನು ಕರೆದುಕೊಂಡು ಹೋಗಿ ಸತ್ಕಾರಪೂರ್ವಕ ಆದರಿಸು.॥7-8॥
</details>

###### 9


<details><summary>ಮೂಲಮ್</summary>

ರಾಮಾಯ ಚಾಚಚಕ್ಷೇ ತಾಂ ತಾಪಸೀಂ ಧರ್ಮಚಾರಿಣೀಮ್ ।  
ದಶ ವರ್ಷಾಣ್ಯನಾವೃಷ್ಟ್ಯಾ ದಗ್ಧೇಲೋಕೇನಿರಂತರಮ್ ॥
</details>

###### 10


<details><summary>ಮೂಲಮ್</summary>

ಯಯಾ ಮೂಲಫಲೇ ಸೃಷ್ಟೇ ಜಾಹ್ನವೀ ಚ ಪ್ರವರ್ತಿತಾ ।  
ಉಗ್ರೇಣ ತಪಸಾ ಯುಕ್ತಾ ನಿಯಮೈಶ್ಚಾಪ್ಯಲಂಕೃತಾ ॥
</details>

###### 11


<details><summary>ಮೂಲಮ್</summary>

ದಶ ವರ್ಷಸಹಸ್ರಾಣಿ ಯಯಾ ತಪ್ತಂ ಮಹತ್ತಪಃ ।  
ಅನಸೂಯಾವ್ರತೈಸ್ತಾತ ಪ್ರತ್ಯೂಹಾಶ್ಚ ನಿಬರ್ಹಿತಾಃ ॥
</details>

<details><summary>ಅನುವಾದ</summary>

ಅನಂತರ ಅವರು ಶ್ರೀರಾಮಚಂದ್ರನಿಗೆ ಧರ್ಮಪಾರಾಯಣ ತಪಸ್ವಿನೀ ಅನಸೂಯೆಯ ಪರಿಚಯಾಡಿಸುತ್ತಾ ಹೇಳಿದರು - ಹಿಂದೊಮ್ಮೆ ಹತ್ತು ವರ್ಷಗಳ ಕಾಲ ಮಳೆಯೇ ಆಗಲಿಲ್ಲ, ಆಗ ಇಡೀ ಜಗತ್ತು ನಿರಂತರ ಸುಡತೊಡಗಿದಾಗ, ಈಕೆಯು ಉಗ್ರತಪಸ್ಸು ಮಾಡುತ್ತಾ, ಕಠೋರ ನಿಯಮಗಳಿಂದ ಅಲಂಕೃತಳಾಗಿ, ತನ್ನ ತಪಸ್ಸಿನ ಪ್ರಭಾವದಿಂದ ಇಲ್ಲಿ ಫಲ-ಮೂಲಗಳನ್ನು ಉತ್ಪನ್ನಗೊಳಿಸಿ, ಮಂದಾಕಿನಿಯ ಪವಿತ್ರ ಪ್ರವಾಹವನ್ನು ಹರಿಸಿದಳು. ಅಯ್ಯಾ! ಇವಳು ಹತ್ತು ಸಾವಿರ ವರ್ಷ ಭಾರೀ ತಪಸ್ಸು ಮಾಡಿ, ತನ್ನ ಉತ್ತಮ ವ್ರತಗಳ ಪ್ರಭಾವದಿಂದ ಋಷಿಗಳನ್ನು ಎಲ್ಲ ವಿಘ್ನಗಳಿಂದ ಕಾಪಾಡಿದ ಅನಸೂಯಾದೇವಿ ಇವಳೇ ಆಗಿರುವಳು.॥9-11॥
</details>

###### 12


<details><summary>ಮೂಲಮ್</summary>

ದೇವಕಾರ್ಯನಿಮಿತ್ತಂ ಚ ಯಯಾಸಂತ್ವರಮಾಣಯಾ ।  
ದಶರಾತ್ರಂ ಕೃತಾ ರಾತ್ರಿಃ ಸೇಯಂ ಮಾತೇವ ತೇನಘ ॥
</details>

<details><summary>ಅನುವಾದ</summary>

ನಿಷ್ಪಾಪ ಶ್ರೀರಾಮನೇ! ಇವಳು ದೇವತೆಗಳ ಕಾರ್ಯಕ್ಕಾಗಿ ಅತ್ಯಂತ ಉತ್ಸಾಹಿತಳಾಗಿ ಹತ್ತು ರಾತ್ರಿಗಳಿಗೆ ಸಮವಾಗಿ ಒಂದು ರಾತ್ರೆಯನ್ನು ಮಾಡಿದ್ದಳು. ಅದೇ ಈ ಅನಸೂಯಾದೇವಿಯು ನಿನಗೆ ತಾಯಿಯಂತೆ ಪೂಜನೀಯವಾಗಿದ್ದಾಳೆ.॥12॥
</details>

###### 13


<details><summary>ಮೂಲಮ್</summary>

ತಾಮಿಮಾಂ ಸರ್ವಭೂತಾನಾಂ ನಮಸ್ಕಾರ್ಯಾಂ ತಪಸ್ವಿನೀಮ್ ।  
ಅಭಿಗಚ್ಛತು ವೈದೇಹೀ ವೃದ್ಧಾಮಕ್ರೋಧನಾಂ ಸದಾ ॥
</details>

<details><summary>ಅನುವಾದ</summary>

ಈಕೆಯು ಸಮಸ್ತ ಪ್ರಾಣಿಗಳಿಗೆ ವಂದನೀಯ ತಪಸ್ವಿನಿಯಾಗಿದ್ದಾಳೆ. ಕ್ರೋಧವಾದರೋ ಇವಳನ್ನು ಎಂದೂ ಸ್ಪರ್ಶಿಸಲೇ ಇಲ್ಲ. ವಿದೇಹನಂದಿನೀ ಸೀತೆಯು ಈ ವೃದ್ಧಳಾದ ಅನಸೂಯೆಯ ಬಳಿಗೆ ಹೋಗಲಿ.॥13॥
</details>

###### 14


<details><summary>ಮೂಲಮ್</summary>

ಏವಂ ಬ್ರುವಾಣಂ ತಮೃಷಿಂ ತಥೇತ್ಯುಕ್ತ್ವಾ ಸ ರಾಘವಃ ।  
ಸೀತಾಮಾಲೋಕ್ಯ ಧರ್ಮಜ್ಞಾಮಿದಂ ವಚನಮಬ್ರವೀತ್ ॥
</details>

<details><summary>ಅನುವಾದ</summary>

ಹೀಗೆ ಹೇಳುತ್ತಿರುವ ಅತ್ರಿ ಮುನಿಗಳಲ್ಲಿ ‘ಹಾಗೆಯೇ ಆಗಲಿ’ ಎಂದು ಹೇಳಿ ಶ್ರೀರಾಮಚಂದ್ರನು ಧರ್ಮಜ್ಞೆ ಸೀತೆಯ ಕಡೆಗೆ ನೋಡಿ ಹೇಳಿದನು.॥14॥
</details>

###### 15


<details><summary>ಮೂಲಮ್</summary>

ರಾಜಪುತ್ರಿ ಶ್ರುತಂ ತ್ವೇತನ್ಮುನೇರಸ್ಯ ಸಮೀರಿತಮ್ ।  
ಶ್ರೇಯೋಽರ್ಥಮಾತ್ಮನಃ ಶೀಘ್ರಮಭಿಗಚ್ಛ ತಪಸ್ವಿನೀಮ್ ॥
</details>

<details><summary>ಅನುವಾದ</summary>

ರಾಜಕುಮಾರಿ! ಮಹರ್ಷಿ ಅತ್ರಿಯ ಮಾತನ್ನು ನೀನು ಕೇಳಿಯೇ ಇರುವೆ. ಈಗ ತನ್ನ ಕಲ್ಯಾಣಕ್ಕಾಗಿ ನೀನು ಶೀಘ್ರವಾಗಿ ಈ ತಪಸ್ವಿನೀ ದೇವಿಯ ಬಳಿಗೆ ಹೋಗು.॥15॥
</details>

###### 16


<details><summary>ಮೂಲಮ್</summary>

ಅನಸೂಯೇತಿ ಯಾ ಲೋಕೇ ಕರ್ಮಭಿಃಖ್ಯಾತಿಮಾಗತಾ ।  
ತಾಂ ಶೀಘ್ರಮಭಿಗಚ್ಛ ತ್ವಮಭಿಗಮ್ಯಾಂ ತಪಸ್ವಿನೀಮ್ ॥
</details>

<details><summary>ಅನುವಾದ</summary>

ತನ್ನ ಸತ್ಕರ್ಮಗಳಿಂದ ಜಗತ್ತಿನಲ್ಲಿ ಅನಸೂಯಾ ಎಂಬ ಹೆಸರಿನಿಂದ ವಿಖ್ಯಾತಳಾದ ಈ ತಪಸ್ವಿನೀ ದೇವಿಯನ್ನು ನೀನು ಆಶ್ರಯಿಸಲು ಯೋಗ್ಯಳಾಗಿರುವಳು; ನೀನು ಬೇಗನೇ ಆಕೆಯ ಬಳಿಗೆ ಹೋಗ.॥16॥
</details>

###### 17


<details><summary>ಮೂಲಮ್</summary>

ಸೀತಾ ತ್ವೇತದ್ವಚಃ ಶ್ರುತ್ವಾ ರಾಘವಸ್ಯ ಯಶಸ್ವಿನೀ ।  
ತಾಮತ್ರಿಪತ್ನೀಂ ಧರ್ಮಜ್ಞಾಮಭಿಚಕ್ರಾಮ ಮೈಥಿಲೀ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನ ಮಾತನ್ನು ಕೇಳಿ ಯಶಸ್ವಿನೀ ಮಿಥಿಲೇಶ ಕುಮಾರಿ ಸೀತೆಯು ಧರ್ಮವನ್ನು ತಿಳಿದಿರುವ ಅತ್ರಿ ಪತ್ನೀ ಅನಸೂಯೆಯ ಬಳಿಗೆ ಹೋದಳು.॥17॥
</details>

###### 18


<details><summary>ಮೂಲಮ್</summary>

ಶಿಥಿಲಾಂ ವಲಿತಾಂ ವೃದ್ಧಾಂ ಜರಾಪಾಂಡುರಮೂರ್ಧಜಾಮ್ ।  
ಸತತಂ ವೇಪಮಾನಾಂಗೀಂ ಪ್ರವಾತೇ ಕದಲೀಮಿವ ॥
</details>

<details><summary>ಅನುವಾದ</summary>

ಅನಸೂಯೆಯು ವೃದ್ಧಳಾಗಿ ಶಿಥಿಲಳಾಗಿದ್ದಳು; ಆಕೆಯ ಶರೀರದಲ್ಲಿ ನಿರಿಗೆಗಳು ಬಿದ್ದಿದ್ದವು, ತಲೆಯ ಕೂದಲು ಹಣ್ಣಾಗಿದ್ದವು. ವೇಗವಾದ ಗಾಳಿಗೆ ಅಲುಗಾಡುತ್ತಿರುವ ಬಾಳೆಯಂತೆ ಅವಳ ಶರೀರ ನಡುಗುತ್ತಾ ಇತ್ತು.॥18॥
</details>

###### 19


<details><summary>ಮೂಲಮ್</summary>

ತಾಂ ತು ಸೀತಾ ಮಹಾಭಾಗಾಮನಸೂಯಾಂ ಪ್ರತಿವ್ರತಾಮ್ ।  
ಅಭ್ಯವಾದಯದವ್ಯಗ್ರಾ ಸ್ವಂ ನಾಮ ಸಮುದಾಹರತ್ ॥
</details>

<details><summary>ಅನುವಾದ</summary>

ಸೀತೆಯು ಬಳಿಗೆ ಹೋಗಿ ಶಾಂತಭಾವದಿಂದ ತನ್ನ ಹೆಸರನ್ನು ತಿಳಿಸಿ, ಆ ಮಹಾಭಾಗಾ ಪತಿವ್ರತಾ ಅನಸೂಯೆಗೆ ನಮಸ್ಕಾರ ಮಾಡಿದಳು.॥19॥
</details>

###### 20


<details><summary>ಮೂಲಮ್</summary>

ಅಭಿವಾದ್ಯ ಚ ವೈದೇಹೀ ತಾಪಸೀಂ ತಾಂ ದಮಾನ್ವಿತಾಮ್ ।  
ಬದ್ಧಾಂಜಲಿಪುಟಾ ಹೃಷ್ಟಾ ಪರ್ಯಪೃಚ್ಛದನಾಮಯಮ್ ॥
</details>

<details><summary>ಅನುವಾದ</summary>

ಆ ಸಂಯಮಶೀಲ ತಪಸ್ವಿನಿಯನ್ನು ವಂದಿಸಿ ಹರ್ಷಗೊಂಡ ಸೀತೆಯು ಕೈಗಳನ್ನು ಮುಗಿದುಕೊಂಡು ಅವರ ಕ್ಷೇಮಸಮಾಚಾರ ಕೇಳಿದಳು.॥20॥
</details>

###### 21


<details><summary>ಮೂಲಮ್</summary>

ತತಃ ಸೀತಾಂ ಮಹಾಭಾಗಾಂ ದೃಷ್ಟ್ವಾ ತಾಂ ಧರ್ಮಚಾರಿಣೀಮ್ ।  
ಸಾಂತ್ವಯಂತ್ಯಬ್ರವೀದ್ ವೃದ್ಧಾ ದಿಷ್ಟ್ಯಾ ಧರ್ಮಮವೇಕ್ಷಸೇ ॥
</details>

<details><summary>ಅನುವಾದ</summary>

ಧರ್ಮವನ್ನು ಆಚರಿಸುವ ಮಹಾಭಾಗಾ ಸೀತೆಯನ್ನು ನೋಡಿ ವೃದ್ಧಳಾದ ಅನಸೂಯೆಯು ಆಕೆಯನ್ನು ಸಾಂತ್ವನಗೊಳಿಸುತ್ತಾ ಹೇಳಿದಳು - ಸೀತೇ! ನೀನು ಧರ್ಮದಲ್ಲೇ ದೃಷ್ಟಿ ಇಟ್ಟಿರುವೆ; ಇದು ಸೌಭಾಗ್ಯದ ಮಾತಾಗಿದೆ.॥21॥
</details>

###### 22


<details><summary>ಮೂಲಮ್</summary>

ತ್ಯಕ್ತ್ವಾ ಜ್ಞಾತಿಜನಂ ಸೀತೇ ಮಾನಮೃದ್ಧಿಂ ಚ ಮಾನಿನಿ ।  
ಅವರುದ್ಧಂ ವನೇ ರಾಮಂ ದಿಷ್ಟ್ಯಾ ತ್ವಮನುಗಚ್ಛಸಿ ॥
</details>

<details><summary>ಅನುವಾದ</summary>

ಮಾನಿನೀ ಸೀತೆ! ಬಂಧು-ಬಾಂಧವರನ್ನು ಬಿಟ್ಟು, ಅವರಿಂದ ಸಿಗುವ ಗೌರವ-ಪ್ರತಿಷ್ಠೆಗಳನ್ನು ತ್ಯಜಿಸಿ, ನೀನು ಕಾಡಿಗೆ ಬಂದ ಶ್ರೀರಾಮನನ್ನು ಅನುಸರಿಸುತ್ತಿರುವುದು ದೊಡ್ಡ ಸೌಭಾಗ್ಯದ ಮಾತಾಗಿದೆ.॥22॥
</details>

###### 23


<details><summary>ಮೂಲಮ್</summary>

ನಗರಸ್ಥೋ ವನಸ್ಥೋ ವಾ ಶುಭೋ  
ವಾ ಯದಿ ವಾಶುಭಃ ।  
ಯಾಸಾಂ ಸ್ತ್ರೀಣಾಂ ಪ್ರಿಯೋ ಭರ್ತಾ  
ತಾಸಾಂ ಲೋಕಾ ಮಹೋದಯಾಃ ॥
</details>

<details><summary>ಅನುವಾದ</summary>

ತನ್ನ ಪತಿಯು ನಾಡಿನಲ್ಲಿರಲಿ, ಕಾಡಿನಲ್ಲಿರಲಿ, ಒಳ್ಳೆಯವನಿರಲಿ, ಕೆಟ್ಟವನಾಗಿರಲಿ ಅಂತಹವನು ಪ್ರಿಯವೆನಿಸುವ ಸ್ತ್ರೀಯರಿಗೆ ಮಹಾನ್ ಅಭ್ಯುದಯಶಾಲಿ ಲೋಕಗಳ ಪ್ರಾಪ್ತಿಯಾಗುತ್ತದೆ.॥23॥
</details>

###### 24


<details><summary>ಮೂಲಮ್</summary>

ದುಃಶೀಲಃ ಕಾಮವೃತ್ತೋ ವಾ ಧನೈರ್ವಾಪರಿವರ್ಜಿತಃ ।  
ಸ್ತ್ರೀಣಾಮಾರ್ಯಸ್ವಭಾವಾನಾಂ ಪರಮಂ ದೈವತಂ ಪತಿಃ ॥
</details>

<details><summary>ಅನುವಾದ</summary>

ಪತಿಯು ಕೆಟ್ಟ ಸ್ವಭಾವದ, ಮನಸ್ಸಿಗೆ ಬಂದ ಹಾಗೆ ವರ್ತಿಸುವ ಅಥವಾ ಧನಹೀನನೇ ಆಗಿರಲೇನು, ಅವನು ಉತ್ತಮ ಸ್ವಭಾವವುಳ್ಳ ನಾರಿಯರಿಗೆ ಶ್ರೇಷ್ಠ ದೇವತೆಯಂತೆ ಇದ್ದಾನೆ.॥24॥
</details>

###### 25


<details><summary>ಮೂಲಮ್</summary>

ನಾತೋ ವಿಶಿಷ್ಟಂ ಪಶ್ಯಾಮಿ ಬಾಂಧವಂ ವಿಮೃಶಂತ್ಯಹಮ್ ।  
ಸರ್ವತ್ರ ಯೋಗ್ಯಂ ವೈದೇಹಿ ತಪಃಕೃತಮಿವಾವ್ಯಯಮ್ ॥
</details>

<details><summary>ಅನುವಾದ</summary>

ವಿದೇಹ ರಾಜನಂದಿನೀ! ನಾನು ಬಹಳ ವಿಚಾರಮಾಡಿದರೂ ಪತಿಯಿಂದ ಮಿಗಿಲಾದ ಯಾವುದೇ ಹಿತಕಾರೀ ಬಂಧು ಕಾಣಿಸುವುದಿಲ್ಲ. ತಾನು ಮಾಡಿದ ತಪಸ್ಸಿನ ಅವಿನಾಶೀ ಫಲದಂತೆ, ಅವನು ಈ ಲೋಕದಲ್ಲಿ ಮತ್ತು ಪರಲೋಕದಲ್ಲಿ ಎಲ್ಲೆಡೆ ಸುಖಕೊಡಲು ಸಮರ್ಥ ನಾಗಿರುವನು.॥25॥
</details>

###### 26


<details><summary>ಮೂಲಮ್</summary>

ನ ತ್ವೇವಮನುಗಚ್ಛಂತಿ ಗುಣದೋಷಮಸತ್ಸ್ತ್ರಿಯಃ ।  
ಕಾಮವಕ್ತವ್ಯಹೃದಯಾ ಭರ್ತೃನಾಥಾಶ್ಚರಂತಿ ಯಾಃ ॥
</details>

<details><summary>ಅನುವಾದ</summary>

ತನ್ನ ಪತಿಯ ಮೇಲೆ ಶಾಸನ ಮಾಡುವ, ಕಾಮಕ್ಕೆ ಅಧೀನ ಚಿತ್ತವುಳ್ಳ ಸಾಧ್ವಿಯಲ್ಲದ ಸ್ತ್ರೀಯರು ಹೀಗೆ ಪತಿಯನ್ನು ಅನುಸರಿಸುವುದಿಲ್ಲ. ಅವರಿಗೆ ಗುಣ-ದೋಷಗಳ ಜ್ಞಾನ ಇರುವುದಿಲ್ಲ. ಆದ್ದರಿಂದ ಅವರು ಮನಬಂದಂತೆ ಅಲೆಯುತ್ತಾ ಇರುತ್ತಾರೆ.॥26॥
</details>

###### 27


<details><summary>ಮೂಲಮ್</summary>

ಪ್ರಾಪ್ನುವಂತ್ಯಯಶಶ್ಚೈವ ಧರ್ಮಭ್ರಂಶಂ ಚ ಮೈಥಿಲಿ ।  
ಅಕಾರ್ಯವಶಮಾಪನ್ನಾಃ ಸ್ತ್ರಿಯೋ ಯಾಃ ಖಲುತದ್ವಿಧಾಃ ॥
</details>

<details><summary>ಅನುವಾದ</summary>

ಮಿಥಿಲೇಶಕುಮಾರೀ! ಇಂತಹ ನಾರಿಯರು ಖಂಡಿತವಾಗಿಯೂ ಅನುಚಿತ ಕರ್ಮದಲ್ಲಿ ಸಿಕ್ಕಿಹಾಕಿಕೊಂಡು ಧರ್ಮದಿಂದ ಭ್ರಷ್ಟರಾಗಿ ಹೋಗುವರು. ಜಗತ್ತಿನಲ್ಲಿ ಅವಳಿಗೆ ಅಪಕೀರ್ತಿ ಬರುತ್ತದೆ.॥27॥
</details>

###### 28


<details><summary>ಮೂಲಮ್</summary>

ತ್ವದ್ವಿಧಾಸ್ತು ಗುಣೈರ್ಯುಕ್ತಾ ದೃಷ್ಟಲೋಕಪರಾವರಾಃ ।  
ಸ್ತ್ರಿಯಃ ಸ್ವರ್ಗೇ ಚರಿಷ್ಯಂತಿ ಯಥಾ ಪುಣ್ಯಕೃತಸ್ತಥಾ ॥
</details>

<details><summary>ಅನುವಾದ</summary>

ಆದರೆ ನಿನ್ನಂತಹ ಲೋಕ - ಪರಲೋಕಕ್ಕೆ ಹೋಗುವ ಸಾಧ್ವಿ ಸ್ತ್ರೀಯರು ಉತ್ತಮಗುಣಗಳಿಂದ ಯುಕ್ತರಾಗಿ ಪುಣ್ಯಕರ್ಮಗಳಲ್ಲಿ ಮುಳುಗಿರುತ್ತಾರೆ. ಆದ್ದರಿಂದ ಅವರು ಇತರ ಪುಣ್ಯಾತ್ಮರಂತೆ ಸ್ವರ್ಗದಲ್ಲಿ ಸಂಚರಿಸುವರು.॥28॥
</details>

###### 29


<details><summary>ಮೂಲಮ್</summary>

ತದೇವಮೇತಂ ತ್ವಮನುವ್ರತಾ ಸತೀ  
ಪತಿಪ್ರಧಾನಾ ಸಮಯಾನುವರ್ತಿನೀ ।  
ಭವ ಸ್ವಭರ್ತುಃ ಸಹಧರ್ಮಚಾರಿಣೀ  
ಯಶಶ್ಚ ಧರ್ಮಂ ಚ ತತಃ ಸಮಾಪ್ಸ್ಯಸಿ ॥
</details>

<details><summary>ಅನುವಾದ</summary>

ಆದ್ದರಿಂದ ನೀನು ಹೀಗೆ ತನ್ನ ಪತಿಯಾದ ಶ್ರೀರಾಮಚಂದ್ರನ ಸೇವೆಯಲ್ಲೇ ತೊಡಗಿರು, ಸತೀಧರ್ಮವನ್ನು ಪಾಲಿಸು, ಪತಿಯನ್ನು ಪ್ರಧಾನ ದೇವತೆ ಎಂದು ತಿಳಿದು, ಪ್ರತಿಯೊಂದು ಸಮಯ ಅವನನ್ನು ಅನುಸರಿಸುತ್ತಾ ನಿನ್ನ ಸ್ವಾಮಿಯ ಸಹಧರ್ಮಿಣಿಯಾಗು, ಇದರಿಂದ ನಿನಗೆ ಸತ್ಕೀರ್ತಿ ಮತ್ತು ಧರ್ಮ ಎರಡೂ ದೊರೆಯುವವು.॥29॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಒಂದು ನೂರ ಹದಿನೆಳನೆಯ ಸರ್ಗ ಪೂರ್ಣವಾಯಿತು ॥117॥
</details>
