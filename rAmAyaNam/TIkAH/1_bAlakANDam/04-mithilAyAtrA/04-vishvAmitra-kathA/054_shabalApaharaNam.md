+++
title = "०५४ शबलापहरणम्"
title_english = "054 Sacred Cow creates forces to fightback"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-054-Shabala_Paharanam.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/04-mithilAyAtrA/04-vishvAmitra-kathA/054_shabalApaharaNam.md">
<details><summary><h2>IITK ...{Loading}...</h2></summary>

Viswamitra attempts to take Kamadhenu by force--Kamadhenu creates hordes
of



### श्लोकः
#### मूलम्
warriors -- the army of Viswamitra gets killed.]  
कामधेनुं वसिष्ठोऽपि यदा न त्यज्यते मुनिः।  
तदास्य शबलां राम विश्वामित्रोऽन्वकर्षत॥1.54.1॥

#### शब्दार्थः
राम O Rama, वसिष्ठः मुनिः अपि sage Vasishta also, कामधेनुम् wishfulfilling cow, यदा when, न त्यज्यते did not leave, तदा then, विश्वामित्रः Visvamitra, शबलां Sabala, अन्वकर्षत pulled.

#### आङ्ग्लानुवादः
"O Rama when sage Vasishta did not consent to part with the wishfulfilling cow, Viswamitra dragged Sabala by force.



### श्लोकः
#### मूलम्
नीयमाना तु शबला राम राज्ञा महात्मना।  
दुःखिता चिन्तयामास रुदन्ती शोककर्शिता॥1.54.2॥

#### शब्दार्थः
राम O Rama, महात्मना by the magnanimous, राज्ञा (by) king, नीयमाना being carried away, शबला Sabala, दुःखिता distressed, शोककर्शिता emaciated by sorrow, रुदन्ती weeping, चिन्तयामास reflected.

#### आङ्ग्लानुवादः
O Rama when she was being taken away by the powerful king the distressed Sabala thus reflected choked with sorrow"ः



### श्लोकः
#### मूलम्
परित्यक्ता वसिष्ठेन किमहं सुमहात्मना।  
याहं राजभटैर्दीना ह्रियेय भृशदुःखिता॥1.54.3॥

#### शब्दार्थः
दीना evoking pity, भृश दुःखिता greatly distressed, या अहम् I, राजभटैः by the attendants of king, ह्रियेय carried away, अहम् I, महात्मना magnanimous, वसिष्ठेन by Vasishta, परित्यक्ता  किम् have been abndoned?.

#### आङ्ग्लानुवादः
"I am being carried away by attendants of the king in this greatly distressed and pitiable condition. Have I been abandoned by the magnanimous Vasishta?



### श्लोकः
#### मूलम्
किं मयाऽपकृतं तस्य महर्षेर्भावितात्मनः।  
यन्मामनागसं भक्तामिष्टां त्यजति धार्मिकः॥1.54.4॥

#### शब्दार्थः
धार्मिकः pious, अनागसम् innocent, भक्ताम् devoted, इष्टाम् beloved, माम् me, यत् त्यजति is forsaking, भावितात्मनः having purified soul, तस्य महर्षेः for that maharshi, मया by me, किम् what, अपकृतम् harm has been done?

#### आङ्ग्लानुवादः
What harm have I done to the pious maharshi, a compassionate soul? Why does he  forsake me, his auspicious one, despite my innocence and devotion"?



### श्लोकः
#### मूलम्
इति सा चिन्तयित्वा तु विनिश्श्वस्य पुनःपुनः।  
निर्धूय तांस्तदा भृत्यान् शतशश्शत्रुसूदन ।  
जगामानिलवेगेन पादमूलं महात्मनः॥1.54.5॥

#### शब्दार्थः
शत्रुसूदन O Destroyer of enemies, Rama, सा she, इति thus, चिन्तयित्वा thinking, पुनः पुनः frequently, विनिःश्वस्य sighing, तदा then, तान् those, शतशः in hundreds, भृत्यान् attendants, निर्धूय shaking, अनिलवेगेन with the speed of wind, महात्मनः illustrious Vasishta's, पादमूलम् towards his feet, जगाम went.

#### आङ्ग्लानुवादः
"O Destroyer of enemies thus thinking and repeatedly sighing, that cow shook off those attendants who were in hundreds and ran towards the feet of the illustrious Vasishta with the speed of the wind.



### श्लोकः
#### मूलम्
शबला सा रुदन्ती च क्रोशन्ती चेदमब्रवीत्।  
वसिष्ठस्याग्रतस्स्थित्वा मेघदुन्दुभिराविणी॥1.54.6॥

#### शब्दार्थः
सा शबला that Sabala, रुदन्ती च weeping, क्रोशन्ती च moaning, वसिष्ठस्य Vasishta's, अग्रतः in front of, स्थित्वा standing, मेघदुन्दुभिराविणी roaring like the thunder and kettle drum, इदम् this, अब्रवीत् said.

#### आङ्ग्लानुवादः
Lowing and moaning, standing before Vasishta, roaring like thunder and of kettledrum, Sabala saidः



### श्लोकः
#### मूलम्
भगवन् किं परित्यक्ता त्वयाऽहं ब्रह्मणस्सुत।  
यस्माद्राजभृता मां हि नयन्ते त्वत्सकाशतः॥1.54.7॥

#### शब्दार्थः
ब्रह्मणः Brahma's, सुत son, भगवन् O Venerable one, अहम् I, त्वया by you, परित्यक्ता किम् abandoned?, यस्मात् for what reason, राजभृताः servants of king, त्वत्सकाशतः from your presence, माम् me, नयन्ते हि carrying me.

#### आङ्ग्लानुवादः
"O Brahma's son O Venerable one you have abandoned me? For what reason the servants of the king are taking me away from you"?



### श्लोकः
#### मूलम्
एवमुक्तस्तु ब्रह्मर्षिरिदं वचनमब्रवीत्।  
शोकसन्तप्तहृदयां स्वसारमिव दुःखिताम्॥1.54.8॥

#### शब्दार्थः
एवम् in this manner, उक्तः having been spoken by (Sabala), ब्रह्मर्षिः Brahmarshi, शोकसन्तप्तहृदयां (addressing Sabala whose) heart is afflicted with sorrow, दुःखिताम् distressed, स्वसारमिव like to a sister, इदम् this, वचनम् word, अब्रवीत् spoke.

#### आङ्ग्लानुवादः
Addressed thus, Bramharshi said to Sabala, like to  a sister whose heart is afflicted with sorrowः



### श्लोकः
#### मूलम्
न त्वां त्यजामि शबले नापि मेऽपकृतं त्वया।  
एष त्वां नयते राजा बलोन्मत्तो महाबलः॥1.54.9॥

#### शब्दार्थः
शबले O Sabala, त्वाम् you, न त्यजामि not forsaking, त्वया by you, न अपकृतमपि no harm has been done, महाबलः highly powerful, एषः राजा king, मत्तः from me, बलात् forcibly, त्वाम् you, नयते is carrying.

#### आङ्ग्लानुवादः
"O Sabala I am not forsaking you. You have done me no harm. This highly powerful king is forcibly carrying you away from me.



### श्लोकः
#### मूलम्
न हि तुल्यं बलं मह्यं राजा त्वद्य विशेषतः।  
बली राजा क्षत्रियश्च पृथिव्याः पतिरेव च॥1.54.10॥

#### शब्दार्थः
मह्यम् for me, बलम् power, तुल्यम् equal to him, न हि not, अद्य today, विशेषतः especially, राजा तु is king, राजा being king, बली powerful, क्षत्रियश्च also warrior, पृथिव्याः for the earth, पतिरेव च is also the lord.

#### आङ्ग्लानुवादः
I am no match for his strength, especially he is a king. Being king, he is a warrior, powerful and lord of the earth.



### श्लोकः
#### मूलम्
इयमक्षौहिणी पूर्णा सवाजिरथसङ्कुला।  
हस्तिध्वजसमाकीर्णा तेनासौ बलवत्तरः॥1.54.11॥

#### शब्दार्थः
सवाजिरथसङ्कुला crowded with horses yoked to chariots, हस्तिध्वजसमाकीर्णा surrounded by elephants and banners, इयम् this, अक्षौहिणी Akshauhini, पूर्णा is filled, तेन for that reason, असौ this (king ), बलवत्तरः is mighty.

#### आङ्ग्लानुवादः
He has an entire akshauhini composed of horses, chariots, elephants and banners. Hence he is stonger".



### श्लोकः
#### मूलम्
एवमुक्ता वसिष्ठेन प्रत्युवाच विनीतवत्।  
वचनं वचनज्ञा सा ब्रह्मर्षिममितप्रभम्॥1.54.12॥

#### शब्दार्थः
वसिष्ठेन by Vasishta, एवम् in this way, उक्ता spoken, वचनज्ञा knowledgeable in words, सा that cow, अमितप्रभम् immeasurable power, ब्रह्मर्षिम् addressing brahmarshi, वचनम् words, विनीतवत् with humility, प्रत्युवाच replied.

#### आङ्ग्लानुवादः
To these words of  brahmarshi Vasishta armed with immeasurable power, Sabala, who knew the use of words, replied with humilityः



### श्लोकः
#### मूलम्
न बलं क्षत्रियस्याहुर्ब्राह्मणो बलवत्तरः।  
ब्रह्मन् ब्रह्मबलं दिव्यं क्षत्रात्तु बलवत्तरम्॥1.54.13॥

#### शब्दार्थः
क्षत्रियस्य the strength of a Kshatriya, बलम् strength, न आहुः do not speak (in high    esteem), ब्राह्मणः Brahmin, बलवत्तरः possesses greater strength, ब्रह्मन् O Best of Brahmins, क्षत्रात् greater than the strength of a Kshatriya, ब्रह्मबलम् the strength of a Brahmin, दिव्यम् is divine, बलवत्तरम् greater.

#### आङ्ग्लानुवादः
"O Best of brahmins it is held that the strength of a kshatriya is no greater than a brahmin's. A brahmin possesses great strength his strength is divine. It is greater than that of a kshatriya.



### श्लोकः
#### मूलम्
अप्रमेयबलं तुभ्यं न त्वया बलवत्तरः।  
विश्वामित्रो महावीर्यस्तेज स्तव दुरासदम्॥1.54.14॥

#### शब्दार्थः
तुभ्यम् for you, अप्रमेयबलम् immeasurable power, महावीर्यः highly valourous, विश्वामित्रः Visvamitra, त्वया more than you, बलवत्तरः न is not great in strength, तव your, तेजः splendour, दुरासदम् cannot be reached.

#### आङ्ग्लानुवादः
Your power is immeasurable. Even though highly valiant, Viswamitra is not greater than you in strength. Your power is unequalled.



### श्लोकः
#### मूलम्
नियुङ्क्ष्व मां महाभाग त्वद्ब्रह्मबलसम्भृताम्।  
तस्य दर्पबलं यत्तन्नाशयामि दुरात्मनः॥1.54.15॥

#### शब्दार्थः
महाभाग O Highly fortunate one, त्वद्ब्रह्मबलसम्भृताम् possessed of your brahminic power, माम् me, नियुङ्क्ष्व command, दुरात्मनः of the wickedminded, तस्य his, यत् which, दर्पबलम् insolent power, तत् that one, नाशयामि I will destroy.

#### आङ्ग्लानुवादः
O Highly fortunate one I am possessed of your brahminic power. Command me. I will destroy the insolent and power of that wickedminded one.



### श्लोकः
#### मूलम्
इत्युक्तस्तु तया राम वसिष्ठस् सुमहायशाः।  
सृजस्वेति तदोवाच बलं परबलार्दनम्॥1.54.16॥

#### शब्दार्थः
राम O Rama, तया by her, इति thus, उक्तः spoken, महायशाः highly glorious, वसिष्ठः Vasishta, तदा then, परबलार्दनम् tormenting the power of enemies, बलम् army, सृजस्व create, इति thus, उवाच said.

#### आङ्ग्लानुवादः
O Rama to this, glorious Vasishta repliedः "Create an army capable of crushing the enemy power.



### श्लोकः
#### मूलम्
तस्य तद्वचनं श्रुत्वा सुरभिस्साऽसृजत्तदा॥1.54.17॥  
तस्या हुम्भारवोत्सृष्टाः पप्लवाश्शतशो नृप।  
नाशयन्ति बलं सर्वं विश्वामित्रस्य पश्यतः॥1.54.18॥

#### शब्दार्थः
तस्य his, तत् वचनम् this word, श्रुत्वा having heard, सा that, सुरभिः Kamadhenu, तदा then, असृजत् created (army), नृप O Rama, तस्याः that Kamadhenu's, हुम्भारवोत्सृष्टाः from the sound of 'Humbha' uttered by her, पप्लवाः paplavas, शतशः in hundreds, विश्वामित्रस्य  Viswamitra, पश्यतः while seeing, सर्वम् entire, बलम् army, नाशयन्ति destroyed.

#### आङ्ग्लानुवादः
Hearing his words Kamadhenu created an army. O Rama her lowing brought into being Paplavas in hundreds who destroyed the entire army of Viswamitra, while he looked on helplessly.



### श्लोकः
#### मूलम्
बलं भग्नं ततो दृष्ट्वा रथेनाक्रम्य कौशिकः।  
स राजा परमक्रुद्धो रोषविस्फारितेक्षणः।  
पप्लवान्नाशयामास शस्त्रैरुच्चावचैरपि॥1.54.19॥

#### शब्दार्थः
ततः thereafter, सः राजा that king, कौशिकः Visvamitra, भग्नम् destroyed, बलम् army, दृष्ट्वा having seen, परमक्रुद्धः exceedingly enraged, रोषविस्फारितेक्षणः his eyes expanded with anger, रथेन with chariot, आक्रम्य having occupied, उच्चावचैः अपि which were also of various kinds, शस्त्रैः with weapons, पप्लवान् Paplavas, नाशयामास destroyed.

#### आङ्ग्लानुवादः
Thereafter the king (Viswamitra), having seen his army thus routed, flew into a fury.  
Wideeyed with anger, he sat in his chariot and destoyed the Paplavas with various kinds of weapons.



### श्लोकः
#### मूलम्
विश्वामित्रार्दितान् दृष्ट्वा पप्लवाञ्छतशस्तदा।  
भूय एवासृजत्कोपाच्छकान् यवनमिश्रितान्॥1.54.20॥

#### शब्दार्थः
विश्वामित्रार्दितान् afflicted by Visvamitra, शतशः hundreds of, पप्लवान् Papalavas, दृष्ट्वा having seen, तदा then, कोपात् out of anger, भूय एव again, यवनमिश्रितान् mixed with Yavanas, शकान् Sakas, असृजत् created.

#### आङ्ग्लानुवादः
Having seen hundreds of Paplavas crushed by Viswamitra, once again she created out of anger. Sakas mixed with Yavanas.



### श्लोकः
#### मूलम्
तैरासीत् संवृता भूमि श्शकैर्यवनमिश्रितैः।  
प्रभावद्भिर्महावीर्यैर्हेमकिञ्जल्कसन्निभैः॥1.54.21॥

#### शब्दार्थः
प्रभावद्भिः by those possessing splendour, महावीर्यैः supreme valour, हेमकिञ्चल्कसन्निभैः resembling golden filaments, यवनमिश्रितैः mixed with Yavanas, शकैः Sakas, भूमिः earth, संवृता आसीत् covered with.

#### आङ्ग्लानुवादः
Sakas mixed with Yavanas, resembling golden filaments possessing brilliance and supreme bravery, covered the earth.



### श्लोकः
#### मूलम्
दीर्घासिपट्टिशधरैःमवर्णाम्बरावृतैः।  
निर्दग्धं तद्बलं सर्वं प्रदीप्तैरिव पावकैः॥1.54.22॥

#### शब्दार्थः
दीर्घासिपट्टिशधरैः armed with long swords and lances, हेमवर्णाम्बरावृतैः by those clad in yellow apparel (by Sakas and Yavanass), प्रदीप्तैः flaming, पावकैरिव like fire, तत् that, सर्वम् entire, बलम् army, निर्दग्धम् was consumed.

#### आङ्ग्लानुवादः
Sakas and Yavanas, armed with swords and lances, clad in yellow apparel, looking  like flaming fire destroyed the entire army.



### श्लोकः
#### मूलम्
ततोऽस्त्राणि महातेजा विश्वामित्रो मुमोच ह।  
तैस्तैर्यवनकाम्भोजाः पप्लवाश्चाकुलीकृताः॥1.54.23॥

#### शब्दार्थः
ततः thereafter, महातेजाः most brilliant, विश्वामित्रः Visvamitra, अस्त्राणि weapons, मुमोच ह released, तैस्तैः with those weapons, यवनकाम्भोजाः Yavana, Kambhojas, पप्लवाश्च Paplavas, अकुलीकृताः were tormented.

#### आङ्ग्लानुवादः
Thereafter, most brilliant Viswamitra released weapons. With these weapons, the Yavanas, Kambhojas and Paplavas were scattered".  

### समाप्तिः
 श्रीमद्रामायणे वाल्मीकीय आदिकाव्ये बालकाण्डे चतुष्पञ्चाशस्सर्गः॥  
Thus ends the fiftyfourth sarga of Balakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/04-mithilAyAtrA/04-vishvAmitra-kathA/054_shabalApaharaNam.md">
<details><summary><h2>भूषणम् ...{Loading}...</h2></summary>



कामधेनुं वसिष्ठो ऽपि यदा न त्यजते मुनिः ।  

तदास्य शबलां राम विश्वामित्रो ऽन्वकर्षत  ॥  १।५४।१  ॥   

नीयमाना तु शबला राम राज्ञा महात्मना ।  

दुःखिता चिन्तयामास रुदन्ती शोककर्शिता  ॥  १।५४।२  ॥   

अथ
बलात्कारकुपितवसिष्ठप्रहितकामधेनोर्बलसृष्टिश्चतुःपञ्चाशे--कामधेनुमित्यादिदशकम्
 ॥  १।५४।१,२  ॥   

  

परित्यक्ता वसिष्ठेन किमहं सुमहात्मना ।  

या ऽहं राजभटैर्दीना ह्रियेयं भृशदुःखिता  ॥  १।५४।३  ॥   

किं मया ऽपकृतं तस्य महर्षेर्भावितात्मनः ।  

यन्मामनागसं भक्तामिष्टां त्यजति धार्मिकः  ॥  १।५४।४  ॥   

निर्द्धूय तांस्तदा भृत्यान् शतशः शत्रुसूदन ।  

जगामानिलवेगेन पादमूलं महात्मनः  ॥  १।५४।५  ॥   

ह्रियेयम्, कर्मणि सम्प्रश्ने लिङ् । कथमपि ह्रियेयमित्यर्थः । भृशदुःखिता
भृशं दुःखिता । वृत्तिविषये मकारलोपो भृशमादिमान्ताव्ययस्येष्यते  ॥ 
१।५४।३५  ॥   

  

शबला सा रुदन्ती च क्रोशन्ती चेदमब्रवीत् ।  

वसिष्ठस्याग्रतः स्थित्वा मेघदुन्दुभिराविणी  ॥  १।५४।६  ॥   

क्रोशन्ती आर्तस्वरं कुर्वन्ती  ॥  १।५४।६  ॥   

  

भगवन् किं परित्यक्ता त्वयाहं ब्रह्मणः सुत ।  

यस्माद्राजभृता मां हि नयन्ते त्वत्सकाशतः  ॥  १।५४।७  ॥   

एवमुक्तस्तु ब्रह्मर्षिरिदं वचनमब्रवीत् ।  

शोकसन्तप्तहृदयां स्वसारमिव दुःखिताम्  ॥  १।५४।८  ॥   

राजभृताः राजभटाः । त्वत्सकाशतः त्वत्समीपतः  ॥  १।५४।७,८  ॥   

  

न त्वां त्यजामि शबले नापिमे ऽपकृतं त्वया ।  

एष त्वां नयते राजा बलान्मत्तो महाबलः  ॥  १।५४।९  ॥   

मत्तः मत्सकाशात्  ॥  १।५४।९  ॥   

  

न हि तुल्यं बलं मह्यं राजा त्वद्य विशेषतः ।  

बली राजा क्षत्रियश्च पृथिव्याः पतिरेव च  ॥  १।५४।१०  ॥   

मह्यं मम । तर्हि तपोबलेन किमिति न दण्ड्यते ? तत्राह राजा त्वद्य विशेषत
इति । राजा तपोबलेन न दण्ड्य इत्यर्थः  ॥  १।५४।१०  ॥   

  

इयमक्षौहिणी पूर्णा सवाजिरथसङ्कुला ।  

हस्तिध्वजसमाकीर्णा तेनासौ बलवत्तरः  ॥  १।५४।११  ॥   

एवमुक्ता वसिष्ठेन प्रत्युवाच विनीतवत् ।  

वचनं वचनज्ञा सा ब्रह्मर्षिमतुलप्रभम्  ॥  १।५४।१२  ॥   

न बलं क्षत्रियस्याहुर्ब्राह्मणो बलवत्तरः ।  

ब्रह्मन् ब्रह्मबलं दिव्यं क्षत्रात्तु बलवत्तरम्  ॥  १।५४।१३  ॥   

अप्रमेयबलं तुभ्यं न त्वया बलवत्तरः ।  

विश्वामित्रो महावीर्यस्तेजस्तव दुरासदम्  ॥  १।५४।१४  ॥   

नियुङ्क्ष्व मां महातेजस्त्वद्ब्रह्मबलसम्भृताम् ।  

तस्य दर्पबलं यत्तन्नाशयामि दुरात्मनः  ॥  १।५४।१५  ॥   

इयमित्यादि पञ्च । सवाजिरथसङ्कुला वाजिसहितरथैस्सङ्कुला । तुभ्यं तव ।
त्वया त्वत्तः । त्वद्ब्रह्मबलेन सम्भृतां संवर्द्धितप्रभावाम्  ॥ 
१।५४।१११५  ॥   

  

इत्युक्तस्तु तया राम वसिष्ठस्तु महायशाः ।  

सृजस्वेति तदोवाच बलं परबलारुजम्  ॥  १।५४।१६  ॥   

तस्य तद्वचनं श्रुत्वा सुरभिः सासृजत्तदा  ॥  १।५४।१७  ॥   

इत्युक्त इत्याद्यष्टौ । आरुजति हिनस्तीत्यारुजम्  ॥  १।५४।१६,१७  ॥   

  

तस्या हुम्भारवोत्सृष्टाः पप्लवाः शतशो नृप ।  

नाशयन्ति बलं सर्वं विश्वामित्रस्य पश्यतः  ॥  १।५४।१८  ॥   

बलं सैन्यम् । हुम्भारवः पशूनां हुम्भाशब्दः । उत्सृष्टाः निर्मिताः
पप्लवशकयवनादिशब्दाः म्लेच्छजातिविशेषवचनाः । पश्यत इत्यनादरे षष्ठी  ॥ 
१।५४।१८  ॥   

  

बलं भग्नं ततो दृष्ट्वा रथेनाक्रम्य कौशिकः ।  

स राजा परमक्रुद्धः क्रोधविस्फारितेक्षणः ।  

पप्लवान् नाशयामास शस्त्रैरुच्चावचैरपि  ॥  १।५४।१९  ॥   

विस्फारितं विवृतम्  ॥  १।५४।१९  ॥   

  

विश्वामित्रार्दितान् दृष्ट्वा पप्लवान् शतशस्तदा ।  

भूय एवासृजत्कोपाच्छकान् यवनमिश्रितान्  ॥  १।५४।२०  ॥   

अर्दितान् हिंसितान्  ॥  १।५४।२०  ॥   

  

तैरासीत्संवृता भूमिः शकैर्यवनमिश्रितैः ।  

प्रभावद्भिर्महावीर्यैर्हेमकिञ्जल्कसन्निभैः  ॥  १।५४।२१  ॥   

हेमकिञ्जल्कसन्निभैः हेमशब्दश्चम्पकपरः, तस्य कनकाह्वयत्वात् ।
तत्केसरतुल्यैरित्यर्थः  ॥  १।५४।२१  ॥   

  

दीर्घासिपट्टिशधरैर्हेमवर्णाम्बरावृतैः ।  

निर्दग्धं तद्बलं सर्वं प्रदीप्तैरिव पावकैः  ॥  १।५४।२२  ॥   

ततो ऽस्त्राणि महातेजा विश्वामित्रो मुमोच ह ।  

तैस्तैर्यवनकाम्भोजाः पप्लवाश्चाकुलीकृताः  ॥  १।५४।२३  ॥   

इत्यार्षे श्रीरामायणे वाल्मीकीये आदिकाव्ये बालकाण्डे चतुःपञ्चाशः सर्गः
 ॥  ५४  ॥   

पट्टिशः असिविशेषः  ॥  १।५४।२२,२३  ॥   

इति श्रीगोविन्दराजविरचिते श्रीरामायणभूषणे मणिमञ्जीराख्याने
बालकाण्डव्याख्याने चतुःपञ्चाशः सर्गः  ॥  ५४  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/04-mithilAyAtrA/04-vishvAmitra-kathA/054_shabalApaharaNam.md">
<details><summary><h2>शिरोमणी ...{Loading}...</h2></summary>



कामधेनुमिति । हे राम मुनिः वशिष्ठः यदा कामधेनुं न त्यजते नात्यजत् तदापि
विश्वामित्रः अस्य वशिष्ठस्य शबलामन्वकर्षत हठादनयत्  ॥  १।५४।१  ॥   

  

नीयमानेति । हे राम महात्मना राज्ञा विश्वामित्रेण नीयमाना बलादाकृष्यमाणा
अत एव दुःखिता अत एव रुदन्ती शोककर्षिता शोकव्याकुलचित्ता शबला तु
चिन्तयामास  ॥  १।५४।२  ॥   

  

तच्चिन्तामेवाह परीति । या अहं राजभृतैः विश्वामित्रभृत्त्यैः ह्रियेय सा
दीना भृशं दुःखिता अहं सुमहात्मना वशिष्ठेन किं किमर्थं परित्यक्ता  ॥ 
१।५४।३  ॥   

  

किमिति । भावितात्मनः चिन्तनीयस्वरूपस्य महर्षेः वशिष्ठस्य मया किंमपकृतं
यत् येनाकारेण अनागसं मज्ज्ञानविषयीभूतापराधरहितां भक्तां तत्सेवापरामत एव
इष्टां तदिच्छाविषयीभूतां मां धार्मिकः धर्मनिरतो वशिष्ठः त्यजति  ॥  १।५४।४
 ॥   

  

इतीति । तदा स्वापकर्षणकाले इति अनेन प्रकारेण चिन्तयित्वा पुनः पुनः
निश्वःस्य च सा शबला वायुवेगेनैव परमौजसं वशिष्ठं जगाम । तुशब्द एवार्थे  ॥ 
१।५४।५  ॥   

  

गमनप्रकारं वर्णयन्नाह निरिति । हे शत्रुसूदन तदा स्वापकर्षणकाले शतशस्तान्
भृत्यान् निर्धूय निपात्य महात्मनो वशिष्ठस्य पादमूलं चरणसमीपं अनिलवेगेन
जगाम शबलेति शेषः  ॥  १।५४।६  ॥   

  

शबलेति । रुदन्ती रोदनं कुर्वती क्रोशन्ती हे ऋषे इत्याह्वानं कुर्वती
रुदन्ती स्वरोदनहेतुककरुणोत्पादनेन अन्यानपि रोदयन्ती च मेघनिःस्वना
गम्भीरनादा सा शबला वशिष्ठस्याग्रत एव स्थित्वा इदमब्रवीत् । एकश्चशब्द
एवार्थे  ॥  १।५४।७  ॥   

  

तद्वचनमेवाह भगवन्निति । हे भगवन् ब्रह्मणः सुत त्वया ऽहं किं किमर्थं
परित्यक्ता यस्मात्परित्यागाद्धेतोः राजभृताः राजभटाः त्वत्सकाशतो मां
नयन्ति  ॥  १।५४।८  ॥   

  

एवमिति । एवमनेन प्रकारेण उक्तः शबलया प्रार्थित एव ब्रह्मर्षिः वशिष्ठः
शोकसन्तप्तहृदयां दुःखितां स्वसारमिव भगिनीसदृशीं शबलामिदं वचनमब्रवीत् ।
तुशब्द एवार्थे  ॥  १।५४।९  ॥   

  

तद्वचनमेवाह नेति । हे शबले त्वया मे नापकृतमतस्त्वामहं न त्यजामि महाबलः
मत्तः उन्मत्त एषः राजा बलात् हठात् त्वां नयते । उपिर्हेतौ  ॥  १।५४।१०
 ॥   

  

नहीति । विशेषतो बलं बलवदपि मह्यं पूजनीयं ब्राह्मणकुलमद्य विवादसमये राजा
राज्ञा तुल्यं नैव ब्राह्मणकुलस्य शान्तिगुणविशिष्टत्वेन
युद्धानर्हत्वादिति भावः । अतो राजा प्रजाविषयकानुरागविशिष्टः पृथिव्याः
पतिः क्षत्रिय एवास्मिन् विवादसमये बली । हिशब्दो ऽप्यर्थे तुशब्द एवार्थे
एकश्चशब्दो हेत्वर्थे द्वितीयश्चशब्दो ऽस्मिन्नित्यर्थे पूर्वो राजा
क्विबन्तप्रकृतिकस्तृतीयान्तः सञ्ज्ञापूर्वकविधेरनित्यत्त्वान्मह्यमित्यत्र
वृद्धिविरहः  ॥  १।५४।११  ॥   

  

तस्य सहेतुकं बलवत्तरत्वमाह इयमिति । सवाजिरथसङ्कुला वाजिसहितरथैः सङ्कुला
व्याप्ता हस्तिध्वजसमाकीर्णा हस्तिश्रेष्ठैः समाकीर्णा पूर्णा इयं
विश्वामित्राक्षौहिणी अस्तीति शेषः । तेन हेतुना ऽसौ विश्वामित्रो बलवत्तरः
अतिबली अस्ति  ॥  १।५४।१२  ॥   

  

एवमिति । एवं वर्णितप्रकारेण वशिष्ठेन उक्ता वचनज्ञा वचनतात्पर्यज्ञात्री
सा शबला विनीतवत् विनम्रतायुक्तं वचनमतुलप्रभं ब्रह्मर्षिं वशिष्ठं
प्रत्युवाच  ॥  १।५४।१३  ॥   

  

तद्वचनमेवाह नेति । क्षत्रियस्य न बलं ब्राह्मणबलापेक्षया अल्पबलमाहुः
तत्वज्ञा इति शेषः । अतो ब्राह्मणाः बलवत्तराः एतेन शान्तिगुणविशिष्टत्वे
ऽपि क्षत्रियादिकृतब्राह्मणापकृतिजनितदुरितध्वंसः स्वनिष्ठकरुणया
ब्राह्मणैः कर्तव्य एवेति ध्वनितम् । सहेतुकं ब्राह्मणबलस्य बलवत्तरत्वं
वदन्नाह हे ब्रह्मन् ब्रह्मबलं ब्राह्मणस्य तव बलं दिव्यं
प्राकृतविलक्षणमतः क्षत्रात् क्षत्रियबलात् बलवत्तरमस्तीति  

शेषः । ब्रह्मबलमित्युभयान्वयि । तुशब्दो हेत्वर्थे अल्पार्थको नञ्  ॥ 
१।५४।१४  ॥   

  

ननु सैन्यबलेन तस्य बलवत्तरत्वमक्षतमेवेत्यत आह अप्रमेयमिति । दुरासदं
निवर्तयितुमशक्यं तव तेज तपोजनितप्रभाव एवमप्रमेयमियत्तारहितं तुभ्यं तव
बलं सैन्यमस्तीति शेषः । अतः महावीर्यः सैन्यादिवीर्यविशिष्टः
विश्वामित्रस्त्वया त्वत्तो बलवत्तरो न  ॥  १।५४।१५  ॥   

  

राजपराभवोपायं वदन्ती आह नियुङ्क्ष्वेति । हे महातेजः
त्वद्ब्रह्मबलसम्भृतां तव मन्त्रबलेन सम्पोषितां मां नियुङ्क्ष्व
तद्बलनाशने नियोजन तेन दुरात्मनः दुष्टस्वभावस्य तस्य विश्वामित्रस्य
यद्दर्पं बलं च तत् नाशयामि । विनापि चं समुच्चयः  ॥  १।५४।१६  ॥   

  

इतीति । हे राम तया शबलया इति अनेन प्रकारेण उक्त एव महायशाः वशिष्ठः
परबलार्दनं शत्रुसैन्यनाशकं बलं सैन्यं सृजस्व इति तदा
धेनुप्रार्थनोत्तरसमये एवमुवाच धेनुमिति शेषः । तुशब्दौ एवार्थौ  ॥  १।५४।१७
 ॥   

  

तस्येति । तदा वशिष्ठोक्तिसमये तस्य वशिष्ठस्य तद्वचनं श्रुत्वा सा सुरभिः
असृजत् राजवलविघातकानिति शेषः । सर्जनप्रकारं वर्णयन्नाह हे नृप तस्याः
धेनोः हुम्भारवोत्सृष्टाः हुङ्कारशब्दोत्पन्नाः शतशः पह्लवाः यवनविशेषाः
तदुपलक्षितपह्लवकाम्बोजबर्बराः विश्वामित्रस्य सर्वं बलं सैन्यं
विश्वामित्रस्य पश्यतः पश्यन्तं विश्वामित्रमनादृत्य नाशयन्ति अनाशयन्त
वर्तमानसामीप्य इति भूते लट् । सार्धश्लोक एकान्वयी ।
पह्लवशकयवनकाम्बोजबर्बराद्या म्लेच्छविशेषा इति प्रसिद्धम्  ॥  १।५४।१८  ॥   

  

स इति । परमक्रुद्धः अतिक्रोधविशिष्टः अत एव क्रोधविस्फारितेक्षणः क्रोधेन
विस्फारिते ईक्षणे नेत्रे येन स राजा विश्वामित्रः  ॥  १।५४।१९  ॥   

  

उच्चावचैः न्यूनाधिकभावतामापन्नैः शस्त्रास्त्रैः अपिना नर्जनादिभिः
पह्लवान् नाशयामास तदा विश्वामित्रप्रहरणकाले शतशः पह्लवान्
विश्वामित्रार्दितान्दृष्ट्वा अवलोक्य  ॥  १।५४।२०  ॥   

  

घोरान् भयङ्करान् यवनमिश्रितान् यवनसजातीयान् शकान् भूयो ऽपि असृजत् शबलेति
शेषः । तै शबलासृष्टैः यवनमिश्रितैः शकैः संवृता भूमिः आसीत्  ॥  १।५४।२१
 ॥   

  

प्रभावद्भिरिति । प्रभावद्भिः अतिप्रभाविशिष्टैः महावीर्यैः
अतिपराक्रमवद्भिः हेमकिञ्जल्कसन्निभैः चम्पककेशरतुल्यैः
दीर्घासिपट्टिशध्ारैः बृहदस्यादिविशष्टैः हेमवर्णाम्बरावृत्तैः
हेमवर्णसदृशवर्णविशिष्टवस्त्रयुक्तैः पावकैरिव प्रदीप्तैः यवनमिश्रितैः
शकैः सर्वं तद्बलं विश्वामित्रसैन्यं निर्दग्धं ततः
स्वसैन्यनिर्दाहानन्तरमेव महातेजाः विश्वामित्रः अस्त्राणि मुमोचा ह शब्द
एवार्थे  ॥  १।५४।२२,२३  ॥   

  

तैर्विश्वामित्रास्त्रैः ते प्रसिद्धाः यवनकाम्बोजाः पह्लवाश्च आकुलीकृताः
व्याकुलतां प्रापिताः  ॥  १।५४।२४  ॥   

  

इति श्रीमद्वाल्मीकीयरामायणव्याख्याने रामायणशिरोमणौ बालकाण्डे
चतुःपञ्चाशत्तमः सर्गः  ॥  १।५४  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/04-mithilAyAtrA/04-vishvAmitra-kathA/054_shabalApaharaNam.md">
<details><summary><h2>तिलकम् ...{Loading}...</h2></summary>



अथ दण्डोपायप्रवृत्तिमाह कामधेनुमिति । न त्यजते नात्यजत् । अन्वकर्षत ।
बलादिति शेषः  ॥  १।५४।१,२  ॥   

  

राजभृतैः राजसेवकैः । "भटैः" इति क्वचित्पाठः । ह्रियेय । कर्मणि लिङ् ।
भृशदुःखिता भृशेनातिशयेन दुःखिता अस्मीति शेषः । भृशशब्दो बहुपर्यायो वा  ॥ 
१।५४।३  ॥   

  

अपकृतमपराद्धम् । दृष्ट्वा ज्ञात्वापि । भक्ताम् सेवापराम्  ॥  १।५४।४,५
 ॥   

  

शतशो भृत्यान्स्वकर्षकान् । पादमूलम् पादसमीपम् । महात्मनो वसिष्ठस्य  ॥ 
१।५४।६  ॥   

  

रोदनमश्रुपातः । क्रोशनमार्तशब्दः । रुदन्त्या एव ऋषिसमीपगमनं रुदन्त्यैव च
कथनमित्येतदर्थं द्वी रुदन्तीति  ॥  १।५४।७  ॥   

  

सकाशः समीपम्  ॥  १।५४।८  ॥   

  

स्वसा भगिनी  ॥  १।५४।९  ॥   

  

बलात्क्षात्रात् । मत्तो ऽविवेकी  ॥  १।५४।१०  ॥   

  

मह्यम् मम । नहि तद्बलेन तुल्यमित्यर्थः । तपोबलेन तर्हि दण्ड्यताम् ।
तत्राह राजा त्वित्यादि । राजत्वात्तपोबलेन न दण्ड्य इति भावः ।
तद्वक्ष्यति किष्किन्धायाम् "दुर्लभस्य च धर्मस्य जीवितस्य शुभस्य च ।
राजानो वानरश्रेष्ठ प्रदातारो न संशयः  ॥  तान्न हिंस्यान्न
चाक्रोशेन्नाक्षिप्रेन्नाप्रियं वदेत् । देवा मानुषरूपेण चरन्त्येते महीतले
 ॥ " इति। अद्य विशेषतः। अवध्य इति शेषः। अद्य कृतातिथ्यके दिने।
तेनातिथित्वाद्विशेषतोऽवध्य इति भावः। बली राजेत्यनेन
युद्धाज्येयत्वमुक्तम्। पृथिवीपतिक्षत्रियत्वेन तद्वधस्य महापातकसमता
बोधिता  ॥   

१।५४।११  ॥   

बलित्वमेवोपपादयति इयमिति । हस्तिस्थैर्ध्वजैः समाकीर्णा  ॥  १।५४।१२  ॥   

  

विनीतवद्विनयोपेतम्  ॥  १।५४।१३  ॥   

  

न बलमल्पबलम् । बलवत्तराः क्षत्रियादिभ्यः । क्षात्रात्क्षत्रियबलादपि
बलवत्तरमधिकम्  ॥  १।५४।१४  ॥   

  

तुभ्यम् तव । न त्वया । सदृशो ऽपीति शेषः । बलवत्तर इति । दूरे इति शेषः ।
महावीर्यो महावीर्यो ऽपि । तत्र हेतुस्तेजस्तवेत्यादि  ॥  १।५४।१५  ॥   

  

ननु त्वमेव तस्य बलं नाशय । तत्राह नियुङ्क्ष्वेति ।
कामधेनुत्वान्नियोगापेक्षा परकाम्यार्थसृष्टावेव तस्याः सामर्थ्यात् ।
ब्रह्मबलसम्भृतां तादृशकार्यसमर्थत्वेन मां ध्यायस्वेत्यर्थः  ॥  १।५४।१६,१७
 ॥   

  

हुम्भानाम गवां शब्दाः । पह्लवशकयवनकाम्बोजबर्बरा म्लेच्छजातिविशेषाः  ॥ 
१।५४।१८  ॥   

  

पश्यत इत्यनादरे षष्ठी । विस्फारितम् विवृतम्  ॥  १।५४।१९  ॥   

  

अर्दिताः पीडिताः  ॥  १।५४।२०,२१  ॥   

  

प्रभा दुर्निरीक्ष्यं तेजः । हेम्नः किञ्जल्कस्य च सदृशैः । हेमवर्णाम्बरम्
पीताम्बरम्  ॥  १।५४।२२,२३  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये बालकाण्डे
चतुःपञ्चाशः सर्गः  ॥  ५४  ॥   

  



</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/04-mithilAyAtrA/04-vishvAmitra-kathA/054_shabalApaharaNam.md">
<details><summary><h2>द्राविडपाठः ...{Loading}...</h2></summary>


कामधेनुं वसिष्ठोऽपि यदा न त्यजते मुनिः।  
तदास्य शबलां राम विश्वामित्रोऽन्वकर्षत ॥ 1.54.1 ॥   
नीयमाना तु शबला राम राज्ञा महात्मना।  
दुःखिता चिन्तयामास रुदन्ती शोककर्शिता ॥ 1.54.2 ॥   
परित्यक्ता वसिष्ठेन किमहं सुमहात्मना।  
याऽहं राजभटैर्दीना ह्रियेयं भृशदुःखिता ॥ 1.54.3 ॥   
किं मयाऽपकृतं तस्य महर्षेर्भावितात्मनः।  
यन्मामनागसं भक्तामिष्टां त्यजति धार्मिकः ॥ 1.54.4 ॥   
निर्द्धूय तांस्तदा भृत्यान् शतशः शत्रुसूदन।  
जगामानिलवेगेन पादमूलं महात्मनः ॥ 1.54.5 ॥   
शबला सा रुदन्ती च क्रोशन्ती चेदमब्रवीत्।  
वसिष्ठस्याग्रतः स्थित्वा मेघदुन्दुभिराविणी ॥ 1.54.6 ॥   
भगवन् किं परित्यक्ता त्वयाहं ब्रह्मणः सुत।  
यस्माद्राजभृता मां हि नयन्ते त्वत्सकाशतः ॥ 1.54.7 ॥   
एवमुक्तस्तु ब्रह्मर्षिरिदं वचनमब्रवीत्।  
शोकसन्तप्तहृदयां स्वसारमिव दुःखिताम् ॥ 1.54.8 ॥   
न त्वां त्यजामि शबले नापिमेऽपकृतं त्वया।  
एष त्वां नयते राजा बलान्मत्तो महाबलः ॥ 1.54.9 ॥   
न हि तुल्यं बलं मह्यं राजा त्वद्य विशेषतः।  
बली राजा क्षत्रियश्च पृथिव्याः पतिरेव च ॥ 1.54.10 ॥   
इयमक्षौहिणी पूर्णा सवाजिरथसङ्कुला।  
हस्तिध्वजसमाकीर्णा तेनासौ बलवत्तरः ॥ 1.54.11 ॥   
एवमुक्ता वसिष्ठेन प्रत्युवाच विनीतवत्।  
वचनं वचनज्ञा सा ब्रह्मर्षिमतुलप्रभम् ॥ 1.54.12 ॥   
न बलं क्षत्रियस्याहुर्ब्राह्मणो बलवत्तरः।  
ब्रह्मन् ब्रह्मबलं दिव्यं क्षत्रात्तु बलवत्तरम् ॥ 1.54.13 ॥   
अप्रमेयबलं तुभ्यं न त्वया बलवत्तरः।  
विश्वामित्रो महावीर्यस्तेजस्तव दुरासदम् ॥ 1.54.14 ॥   
नियुङ्क्ष्व मां महातेजस्त्वद्ब्रह्मबलसम्भृताम्।  
तस्य दर्पबलं यत्तन्नाशयामि दुरात्मनः ॥ 1.54.15 ॥   
इत्युक्तस्तु तया राम वसिष्ठस्तु महायशाः।  
सृजस्वेति तदोवाच बलं परबलारुजम् ॥ 1.54.16 ॥   
तस्य तद्वचनं श्रुत्वा सुरभिः सासृजत्तदा ॥ 1.54.17 ॥   
तस्या हुम्भारवोत्सृष्टाः पप्लवाः शतशो नृप।  
नाशयन्ति बलं सर्वं विश्वामित्रस्य पश्यतः ॥ 1.54.18 ॥   
स राजा परमक्रुद्धः क्रोधविस्फारितेक्षणः।  
पप्लवान् नाशयामास शस्त्रैरुच्चावचैरपि ॥ 1.54.19 ॥   
विश्वामित्रार्दितान् दृष्ट्वा पप्लवान् शतशस्तदा।  
भूय एवासृजत्कोपाच्छकान् यवनमिश्रितान् ॥ 1.54.20 ॥   
तैरासीत्संवृता भूमिः शकैर्यवनमिश्रितैः।  
प्रभावद्भिर्महावीर्यैर्हेमकिञ्जल्कसन्निभैः ॥ 1.54.21 ॥   
दीर्घासिपट्टिशधरैर्हेमवर्णाम्बरावृतैः।  
निर्दग्धं तद्बलं सर्वं प्रदीप्तैरिव पावकैः ॥ 1.54.22 ॥   
ततोऽस्त्राणि महातेजा विश्वामित्रो मुमोच ह।  
तैस्तैर्यवनकाम्भोजाः पप्लवाश्चाकुलीकृताः ॥ 1.54.23 ॥   

</details>
</div>
