+++
title = "०४५ तमसातीरगमनम्"
title_english = "045 Rama requests the citizens to return to Ayodhya"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-045-Thamasa_Theera_Gamanam.mp3"></div>
</details>



<details><summary>ಭಾಗಸೂಚನಾ</summary>

ದಶರಥ-ಭರತನ ವಿಷಯದಲ್ಲಿ ಪ್ರೇಮಭಾವದಿಂದ ಇರುವಂತೆ ಶ್ರೀರಾಮನು ತನ್ನನ್ನು ಅನುಸರಿಸಿ ಬರುತ್ತಿದ್ದ ಪ್ರಜೆಗಳಿಗೆ ಹೇಳಿ ಅಯೋಧ್ಯೆಗೆ ಹಿಂದಿರುಗಿಸಿದುದು, ವೃದ್ಧಬ್ರಾಹ್ಮಣರು ಶ್ರೀರಾಮನನ್ನು ಅಯೋಧ್ಯೆಗೆ ಹಿಂದಿರುಗುವಂತೆ ಆಗ್ರಹ ಪಡಿಸಿದುದು, ಅವರೆಲ್ಲರೊಡನೆ ಶ್ರೀರಾಮನು ತಮಸಾ ನದಿಯ ತೀರಕ್ಕೆ ಹೋದುದು
</details>

###### 1


<details><summary>ಮೂಲಮ್</summary>

ಅನುರಕ್ತಾ ಮಹಾತ್ಮಾನಂ ರಾಮಂ ಸತ್ಯಪರಾಕ್ರಮಮ್ ।  
ಅನುಜಗ್ಮುಃ ಪ್ರಯಾಂತಂ ತಂ ವನವಾಸಾಯಮಾನವಾಃ ॥
</details>

<details><summary>ಅನುವಾದ</summary>

ಅತ್ತ ಸತ್ಯಪರಾಕ್ರಮಿ ಮಹಾತ್ಮಾ ಶ್ರೀರಾಮನು ವನವಾಸಕ್ಕಾಗಿ ಹೋಗುತ್ತಿರುವಾಗ ಅವನ ಕುರಿತು ಅನುರಾಗವುಳ್ಳ ಅನೇಕ ಅಯೋಧ್ಯಾವಾಸಿಗಳು ವನದಲ್ಲಿ ಅವನೊಡನೆ ಇರಲು ಹಿಂದೆ-ಹಿಂದೆ ನಡೆದರು.॥1॥
</details>

###### 2


<details><summary>ಮೂಲಮ್</summary>

ನಿವರ್ತಿತೇಽತೀವ ಬಲಾತ್ ಸುಹೃದ್ ಧರ್ಮೇಣರಾಜನಿ ।  
ನೈವ ತೇ ಸಂನ್ಯವರ್ತಂತ ರಾಮಸ್ಯಾನುಗತಾ ರಥಮ್ ॥
</details>

<details><summary>ಅನುವಾದ</summary>

‘ಯಾರನ್ನು ಬೇಗನೇ ಹಿಂದಿರುಗಬೇಕೆಂದು ಬಯಸುವವರು ಸ್ವಜನರನ್ನು ದೂರದವರೆಗೆ ತಲುಪಿಸಲು ಹೋಗಬಾರದು’ ಮುಂತಾಗಿ ತಿಳಿಸಿ ಸುಹೃದ್ ಧರ್ಮಕ್ಕನುಸಾರ ದಶರಥನನ್ನು ಬಲವಂತವಾಗಿ ಹಿಂದಿರುಗಿಸಿದಾಗಲೂ ಶ್ರೀರಾಮನ ರಥದ ಹಿಂದೆ-ಹಿಂದೆ ಬರುತ್ತಿದ್ದ ಅಯೋಧ್ಯಾವಾಸಿಗಳು ತಮ್ಮ ಮನೆಗಳಿಗೆ ಮರಳಿಹೋಗಲಿಲ್ಲ.॥2॥
</details>

###### 3


<details><summary>ಮೂಲಮ್</summary>

ಅಯೋಧ್ಯಾನಿಲಯಾನಾಂ ಹಿ ಪುರುಷಾಣಾಂ ಮಹಾಯಶಾಃ ।  
ಬಭೂವ ಗುಣಸಂಪನ್ನಃ ಪೂರ್ಣಚಂದ್ರ ಇವ ಪ್ರಿಯಃ ॥
</details>

<details><summary>ಅನುವಾದ</summary>

ಏಕೆಂದರೆ ಅಯೋಧ್ಯಾವಾಸೀ ಜನರಿಗೆ ಸದ್ಗುಣಸಂಪನ್ನ ಮಹಾಯಶಸ್ವೀ ಶ್ರೀರಾಮನು ಪೂರ್ಣಚಂದ್ರನಂತೆ ಪ್ರಿಯನಾಗಿದ್ದನು.॥3॥
</details>

###### 4


<details><summary>ಮೂಲಮ್</summary>

ಸ ಯಾಚ್ಯಮಾನಃ ಕಾಕುತ್ಸ್ಥಸ್ತಾಭಿಃ ಪ್ರಕೃತಿಭಿಸ್ತದಾ ।  
ಕುರ್ವಾಣಃ ಪಿತರಂ ಸತ್ಯಂ ವನಮೇವಾನ್ವಪದ್ಯತ ॥
</details>

<details><summary>ಅನುವಾದ</summary>

ಆ ಪ್ರಜೆಗಳು ಶ್ರೀರಾಮನಲ್ಲಿ ಅರಮನೆಗೆ ಮರಳುವಂತೆ ಬಹಳ ಪ್ರಾರ್ಥಿಸಿದರು. ಆದರೆ ಅವನು ತಂದೆಯ ಸತ್ಯವನ್ನು ರಕ್ಷಿಸಲಿಕ್ಕಾಗಿ ವನದ ಕಡೆಗೆ ಮುಂದರಿದನು.॥4॥
</details>

###### 5


<details><summary>ಮೂಲಮ್</summary>

ಅವೇಕ್ಷಮಾಣಃ ಸಸ್ನೇಹಂ ಚಕ್ಷುಷಾ ಪ್ರಪಿಬನ್ನಿವ ।  
ಉವಾಚ ರಾಮಃ ಸಸ್ನೇಹಂ ತಾಃ ಪ್ರಜಾಃ ಸ್ವಾಃ ಪ್ರಜಾ ಇವ ॥
</details>

<details><summary>ಅನುವಾದ</summary>

ಅವನು ಪ್ರಜಾಜನರನ್ನು ಈ ರೀತಿಯ ಸ್ನೇಹತುಂಬಿದ ದೃಷ್ಟಿಯಿಂದ ನೋಡುತ್ತಿದ್ದನು. ಅವರನ್ನು ಕಣ್ಣುಗಳಿಂದಲೇ ಕುಡಿದುಬಿಡುವಂತೆ ಕಾಣುತ್ತಿತ್ತು. ಆಗ ಶ್ರೀರಾಮನು ತನ್ನ ಮಕ್ಕಳಂತೆ ಪ್ರಿಯರಾದ ಆ ಪ್ರಜಾಜನರಲ್ಲಿ ಸ್ನೇಹದಿಂದ ಹೇಳಿದನು.॥5॥
</details>

###### 6


<details><summary>ಮೂಲಮ್</summary>

ಯಾ ಪ್ರಿತಿರ್ಬಹುಮಾನಶ್ಚ ಮಯ್ಯಯೋಧ್ಯಾನಿವಾಸಿನಾಮ್ ।  
ಮತ್ಪ್ರಿಯಾರ್ಥಂ ವಿಶೇಷೇಣ ಭರತೇ ಸಾ ವಿಧೀಯತಾಮ್ ॥
</details>

<details><summary>ಅನುವಾದ</summary>

ಅಯೋಧ್ಯಾವಾಸಿಗಳ ಪ್ರೇಮಾದರವು ನನ್ನ ಕುರಿತು ಇರುವಂತೆಯೇ ನನ್ನ ಸಂತೋಷಕ್ಕಾಗಿ ಭರತನ ಕುರಿತೂ ಇನ್ನೂ ಹೆಚ್ಚಾಗಿಯೇ ಇರಬೇಕು.॥6॥
</details>

###### 7


<details><summary>ಮೂಲಮ್</summary>

ಸ ಹಿ ಕಲ್ಯಾಣಚಾರಿತ್ರಃ ಕೈಕೇಯ್ಯಾನಂದವರ್ಧನಃ ।  
ಕರಿಷ್ಯತಿ ಯಥಾವದ್ವಃ ಪ್ರಿಯಾಣಿ ಚ ಹಿತಾನಿ ಚ ॥
</details>

<details><summary>ಅನುವಾದ</summary>

ಭರತನ ಚರಿತ್ರವು ಬಹಳ ಸುಂದರ ಮತ್ತು ಎಲ್ಲರ ಕಲ್ಯಾಣ ಮಾಡುವುದಾಗಿದೆ. ಕೈಕೇಯಿಯ ಆನಂದವನ್ನ್ನು ಹೆಚ್ಚಿಸುವ ಭರತನು ನಿಮ್ಮೆಲ್ಲರ ಯಥಾವತ್ ಪ್ರಿಯ ಮತ್ತು ಹಿತ ಮಾಡುವನು.॥7॥
</details>

###### 8


<details><summary>ಮೂಲಮ್</summary>

ಜ್ಞಾನವೃದ್ಧೋ ವಯೋಬಾಲೋಮೃದುರ್ವೀರ್ಯಗುಣಾನ್ವಿತಃ  
ಅನುರೂಪಃ ಸ ವೋ ಭರ್ತಾ ಭವಿಷ್ಯತಿ ಭಯಾಪಹಃ ॥
</details>

<details><summary>ಅನುವಾದ</summary>

ಅವನು ವಯಸ್ಸಿನಲ್ಲಿ ಸಣ್ಣವನಾದರೂ ಜ್ಞಾನದಲ್ಲಿ ದೊಡ್ಡವನಾಗಿದ್ದಾನೆ. ಪರಾಕ್ರಮೋಚಿತ ಗುಣಗಳಿಂದ ಸಂಪನ್ನನಾಗಿದ್ದರೂ ಸ್ವಭಾವತಃ ತುಂಬಾ ಕೋಮಲನಾಗಿದ್ದಾನೆ. ಅವನು ನಿಮ್ಮೆಲ್ಲರಿಗೆ ಯೋಗ್ಯ ರಾಜನಾಗುವನು ಮತ್ತು ಪ್ರಜೆಯ ಭಯವನ್ನು ನಿವಾರಣ ಮಾಡುವನು.॥8॥
</details>

###### 9


<details><summary>ಮೂಲಮ್</summary>

ಸ ಹಿ ರಾಜಗುಣೈರ್ಯುಕ್ತೋ ಯುವರಾಜಃ ಸಮೀಕ್ಷಿತಃ ।  
ಆಪಿ ಚಾಪಿ ಮಯಾ ಶಿಷ್ಟೈಃ ಕಾರ್ಯಂ ವೋ ಭರ್ತೃಶಾಸನಮ್ ॥
</details>

<details><summary>ಅನುವಾದ</summary>

ಅವನು ನನಗಿಂತಲೂ ಹೆಚ್ಚು ರಾಜೋಚಿತ ಗುಣಗಳಿಂದ ಕೂಡಿರುವನು. ಅದಕ್ಕಾಗಿಯೇ ಮಹಾರಾಜರು ಅವನನ್ನು ಯುವರಾಜನನ್ನಾಗಿಸಲು ನಿಶ್ಚಯಿಸಿರುವರು. ಆದ್ದರಿಂದ ನೀವು ನಿಮ್ಮ ಸ್ವಾಮಿ ಭರತನ ಆಜ್ಞೆಯನ್ನು ಸದಾ ಪಾಲಿಸಬೇಕು.॥9॥
</details>

###### 10


<details><summary>ಮೂಲಮ್</summary>

ನ ಸಂತಪ್ಯೇದ್ ಯಥಾ ಚಾಸೌ ವನವಾಸಂ ಗತೇ ಮಯಿ ।  
ಮಹಾರಾಜಸ್ತಥಾ ಕಾರ್ಯೋ ಮಮ ಪ್ರಿಯಚಿಕೀರ್ಷಯಾ ॥
</details>

<details><summary>ಅನುವಾದ</summary>

ನಾನು ವನಕ್ಕೆ ಹೋದ ಬಳಿಕ ಮಹಾರಾಜರು ಯಾವ ವಿಧದಿಂದಲೂ ಶೋಕದಿಂದ ಸಂತಪ್ತರಾಗದಂತೆ ನೀವು ಸದಾ ಪ್ರಯತ್ನಿಸಬೇಕು. ನನಗೆ ಪ್ರಿಯ ಮಾಡುವ ಇಚ್ಛೆಯಿಂದ ನೀವು ನನ್ನ ಈ ಪ್ರಾರ್ಥನೆಯ ಮೇಲೆ ಅವಶ್ಯವಾಗಿ ಗಮನವಿಡಬೇಕು.॥10॥
</details>

###### 11


<details><summary>ಮೂಲಮ್</summary>

ಯಥಾ ಯಥಾ ದಾಶರಥಿರ್ಧರ್ಮಮೇವಾಶ್ರಿತೋ ಭವೇತ್ ।  
ತಥಾ ತಥಾ ಪ್ರಕೃತಯೋ ರಾಮಂ ಪತಿಮಕಾಮಯನ್ ॥
</details>

<details><summary>ಅನುವಾದ</summary>

ದಶರಥನಂದನ ಶ್ರೀರಾಮನು ಧರ್ಮವನ್ನು ಆಶ್ರಯಿಸಲು ದೃಢತೆಯನ್ನು ತೋರಿಸುತ್ತಿದ್ದಂತೆ ಪ್ರಜಾಜನರ ಮನಸ್ಸಿನಲ್ಲಿ ಅವನನ್ನೇ ತಮ್ಮ ಸ್ವಾಮಿಯಾಗಿಸಿಕೊಳ್ಳುವ ಇಚ್ಛೆ ಪ್ರಬಲವಾಗುತ್ತಾ ಹೋಯಿತು.॥11॥
</details>

###### 12


<details><summary>ಮೂಲಮ್</summary>

ಬಾಷ್ಪೇಣ ಪಿಹಿತಂ ದೀನಂ ರಾಮಃ ಸೌಮಿತ್ರಿಣಾ ಸಹ ।  
ಚಕರ್ಷೇವಗುಣೈರ್ಬದ್ಧಂ ಜನಂ ಪುರನಿವಾಸಿನಮ್ ॥
</details>

<details><summary>ಅನುವಾದ</summary>

ಸಮಸ್ತ ಪುರವಾಸಿಗಳು ಅತ್ಯಂತ ದೀನರಾಗಿ ಕಣ್ಣೀರು ಸುರಿಸುತ್ತಿದ್ದರು ಹಾಗೂ ಲಕ್ಷ್ಮಣಸಹಿತ ಶ್ರೀರಾಮನು ತನ್ನ ಗುಣಗಳಿಂದ ಬಂಧಿಸಿ ಅವರನ್ನು ಸೆಳೆಯುತ್ತಿದ್ದನೋ ಎಂಬಂತಿತ್ತು.॥12॥
</details>

###### 13


<details><summary>ಮೂಲಮ್</summary>

ತೇ ದ್ವಿಜಾಸ್ತ್ರಿವಿಧಂ ವೃದ್ಧಾ ಜ್ಞಾನೇನ ವಯಸೌಜಸಾ ।  
ವಯಃಪ್ರಕಂಪಶಿರಸೋ ದೂರಾದೂಚುರಿದಂ ವಚಃ ॥
</details>

<details><summary>ಅನುವಾದ</summary>

ಅವರಲ್ಲಿ ಜ್ಞಾನ, ವಯಸ್ಸು ಮತ್ತು ತಪೋಬಲದ ದೃಷ್ಟಿಯಿಂದ ಹಿರಿಯರಾದ ಅನೇಕ ಬ್ರಾಹ್ಮಣರಿದ್ದರು. ವೃದ್ಧಾವಸ್ಥೆಯಿಂದಾಗಿ ಅವರ ತಲೆ ಅಲುಗಾಡುತ್ತಿತ್ತು. ಅವರು ದೂರದಿಂದಲೇ ಈ ಪ್ರಕಾರ ಹೇಳಿದರು.॥13॥
</details>

###### 14


<details><summary>ಮೂಲಮ್</summary>

ವಹಂತೋ ಜವನಾ ರಾಮಂ ಭೋ ಭೋ ಜಾತ್ಯಾಸ್ತುರಂಗಮಾಃ ।  
ನಿವರ್ತಧ್ವಂ ನ ಗಂತವ್ಯಂ ಹಿತಾ ಭವತು ಭರ್ತರಿ ॥
</details>

<details><summary>ಅನುವಾದ</summary>

ಓ ವೇಗವಾಗಿ ನಡೆಯುವ ಉತ್ತಮ ಜಾತಿಯ ಕುದುರೆಗಳಿರಾ! ನೀವು ಬಹಳ ವೇಗಶಾಲಿಗಳಾಗಿದ್ದೀರಿ ಹಾಗೂ ಶ್ರೀರಾಮನನ್ನು ಕಾಡಿನ ಕಡೆಗೆ ಕೊಂಡುಹೋಗುತ್ತಿರುವಿರಿ. ಮರಳಿರಿ! ನಿಮ್ಮ ಸ್ವಾಮಿಯ ಹಿತೈಷಿಗಳಾಗಿರಿ. ನೀವು ವನಕ್ಕೆ ಹೋಗಬಾರದು.॥14॥
</details>

###### 15


<details><summary>ಮೂಲಮ್</summary>

ಕರ್ಣವಂತಿ ಹಿಭೂತಾನಿ ವಿಶೇಷೇಣ ತುರಂಗಮಾಃ ।  
ಯೂಯಂ ತಸ್ಮಾನ್ನಿವರ್ತಧ್ವಂ ಯಾಚನಾಂ ಪ್ರತಿವೇದಿತಾಃ ॥
</details>

<details><summary>ಅನುವಾದ</summary>

ಎಲ್ಲ ಪ್ರಾಣಿಗಳಿಗೂ ಕಿವಿಗಳು ಇರುತ್ತವೆ. ಆದರೆ ಕುದುರೆಗಳ ಕಿವಿಗಳು ಉದ್ದವಾಗುತ್ತವೆ. ಆದ್ದರಿಂದ ನಿಮಗೆ ನಾನು ಹೇಳಿದುದು ಕೇಳಿಸಿಯೇ ಇರಬೇಕು. ಅದಕ್ಕಾಗಿ ಮನೆಯ ಕಡೆಗೆ ಹೊರಳಿರಿ.॥15॥
</details>

###### 16


<details><summary>ಮೂಲಮ್</summary>

ಧರ್ಮತಃ ಸ ವಿಶುದ್ಧಾತ್ಮಾ ವೀರಃ ಶುಭದೃಢವ್ರತಃ ।  
ಉಪವಾಹ್ಯಸ್ತು ವೋ ಭರ್ತಾ ನಾಪವಾಹ್ಯಃ ಪುರಾದ್ ವನಮ್ ॥
</details>

<details><summary>ಅನುವಾದ</summary>

ನಿಮ್ಮ ಸ್ವಾಮಿ ಶ್ರೀರಾಮನು ವಿಶುದ್ಧಾತ್ಮಾ, ವೀರ ಮತ್ತು ಉತ್ತಮ ವ್ರತವನ್ನು ದೃಢತೆಯಿಂದ ಪಾಲಿಸುವವನಾಗಿದ್ದಾನೆ. ಆದ್ದರಿಂದ ನೀವು ಇವನನ್ನು ಕಾಡಿಗೆ ಕೊಂಡು ಹೋಗಬಾರದು. ನಗರದಿಂದ ವನಕ್ಕೆ ಕರೆದುಕೊಂಡು ಹೋಗುವುದು ನಿಮಗೆಂದಿಗೂ ಉಚಿತವಲ್ಲ.॥16॥
</details>

###### 17


<details><summary>ಮೂಲಮ್</summary>

ಏವಮಾರ್ತಪ್ರಲಾಪಾಂಸ್ತಾನ್ ವೃದ್ಧಾನ್ ಪ್ರಲಪತೋ ದ್ವಿಜಾನ್ ।  
ಅವೇಕ್ಷ್ಯಸಹಸಾ ರಾಮೋ ರಥಾದವತತಾರ ಹ ॥
</details>

<details><summary>ಅನುವಾದ</summary>

ವೃದ್ಧಬ್ರಾಹ್ಮಣರು ಹೀಗೆ ಆರ್ತಭಾವದಿಂದ ಪ್ರಲಾಪಿಸುವುದನ್ನು ನೋಡಿ ಶ್ರೀರಾಮಚಂದ್ರನು ಸಟ್ಟನೇ ರಥದಿಂದ ಕೆಳಗೆ ಇಳಿದನು.॥17॥
</details>

###### 18


<details><summary>ಮೂಲಮ್</summary>

ಪದ್ಭ್ಯಾಮೇವ ಜಗಾಮಾಥ ಸಸೀತಃ ಸಹಲಕ್ಷ್ಮಣಃ ।  
ಸಂನಿಕೃಷ್ಟಪದನ್ಯಾಸೋ ರಾಮೋ ವನಪರಾಯಣಃ ॥
</details>

<details><summary>ಅನುವಾದ</summary>

ಅವನು ಸೀತಾ-ಲಕ್ಷ್ಮಣರೊಂದಿಗೆ ಕಾಲ್ನಡಿಗೆಯಿಂದಲೇ ಹೋಗತೊಡಗಿದನು. ಬ್ರಾಹ್ಮಣರ ಜೊತೆ ಬಿಡಬಾರದೆಂದು ಮೆಲ್ಲ-ಮೆಲ್ಲನೆ ಹೆಜ್ಜೆಯನ್ನಿಡುತ್ತಾ ನಡೆಯುತ್ತಿದ್ದನು. ವನಕ್ಕೆ ಹೋಗುವುದೇ ಅವನ ಪರಮ ಲಕ್ಷ್ಯವಾಗಿತ್ತು.॥18॥
</details>

###### 19


<details><summary>ಮೂಲಮ್</summary>

ದ್ವಿಜಾತೀನ್ ಹಿ ಪದಾತೀಂಸ್ತಾನ್ ರಾಮಶ್ಚಾರಿತ್ರವತ್ಸಲಃ ।  
ನ ಶಶಾಕ ಘೃಣಾಚಕ್ಷುಃ ಪರಿಮೋಕ್ತುಂ ರಥೇನ ಸಃ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನ ಚರಿತ್ರೆಯಲ್ಲಿ ವಾತ್ಸಲ್ಯಗುಣದ ಪ್ರಧಾನತೆ ಇತ್ತು. ಅವನ ದೃಷ್ಟಿಯಲ್ಲಿ ದಯೆ ತುಂಬಿತ್ತು. ಅದಕ್ಕಾಗಿ ಅವನು ರಥದಲ್ಲಿ ಹೋಗಿ ಕಾಲ್ನಡಿಗೆಯಿಂದ ಹೋಗುತ್ತಿದ್ದ ಬ್ರಾಹ್ಮಣರನ್ನು ಹಿಂದಕ್ಕೆ ಹಾಕಲು ಬಯಸುತ್ತಿರಲಿಲ್ಲ.॥19॥
</details>

###### 20


<details><summary>ಮೂಲಮ್</summary>

ಗಚ್ಛಂತಮೇವ ತಂ ದೃಷ್ಟ್ವಾ ರಾಮಂ ಸಂಭ್ರಾಂತಮಾನಸಾಃ ।  
ಊಚುಃ ಪರಮಸಂತಪ್ತಾ ರಾಮಂ ವಾಕ್ಯಮಿದಂ ದ್ವಿಜಾಃ ॥
</details>

<details><summary>ಅನುವಾದ</summary>

ಶ್ರೀರಾಮನು ಈಗಲೂ ಕಾಡಿನ ಕಡೆಗೆ ಹೋಗುತ್ತಿರುವುದನ್ನು ನೋಡಿ ಆ ಬ್ರಾಹ್ಮಣರು ಮನಸ್ಸಿನಲ್ಲೇ ಗಾಬರಿಗೊಂಡರು. ಅತ್ಯಂತ ಸಂತಪ್ತರಾಗಿ ಅವರು ರಾಮನಲ್ಲಿ ಇಂತೆಂದರು.॥20॥
</details>

###### 21


<details><summary>ಮೂಲಮ್</summary>

ಬ್ರಾಹ್ಮಣ್ಯಂ ಕೃತ್ನ್ಸಮೇತತ್ ತ್ವಾಂ ಬ್ರಹ್ಮಣ್ಯಮನುಗಚ್ಛತಿ ।  
ದ್ವಿಜಸ್ಕಂಧಾಧಿರೂಢಾಸ್ತ್ವಾಮಗ್ನಯೋಽಪ್ಯನುಯಾಂತ್ವಮೀ ॥
</details>

<details><summary>ಅನುವಾದ</summary>

ರಘುನಂದನ! ನೀನು ಬ್ರಾಹ್ಮಣರ ಹಿತೈಷಿಯಾಗಿರುವೆ. ಅದರಿಂದಲೇ ಈ ಎಲ್ಲ ಬ್ರಾಹ್ಮಣ ಸಮಾಜ ನಿನ್ನ ಹಿಂದೆ- ಹಿಂದೆ ಬರುತ್ತಿದೆ. ಈ ಬ್ರಾಹ್ಮಣರ ಹೆಗಲೇರಿ ಯಜ್ಞೇಶ್ವರನೂ ನಿನ್ನನ್ನು ಅನುಸರಿಸುತ್ತಿರುವನು.॥21॥
</details>

###### 22


<details><summary>ಮೂಲಮ್</summary>

ವಾಜಪೇಯಸಮುತ್ಥಾನಿ ಛತ್ರಾಣ್ಯೇತಾನಿ ಪಶ್ಯ ನಃ ।  
ಪೃಷ್ಠತೋನುಪ್ರಯಾತಾನಿ ಮೇಘಾನಿವ ಜಲಾತ್ಯಯೇ ॥
</details>

<details><summary>ಅನುವಾದ</summary>

ಮಳೆಗಾಲ ಕಳೆದು ಶರದ್ಋತುವಿನಲ್ಲಿ ಕಂಡುಬರುವ ಬಿಳಿಯ ಮೋಡಗಳಂತೆ ನಮ್ಮ ಈ ಶ್ವೇತಛತ್ರಗಳನ್ನು ನೋಡು, ನಿನ್ನ ಹಿಂದೆ-ಹಿಂದೆ ಹೊರಟಿವೆ. ಇವು ನಮಗೆ ವಾಜಪೇಯ ಯಜ್ಞದಲ್ಲಿ ಪ್ರಾಪ್ತವಾಗಿದ್ದವು.॥22॥
</details>

###### 23


<details><summary>ಮೂಲಮ್</summary>

ಅನವಾಪ್ತಾತಪತ್ರಸ್ಯ ರಶ್ಮಿಸಂತಾಪಿತಸ್ಯ ತೇ ।  
ಏಭಿಶ್ಛಾಯಾಂ ಕರಿಷ್ಯಾಮಃ ಸ್ವೈಶ್ಛತ್ರೈರ್ವಾಜಪೇಯಿಕೈಃ ॥
</details>

<details><summary>ಅನುವಾದ</summary>

ನಿನಗೆ ರಾಜಚಿಹ್ನೆಯಾದ ಶ್ವೇತಚ್ಛತ್ರ ಸಿಗಲಿಲ್ಲ, ಅದರಿಂದ ನೀನು ಸೂರ್ಯನ ಕಿರಣಗಳಿಂದ ಸಂತಪ್ತನಾಗುತ್ತಿರುವೆ. ಈ ಸ್ಥಿತಿಯಲ್ಲಿ ನಾವು ವಾಜಪೇಯ ಯಜ್ಞದಲ್ಲಿ ದೊರೆತ ಈ ನಮ್ಮ ಛತ್ರಗಳಿಂದ ನಿನಗೆ ನೆರಳು ನೀಡುವೆವು.॥23॥
</details>

###### 24


<details><summary>ಮೂಲಮ್</summary>

ಯಾ ಹಿ ನಃ ಸತತಂಬುದ್ಧಿರ್ವೇದಮಂತ್ರಾನುಸಾರಿಣೀ ।  
ತ್ವತ್ಕೃತೇ ಸಾ ಕೃತಾ ವತ್ಸ ವನವಾಸಾನುಸಾರಿಣೀ ॥
</details>

<details><summary>ಅನುವಾದ</summary>

ವತ್ಸ! ನಮ್ಮ ಬುದ್ಧಿಯು ಸದಾ ವೇದಮಂತ್ರಗಳ ಹಿಂದೆ ಹೋಗುತ್ತಿತ್ತು, ಅದರ ಚಿಂತನೆಯಲ್ಲೇ ತೊಡಗಿರುತ್ತಿತ್ತು. ಅದು ಇಂದು ನಿನ್ನ ಹಿಂದೆ ವನವಾಸವನ್ನು ಅನುಸರಿಸುವಂತಾಯಿತು.॥24॥
</details>

###### 25


<details><summary>ಮೂಲಮ್</summary>

ಹೃದಯೇಷ್ವವತಿಷ್ಠಂತೇ ವೇದಾ ಯೇ ನಃ ಪರಂಧನಮ್ ।  
ವತ್ಸ್ಯಂತ್ಯ ಪಿಗೃಹೇಷ್ವೇವ ದಾರಾಶ್ಚಾರಿತ್ರರಕ್ಷಿತಾಃ ॥
</details>

<details><summary>ಅನುವಾದ</summary>

ನಮ್ಮ ಪರಮ ಧನ ವೇದಗಳು ನಮ್ಮ ಹೃದಯದಲ್ಲಿ ಸ್ಥಿತವಾಗಿವೆ. ನಮ್ಮ ಪತ್ನಿಯರು ತಮ್ಮ ಚರಿತ್ರ ಬಲದಿಂದ ಸುರಕ್ಷಿತರಾಗಿ ಮನೆಗಳಲ್ಲೇ ಇರುವರು.॥25॥
</details>

###### 26


<details><summary>ಮೂಲಮ್</summary>

ಪುನರ್ನ ನಿಶ್ಚಯಃ ಕಾರ್ಯಸ್ತ್ವದ್ಗತೌ ಸುಕೃತಾ ಮತಿಃ ।  
ತ್ವಯಿ ಧರ್ಮವ್ಯಪೇಕ್ಷೇ ತು ಕಿಂ ಸ್ಯಾದ್ಧರ್ಮಪಥೇ ಸ್ಥಿತಮ್ ॥
</details>

<details><summary>ಅನುವಾದ</summary>

ಈಗ ನಾವು ನಮ್ಮ ಕರ್ತವ್ಯಗಳ ವಿಷಯದಲ್ಲಿ ಪುನಃ ಏನನ್ನೂ ನಿಶ್ಚಯಿಸುವುದಿಲ್ಲ. ನಾವು ನಿನ್ನ ಜೊತೆಗೆ ಬರುವ ವಿಚಾರ ಸ್ಥಿರ ಮಾಡಿಕೊಂಡಿರುವೆವು. ಹೀಗಿದ್ದರೂ ಇಷ್ಟು ಹೇಳುವುದು ಅವಶ್ಯವಾಗಿದೆ. ನೀನೇ ಬ್ರಾಹ್ಮಣರ ಆಜ್ಞಾಪಾಲನ ರೂಪೀ ಧರ್ಮದ ಕುರಿತು ನಿರಪೇಕ್ಷನಾದಾಗ ಬೇರೆ ಯಾವ ಪ್ರಾಣಿ ಧರ್ಮಮಾರ್ಗದಲ್ಲಿ ಸ್ಥಿರವಾಗಿರುವದು.॥26॥
</details>

###### 27


<details><summary>ಮೂಲಮ್</summary>

ಯಾಚಿತೋ ನೋ ನಿವರ್ತಸ್ವ ಹಂಸಶುಕ್ಲಶಿರೋರುಹೈಃ ।  
ಶಿರೋಭಿರ್ನಿಭೃತಾಚಾರ ಮಹೀಪತನಪಾಂಸುಲೈಃ ॥
</details>

<details><summary>ಅನುವಾದ</summary>

ಸದಾಚಾರವನ್ನು ಪೋಷಿಸುವ ಶ್ರೀರಾಮ! ನಮ್ಮ ತಲೆಯ ಕೂದಲು ಹಣ್ಣಾಗಿ ಹಂಸದಂತೆ ಬೆಳ್ಳಗೆ ಆಗಿವೆ. ಪೃಥಿವಿಯಲ್ಲಿ ಸಾಷ್ಟಾಂಗ ನಮಸ್ಕಾರ ಮಾಡುವುದರಿಂದ ಅವುಗಳಲ್ಲಿ ಧೂಳು ತುಂಬಿದೆ. ನಾವು ತಲೆಬಾಗಿ ನಿನ್ನಲ್ಲಿ - ‘ನೀನು ಮನೆಗೆ ಮರಳು’ ಎಂದು ಯಾಚಿಸುತ್ತಿದ್ದೇವೆ. (ಆ ತತ್ತ್ವಜ್ಞ ಬ್ರಾಹ್ಮಣರು ಶ್ರೀರಾಮನು ಸಾಕ್ಷಾತ್ ಭಗವಾನ್ ವಿಷ್ಣು ಆಗಿದ್ದಾನೆ ಎಂಬುದನ್ನು ತಿಳಿದಿದ್ದರು. ಅದರಿಂದ ಅವರು ಶ್ರೀರಾಮನಿಗೆ ಪ್ರಣಾಮ ಮಾಡಿದುದು ದೋಷದ ಸಂಗತಿಯಲ್ಲ.॥27॥
</details>

###### 28


<details><summary>ಮೂಲಮ್</summary>

ಬಹೂನಾಂ ವಿತತಾ ಯಜ್ಞಾ ದ್ವಿಜಾನಾಂ ಯ ಇಹಾಗತಾಃ ।  
ಶೇಷಾಂ ಸಮಾಪ್ತಿರಾಯತ್ತಾತವ ವತ್ಸ ನಿರ್ವರ್ತನೇ ॥
</details>

<details><summary>ಅನುವಾದ</summary>

(ಇಷ್ಟಾದರೂ ಶ್ರೀರಾಮನು ನಿಂತಿಲ್ಲ, ಆಗ ಆ ಬ್ರಾಹ್ಮಣರು ಹೇಳಿದರು -) ವತ್ಸ! ಇಲ್ಲಿ ಬಂದಿರುವವರಲ್ಲಿ ಅನೇಕ ಬ್ರಾಹ್ಮಣರು ಯಜ್ಞವನ್ನು ಪ್ರಾರಂಭಿಸಿರುವರು. ಈಗ ಇವರ ಯಜ್ಞದ ಸಮಾಪ್ತಿ ನೀನು ಮರಳಿ ಬರುವುದರಿಂದಲೇ ಆಗುವುದು.॥28॥
</details>

###### 29


<details><summary>ಮೂಲಮ್</summary>

ಭಕ್ತಿಮಂತೀಹಿ ಭೂತಾನಿ ಜಂಗಮಾಜಂಗಮಾನಿ ಚ ।  
ಯಾಚಮಾನೇಷು ತೇಷು ತ್ವಂ ಭಕ್ತಿಂ ಭಕ್ತೇಷು ದರ್ಶಯ ॥
</details>

<details><summary>ಅನುವಾದ</summary>

ಜಗತ್ತಿನ ಸ್ಥಾವರ-ಜಂಗಮ ಎಲ್ಲ ಪ್ರಾಣಿಗಳು ನಿನ್ನಲ್ಲಿ ಭಕ್ತಿಯನ್ನಿಟ್ಟಿರುವರು. ಅವರೆಲ್ಲರೂ ನೀನು ಮರಳಬೇಕೆಂದು ಪ್ರಾರ್ಥಿಸುತ್ತಾ ಇದ್ದಾರೆ. ನಿನ್ನ ಆ ಭಕ್ತರ ಮೇಲೆ ಸ್ನೇಹವನ್ನು ತೋರು.॥29॥
</details>

###### 30


<details><summary>ಮೂಲಮ್</summary>

ಅನುಗಂತುಮಶಕ್ತಾಸ್ತ್ವಾಂ ಮೂಲೈರುದ್ಧತವೇಗಿನಃ ।  
ಉನ್ನತಾ ವಾಯುವೇಗೇನ ವಿಕ್ರೋಶಂತೀವ ಪಾದಪಾಃ ॥
</details>

<details><summary>ಅನುವಾದ</summary>

ಈ ವೃಕ್ಷಗಳು ಬೇರುಗಳಿಂದಾಗಿ ನಡೆಯಲಾರವು, ಆದ್ದರಿಂದ ನಿನ್ನ ಹಿಂದೆ ಬರಲಾರವು; ಆದರೆ ಗಾಳಿಯ ವೇಗದಿಂದ ರೆಂಬೆಗಳನ್ನು ಮೇಲಕ್ಕೆ ಹಾರಿಸುತ್ತಾ ರಾಮಾ! ರಾಮಾ! ಎಂದು ಕೂಗಿಕೊಳ್ಳುತ್ತಿವೆಯೋ ಎಂಬಂತೆ ಕಾಣುತ್ತಿದೆ.॥30॥
</details>

###### 31


<details><summary>ಮೂಲಮ್</summary>

ನಿಶ್ಚೇಷ್ಟಾಹಾರಸಂಚಾರಾ ವೃಕ್ಷೈಕಸ್ಥಾನನಿಶ್ಚಿತಾಃ ।  
ಪಕ್ಷಿಣೋಽಪಿ ಪ್ರಯಾಚಂತೇ ಸರ್ವಭೂತಾನುಕಂಪಿನಮ್ ॥
</details>

<details><summary>ಅನುವಾದ</summary>

ರಾಮಭದ್ರ! ಈ ಪಕ್ಷಿಗಳನ್ನು ನೋಡು! ಅವು ಆಹಾರಕ್ಕಾಗಿಯೂ ಸಂಚರಿಸದೆ ಮರದ ಒಂದು ಮೂಲೆಯಲ್ಲಿ ಕುಳಿತು ಸರ್ವಪ್ರಾಣಿಗಳ ವಿಷಯದಲ್ಲಿ ಅತ್ಯಂತ ದಯಾಪರನಾದ ನಿನ್ನ ಹಿಂದಿರುಗುವಿಕೆಯನ್ನೇ ಪ್ರಾರ್ಥಿಸುತ್ತಿರುವವು.॥31॥
</details>

###### 32


<details><summary>ಮೂಲಮ್</summary>

ಏವಂ ವಿಕ್ರೋಶತಾಂ ತೇಷಾಂ ದ್ವಿಜಾತೀನಾಂ ನಿವರ್ತನೇ ।  
ದದೃಶೇ ತಮಸಾತತ್ರ ವಾರಯಂತೀವ ರಾಘವಮ್ ॥
</details>

<details><summary>ಅನುವಾದ</summary>

ಹೀಗೆ ಶ್ರೀರಾಮನಲ್ಲಿ ಮರಳಲಿಕ್ಕಾಗಿ ಕೂಗುತ್ತಾ ಇರುವ ಬ್ರಾಹ್ಮಣರ ಮೇಲೆ ಕೃಪೆ ಮಾಡಲಿಕ್ಕಾಗಿ ದಾರಿಯಲ್ಲಿ ಓರೆಯಾಗಿ ಹರಿಯುವ ತಮಸಾ ನದಿ ಕಂಡು ಬಂತು. ಅದು ಶ್ರೀರಘುನಾಥನನ್ನು ತಡೆಯುತ್ತಿದೆಯೋ ಎಂದೆನಿಸುತ್ತಿತ್ತು.॥32॥
</details>

###### 33


<details><summary>ಮೂಲಮ್</summary>

ತತಃ ಸುಮಂತ್ರೋಽಪಿ ರಥಾದ್ವಿಮುಚ್ಯ  
ಶ್ರಾಂತಾನ್ ಹಯಾನ್ಸಂಪರಿವರ್ತ್ಯ ಶೀಘ್ರಮ್  
ಪೀತೋದಕಾಂಸ್ತೋಯಪರಿಪ್ಲುತಾಂಗಾ-  
ನಚಾರಯದ್ ವೈ ತಮಸಾವಿದೂರೇ ॥
</details>

<details><summary>ಅನುವಾದ</summary>

ಅಲ್ಲಿಗೆ ತಲುಪಿದಾಗ ಸುಮಂತ್ರನು ಬಳಲಿದ ಕುದುರೆಗಳನ್ನು ರಥದಿಂದ ಬಿಚ್ಚಿ, ಅವಕ್ಕೆ ನೀರು ಕುಡಿಸಿ, ಮೈತೊಳೆದು ತಮಸಾ ತೀರದಲ್ಲಿ ಮೇಯಲು ಬಿಟ್ಟನು.॥33॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ನಲವತೈದನೆಯ ಸರ್ಗ ಪೂರ್ಣವಾಯಿತು.॥45॥
</details>
