+++
title = "०४१ मारीचोपदेशः"
title_english = "041 Maareecha dissuades Ravana"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-041-Maaricho_Upadeshaha.mp3"></div>
</details>



<details><summary>ಭಾಗಸೂಚನಾ</summary>

ಮಾರೀಚನು ರಾವಣನಿಗೆ ವಿನಾಶದ ಭಯ ತೋರಿಸಿ ಪುನಃ ಸಮಜಾಯಿಸಿದುದು
</details>

###### 1


<details><summary>ಮೂಲಮ್</summary>

ಆಜ್ಞಪ್ತೋ ರಾವಣೇನೇತ್ಥಂ ಪ್ರತಿಕೂಲಂ ಚ ರಾಜವತ್ ।  
ಅಬ್ರವೀತ್ ಪುರುಷಂ ವಾಕ್ಯಂ ನಿಃಶಂಕೋ ರಾಕ್ಷಸಾಧಿಪಮ್ ॥
</details>

<details><summary>ಅನುವಾದ</summary>

ರಾವಣನು ರಾಜನಂತೆ ಮಾರೀಚನಿಗೆ ಹೀಗೆ ಪ್ರತಿಕೂಲವಾದ ಅಪ್ಪಣೆ ಮಾಡಿದಾಗ ಅವನು ನಿಃಶಂಕನಾಗಿ ಆ ರಾಕ್ಷಸ ರಾಜನಲ್ಲಿ ಕಠೋರ ವಾಣಿಯಿಂದ ಇಂತು ಹೇಳಿದನು.॥1॥
</details>

###### 2


<details><summary>ಮೂಲಮ್</summary>

ಕೇನಾಯಮುಪದಿಷ್ಟಸ್ತೇ ವಿನಾಶಃ ಪಾಪಕರ್ಮಣಾ ।  
ಸಪುತ್ರಸ್ಯ ಸರಾಜ್ಯಸ್ಯ ಸಾಮಾತ್ಯಸ್ಯ ನಿಶಾಚರ ॥
</details>

<details><summary>ಅನುವಾದ</summary>

ನಿಶಾಚರನೇ! ಪುತ್ರ, ರಾಜ್ಯ, ಮಂತ್ರಿಗಳ ಸಹಿತ ನಿನ್ನ ವಿನಾಶದ ಈ ಮಾರ್ಗವನ್ನು ಯಾವ ಪಾಪಿಯು ನಿನಗೆ ಹೇಳಿದನು.॥2॥
</details>

###### 3


<details><summary>ಮೂಲಮ್</summary>

ಕಸ್ತ್ವಯಾ ಸುಖಿನಾ ರಾಜನ್ನಾಭಿನಂದತಿ ಪಾಪಕೃತ್ ।  
ಕೇನೇದಮುಪದಿಷ್ಟಂ  ತೇ ಮೃತ್ಯುದ್ವಾರಮುಪಾಯತಃ ॥
</details>

<details><summary>ಅನುವಾದ</summary>

ರಾಜನೇ! ನೀನು ಸುಖಿಯಾಗಿರುವುದನ್ನು ನೋಡಿ ಸಂತೋಷಗೊಳ್ಳದ ಪಾಪಾಚಾರಿಯು ಯಾರಾಗಿದ್ದಾನೆ? ಯಾರು ಯುಕ್ತಿಯಿಂದ ನೀನು ಸಾವಿನ ಬಾಗಿಲಿಗೆ ಹೋಗುವಂತಹ ಈ ಸಲಹೆಯನ್ನು ಕೊಟ್ಟನು.॥3॥
</details>

###### 4


<details><summary>ಮೂಲಮ್</summary>

ಶತ್ರವಸ್ತವ ಸುವ್ಯಕ್ತಂ ಹೀನವೀರ್ಯಾ ನಿಶಾಚರ ।  
ಇಚ್ಛಂತಿ ತ್ವಾಂ ವಿನಶ್ಯಂತಮುಪರುದ್ಧಂ ಬಲೀಯಸಾ ॥
</details>

<details><summary>ಅನುವಾದ</summary>

ನಿಶಾಚರನೇ! ದುರ್ಬಲನಾದ ನಿನ್ನ ಶತ್ರುವು ನಿನ್ನಿಂದ ಯಾವುದೋ ಬಲವಂತನೊಡನೆ ಯುದ್ಧ ಮಾಡಿಸಿ ನೀನು ನಾಶವಾಗುವುದನ್ನು ನೋಡಲು ಬಯಸುತ್ತಿರುವನೆಂದು ಇದರಿಂದ ಸ್ಪಷ್ಟವಾಗಿ ತಿಳಿಯುತ್ತದೆ.॥4॥
</details>

###### 5


<details><summary>ಮೂಲಮ್</summary>

ಕೇನೇದಮುಪದಿಷ್ಟಂ ತೇ ಕ್ಷುದ್ರೇಣಾಹಿತಬುದ್ಧಿನಾ ।  
ಯಸ್ತ್ವಾಮಿಚ್ಛತಿ ನಶ್ಯಂತಂ ಸ್ವಕೃತೇನ ನಿಶಾಚರ ॥
</details>

<details><summary>ಅನುವಾದ</summary>

ರಾಕ್ಷಸರಾಜನೇ! ನಿನ್ನ ಅಹಿತದ ವಿಚಾರವನ್ನು ಇರಿಸಿಕೊಂಡ ಯಾವ ನೀಚನು ನಿನಗೆ ಈ ಪಾಪ ಮಾಡುವ ಉಪದೇಶ ಕೊಟ್ಟಿರುವನು? ಅವನು ನಿನ್ನನ್ನು ತನ್ನ ಕುಕರ್ಮದಿಂದಲೇ ನಾಶವಾಗುವುದನ್ನು ನೋಡಲು ಬಯಸುತ್ತಿರುವನು.॥5॥
</details>

###### 6


<details><summary>ಮೂಲಮ್</summary>

ವಧ್ಯಾಃ ಖಲು ನ ವಧ್ಯಂತೇ ಸಚಿವಾಸ್ತವ ರಾವಣ ।  
ಯೇ ತ್ವಾಮುತ್ಪಥಮಾರೂಢಂ ನ ನಿಗೃಹ್ಣಂತಿ ಸರ್ವಶಃ ॥
</details>

<details><summary>ಅನುವಾದ</summary>

ರಾವಣನೇ! ಕೆಟ್ಟದಾರಿಯಲ್ಲಿ ನಡೆಯುವ ನಿನ್ನ ಮಂತ್ರಿಗಳು ನಿನ್ನಂತಹ ರಾಜನನ್ನು ಈ ಪಾಪಕರ್ಮದಿಂದ ಎಲ್ಲರೀತಿಯಿಂದಲೂ ತಡೆಯುತ್ತಿಲ್ಲ. ಅವರು ನಿಶ್ಚಯವಾಗಿ ವಧೆಗೆ ಯೋಗ್ಯರಾಗಿದ್ದಾರೆ. ಅದರೆ ನೀನು ಅವರನ್ನು ವಧಿಸುತ್ತಿಲ್ಲ.॥6॥
</details>

###### 7


<details><summary>ಮೂಲಮ್</summary>

ಅಮಾತ್ಯೈಃ ಕಾಮವೃತ್ತೋ ಹಿ ರಾಜಾ ಕಾಪಥಮಾಶ್ರಿತಃ ।  
ನಿಗ್ರಾಹ್ಯಃ ಸರ್ವಥಾ ಸದ್ಭಿಃಸ ನಿಗ್ರಾಹ್ಯೋ ನಗೃಹ್ಯಸೇ ॥
</details>

<details><summary>ಅನುವಾದ</summary>

ರಾಜನು ಸ್ವೇಚ್ಛಾಚಾರಿಯಾಗಿ ಕೆಟ್ಟಮಾರ್ಗದಲ್ಲಿ ನಡೆಯತೊಡಗಿದರೆ ಅವನನ್ನು ಎಲ್ಲ ವಿಧದಿಂದ ತಡೆಯುವುದು ಒಳ್ಳೆ ಮಂತ್ರಿಗಳ ಕರ್ತವ್ಯವಾಗಿದೆ. ನೀನು ತಡೆಯಲು ಯೋಗ್ಯನಾಗಿದ್ದೀಯ, ಹೀಗಿದ್ದರೂ ಆ ಮಂತ್ರಿಗಳು ತಡೆಯುತ್ತಿಲ್ಲ.॥7॥
</details>

###### 8


<details><summary>ಮೂಲಮ್</summary>

ಧರ್ಮಮರ್ಥಂ ಚ ಕಾಮಂ ಚ ಯಶಶ್ಚ ಜಯತಾಂ ವರ ।  
ಸ್ವಾಮಿಪ್ರಸಾದಾತ್ಸಚಿವಾಃ ಪ್ರಾಪ್ನುವಂತಿ ನಿಶಾಚರ ॥
</details>

<details><summary>ಅನುವಾದ</summary>

ವಿಜಯೀವೀರರಲ್ಲಿ ಶ್ರೇಷ್ಠ ನಿಶಾಚರನೇ! ಮಂತ್ರಿಗಳು ತನ್ನ ಸ್ವಾಮಿ ರಾಜನ ಕೃಪೆಯಿಂದಲೇ ಧರ್ಮ, ಅರ್ಥ, ಕಾಮ ಮತ್ತು ಯಶ ಪಡೆಯುತ್ತಾರೆ.॥8॥
</details>

###### 9


<details><summary>ಮೂಲಮ್</summary>

ವಿಪರ್ಯಯೇ ತು ತತ್ಸರ್ವಂ ವ್ಯರ್ಥಂ ಭವತಿ ರಾವಣ ।  
ವ್ಯಸನಂ ಸ್ವಾಮಿವೈಗುಣ್ಯಾತ್ ಪ್ರಾಪ್ನುವಂತೀತರೇ ಜನಾಃ ॥
</details>

<details><summary>ಅನುವಾದ</summary>

ರಾವಣ! ಸ್ವಾಮಿಯ ಕೃಪೆ ಇಲ್ಲದಿದ್ದರೆ ಎಲ್ಲವೂ ವ್ಯರ್ಥವಾಗುತ್ತದೆ. ರಾಜನ ದೋಷದಿಂದ ಇತರ ಜನರಿಗೂ ಕಷ್ಟ ಅನುಭವಿಸಬೇಕಾಗುತ್ತದೆ.॥9॥
</details>

###### 10


<details><summary>ಮೂಲಮ್</summary>

ರಾಜಮೂಲೋ ಹಿ ಧರ್ಮಶ್ಚ ಯಶಶ್ಚ ಜಯತಾಂ ವರ ।  
ತಸ್ಮಾತ್ಸರ್ವಾಸ್ವವಸ್ಥಾಸು ರಕ್ಷಿತವ್ಯಾ ನರಾಧಿಪಾಃ ॥
</details>

<details><summary>ಅನುವಾದ</summary>

ವಿಜಯಶೀಲರಲ್ಲಿ ಶ್ರೇಷ್ಠ ರಾಕ್ಷಸರಾಜನೇ! ಧರ್ಮ ಮತ್ತು ಯಶದ ಪ್ರಾಪ್ತಿಗೆ ಮೂಲ ಕಾರಣನಾಗಿದ್ದಾನೆ. ಆದ್ದರಿಂದ ಎಲ್ಲ ಅವಸ್ಥೆಗಳಲ್ಲಿ ರಾಜನನ್ನು ರಕ್ಷಿಸಬೇಕು.॥10॥
</details>

###### 11


<details><summary>ಮೂಲಮ್</summary>

ರಾಜ್ಯಂಪಾಲಯಿತುಂ ಶಕ್ಯಂ ನ ತೀಕ್ಷ್ಣೇನ ನಿಶಾಚರ ।  
ನ ಚಾತಿಪ್ರತಿಕೂಲೇನ ನಾವಿನೀತೇನ ರಾಕ್ಷಸ ॥
</details>

<details><summary>ಅನುವಾದ</summary>

ನಿಶಾಚರ ರಾಕ್ಷಸನೇ! ಯಾರ ಸ್ವಭಾವ ಅತ್ಯಂತ ತಿಕ್ಷ್ಣವಾಗಿರುತ್ತದೋ, ಯಾರು ಜನತೆಗೆ ಅತ್ಯಂತ ಪ್ರತಿಕೂಲನಾಗಿ ನಡೆಯುವನೋ, ವಿನಯವಿಲ್ಲದವನೋ, ಇಂತಹ ರಾಜನಿಂದ ರಾಜ್ಯದ ರಕ್ಷಣೆ ಆಗಲಾರದು.॥11॥
</details>

###### 12


<details><summary>ಮೂಲಮ್</summary>

ಯೇ ತೀಕ್ಷ್ಣ ಮಂತ್ರಾಃ ಸಚಿವಾ ಭುಜ್ಯಂತೇ ಸಹ ತೇನ ವೈ ।  
ವಿಷಮೇಷು ರಥಾಃ ಶೀಘ್ರಂ ಮಂದಸಾರಥಯೋ ಯಥಾ ॥
</details>

<details><summary>ಅನುವಾದ</summary>

ತೀಕ್ಷ್ಣವಾದ ಉಪಾಯವನ್ನು ಉಪದೇಶಿಸುವ ಮಂತ್ರಿಗಳು ತಮ್ಮ ಸಲಹೆಯನ್ನು ಮನ್ನಿಸುವ ರಾಜನೊಂದಿಗೆ ದುಃಖ ಅನುಭವಿಸುತ್ತಾರೆ. ಮೂರ್ಖ ಸಾರಥಿಯ ರಥವು ಎತ್ತರ-ತಗ್ಗು ನೆಲದ ಮೇಲೆ ಓಡಿದಾಗ ಸಾರಥಿಯ ಜೊತೆಗೆ ರಥಿಕನೂ ಸಂಕಟದಲ್ಲಿ ಬೀಳುತ್ತಾನೆ.॥12॥
</details>

###### 13


<details><summary>ಮೂಲಮ್</summary>

ಬಹವಃ ಸಾಧವೋ ಲೋಕೇ ಯುಕ್ತ ಧರ್ಮಮನುಷ್ಠಿತಾಃ ।  
ಪರೇಷಾಮಪರಾಧೇನ ವಿನಷ್ಟಾಃ ಸಪರಿಚ್ಛದಾಃ ॥
</details>

<details><summary>ಅನುವಾದ</summary>

ಮೇಲೆ ಹೇಳಿದ ಧರ್ಮವನ್ನು ಅನುಷ್ಠಾನ ಮಾಡುವ ಅನೇಕ ಸಾಧು-ಸತ್ಪುರುಷರು ಈ ಜಗತ್ತಿನಲ್ಲಿ ಬೇರೆಯವರ ಅಪರಾಧದಿಂದ ಪರಿವಾರಸಹಿತ ನಷ್ಟವಾಗಿ ಹೋಗಿರುವರು.॥13॥
</details>

###### 14


<details><summary>ಮೂಲಮ್</summary>

ಸ್ವಾಮಿನಾ ಪ್ರತಿಕೂಲೇನ ಪ್ರಜಾಸ್ತೀಕ್ಷ್ಣೇನ ರಾವಣ ।  
ರಕ್ಷ್ಯಮಾಣಾ ನ ವರ್ಧಂತೇ ಮೇಷಾ ಗೋಮಾಯುನಾ ಯಥಾ ॥
</details>

<details><summary>ಅನುವಾದ</summary>

ರಾವಣ! ಪ್ರತಿಕೂಲ ವರ್ತನೆ ಮತ್ತು ತೀಕ್ಷ್ಣ ಸ್ವಭಾವವುಳ್ಳ ರಾಜನಿಂದ ರಕ್ಷಿತವಾದ ಪ್ರಜೆಯು-ತೋಳಗಳಿಂದ ರಕ್ಷಿತವಾದ ಕುರಿಗಳಂತೆ ವೃದ್ಧಿಯನ್ನು ಹೊಂದುವುದಿಲ್ಲ.॥14॥
</details>

###### 15


<details><summary>ಮೂಲಮ್</summary>

ಅವಶ್ಯಂ ವಿನಶಿಷ್ಯಂತಿ  ಸರ್ವೇ ರಾವಣ ರಾಕ್ಷಸಾಃ ।  
ಯೇಷಾಂ ತ್ವಂ ಕರ್ಕಶೋ ರಾಜಾ ದುರ್ಬುದ್ಧಿ ರಜಿತೇಂದ್ರಿಯಃ ॥
</details>

<details><summary>ಅನುವಾದ</summary>

ರಾವಣ! ಕ್ರೂರಿಯಾದ, ದುಷ್ಟಬುದ್ಧಿಯುಳ್ಳ, ಜಿತೇಂದ್ರಿಯನಲ್ಲದ ನಿನ್ನಿಂದ ರಾಕ್ಷಸರೆಲ್ಲರೂ ಅವಶ್ಯವಾಗಿ ನಾಶವಾಗಿ ಹೋಗುವರು.॥15॥
</details>

###### 16


<details><summary>ಮೂಲಮ್</summary>

ತದಿದಂ ಕಾಕತಾಲೀಯಂ ಘೋರಮಾಸಾದಿತಂ ಮಯಾ ।  
ಅತ್ರ ತ್ವಂ ಶೋಚನೀಯೋಽಸಿ ಸಸೈನ್ಯೋ ವಿನಶಿಷ್ಯಸಿ ॥
</details>

<details><summary>ಅನುವಾದ</summary>

ಕಾಕತಾಲೀಯ ನ್ಯಾಯಕ್ಕನುಸಾರ ನನಗೆ ನಿನ್ನೊಂದಿಗೆ ಅಕಸ್ಮತ್ತಾಗಿ ಈ ಘೋರ ದುಃಖಪ್ರಾಪ್ತವಾಯಿತು. ಈ ವಿಷಯದಲ್ಲಿ ನನಗೆ ನೀನೇ ಶೋಕಕ್ಕೆ ಯೋಗ್ಯನೆಂದು ಅನಿಸುತ್ತದೆ. ಏಕೆಂದರೆ ಸೈನ್ಯದೊಂದಿಗೆ ನಿನ್ನ ನಾಶವಾಗಿ ಹೋಗುವುದು.॥16॥
</details>

###### 17


<details><summary>ಮೂಲಮ್</summary>

ಮಾಂ ನಿಹತ್ಯ ತು ರಾಮೋಽಸಾವಚಿರಾತ್ ತ್ವಾಂ ವಧಿಷ್ಯತಿ ।  
ಅನೇನ ಕೃತಕೃತ್ಯೋಽಸ್ಮಿ ಮ್ರಿಯೇ ಯಪ್ಯರಿಣಾ ಹತಃ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನು ನನ್ನನ್ನು ಕೊಂದು, ನಿನ್ನನ್ನೂ ಬೇಗನೇ ವಧಿಸುವನು. ಎರಡು ರೀತಿಯಿಂದಲೂ ನನ್ನ ಮೃತ್ಯುವು ನಿಶ್ಚಿತವಾದಾಗ ಶ್ರೀರಾಮನ ಕೈಯಿಂದ ಆಗುವ ಈ ಮೃತ್ಯುವಿನಿಂದ ನಾನು ಕೃತಕೃತ್ಯನಾಗುವೆನು. ಏಕೆಂದರೆ ಶತ್ರುವಿನಿಂದ ಯುದ್ಧದಲ್ಲಿ ಸತ್ತು ಪ್ರಾಣತ್ಯಾಗ ಮಾಡುವೆನು. (ನಿನ್ನಂತಹ ರಾಜನ ಕೈಯಿಂದ ಬಲವಂತವಾಗಿ ಪ್ರಾಣವನ್ನು ದಂಡ ಪಡೆಯುವ ಕಷ್ಟ ಅನುಭವಿಸಲಾರೆನು..॥17॥
</details>

###### 18


<details><summary>ಮೂಲಮ್</summary>

ದರ್ಶನಾದೇವ ರಾಮಸ್ಯ ಹತಂ ಮಾಮವಧಾರಯ ।  
ಆತ್ಮಾನಂ ಚ ಹತಂ ವಿದ್ಧಿ ಹೃತ್ವಾ ಸೀತಾಂ ಸಬಾಂಧವಮ್ ॥
</details>

<details><summary>ಅನುವಾದ</summary>

ರಾಜನ್! ಶ್ರೀರಾಮನ ಮುಂದೆ ಹೋಗಿ ಅವನ ದೃಷ್ಟಿ ಬೀಳುತ್ತಲೇ ನಾನು ಸತ್ತುಹೋಗುವೆನು. ನೀನು ಸೀತೆಯನ್ನು ಅಪಹರಣ ಮಾಡಿದರೆ ನಿನ್ನ ಬಂಧು-ಬಾಂಧವರೊಂದಿಗೆ ಸತ್ತೆ ಎಂದೇ ತಿಳಿ.॥18॥
</details>

###### 19


<details><summary>ಮೂಲಮ್</summary>

ಆನಯಿಷ್ಯಸಿ ಚೇತ್ ಸೀತಾಮಾಶ್ರಮಾತ್ ಸಹಿತೋ ಮಯಾ ।  
ನೈವ ತ್ವಮಪಿ ನಾಹಂ ವೈ ನೈವ ಲಂಕಾ ನ ರಾಕ್ಷಸಾಃ ॥
</details>

<details><summary>ಅನುವಾದ</summary>

ನೀನು ನನ್ನೊಂದಿಗೆ ಹೋಗಿ ಶ್ರೀರಾಮನ ಆಶ್ರಮದಿಂದ ಸೀತೆಯನ್ನು ಅಪಹರಿಸಿದರೆ ನೀನಾಗಲೀ, ನಾನಾಗಲೀ, ಉಳಿಯಲಾರೆವು. ಲಂಕಾಪುರಿಯು ಮತ್ತು ಅಲ್ಲಿಯ ನಿವಾಸಿ ರಾಕ್ಷಸರು ಉಳಿಯಲಾರರು.॥19॥
</details>

###### 20


<details><summary>ಮೂಲಮ್</summary>

ನಿವಾರ್ಯಮಾಣಸ್ತು ಮಯಾ ಹಿತೈಷಿಣಾ  
ನ ಮೃಷ್ಯಸೇ ವಾಕ್ಯಮಿದಂ ನಿಶಾಚರ ।  
ಪರೇತಕಲ್ಪಾ ಹಿ ಗತಾಯುಷೋ ನರಾ  
ಹಿತಂ ನ ಗೃಹ್ಣಂತಿ ಸುಹೃದ್ಭಿರೀರಿತಮ್ ॥
</details>

<details><summary>ಅನುವಾದ</summary>

ನಿಶಾಚರನೇ! ನಾನು ನಿನ್ನ ಹಿತೈಷಿಯಾಗಿದ್ದೇನೆ, ಅದಕ್ಕಾಗಿ ನಿನ್ನನ್ನು ಪಾಪಕರ್ಮದಿಂದ ತಡೆಯುತ್ತಿದ್ದೇನೆ. ಆದರೆ ನಿನಗೆ ನನ್ನ ಮಾತು ಸಹನವಾಗುವುದಿಲ್ಲ. ಆಯುಷ್ಯ ಮುಗಿದು ಮರಣಾಸನ್ನನಾದ ಪುರುಷನು ತನ್ನ ಸುಹೃದರು ಹೇಳಿದ ಮಾತನ್ನು ಹಿತಕರವೆಂದು ಸ್ವೀಕರಿಸುವುದಿಲ್ಲ. ಇದು ಸತ್ಯವಾಗಿದೆ.॥20॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀ ವಾಲ್ಮೀಕಿವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅರಣ್ಯಕಾಂಡದಲ್ಲಿ ನಲವತ್ತೊಂದನೆಯ ಸರ್ಗ ಸಂಪೂರ್ಣವಾಯಿತು.॥41॥
</details>
