+++
title = "०५९ लक्ष्मणनिन्दा"
title_english = "059 Rama reprimands Lakshmana"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-059-Lakshmana_Nindaa.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮ - ಲಕ್ಷ್ಮಣರ ಮಾತುಕತೆ
</details>

###### 1


<details><summary>ಮೂಲಮ್</summary>

ಅಥಾಶ್ರಮಾದುಪಾವೃತ್ತಮಂತರಾ  ರಘುನಂದನಃ ।  
ಪರಿಪಪ್ರಚ್ಛ ಸೌಮಿತ್ರಿಂ ರಾಮೋ ದುಃಖಾದಿದಂ ವಚಃ ॥
</details>

<details><summary>ಅನುವಾದ</summary>

(ಆಶ್ರಮಕ್ಕೆ ಬರುವ ಮೊದಲು ದಾರಿಯಲ್ಲಿ ಶ್ರೀರಾಮ ಮತ್ತು ಲಕ್ಷ್ಮಣರಲ್ಲಿ ನಡೆದ ಪರಸ್ಪರ ಮಾತನ್ನು ಪುನಃ ವಿಸ್ತಾರದಿಂದ ತಿಳಿಸುತ್ತಾ ಇದ್ದಾರೆ.) ಸೀತೆಯ ಮಾತಿನಂತೆ ಆಶ್ರಮದಿಂದ ಹೊರಟು ತನ್ನ ಬಳಿಗೆ ಬಂದಿರುವ ಸುಮಿತ್ರಾಕುಮಾರ ಲಕ್ಷ್ಮಣನಲ್ಲಿ ರಘುಕುಲನಂದನ ಶ್ರೀರಾಮನು ಬಹಳ ದುಃಖದಿಂದ ಕೇಳಿದನು.॥1॥
</details>

###### 2


<details><summary>ಮೂಲಮ್</summary>

ತಮುವಾಚ ಕಿಮರ್ಥಂ ತ್ವಮಾಗತೋಽಪಾಸ್ಯ ಮೈಥಿಲೀಮ್ ।  
ಯದಾ ಸಾ ತವ ವಿಶ್ವಾಸಾದ್ವನೇ ವಿರಹಿತಾ ಮಯಾ ॥
</details>

<details><summary>ಅನುವಾದ</summary>

ಲಕ್ಷ್ಮಣ! ನಾನು ನಿನ್ನ ವಿಶ್ವಾಸದಮೇಲೆ ವನದಲ್ಲಿ ಸೀತೆಯನ್ನು ಬಿಟ್ಟು ಬಂದಿದ್ದಾಗ ನೀನು ಆಕೆಯನ್ನು ಒಬ್ಬಳನ್ನಾಗಿ ಬಿಟ್ಟು ಏಕೆ ಬಂದೆ.॥2॥
</details>

###### 3


<details><summary>ಮೂಲಮ್</summary>

ದೃಷ್ಟ್ವೈವಾಭ್ಯಾಗತಂ ತ್ವಾಂ ಮೇ ಮೈಥಿಲೀಂ ತ್ಯಜ್ಯ ಲಕ್ಷ್ಮಣ ।  
ಶಂಕಮಾನಂ ಮಹತ್ಪಾಪಂ ಯತ್ಸತ್ಯಂ ವ್ಯಥಿತಂ ಮನಃ ॥
</details>

<details><summary>ಅನುವಾದ</summary>

ಲಕ್ಷ್ಮಣ! ಮಿಥಿಲೇಶ ಕುಮಾರಿಯನ್ನು ಬಿಟ್ಟು ನೀನು ನನ್ನ ಬಳಿಗೆ ಬಂದಿರುವುದನ್ನು ನೋಡಿದರೆ ಯಾವ ಅನಿಷ್ಟದ ಆಶಂಕೆಯಿಂದ ನನ್ನ ಮನಸ್ಸು ದುಃಖಿತವಾಗಿದೆಯೋ ಅದು ನಿಜವಾದುದೆಂದೇ ಅನಿಸುತ್ತಿದೆ.॥3॥
</details>

###### 4


<details><summary>ಮೂಲಮ್</summary>

ಸ್ಫುರತೇ ನಯನಂ ಸವ್ಯಂ ಬಾಹುಶ್ಚ ಹೃದಯಂ ಚ ಮೇ ।  
ದೃಷ್ಟ್ವಾ ಲಕ್ಷ್ಮಣ ದೂರೇ ತ್ವಾಂ ಸೀತಾವಿರಹಿತಂ ಪಥಿ ॥
</details>

<details><summary>ಅನುವಾದ</summary>

ಲಕ್ಷ್ಮಣಾ! ನನ್ನ ಎಡ ಭುಜ ಮತ್ತು ಎಡಗಣ್ಣು ಹಾರುತ್ತಿವೆ. ನೀನು ಆಶ್ರಮದಿಂದ ದೂರ ಸೀತೆಯನ್ನು ಬಿಟ್ಟು ಬರುವುದನ್ನು ನೋಡಿ ನನ್ನ ಎದೆ ನಡುಗುತ್ತಿದೆ.॥4॥
</details>

###### 5


<details><summary>ಮೂಲಮ್</summary>

ಏವಮುಕ್ತಸ್ತು ಸೌಮಿತ್ರಿರ್ಲಕ್ಷ್ಮಣಃ ಶುಭಲಕ್ಷಣಃ ।  
ಭೂಯೋ ದುಃಖಸಮಾವಿಷ್ಟೋ ದುಃಖಿತಂ ರಾಮಮಬ್ರವೀತ್ ॥
</details>

<details><summary>ಅನುವಾದ</summary>

ಶ್ರೀರಾಮನು ಹೀಗೆ ಹೇಳಿದಾಗ ಉತ್ತಮ ಲಕ್ಷಣ-ಸಂಪನ್ನ ಸುಮಿತ್ರಾಕುಮಾರ ಲಕ್ಷ್ಮಣನು ಅತ್ಯಂತ ದುಃಖಿತನಾಗಿ ಶೋಕಗ್ರಸ್ತ ಅಣ್ಣನಲ್ಲಿ ಹೇಳಿದನು .॥5॥
</details>

###### 6


<details><summary>ಮೂಲಮ್</summary>

ನ ಸ್ವಯಂ ಕಾಮಕಾರೇಣ ತಾಂ ತ್ಯಕ್ತ್ವಾಹಮಿಹಾಗತಃ ।  
ಪ್ರಚೋದಿತಸ್ತಯೈವೋಗ್ರೈಸ್ತ್ವತ್ಸಕಾಶಮಿಹಾಗತಃ ॥
</details>

<details><summary>ಅನುವಾದ</summary>

ಅಣ್ಣಾ! ನಾನು ಸ್ವತಃ ನನ್ನ ಇಚ್ಛೆಯಿಂದ ಆಕೆಯನ್ನು ಬಿಟ್ಟು ಬಂದಿಲ್ಲ. ಅವಳ ಕಠೋರ ವಚನಗಳಿಂದ ಪ್ರೇರಿತನಾಗಿ ನನಗೆ ನಿನ್ನ ಬಳಿಗೆ ಬರಬೇಕಾಯಿತು.॥6॥
</details>

###### 7


<details><summary>ಮೂಲಮ್</summary>

ಆರ್ಯೇಣೇವ ಪರಾಕ್ರುಷ್ಟಂ ಲಕ್ಷ್ಮಣೇತಿ ಸುವಿಸ್ವರಮ್ ।  
ಪರಿತ್ರಾಹೀತಿ ಯದ್ವಾಕ್ಯಂ ಮೈಥಿಲ್ಯಾಸ್ತಚ್ಛ್ರುತಿ ಗತಮ್ ॥
</details>

<details><summary>ಅನುವಾದ</summary>

ನಿನ್ನ ಸ್ವರದಂತೆ ಯಾರೋ ಜೋರಾಗಿ ‘ಲಕ್ಷ್ಮಣ! ನನ್ನನ್ನು ಕಾಪಾಡು!’ ಎಂದು ಕೂಗಿದ ವಾಕ್ಯವು ಮೈಥಿಲಿಯ ಕಿವಿಗೆ ಬಿತ್ತು.॥7॥
</details>

###### 8


<details><summary>ಮೂಲಮ್</summary>

ಸಾ ತಮಾರ್ತಸ್ವರಂ ಶ್ರುತ್ವಾ ತವ ಸ್ನೇಹೇನ ಮೈಥಿಲೀ ।  
ಗಚ್ಛ ಗಚ್ಛೇತಿ ಮಾಮಾಶು ರುದತೀ ಭಯವಿಕ್ಲವಾ ॥
</details>

<details><summary>ಅನುವಾದ</summary>

ಆ ಆರ್ತನಾದವನ್ನು ಕೇಳಿ ಮೈಥಿಲಿಯು ನಿನ್ನ ಕುರಿತು ಇರುವ ಸ್ನೇಹದಿಂದಾಗಿ ಭಯದಿಂದ ವ್ಯಾಕುಲಳಾಗಿ ಅಳುತ್ತಾ ನನ್ನಲ್ಲಿ ಕೂಡಲೇ ‘ಹೋಗು, ಹೋಗು!’ ಎಂದು ಹೇಳಿದಳು.॥8॥
</details>

###### 9


<details><summary>ಮೂಲಮ್</summary>

ಪ್ರಚೋದ್ಯಮಾನೇನ ಮಯಾ ಗಚ್ಛೇತಿ ಬಹುಶಸ್ತಯಾ ।  
ಪ್ರತ್ಯುಕ್ತಾ ಮೈಥಿಲೀ ವಾಕ್ಯಮಿದಂ ತತ್ಪ್ರತ್ಯಯಾನ್ವಿತಮ್ ॥
</details>

<details><summary>ಅನುವಾದ</summary>

ಅವಳು ಪದೇ ಪದೇ ಹೀಗೆ ಹೇಳಿ ನನ್ನನ್ನು ಪ್ರೇರೇಪಿಸಿದಾಗ ಆಕೆಗೆ ವಿಶ್ವಾಸ ಉಂಟಾಗುವಂತೆ ನಾನು ಹೀಗೆ ಹೇಳಿದೆ.॥9॥
</details>

###### 10


<details><summary>ಮೂಲಮ್</summary>

ನ ತತ್ಪಶ್ಯಾಮ್ಯಹಂ ರಕ್ಷೋಯದಸ್ಯ ಭಯಮಾವಹೇತ್ ।  
ನಿರ್ವೃತಾ ಭವ ನಾಸ್ತ್ಯೇತತ್ಕೇನಾಪ್ಯೇತದುದಾಹೃತಮ್ ॥
</details>

<details><summary>ಅನುವಾದ</summary>

ದೇವಿ! ಭಗವಾನ್ ಶ್ರೀರಾಮನನ್ನು ಭಯಪಡಿಸುವಂತಹ ಯಾವುದೇ ರಾಕ್ಷಸನನ್ನು ನಾನು ನೋಡಿಲ್ಲ. ನೀವು ಶಾಂತವಾಗಿರಿ, ಇದು ಅಣ್ಣನ ಕೂಗು ಅಲ್ಲ. ಬೇರೆ ಯಾರೋ ಈ ರೀತಿಯಾಗಿ ಕೂಗಿರುವನು.॥10॥
</details>

###### 11


<details><summary>ಮೂಲಮ್</summary>

ವಿಗರ್ಹಿತಂ ಚ ನೀಚಂ ಚ ಕಥಮಾರ್ಯೋಽಭಿಧಾಸ್ಯತಿ ।  
ತ್ರಾಹೀತಿ ವಚನಂ ಸೀತೇ ಯಸ್ತ್ರಾಯೇತ್ತ್ರಿದಶಾನಪಿ ॥
</details>

<details><summary>ಅನುವಾದ</summary>

ಸೀತೆ! ದೇವತೆಗಳನ್ನು ರಕ್ಷಿಸುತ್ತಿರುವ ನನ್ನ ಅಣ್ಣ ‘ನನ್ನನ್ನು ಕಾಪಾಡು’ ಎಂದು ಇಂತಹ ನಿಂದಿತ (ಹೇಡಿತನದ) ಮಾತನ್ನು ಹೇಗೆ ಹೇಳುವನು.॥11॥
</details>

###### 12


<details><summary>ಮೂಲಮ್</summary>

ಕಿನಿಮಿತ್ತಂ ತು ಕೇನಾಪಿ ಭ್ರಾತುರಾಲಂಬ್ಯ ಮೇ ಸ್ವರಮ್ ।  
ವಿಸ್ವರಂ ವ್ಯಾಹೃತಂ ವಾಕ್ಯಂ ಲಕ್ಷ್ಮತ್ರಾಹಿ ಮಾಮಿತಿ ॥
</details>

<details><summary>ಅನುವಾದ</summary>

ಯಾರೋ ಬೇರೆಯವರು ಯಾವುದೋ ಉದ್ದೇಶದಿಂದ ನನ್ನ ಅಣ್ಣನ ಸ್ವರವನ್ನು ಅಣಕಮಾಡಿ ‘ಲಕ್ಷ್ಮಣ! ನನ್ನನ್ನು ಕಾಪಾಡು’ ಎಂದು ಜೋರಾಗಿ ಹೇಳಿರಬೇಕು.॥12॥
</details>

###### 13


<details><summary>ಮೂಲಮ್</summary>

ರಾಕ್ಷಸೇನೇರಿತಂ ವಾಕ್ಯಂ ತ್ರಾಸಾತ್ ತ್ರಾಹೀತಿ ಶೋಭನೇ ।  
ನ ಭವತ್ಯಾ ವ್ಯಥಾ ಕಾರ್ಯಾ ಕುನಾರೀಜನಸೇವಿತಾ ॥
</details>

<details><summary>ಅನುವಾದ</summary>

ಶೋಭನೇ! ಆ ರಾಕ್ಷಸನು ಭಯದಿಂದಾಗಿಯೇ (ನನ್ನನ್ನು ಕಾಪಾಡು) ಎಂಬ ಮಾತನ್ನು ಹೇಳಿರುವನು. ನೀವು ದುಃಖಿಗಳಾಗಬಾರದು. ಇಂತಹ ವ್ಯಥೆಯನ್ನು ನೀಚ ಸ್ತ್ರೀಯರೇ ತನ್ನ ಮನಸ್ಸಿಗೆ ತರುತ್ತಾರೆ.॥13॥
</details>

###### 14


<details><summary>ಮೂಲಮ್</summary>

ಅಲಂ ವಿಕ್ಲವತಾಂ ಗಂತುಂ ಸ್ವಸ್ಥಾ ಭವ ನಿರುತ್ಸುಕಾ ।  
ನ ಚಾಸ್ತಿ ತ್ರಿಷು ಲೋಕೇಷು ಪುಮಾನ್ಯೋ ರಾಘವಂ ರಣೇ ॥
</details>

###### 15


<details><summary>ಮೂಲಮ್</summary>

ಜಾತೋ ವಾ ಜಾಯಮಾನೋ ವಾ ಸಂಯುಗೇ ಯಃ ಪರಾಜಯೇತ್ ।  
ಅಜೇಯೋ ರಾಘವೋ ಯುದ್ಧೇ ದೇವೈಃ ಶಕ್ರಪುರೋಗಮೈಃ ॥
</details>

<details><summary>ಅನುವಾದ</summary>

ನೀವು ವ್ಯಾಕುಲರಾಗಬೇಡಿ, ಸ್ವಸ್ಥರಾಗಿರಿ, ಚಿಂತೆಯನ್ನು ಬಿಡಿರಿ. ಯುದ್ಧದಲ್ಲಿ ಶ್ರೀರಾಮನನ್ನು ಸೋಲಿಸುವಂತಹ ಯಾರೇ ಪುರುಷನು ಮೂರು ಲೋಕದಲ್ಲಿ ಹುಟ್ಟಿಲ್ಲ, ಮುಂದೆಯೂ ಹುಟ್ಟಲಾರನು. ಸಂಗ್ರಾಮದಲ್ಲಿ ಇಂದ್ರಾದಿ ದೇವತೆಗಳೂ ಕೂಡ ಶ್ರೀರಾಮನನ್ನು ಗೆಲ್ಲಲಾರರು.॥14-15॥
</details>

###### 16


<details><summary>ಮೂಲಮ್</summary>

ಏವಮುಕ್ತಾ ತು ವೈದೇಹೀ ಪರಿಮೋಹಿತಚೇತನಾ ।  
ಉವಾಚಾಶ್ರೂಣಿ ಮುಂಚಂತೀ ದಾರುಣಂ ಮಾಮಿದಂ ವಚಃ ॥
</details>

<details><summary>ಅನುವಾದ</summary>

ನಾನು ಹೀಗೆ ಹೇಳಿ ವಿದೇಹ ಕುಮಾರಿಯನ್ನು ಸಮಾಧಾನಗೊಳಿಸಲು ಯತ್ನಿಸಿದರೂ ಕಲುಷಿತವಾದ ಬುದ್ಧಿಯಿಂದ ಕೂಡಿದ್ದ ಅವಳು ಕಣ್ಣೀರಿಡುತ್ತಾ ಅತಿದಾರುಣವಾದ ಎದೆಯೇ ಸೀಳಿ ಹೋಗುವ ಇಂತಹ ಮಾತುಗಳನ್ನು ಹೇಳಿದಳು.॥16॥
</details>

###### 17


<details><summary>ಮೂಲಮ್</summary>

ಭಾವೋ ಮಯಿ ತವಾತ್ಯರ್ಥಪಾಪ ಏವ ನಿವೇಶಿತಃ ।  
ವಿನಷ್ಟೇ ಭ್ರಾತರಿ ಪ್ರಾಪ್ತುಂ ನ ಚ ತ್ವಂ ಮಾಮವಾಪ್ಸ್ಯಸೇ ॥
</details>

<details><summary>ಅನುವಾದ</summary>

ಲಕ್ಷ್ಮಣ! ನಿನ್ನ ಮನಸ್ಸಿನಲ್ಲಿ ನನ್ನ ಕುರಿತು ಅತ್ಯಂತ ಪಾಪಪೂರ್ಣಭಾವ ತುಂಬಿದೆ. ನೀನು ನಿನ್ನ ಅಣ್ಣ ಸತ್ತ ಮೇಲೆ ನನ್ನನ್ನು ಪಡೆಯಲು ಬಯಸುತ್ತಿರುವೆ, ಆದರೆ ನನ್ನನ್ನು ಪಡೆಯಲಾರೆ.॥17॥
</details>

###### 18


<details><summary>ಮೂಲಮ್</summary>

ಸಂಕೇತಾದ್ ಭರತೇನ ತ್ವಂ ರಾಮಂ ಸಮನುಗಚ್ಛಸಿ ।  
ಕ್ರೋಶಂತಂ ಹಿ ಯಥಾತ್ಯರ್ಥಂ ನೈನಮಭ್ಯವಪದ್ಯಸೇ ॥
</details>

###### 19


<details><summary>ಮೂಲಮ್</summary>

ರಿಪುಃ ಪ್ರಚ್ಛನ್ನಚಾರೀ ತ್ವಂ ಮದರ್ಥಮನುಗಚ್ಛಸಿ ।  
ರಾಘವಸ್ಯಾಂತರಂ ಪ್ರೇಪ್ಸುಸ್ತಥೈನಂ ನಾಭಿಪದ್ಯಸೇ ॥
</details>

<details><summary>ಅನುವಾದ</summary>

ನೀನು ಭರತನ ಸೂಚನೆಯಂತೆ ತನ್ನ ಸ್ವಾರ್ಥಕ್ಕಾಗಿ ಶ್ರೀರಾಮಚಂದ್ರನ ಹಿಂದೆ ಹಿಂದೆ ಬಂದಿರುವೆ ಮತ್ತು ರಾಮನ ಛಿದ್ರವನ್ನು ಹುಡುಕುತ್ತಿರುವೆ. ಅದಕ್ಕಾಗಿಯೇ ಸಂಕಟ ಸಮಯದಲ್ಲೂ ಅವರ ಬಳಿಗೆ ಹೋಗುವ ಹೆಸರೆತ್ತುವುದಿಲ್ಲ.॥18-19॥
</details>

###### 20


<details><summary>ಮೂಲಮ್</summary>

ಏವಮುಕ್ತಸ್ತುವೈದೇಹ್ಯಾ ಸಂರಬ್ಧೋ ರಕ್ತಲೋಚನಃ ।  
ಕ್ರೋಧಾತ್ಪ್ರಸ್ಫುರಮಾಣೋಷ್ಠ ಆಶ್ರಮಾದಭಿನಿರ್ಗತಃ ॥
</details>

<details><summary>ಅನುವಾದ</summary>

ವಿದೇಹಕುಮಾರಿಯು ಹೀಗೆ ಹೇಳಿದಾಗ ನಾನು ರೋಷಗೊಂಡೆ ನನ್ನ ಕಣ್ಣು ಕೆಂಪಾದವು ಮತ್ತು ಸಿಟ್ಟಿನಿಂದ ತುಟಿಗಳು ಅದುರತೊಡಗಿದವು. ಈ ಸ್ಥಿತಿಯಲ್ಲಿ ನಾನು ಆಶ್ರಮದಿಂದ ಹೊರಟು ಬಂದೆ.॥20॥
</details>

###### 21


<details><summary>ಮೂಲಮ್</summary>

ಏವಂ ಬ್ರುವಾಣಂ ಸೌಮಿತ್ರಿಂ ರಾಮಃ ಸಂತಾಪಮೋಹಿತಃ ।  
ಅಬ್ರವೀದ್ದುಷ್ಕೃತಂ ಸೌಮ್ಯ ತಾಂ ವಿನಾ ತ್ವಮಿದಾಗತಃ ॥
</details>

<details><summary>ಅನುವಾದ</summary>

ಲಕ್ಷ್ಮಣನ ಇಂತಹ ಮಾತನ್ನು ಕೇಳಿ ಶ್ರೀರಾಮನು ಸಂತಾಪದಿಂದ ಮೋಹಿತನಾಗಿ ಅವನಲ್ಲಿ ಹೇಳಿದನು - ಸೌಮ್ಯ! ಸೀತೆಯೊಬ್ಬಳನ್ನೇ ಬಿಟ್ಟು ನೀನು ಇಲ್ಲಿಗೆ ಬಂದು ಬಹಳ ದೊಡ್ಡ ತಪ್ಪುಮಾಡಿದೆ.॥21॥
</details>

###### 22


<details><summary>ಮೂಲಮ್</summary>

ಜಾನನ್ನಪಿ ಸಮರ್ಥಂ ಮಾಂ ರಕ್ಷಸಾಮಪವಾರಣೇ ।  
ಅನೇನ ಕ್ರೋಧವಾಕ್ಯೇನ ಮೈಥಿಲ್ಯಾ ನಿರ್ಗತೋ ಭವಾನ್ ॥
</details>

<details><summary>ಅನುವಾದ</summary>

ನಾನು ರಾಕ್ಷಸರನ್ನು ನಿವಾರಣೆ ಮಾಡಲು ಸಮರ್ಥನಾಗಿದ್ದೇನೆ ಎಂದು ತಿಳಿದರೂ ನೀನು ಮೈಥಿಲಿಯ ಕ್ರೋಧಯುಕ್ತ ಮಾತುಗಳಿಂದ ಉತ್ತೇಜಿತನಾಗಿ ಹೊರಟು ಬಂದೆ.॥22॥
</details>

###### 23


<details><summary>ಮೂಲಮ್</summary>

ನಹಿ ತೇ ಪರಿತುಷ್ಯಾಮಿ ತ್ವಕ್ತ್ವಾ ಯದಸಿ ಮೈಥಿಲೀಮ್ ।  
ಕ್ರುದ್ಧಾಯಾಃ ಪರುಷಂ ಶ್ರುತ್ವಾ ಸ್ತ್ರಿಯಾ ಯತ್ತ್ವಮಿಹಾಗತಃ ॥
</details>

<details><summary>ಅನುವಾದ</summary>

ಕ್ರೋಧ ಗೊಂಡ ನಾರಿಯ ಮಾತನ್ನು ಕೇಳಿ ನೀನು ಮೈಥಿಲಿಯನ್ನು ಬಿಟ್ಟು ಇಲ್ಲಿಗೆ ಬಂದಿರುವುದರಿಂದ ನಾನು ನಿನ್ನ ಮೇಲೆ ಸಂತುಷ್ಟನಾಗಿಲ್ಲ.॥23॥
</details>

###### 24


<details><summary>ಮೂಲಮ್</summary>

ಸರ್ವಥಾ ತ್ವಪನೀತಂ ತೇ ಸೀತಯಾ ಯತ್ಪ್ರಚೋದಿತಃ ।  
ಕ್ರೋಧಸ್ಯ ವಶಮಾಗಮ್ಯ ನಾಕರೋಃ ಶಾಸನಂ ಮಮ ॥
</details>

<details><summary>ಅನುವಾದ</summary>

ಸೀತೆಯಿಂದ ಪ್ರೇರಿತನಾಗಿ ಕ್ರೋಧಕ್ಕೆ ವಶೀಭೂತನಾಗಿ ನೀನು ನನ್ನ ಅದೇಶವನ್ನು ಪಾಲಿಸದಿರುವುದು ಸರ್ವಥಾ ಅನ್ಯಾಯವಾಗಿದೆ.॥24॥
</details>

###### 25


<details><summary>ಮೂಲಮ್</summary>

ಅಸೌ ಹಿ ರಾಕ್ಷಸಃ ಶೇತೇ ಶರೇಣಾಭಿಹತೋ ಮಯಾ ।  
ಮೃಗರೂಪೇಣ ಯೇನಾಹಮಾಶ್ರಮಾದಪವಾಹಿತಃ ॥
</details>

<details><summary>ಅನುವಾದ</summary>

ಮೃಗರೂಪಧರಿಸಿ ನನ್ನನ್ನು ಆಶ್ರಮದಿಂದ ದೂರಕ್ಕೆ ಒಯ್ದಿರುವ ರಾಕ್ಷಸನು ನನ್ನ ಬಾಣದಿಂದ ಗಾಯಗೊಂಡು ಎಂದೆಂದಿಗೂ ಒರಗಿಕೊಂಡಿರುವನು.॥25॥
</details>

###### 26


<details><summary>ಮೂಲಮ್</summary>

ವಿಕೃಷ್ಯ ಚಾಪಂ ಪರಿಧಾಯ ಸಾಯಕಂ  
ಸಲೀಲಬಾಣೇನ ಚ ತಾಡಿತೋ ಮಯಾ ।  
ಮಾರ್ಗೀಂ ತನುಂ ತ್ಯಜ್ಯ ಚ ವಿಕ್ಲವಸ್ವರೋ  
ಬಭೂವ ಕೇಯೂರಧರಃ ಸ ರಾಕ್ಷಸಃ ॥
</details>

<details><summary>ಅನುವಾದ</summary>

ಧನುಸ್ಸಿಗೆ ಬಾಣವನ್ನು ಅನುಸಂಧಾನ ಮಾಡಿ ಲೀಲಾಜಾಲವಾಗಿ ಪ್ರಯೋಗಿಸಿದ ಬಾಣದಿಂದ ಆ ಮೃಗವನ್ನು ಹೊಡೆದಾಗಲೇ ಅವನು ಮೃಗದ ಶರೀರವನ್ನು ತ್ಯಜಿಸಿ, ಬಾಹುಗಳಲ್ಲಿ ಭುಜ ಕೀರ್ತಿಯನ್ನು ಧರಿಸಿದ ರಾಕ್ಷಸನಾದನು. ಅವನ ಸ್ವರದಲ್ಲಿ ಬಹಳ ವ್ಯಾಕುಲತೆ ಇತ್ತು.॥26॥
</details>

###### 27


<details><summary>ಮೂಲಮ್</summary>

ಶರಾಹತೇನೈವ ತದಾರ್ತಯಾ ಗಿರಾ  
ಸ್ವರಂ ಮಮಾಲಂಬ್ಯ ಸುದೂರಸುಶ್ರವಮ್ ।  
ಉದಾಹೃತಂ ತದ್ವಚನಂ ಸುದಾರುಣಂ  
ತ್ವಮಾಗತೋ ಯೇನ ವಿಹಾಯ ಮೈಥಿಲೀಮ್ ॥
</details>

<details><summary>ಅನುವಾದ</summary>

ಬಾಣದಿಂದ ಗಾಯಗೊಂಡಾಗ ಅವನು ನನ್ನ ದನಿಯನ್ನು ಅನುಕರಣಮಾಡಿ ಆರ್ತ ಸ್ವರದಿಂದ ದೂರಕ್ಕೆ ಕೇಳುವಂತೆ ಆ ಅತ್ಯಂತ ದಾರುಣ ವಚನವನ್ನು ಹೇಳಿದ್ದನು. ಅದರಿಂದ ನೀನು ಮೈಥಿಲಿಯನ್ನು ಬಿಟ್ಟು ಇಲ್ಲಿಗೆ ಬಂದಿರುವೆ.॥27॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀ ವಾಲ್ಮೀಕಿವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅರಣ್ಯಕಾಂಡದಲ್ಲಿ ಐವತ್ತೊಂಭತ್ತನೆಯ ಸರ್ಗ ಸಂಪೂರ್ಣವಾಯಿತು.॥59॥
</details>
