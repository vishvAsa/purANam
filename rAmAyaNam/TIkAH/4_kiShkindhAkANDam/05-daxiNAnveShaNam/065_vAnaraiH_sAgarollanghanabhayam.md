+++
title = "०६५ वानरैः सागरोल्लङ्घनभयम्"
title_english = "065 Monkeys fear to jump the ocean"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-065-Monkeys_fear_to_jump_the_ocean.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/4_kiShkindhAkANDam/05-daxiNAnveShaNam/065_vAnaraiH_sAgarollanghanabhayam.md">
<details><summary><h3>IITK ...{Loading}...</h3></summary>

Each of the monkey leaders declares the distance they can fly --
Jambavan resolves not to send Angada but send Hanuman instead to cross.



#### श्लोकः
##### मूलम्
अथाङ्गदवचश्श्रुत्वा ते सर्वे वानरर्षभाः।  
स्वं स्वं गतौ समुत्साहमूचुस्तत्र यथाक्रमम्॥4.65.1॥  
गजो गवाक्षो गवयश्शरभो गन्धमादनः।  
मैन्दश्च द्विविदश्चैव सुषेणो जाम्बवां स्तथा॥4.65.2॥

##### शब्दार्थः
अथ and then, अङ्गदवचः Angada's words, श्रुत्वा after hearing, गजः Gaja, गवाक्षः Gavaksha, गवयः Gavaya, शरभः Sarabha, गन्धमादनः Gandhamadana, मैन्दश्च Mainda, द्विविदश्चैव even Dvivida, सुषेणः Sushena, तथा so also, जाम्बवान् Jambavan, सर्वे all, ते them, वानरर्षभाः bulls among monkeys, यथाक्रमम् following an order, तत्र there, गतौ in turn the scope for, स्वं स्वम् on their own, समुत्साहम् capability (to leap), ऊचुः expressed.

##### आङ्ग्लानुवादः
Thereafter, on hearing Angada, all the leaders among the monkeys, Gaja, Gavaksha, Gavaya, Sarabha, Gandhamadana, Mainda, Dvivida, Sushena and Jambavan as well expressed one after  the other their capability for leaping.



#### श्लोकः
##### मूलम्
आबभाषे गजस्तत्र प्लवेयं दशयोजनम्।  
गवाक्षो योजननान्याह गमिष्यामीति विंशतिम्॥4.65.3॥

##### शब्दार्थः
तत्र after that, गजः Gaja, दशयोजनम् ten yojanas, प्लवेयम् I can leap, आबभाषे said, गवाक्षः Gavaksha, विंशतिम् twenty, योजनानि yojanas, गमिष्यामि I can go, इति thus, आह said.

##### आङ्ग्लानुवादः
Gaja said he can leap ten yojanas and Gavaksha said he can go upto twenty yojanas.



#### श्लोकः
##### मूलम्
गवयो वानरस्तत्र वानरां स्तानुवाच ह।  
त्रिंशतं तु गमिष्यामि योजनानां प्लवङ्गमाः॥4.65.4॥  
शरभस्तानुवाचाथ वानरान् वानरर्षभः।  
चत्वारिंशद्गमिष्यामि योजनानां प्लवङ्गमाः॥4.65.5॥  
वानरस्तु महातेजा अब्रवीद्गन्धमादनः।  
योजनानां गमिष्यामि पञ्चाशत्तु न संशयः॥4.65.6॥  
मैन्दस्तु वानरस्तत्र वानरांस्तानुवाच ह।  
योजनानां परं षष्टिमहं प्लवितुमुत्सहे॥4.65.7॥  
ततस्तत्र महातेजा द्विविदः प्रत्यभाषत।  
गमिष्यामि न सन्देहस्सप्ततिं योजनान्यहम्॥4.65.8॥  
सुषेणस्तु महातेजाःप्रोक्तवान्हरिसत्तमान्।  
अशीतिं योजनानां तु प्लवेयं प्लवगेश्वराः॥4.65.9॥

##### शब्दार्थः
तत्र there, गवयो Gava, वानरः monkeys, तान् वानरान् the monkeys, उवाच ह said like that, प्लवङ्गमाः O leaping monkeys, योजनानाम्  yojanas, त्रिंशतम् thirty, गमिष्यामि I can reach, तत्र there, शरभः Sarabha, वानरर्षभ great monkey, तान् वानरान् those monkeys, उवाच ह said, योजनानाम् yojanas, चत्वारिंशत् forty, गमिष्यामि can reach, संशयः doubt, न without, महातेजाः bright, गन्धमादनः Ghandamadana, वानरान् monkeys, अब्रवीत् said, योजनानाम् yojanas, पञ्चाशत् fifty, गमिष्यामि I can go, संशयः doubt, न no, तत्र there, मैन्दः Mainda, वानरस्तु to the monkeys, तान् वानरान् those monkeys, उवाच ह said, अहम् I, योजनानाम् of yojanas, षष्टिं परम् more than sixty, प्लवितुम् to leap, उत्सहे I am enthusiastic, ततः then, महातेजाः highly brilliant, द्विविदः Dvivida, तत्र there, प्रत्यभाषत in turn spoke, अहम् I, सप्ततिः seventy, योजनानि yojanas, गमिष्यामि I can go, सन्देहः doubt, न not, महातेजाः brilliant, सत्त्ववान् strong, सुषेणः Sushena, कपिसत्तमः best among the monkeys, अहम् I, पराक्रमे capability, योजनानाम् of yojanas, अशीतिम् eighty, प्लवेयं I can leap.

##### आङ्ग्लानुवादः
Then Gavaya said to the monkeys 'I can leap thirty yojanas Sarabha said 'I can leap forty yojanas' bright Ghandhamadana said 'I can leap as far as fifty yojanas without  
any doubt' Mainda said 'I can leap more than sixty yojanas' highly brilliant Dvivida said in turn, 'I can no doubt leap seventy yojanas ' brilliant and best of the monkeys Sushena declared 'I can leap across eighty yojanas'.



#### श्लोकः
##### मूलम्
तेषां कथयतां तत्र सर्वांस्ताननुमान्य च।  
ततो वृद्धतमस्तेषां जाम्बवान्प्रत्यभाषत॥4.65.10॥

##### शब्दार्थः
ततः then, तेषाम् among them, वृद्धतमः oldest, जाम्बवान् Jambavan, तेषाम् they, तत्र there, कथयताम् (when they were) saying, तान् सर्वान् all the, अनुमान्य inferred, प्रत्यभाषत replied.

##### आङ्ग्लानुवादः
When the monkeys were talking (of their individual capacity) in that manner about their speed, Jambavan the oldest of the monkeys inferred (their capacity) and saidः



#### श्लोकः
##### मूलम्
पूर्वमस्माकमप्यासीत्कश्चिद्गतिपराक्रमः।  
ते वयं वयसः पारमनुप्राप्तास्स्म साम्प्रतम्॥4.65.11॥

##### शब्दार्थः
पूर्वम् earlier, अस्माकमपि even I also, कश्चित् some, गतिपराक्रमः very courageous, आसीत् had , ते वयम् for me, साम्प्रतम् attained, वयसः (old) age, पारम् fag end of life, अनुप्राप्ताः स्म have reached.

##### आङ्ग्लानुवादः
'Earlier I was also very courageous, but now I have become old and reached the fag end of life.



#### श्लोकः
##### मूलम्
किन्तु नैवं गते शक्यमिदं कार्यमुपेक्षितुम्।  
यदर्थं कपिराजश्च रामश्च कृतनिश्चयौ॥4.65.12॥

##### शब्दार्थः
किं तु however, एवं गते in this situation, यदर्थम् order, कपिराजश्च monkey king's, रामश्च and Rama's, कृतनिश्चयौ are determined, इदम् this, कार्यम् task, उपेक्षितुम् to neglect, न शक्यम् not possible.

##### आङ्ग्लानुवादः
'However  in this situation, it is not possible for us to neglect (our task) as it is the order of the monkeyking and Rama who are determined to achieve the objective.



#### श्लोकः
##### मूलम्
साम्प्रतं कालभेदेन या गतिस्तां निबोधत।  
नवतिं योजनानां तु गमिष्यामि न संशयः॥4.65.13॥

##### शब्दार्थः
साम्प्रतम् at this age, कालभेदेन due to advancement of age, या that, गतिः movement, ताम् that, निबोधत you know, योजनानाम् of yojanas, नवतिम् ninety,गमिष्यामि I can leap, संशयः doubt, न not.

##### आङ्ग्लानुवादः




#### श्लोकः
##### मूलम्
तांश्च सर्वान्हरिश्रेष्ठाञ्जाम्बवान्पुनरब्रवीत्।  
न खल्वेतावदेवासीद्गमने मे पराक्रमः॥4.65.14॥

##### शब्दार्थः
सर्वान् all, तान् of the monkeys, हरिश्रेष्ठान् distinguished among the monkeys, जाम्बवान् Jambavan, पुनः again, अब्रवीत् said, मे my, गमने in leaping, पराक्रमः valour, एतावदेव only that much, न आसीत् खलु was not.

##### आङ्ग्लानुवादः
Jambavan, the distinguished among the monkeys again said, 'My strength to leap into the sky was not only that much (I was stronger in my youth and could cover longer distances)'



#### श्लोकः
##### मूलम्
मया महाबलेश्चैव यज्ञे विष्णुस्सनातनः।  
प्रदक्षिणीकृतः पूर्वं क्रममाणस्त्रिविक्रमम्॥4.65.15॥

##### शब्दार्थः
मया by myself, पूर्वम् earlier, महाबलेश्चैव of Mahabali, यज्ञे in yagna, क्रममाणः the advancing Lord, विष्णुः Visnu, सनातनः eternal, त्रिविक्रमः Visnu of three strides, प्रदक्षिणीकृतः circumambulated.

##### आङ्ग्लानुवादः
'In the past, at the time of the wellknown yagna (of king Bali) I was very strong. I circumambulated the eternal Vishnu while he was taking three strides (in his incarnation of Trivikrama Vamana.)



#### श्लोकः
##### मूलम्
स इदानीमहं वृद्धः प्लवने मन्दविक्रमः।  
यौवने च तदाऽसीन्मे बलमप्रतिमं परैः॥4.65.16॥

##### शब्दार्थः
इदानीम् now, वृद्धः old, सः अहम् that I am, प्लवने to leap, मन्दविक्रमः my strength is denuded, तदा then, यौवने in youth, मे बलम् my prowess, अप्रतिमम् incomparable, परैः by others, आसीत् it was.

##### आङ्ग्लानुवादः
'Having grown old I do not have the same courage. In my youth my prowess was incomparable and none could excel me.



#### श्लोकः
##### मूलम्
सम्प्रत्येतावतीं शक्तिं गमने तर्कयाम्यहम्।  
नैतावता हि संसिद्धिः कार्यस्यास्य भविष्यति॥4.65.17॥

##### शब्दार्थः
सम्प्रति at this time, अहम् I have, शक्तिं capacity, गमने to fly, तर्कयामि I guess, एतावतीं that much, शक्यम् possible, एतावता to this extent, अस्य of this, कार्यस्य of the objective, संसिद्धिः success, न भविष्यति will not be.

##### आङ्ग्लानुवादः
'I guess that at this time I do not have the capacity to fly to that extent. Achieving the objective is out of question with this much of energy.



#### श्लोकः
##### मूलम्
अथोत्तरमुदारार्थमब्रवीदङ्गदस्तदा।  
अनुमान्य तथा प्राज्ञो जाम्बवन्तं महाकपिम्॥4.65.18॥

##### शब्दार्थः
अथ and now, तदा then, प्राज्ञः wise, अङ्गदः Angada, महाकपिम् great monkey, जाम्बवन्तम् Jambavan, अनुमान्य doubting, उदारार्थम् in a gentle manner, उत्तरम् reply, तदा then, अब्रवीत् said.

##### आङ्ग्लानुवादः
'Then the wise Angada said to great Jambavan, in a gentle manner about his  own strength.



#### श्लोकः
##### मूलम्
अहमेतद्गमिष्यामि योजनानां शतं महत्।  
निवर्तने तु मे शक्तिस्स्यान्न वेति न निश्चितम्॥4.65.19॥

##### शब्दार्थः
अहम् I, महत् great, एतत् this, योजनानाम् of yojanas, शतम् hundred, गमिष्यामि I can go, निवर्तने to return, मे my, शक्तिः capacity, स्यात् may be, न वा or not, इति thus, निश्चितम् certainly, न not known.

##### आङ्ग्लानुवादः
'I can  certainly go to a distance of a hundred yojanas. However, I cannot say whether I will have enough capacity to return?



#### श्लोकः
##### मूलम्
तमुवाच हरिश्रेष्ठं जाम्बवान्वाक्यकोविदः।  
ज्ञायते गमने शक्तिस्तव हर्यृक्षसत्तम॥4.65.20॥

##### शब्दार्थः
वाक्यकोविदः skilful at speech, जाम्बवान् Jambavan, तम् him, हरिश्रेष्ठम् best of monkeys, उवाच said, हर्यृक्षसत्तम best among bears and monkeys, गमने I am going to fly, तव your, शक्तिः energy, ज्ञायते is known.

##### आङ्ग्लानुवादः
Jambavan who was skilful in speech spoke to that great Angada, 'O leader among monkeys and bears your energy to cover this distance is wellknown to us'.



#### श्लोकः
##### मूलम्
कामं शतं सहस्रं वा न ह्येष विधिरुच्यते।  
योजनानां भवान् शक्तो गन्तुं प्रतिनिवर्तितुम्॥4.65.21॥

##### शब्दार्थः
भवान् you, योजनानाम् of yojanas, शतं सहस्रं वा even a hundred or a thousand, गन्तुम् to go, प्रतिनिवर्तितुम् but to return, शक्तः कामम् you have the required energy, एषः this, विधिः duty, उच्यते हि not proper.

##### आङ्ग्लानुवादः
'You can go upto even a hundred thousand yojanas and have the required energy to return also. But it is not proper to send you (because you are the heir apparent).



#### श्लोकः
##### मूलम्
न हि प्रेषयिता तात स्वामी प्रेष्यः कथञ्चन।  
भवताऽयं जनस्सर्वः प्रेष्यः प्लवगसत्तम॥4.65.22॥

##### शब्दार्थः
तात dear , प्रेषयिता who orders, स्वामी lord, कथञ्चन in any way, प्रेष्यः a servant who is sent, न हि indeed, प्लवगसत्तम best of monkeys, सर्वः all, अयं जनः this group, भवता by you, प्रेष्यः to be sent.

##### आङ्ग्लानुवादः




#### श्लोकः
##### मूलम्
भवान्कलत्रमस्माकं स्वामिभावे व्यवस्थितः।  
स्वामी कलत्रं सैन्यस्य गतिरेषा परन्तप॥4.65.23॥

##### शब्दार्थः
परन्तप O scorcher of enemies, स्वामिभावे in a state of commander, व्यवस्थितः you are established, भवान् you, अस्माकम् for us, कलत्रम् wife, स्वामी lord, सैन्यस्य army's, कलत्रम् wife, एषा so that, गतिः proper.

##### आङ्ग्लानुवादः
'O scorcher of enemies, you are established as the commander of the army and it is proper for us to protect you as we protect our wives.



#### श्लोकः
##### मूलम्
अपि चैतस्य कार्यस्य भवान्मूलमरिन्दम।  
तस्मात्कलत्रवत्तात प्रतिपाल्यस्सदा भवान्॥4.65.24॥

##### शब्दार्थः
तात O dear, अरिन्दम O subduer of enemies, एतस्य of this, कार्यस्य of the task, भवान् you, मूलम् the root, अपि वै and also, तस्मात् therefore, भवान् you, कलत्रवत् like the wife, सदा always, प्रतिपाल्यः should be taken care of.

##### आङ्ग्लानुवादः
'O subduer of enemies in acomplishing this task you are the root. O dear therefore you should always be taken care of by us just like the wife looked after.



#### श्लोकः
##### मूलम्
मूलमर्थस्य संरक्ष्यमेष कार्यविदां नयः।  
मूले सति हि सिद्ध्यन्ति गुणा फलो पुष्पोदयाः॥4.65.25॥

##### शब्दार्थः
अर्थस्य the objective, मूलम् root, संरक्ष्यम् should be protected, एषः this कार्यविदाम् of the accomplishers, नयः policy, मूले when root, सति when it is intact, फलो पुष्पोदयाः bearing flowers and fruits, गुणाः qualities, सिद्ध्यन्ति हि will result.

##### आङ्ग्लानुवादः
'The root of any objective should be protected well. This is the basis of an accomplisher. Only when the roots are intact, the trees have the ability to yield flowers and fruits.



#### श्लोकः
##### मूलम्
तद्भवानस्य कार्यस्य साधने सत्यविक्रम।  
बुद्धिविक्रमसम्पन्नो हेतुरत्र परन्तप॥4.65.26॥

##### शब्दार्थः
सत्यविक्रम truely courageous one, तत् that, भवान् you, अस्य कार्यस्य of this task, साधने in achieving, परन्तप O subduer of enemies, अत्र there, बुद्धिविक्रमसम्पन्नः endowed with wisdom and valour, हेतुः you are the cause.

##### आङ्ग्लानुवादः
'O warrior of proven valour O subduer of enemies in achieving this objective you are the source, being endowed with valour and wisdom.



#### श्लोकः
##### मूलम्
गुरुश्च गुरुपुत्रश्च त्वं हि नः कपिसत्तम।  
भवन्तमाश्रित्य वयं समर्था ह्यर्थसाधने॥4.65.27॥

##### शब्दार्थः
कपिसत्तम O best of monkeys, नः for us, गुरुपुत्रः son of our teacher, त्वम् you are, गुरुश्च and also a respectable guide, वयम् we, भवन्तम् you, आश्रित्य under your care, अर्थसाधने in accomplishing our objective, समर्थाः हि are capable also.

##### आङ्ग्लानुवादः
'O best of monkeys you are the son of my guide (Vali) and respectable. We will be capable of accomplishing the goal only under your protection and guidance.



#### श्लोकः
##### मूलम्
उक्तवाक्यं महाप्राज्ञं जाम्बवन्तं महाकपिः।  
प्रत्युवाचोत्तरं वाक्यं वालिसूनुरथाङ्गदः॥4.65.28॥

##### शब्दार्थः
अथ now, महाकपिः great monkey, वालिसूनुः Vali's son, अङ्गदः Angada, उक्तवाक्यम् having  
said that, महाप्राज्ञम् very wise, जाम्बवन्तम् Jambavan, उत्तरं वाक्यम् in reply, प्रत्युवाच said.

##### आङ्ग्लानुवादः
Jambavan, the wise monkey having said that, Angada, the great son of Vali, repliedः



#### श्लोकः
##### मूलम्
यदि नाहं गमिष्यामि नान्यो वानरपुङ्गवः।  
पुनः खल्विदमस्माभिः कार्यं प्रायोपवेशनम्॥4.65.29॥

##### शब्दार्थः
अहम् I am, न गमिष्यामि यदि if I will not go, अन्यः other, वानरपुङ्गवः monkey leader, न not, अस्माभिः by us, पुनः again, इदम् this, प्रायोपवेशनम् fasting to death, कार्यं खलु have to do.

##### आङ्ग्लानुवादः
'If I do not go and no other monkey leader goes, then we have to resort to fasting unto death once again.



#### श्लोकः
##### मूलम्
न ह्यकृत्वा हरिपतेस्सन्देशं तस्य धीमतः।  
तत्रापि गत्वा प्राणानां पश्यामि परिरक्षणम्॥4.65.30॥

##### शब्दार्थः
धीमतः of the wise, तस्य हरिपतेः of the lord of monkeys, सन्देशम् message, अकृत्वा by not fulfilling, तत्र there, गत्वापि even after going, प्राणानाम् of life, परिरक्षणम् protection, न पश्यामि I do not see.

##### आङ्ग्लानुवादः
'If I do not fulfil the objective of the wise king of monkeys I cannot save my life even after returning there (Kishkinda).



#### श्लोकः
##### मूलम्
स हि प्रसादे चात्यर्थं कोपे च हरिरीश्वरः।  
अतीत्य तस्य सन्देशं विनाशो गमने भवेत्॥4.65.31॥

##### शब्दार्थः
सः he, हरिः monkey king, प्रसादे च in showering grace, कोपे च and vent anger, अत्यर्थम् highly, ईश्वरः all powerful, तस्य his, सन्देशम् instruction, अतीत्य in not fulfilling the task, गमने in going, विनाशः total destruction, भवेत् will be.

##### आङ्ग्लानुवादः
'The monkey king has the authority to shower grace or give vent to his anger. If we go without fulfilling the task we will face destruction.



#### श्लोकः
##### मूलम्
तद्यथा ह्यस्य कार्यस्य न भवत्यन्यथा गतिः।  
तद्भवानेव दृष्टार्थस्सञ्चिन्तयितु मर्हति॥4.65.32॥

##### शब्दार्थः
तत् तथाहि therefore, अस्य of this, कार्यस्य of the task, गतिः advancement, अन्यथा  otherwise, न भवति will not be, तत् that, दृष्टार्थः well aware, भवानेव you alone, सञ्चिन्तयितुम् to think over well, अर्हति you should.

##### आङ्ग्लानुवादः
'Therefore, think over well so that we do not fail ultimately. You have a vision.You should suggest means by which this mission does not misfire.'



#### श्लोकः
##### मूलम्
सोऽङ्गदेन तदा वीरः प्रत्युक्तः प्लवगर्षभः।  
जाम्बवानुत्तरं वाक्यं प्रोवाचेदं ततोऽङ्गदम्॥4.65.33॥

##### शब्दार्थः
अङ्गदेन by Angada, तदा then, प्रत्युक्तः having been addressed, वीरः hero, प्लवगर्षभः bull among monkeys, सः जाम्बवान् that Jambavan, ततः then, अङ्गदम् to Angada, उत्तरम् reply, इदं वाक्यम् in these words, प्रोवाच said.

##### आङ्ग्लानुवादः
On listening to Angada's words, Jambavan, the  bull among monkeys, replied this wayः



#### श्लोकः
##### मूलम्
अस्य ते वीर कार्यस्य न किञ्चित्परिहीयते।  
एष सञ्चोदयाम्येनं यः कार्यं साधयिष्यति॥4.65.34॥

##### शब्दार्थः
वीर O hero, ते your, तस्य कार्यस्य of this task, किञ्चित् even a little, न परिहीयते nothing is balked, एषः here I am, कार्यम् task, यः who, साधयिष्यति who can achieve, सञ्चोदयामि एनम् I will inspire him.

##### आङ्ग्लानुवादः
'O hero this work will not be balked. I will now inspire one who can achieve this task.'



#### श्लोकः
##### मूलम्
ततःप्रतीतं प्लवतांवरिष्ठम्  
एकान्तमाश्रित्य सुसुखेपविष्ठम्  
सञ्चोदयामास हरिप्रवीरो  
हरिप्रवीरं हनुमन्तमेव॥4.65.35॥

##### शब्दार्थः
ततः then, हरिप्रवीरः most eminent among monkeys, प्रतीतं renowned, प्लवतां among monkeys, वरिष्ठम् eminent one, एकान्तम् alone, आश्रित्य went to him, सुखेपविष्ठम् comfortably seated, हरिप्रवीरं best among the monkey leaders, हनुमन्तमेव Hanumanta alone, सञ्चोदयामास motivated.

##### आङ्ग्लानुवादः
Then Jambavan the most eminent among the monkeys went to Hanuman, the  celebrated one among the monkey leaders and a renowned one, who was sitting alone quietly at some distance Jambavan motivated him.  

#### समाप्तिः
 श्रीमद्रामायणे वाल्मीकीय आदिकाव्ये किष्किन्धाकाण्डे पञ्चष्षष्टितमस्सर्गः॥  
Thus ends the sixtyfifth sarga in Kishkindakanda of the first poem, the Holy Ramayana composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/4_kiShkindhAkANDam/05-daxiNAnveShaNam/065_vAnaraiH_sAgarollanghanabhayam.md">
<details><summary><h3>भूषणम् ...{Loading}...</h3></summary>



ततो ऽङ्गदवचः श्रुत्वा सर्वे ते वानरोत्तमाः ।  

स्वं स्वं गतौ समुत्साहमाहुस्तत्र यथाक्रमम्  ॥  ४।६५।१  ॥   

गजो गवाक्षो गवयः शरभो गन्धमादनः ।  

मैन्दश्च द्विविदश्चैव सुषेणो जाम्बवांस्तथा  ॥  ४।६५।२  ॥   

आबभाषे गजस्तत्र प्लवेयं दशयोजनम् ।  

गवाक्षो योजनान्याह गमिष्यामीति विंशतिम्  ॥  ४।६५।३  ॥   

गवयो वानरस्तत्र वानरांस्तानुवाच ह ।  

त्रिंशतं तु गमिष्यामि योजनानां प्लवङ्गमाः  ॥  ४।६५।४  ॥   

शरभस्तानुवाचाथ वानरान् वानरर्षभः ।  

चत्वारिंशद्गमिष्यामि योजनानां प्लवङ्गमाः  ॥  ४।६५।५  ॥   

वानरस्तु महातेजा अब्रवीद्गन्धमादनः ।  

योजनानां गमिष्यामि पञ्चाशत्तु न संशयः  ॥  ४।६५।६  ॥   

मैन्दस्तु वानरस्तत्र वानरांस्तानुवाच ह ।  

योजनानां परं षष्टिमहं प्लवितुमुत्सहे  ॥  ४।६५।७  ॥   

ततस्तत्र महातेजा द्विविदः प्रत्यभाषत ।  

गमिष्यामि न सन्देहः सप्ततिं योजनान्यहम्  ॥  ४।६५।८  ॥   

सुषेणस्तु हरिश्रेष्ठः प्रोक्तवान् कपिसत्तमान् ।  

अशीतिं योजनानां तु प्लवेयं प्लवगेश्वराः  ॥  ४।६५।९  ॥   

ततो ऽङ्गदवच इत्यादि । गतौ गमनविषये । यद्यपि गजादयो ऽपि शतयोजनलङ्घने
शक्ताः, "भूतले सागरे वा ऽपि शैलेषु च वनेषु च । पातालस्यापि मध्ये वा न
ममाच्छिद्यते गतिः ।" इति सुग्रीवसन्निधौ वानरयूथपैः स्वस्वशक्तेः
ख्यापितत्वात् "नहि वो गमने सङ्गः कदाचित्कस्यचित्क्वचित्" इति
पूर्वमङ्गदोक्तेश्च । तथापि रावणाधिष्ठितलङ्काप्रवेशसीतान्वेषणादिकं
दुष्करमन्येनेति तत्साधकहनुमत्प्रोत्साहनाय तथोक्तवन्त इति ध्येयम्  ॥ 
४।६५।१९  ॥   

  

तेषां कथयतां तत्र सर्वांस्ताननुमान्य च ।  

ततो वृद्धतमस्तेषां जाम्बवान् प्रत्यभाषत  ॥  ४।६५।१०  ॥   

पूर्वमस्माकमप्यासीत् कश्चिद्गतिपराक्रमः ।  

ते वयं वयसः पारमनुप्राप्ताः स्म साम्प्रतम्  ॥  ४।६५।११  ॥   

किन्तु नैवं गते शक्यमिदं कार्यमुपेक्षितुम् ।  

यदर्थं कपिराजश्च रामश्च कृतनिश्चयौ  ॥  ४।६५।१२  ॥   

साम्प्रतं कालभेदेन या गतिस्तां निबोधत ।  

नवतिं योजनानां तु गमिष्यामि न संशयः ।  

तांस्तु सर्वान् हरिश्रेष्ठाञ्जाम्बवान् पुनरब्रवीत्  ॥  ४।६५।१३  ॥   

न खल्वेतावदेवासीद्गमने मे पराक्रमः ।  

मया महाबलेश्चैव यज्ञे विष्णुः सनातनः  ॥  ४।६५।१४  ॥   

तेषामिति । तेषां कथयतां तेषु कथयत्सु सत्सु  ॥  ४।६५।१०१४  ॥   

  

प्रदक्षिणीकृतः पूर्वं क्रममाणस्त्रिविक्रमम् ।  

स इदानीमहं वृद्धः प्लवने मन्दविक्रमः  ॥  ४।६५।१५  ॥   

यौवने च तदा ऽ ऽसीन्मे बलमप्रतिमं परैः ।  

सम्प्रत्येतावतीं शक्तिं गमने तर्कयाम्यहम्  ॥  ४।६५।१६  ॥   

नैतावता च संसिद्धिः कार्यस्यास्य भविष्यति ।  

अथोत्तरमुदारार्थमब्रवीङ्गदस्तदा  ॥  ४।६५।१७  ॥   

अनुमान्य महाप्राज्ञं जाम्बवन्तं महाकपिः ।  

अहमेतद्गमिष्यामि योजनानां शतं महत्  ॥  ४।६५।१८  ॥   

निवर्तने तु मे शक्तिः स्यान्न वेति न निश्चिता ।  

तमुवाच हरिश्रेष्ठं जाम्बवान् वाक्यकोविदः  ॥  ४।६५।१९  ॥   

त्रयाणां विक्रमाणां समाहारः त्रिविक्रमम्  ॥  ४।६५।१५१९  ॥   

  

ज्ञायते गमने शक्तिस्तव हर्यृक्षसत्तम  ॥  ४।६५।२०  ॥   

ज्ञायत इति । हर्यृक्षसत्तमेति । ऋक्षत्वं वानरावान्तरजातिः, अतः
सुग्रीवादेः ऋक्षराजत्वमिति  ॥  ४।६५।२०  ॥   

  

कामं शतं सहस्रं वा नह्येष विधिरुच्यते ।  

योजनानां भवान् शक्तो गन्तुं प्रतिनिवर्तितुम्  ॥  ४।६५।२१  ॥   

काममिति । भवान् योजनानां शतं सहस्रं वा गन्तुं प्रतिनिवर्तितुं च कामं
शक्तः । एष विधिः भृत्यैः स्वामिप्रस्थापनं नोच्यते न विधीयते  ॥  ४।६५।२१
 ॥   

  

नहि प्रेषयिता तात स्वामी प्रेष्यः कथञ्चन ।  

भवता ऽयं जनः सर्वः प्रेष्यः प्लवगसत्तम  ॥  ४।६५।२२  ॥   

तदेव विवृणोति नहीति  ॥  ४।६५।२२  ॥   

  

भवान्कलत्रमस्माकं स्वामिभावे व्यवस्थितः ।  

स्वामी कलत्रं सैन्यस्य गरितेषा परन्तप ।  

तस्मात्कलत्रवत्तात प्रतिपाल्यः सदा भवान्  ॥  ४।६५।२३  ॥   

अपि चैतस्य कार्यस्य भवान् मूलमरिन्दम ।  

मूलमर्थस्य संरक्ष्यमेष कार्यविदां नयः ।  

मूले हि सति सिद्ध्यन्ति गुणाः पुष्पफलोदयाः  ॥  ४।६५।२४  ॥   

तद्भवानस्य कार्यस्य साधने सत्यविक्रम  ॥  ४।६५।२५  ॥   

बुद्धिविक्रमसम्पन्नो हेतुरत्र परन्तप ।  

गुरुश्च गुरुपुत्रश्च त्वं हि नः कपिसत्तम  ॥  ४।६५।२६  ॥   

भवन्तमाश्रित्य वयं समर्था ह्यर्थसाधने ।  

उक्तवाक्यं महाप्राज्ञं जाम्बवन्तं महाकपिः  ॥  ४।६५।२७  ॥   

प्रत्युवाचोत्तरं वाक्यं वालिसूनुरथाङ्गदः ।  

यदि नाहं गमिष्यामि नान्ये वानरपुङ्गवाः  ॥  ४।६५।२८  ॥   

पुनः खल्विदमस्माभिः कार्यं प्रायोपवेशनम् ।  

न ह्यकृत्वा हरिपतेः सन्देशं तस्य धीमतः  ॥  ४।६५।२९  ॥   

तत्रापि गत्वा प्राणानां पश्यामि परिरक्षणम् ।  

न हि प्रसादे चात्यर्थं कोपे च हरिरीश्वरः  ॥  ४।६५।३०  ॥   

अतीत्य तस्य सन्देशं विनाशो गमने भवेत् ।  

तद्यथा ह्यस्य कार्यस्य न भवत्यन्यथा गतिः  ॥  ४।६५।३१  ॥   

तद्भवानेव दृष्टार्थः सञ्चिन्तयितुमर्हति ।  

सो ऽङ्गदेन तदा वीरः प्रत्युक्तः प्लवगर्षभः  ॥  ४।६५।३२  ॥   

जाम्बवानुत्तरं वाक्यं प्रोवाचेदं ततो ऽङ्गदम् ।  

अस्य ते वीर कार्यस्य न किञ्चित्परिहीयते ।  

एष सञ्चोदयाम्येनं यः कार्यं साधयिष्यति  ॥  ४।६५।३३  ॥   

कलत्रं रक्षणीयं वस्तु  ॥  ४।६५।२३३३  ॥   

  

ततः प्रतीतं प्लवतां वरिष्ठमेकान्तमाश्रित्य सुखोपविष्टम् ।  

सञ्चोदयामास हरिप्रवीरो हरिप्रवीरं हनुमन्तमेव  ॥  ४।६५।३४  ॥   

इत्यार्षे श्रीरामायणे वाल्मीकीये आदिकाव्ये श्रीमत्किष्किन्धाकाण्डे
पञ्चषष्टितमः सर्गः  ॥  ६५  ॥   

तत इति । प्रतीतं प्रख्यातम्  ॥  ४।६५।३४  ॥   

इति श्रीगोविन्दराजविरचिते श्रीरामायणभूषणे मुक्ताहाराख्याने
किष्किन्धाकाण्डव्याख्याने पञ्चषष्टितमः सर्गः  ॥  ६५  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/4_kiShkindhAkANDam/05-daxiNAnveShaNam/065_vAnaraiH_sAgarollanghanabhayam.md">
<details><summary><h3>शिरोमणी ...{Loading}...</h3></summary>



अङ्गदवचनश्रवणानन्तरकालिकं वानरकर्तृकस्वस्वपराक्रमवचनमुपक्रमते अथेति ।
अङ्गदवचः श्रुत्वा गजादयः सर्वे वानरर्षभाः गतौ गमने स्वस्वं समुत्साहं
यथाक्रममूचुः । श्लोकद्वयमेकान्वयि  ॥  ४।६५।१,२  ॥   

  

गमनोक्तिक्रममाह आबभाष इत्यादिभिः । तत्र तेषु वानरेषु मध्ये दशयोजनं
प्लवेयमेकवारोत्प्लुत्यादशयोजनं स्वभावतो गच्छामीत्यर्थः । गजः तन्नामा
आबभाषे एवमुत्तरेष्वप्यर्थो बोध्यः  ॥  ४।६५।३  ॥   

  

योजनानां विंशतिं गमिष्यामीति गवाक्ष आह । शरभ इति । त्रिंशतं गमिष्यामीति
शरभ आह त्रिंशतमित्यार्षमिति भट्टाः  ॥  ४।६५।४  ॥   

  

ऋषभ इति । ऋषभः चत्वारिंशत् उवाच  ॥  ४।६५।५  ॥   

  

वानरानिति । गन्धमादनः पञ्चाशत् अब्रवीत्  ॥  ४।६५।६  ॥   

  

मैन्द इति । मैन्दः षष्टिमाह  ॥  ४।६५।७  ॥   

  

तत इति । द्विविदः सप्ततिं प्रत्यभाषत  ॥  ४।६५।८  ॥   

  

सुषेण इति । सुषेणः "अशीतिं प्रतिजाने" इति प्रत्यभाषतेत्यनुकर्षः  ॥ 
४।६५।९  ॥   

  

तेषामिति । कथयतां तेषां मध्ये वृद्धतमः जाम्बवान् तान् कथयतः सर्वान्
अनुमान्य सत्कृत्य प्रत्यभाषत  ॥  ४।६५।१०  ॥   

  

तत्प्रतिभाषणप्रकारमाह पूर्वमिति । येषामस्माकं कश्चित् यत्किंचित् परिमितः
गतिपराक्रमः पूर्वमासीत् ते वयं वयसः पारं वृद्धत्वमित्यर्थः, अनुप्राप्ताः
। एतेन इदानीं गतिपराक्रमस्य अल्पत्वं सूचितम्  ॥  ४।६५।११  ॥   

  

किमिति । एवमनेन प्रकारेण गते वयसि व्यतीते ऽपि यदर्थमुद्दिश्य कपिराजो
रामश्च कृतनिश्चयौ तत्कार्यमुपेक्षितुमनादर्तुं न शक्यम्  ॥  ४।६५।१२  ॥   

  

सांप्रतमिति । सांप्रतं कालं संप्रतिकाले या गतिः गमनसामर्थ्यं तां निबोधत
। बोध्यमेवाह योजनानां नवतिं गमिष्यामि  ॥  ४।६५।१३  ॥   

  

तानिति । तान् उक्तस्वगमनपरिमाणान् हरिश्रेष्ठान् जाम्बवानिदमब्रवीत् ।
तद्वचनाकारमाह गमने मे पराक्रमः एतावदेव नासीत् अधिक आसीत्, इत्यर्थः  ॥ 
४।६५।१४  ॥   

  

तदाधिक्यमेवाह मयेति । पूर्वं वैरोचने विरोचनसुतानुष्ठिते यज्ञे
त्रिविक्रमं शीघ्रं त्रिलोकीगमनवत् यथा भवति तथा क्रममाणः वर्धमानचरणेन सह
गच्छन् प्रभविष्णुः सर्वत्र व्याप्तः सनातनो विष्णुः मया प्रदक्षिणीकृतः,
एतेन स्वस्याप्रतिहतगमनवत्त्वं सूचितम्  ॥  ४।६५।१५  ॥   

  

स इति । यस्य मे अप्रतिमम् उपमारहितं तद्बलमासीत् सो ऽहमिदानीं वृद्धः अत
एव प्लवने मन्दविक्रमो ऽस्मीति शेषः  ॥  ४।६५।१६  ॥   

  

संप्रतीति । संप्रति अस्मिन् काले स्वतो गमने एतावत्पूर्वोक्तमेव शक्यं
सामर्थ्यमस्तीति शेषः, अतः एतावता अस्य सीतादर्शनरूपस्य कार्यस्य सिद्धिर्न
भविष्यति  ॥  ४।६५।१७  ॥   

  

अथेति । अथानन्तरमुदारार्थं विपुलार्थकम् उत्तरं श्रेष्ठमिदं वचः महाकपिं
जाम्बवन्तमनुमान्य अङ्गदो ऽब्रवीत् । ऋक्षाणामपि कपिजातिविशेषात् न
सामानाधिकरण्यविरोधः । आकपिं कपिमभिव्याप्य महः पूजा यस्येत्यर्थो वा
महांश्चासौ अकपिः कपिसदृशः ऋक्ष इत्यर्थः, तमिति वा  ॥  ४।६५।१८  ॥   

  

तद्वचनाकारमाह अहमिति । एतत्सागरसंबन्धि योजनानां शतमहं महत्प्रशंसनीयं यथा
भवति तथा गमिष्यामि निवर्तने तु मे शक्तिः स्यात् न वा इति न निश्चितम् ।
एतेन स्वकर्तृकराक्षसकर्मकजये संशयो ध्वनितः समुद्रान्तरेषु मध्ये मध्ये
गिरिद्वीपानां सत्त्वात् एतादृशभयङ्करराक्षसैरासेवितत्वाच्च
नान्यदिग्गतवानराणामेवं विचार इत्यूह्यम् । किंचेदं स्वस्य वीर्याणां
न्यूनत्वेन वर्णनं हनुमत्पराक्रमदर्शनविषयकोत्कटेच्छया बोध्यम् । अत एव
"त्वद्वीर्यं द्रष्टुकामा हि सर्वा वानरवाहिनी" इति
वक्ष्यमाणजाम्बवद्वाक्यं सानुकूलम्  ॥  ४।६५।१९  ॥   

तमिति । वाक्यकोविदो जाम्बवान् तमङ्गदमुवाच । तद्वचनाकारमाह हे
हर्यृक्षसत्तम तव गमने शक्तिर्ज्ञायते अस्माभिरिति शेषः  ॥  ४।६५।२०  ॥   

  

ज्ञानमेवाह काममिति । योजनानां शतसहस्रं शतं सहस्रं वा गन्तुं
प्रतिनिवर्तितुं च कामं यथेच्छं भवान् शक्तः तथापि एषः भवन्मात्रोत्प्लवः
विधिर्न उच्यते अस्माभिरिति शेषः  ॥  ४।६५।२१  ॥   

  

विध्यभावमेव द्योतयन्नाह नहीति । हे तात प्रेषयिता प्रेषणशीलः स्वामी
प्रेष्यः कथंचन न अतः सर्वो ऽयं जन एव भवता प्रेष्यः  ॥  ४।६५।२२  ॥   

  

भवानिति । स्वामिभावे स्वामित्वे व्यवस्थितो भवान् अस्माकं कलत्रं रक्ष्यः
किंच कं सुखं लाति ददाति तदेव त्रं रक्षाकर्तृं सुखदाता त्राता चेत्यथः,
सामान्ये नपुंसकम् । एवं सैन्यस्य स्वामी सेनाधीशः कलत्रम् अर्थद्वयं
पूर्ववत् । एषा गतिः महतां पन्थाः  ॥  ४।६५।२३  ॥   

  

अपीति । एतस्य सीतान्वेषणरूपस्य कार्यस्य भवानेव मूलं तस्माद्धेतोः भवान्
कलत्रवत् सदा प्रतिपाल्यः । किंच कलत्रयोः सुखदानत्राणयोर्वत् स्थैर्यं
यस्मिन् तत्संबोधनम् । वन्ध्यावद्बवयोरैक्यम्  ॥  ४।६५।२४  ॥   

  

मूलरक्षणं शिष्टा? प्रमाणयति मूलमिति । मूले द्रव्यादौ सति फलोदयाः
प्रमोदादिफलप्रापकाः सर्वे गुणाः रूपादयः सिध्यन्ति अतः अर्थस्य कार्यस्य
मूलं रक्ष्यमेषः कार्यविदां नयः नीतिः  ॥  ४।६५।२५  ॥   

  

निगमयति तदिति । बुद्धिविक्रमसंपन्नो गुर्वादिर्भवान् अस्य कार्यस्य साधनं
साधयिता अत एव हेतुरस्तीति शेषः, अत एव भवन्तमाश्रित्य अर्थसाधने वयं
समर्थाः । श्लोकद्वयमेकान्वयि  ॥  ४।६५।२६,२७  ॥   

  

उक्तेति । जाम्बवन्तमुत्तरं वाक्यमङ्गद उवाच  ॥  ४।६५।२८  ॥   

  

तद्वचनाकारमाह यदीति । यदि अहं न गमिष्यामि अन्यो वा नरपुङ्गवो वा न
गमिष्यति तर्हि अस्माभिः पुनः प्रायोपवेशनं कार्यम्  ॥  ४।६५।२९  ॥   

  

तत्र हेतुमाह नहीति । हरिपतेः सुग्रीवस्य संदेशमकृत्वा असंसाध्य तत्र
सुग्रीवसमीपे गत्वा प्राणानां परिरक्षणं न पश्ये पश्यामि  ॥  ४।६५।३०  ॥   

  

तदेव भङ्ग्यन्तरेणाह स इति । हरिः सुग्रीवः प्रसादे कोपे च ईश्वरः समर्थः
तस्य संदेशमतीत्य अकृत्वा गमने सति विनाशो भवेत्  ॥  ४।६५।३१  ॥   

  

तदिति । तत् तस्मात् हेतोः अस्य सीतादर्शनरूपस्य कार्यस्य अन्यथा
असिद्धिर्यथा न भवति तथा दृष्टार्थः विज्ञातसकलपदार्थः अत एव गतिराश्रयो
भवानेव तत् कर्तव्यं संचिन्तयितुमर्हति  ॥  ४।६५।३२  ॥   

  

स इति । अङ्गदेन प्रत्युक्तो जाम्बवान् अङ्गदं प्रोवाच  ॥  ४।६५।३३  ॥   

  

तद्वचनाकारमाह तस्येति । यस्ते कार्यं साधयिष्यति तमेनं हनुमन्तमेषो ऽहं
संचोदयामि अतस्ते कार्यस्य किंचित् अङ्गं न परिहास्यते गमिष्यति
नङ्क्ष्यतीत्यर्थः  ॥  ४।६५।३४  ॥   

  

तत इति । प्रतीतमतिविश्वस्तं प्लवतां वरिष्ठं हनुमन्तं हरिवीरो जाम्बवान्
संचोदयामास  ॥  ४।६५।३५  ॥   

  

इति श्रीमद्वाल्मीकीयरामायणव्याख्याने रामायणशिरोमणौ किष्किन्धाकाण्डे
पञ्चषष्टितमः सर्गः  ॥  ४।६५  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/4_kiShkindhAkANDam/05-daxiNAnveShaNam/065_vAnaraiH_sAgarollanghanabhayam.md">
<details><summary><h3>तिलकम् ...{Loading}...</h3></summary>



अथेति  ॥  ४।६५।१३  ॥   

  

त्रिंशदित्यर्थे त्रिंशतमित्यार्षम्  ॥  ४।६५।४८  ॥   

  

पराक्रमे गमने  ॥  ४।६५।९  ॥   

  

वृद्धतमस्तेषामिति निर्धारणे षष्ठी  ॥  ४।६५।१०  ॥   

  

स्म स्मः इत्यर्थः  ॥  ४।६५।११  ॥   

  

एवंगते कृच्छ्रप्राप्तौ । यदर्थं कृतनिश्चयावस्मत्प्रतिष्ठिततयैतद्विषये
कृतनिश्चयौ  ॥  ४।६५।१२  ॥   

  

सांप्रतं कालं संप्रति काले  ॥  ४।६५।१३१६  ॥   

  

एतावता प्लवनेन  ॥  ४।६५।१७२०  ॥   

  

काममिति । शतसहस्रमपि योजनानां गन्तुं त्वं कामं समर्थः, तथापि
स्वामिनस्तवैष विधि प्लवनं न युक्तमित्युच्यते, अस्माभिरिति शेषः ।
इममेवार्थं प्रपञ्चयति-- योजनानामिति । शतसहस्रमिति शेषः । गन्तुं
प्रतिनिवर्तितुं च शक्त इत्यर्थः  ॥  ४।६५।२१  ॥   

  

प्रेषयिता स्वामी न प्रेष्यः । प्रेष्यैरिति शेषः  ॥  ४।६५।२२  ॥   

  

भवान्कलत्रम् । कलत्रवद्दृढस्वीयत्वबुद्ध्या यावत्स्वप्राणबलं परिपाल्य
इत्यर्थः । स्वामिभावे स्वामित्वे एतेन लोके कलत्रस्य भर्ता
संसारव्यवहारविषये आज्ञाप्यस्तत्प्रभुत्वं च कलत्रस्येति दर्शितम् ।
तस्मात्स्वामी सैन्यस्य कलत्रवत्परिपाल्यः स्वामिना च कलत्रेण भर्तेव
सैन्यमाज्ञाप्यम् एषा गतिः लोकस्येति शेषः  ॥  ४।६५।२३ ॥   

  

तदेव स्पष्टमाह-- तस्मात्कलत्रवदिति  ॥  ४।६५।२४  ॥   

  

नयो निश्चयः । गुणा गुणभूताः अप्रधानभूता इति यावत् । तादृशाः फलोदयाः
फलोत्पत्तयः सिध्यन्ति  ॥  ४।६५।२५  ॥   

  

साधनपदस्यैव व्याख्या हेतुरिति  ॥  ४।६५।२६  ॥   

  

गुरुर्युवराजत्वात्  ॥  ४।६५।२७,२८  ॥   

  

यद्यहं न गमिष्यामि, अन्यश्च न गमिष्यति, तदा पुनर्मरणमेव ज्याय इति भावः
 ॥  ४।६५।२९  ॥   

  

तस्य धीमतो हरिपतेः सन्देशमकृत्वा प्राणानां परिरक्षणं न पश्यामि । तत्रापि
लङ्कायामपि गत्वा गमनशक्त्यभावात्तन्न पश्यामीत्यन्वयः  ॥  ४।६५।३०  ॥   

  

सुग्रीवः प्रसादे ऽत्यर्थकोपे चेश्वरः निग्रहानुग्रहाधिकृत इति भावः । गमने
किष्किन्धागमने  ॥  ४।६५।३१  ॥   

  

तत्तस्मादस्य कार्यस्य समुद्रलङ्घनस्य गतिः प्राप्तिरन्यथा यथा न
भवत्यसिद्धा यथा न भवति हि निश्चयेन तथा भवानेव तदुद्दिश्य
सञ्चिन्तयितुमर्हति यतो भवान्दृष्टार्थः
बुद्धिमत्त्वाच्चिरवृद्धत्वाच्चापरोक्षीकृतसमस्तकृत्याकृत्यतत्त्वार्थ
इत्यर्थः  ॥  ४।६५।३२,३३  ॥   

  

कार्यस्य न परिहास्यते । शेषे षष्ठी । अनुष्ठानमिति शेषो वा । एषः, एषो
ऽहमित्यर्थः । एनं तम्  ॥  ४।६५।३४  ॥   

  

एकान्तमाश्रित्येति । यूथाद्बहिः क्वचिदिति शेषः  ॥  ४।६५।३५  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
किष्किन्धाकाण्डे पञ्चषष्टितमः सर्गः  ॥  ४।६५  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/4_kiShkindhAkANDam/05-daxiNAnveShaNam/065_vAnaraiH_sAgarollanghanabhayam.md">
<details><summary><h3>द्राविडपाठः ...{Loading}...</h3></summary>



  
ततोऽङ्गदवचः श्रुत्वा सर्वे ते वानरोत्तमाः।  
स्वं स्वं गतौ समुत्साहमाहुस्तत्र यथाक्रमम् ॥ 4.65.1 ॥   
गजो गवाक्षो गवयः शरभो गन्धमादनः।  
मैन्दश्च द्विविदश्चैव सुषेणो जाम्बवांस्तथा ॥ 4.65.2 ॥   
आबभाषे गजस्तत्र प्लवेयं दशयोजनम्।  
गवाक्षो योजनान्याह गमिष्यामीति विंशतिम् ॥ 4.65.3 ॥   
गवयो वानरस्तत्र वानरांस्तानुवाच ह।  
त्रिंशतं तु गमिष्यामि योजनानां प्लवङ्गमाः ॥ 4.65.4 ॥   
शरभस्तानुवाचाथ वानरान् वानरर्षभः।  
चत्वारिंशद्गमिष्यामि योजनानां प्लवङ्गमाः ॥ 4.65.5 ॥   
वानरस्तु महातेजा अब्रवीद्गन्धमादनः।  
योजनानां गमिष्यामि पञ्चाशत्तु न संशयः ॥ 4.65.6 ॥   
मैन्दस्तु वानरस्तत्र वानरांस्तानुवाच ह।  
योजनानां परं षष्टिमहं प्लवितुमुत्सहे ॥ 4.65.7 ॥   
ततस्तत्र महातेजा द्विविदः प्रत्यभाषत।  
गमिष्यामि न सन्देहः सप्ततिं योजनान्यहम् ॥ 4.65.8 ॥   
सुषेणस्तु हरिश्रेष्ठः प्रोक्तवान् कपिसत्तमान्।  
अशीतिं योजनानां तु प्लवेयं प्लवगेश्वराः ॥ 4.65.9 ॥   
तेषां कथयतां तत्र सर्वांस्ताननुमान्य च।  
ततो वृद्धतमस्तेषां जाम्बवान् प्रत्यभाषत ॥ 4.65.10 ॥   
पूर्वमस्माकमप्यासीत् कश्चिद्गतिपराक्रमः।  
ते वयं वयसः पारमनुप्राप्ताः स्म साम्प्रतम् ॥ 4.65.11 ॥   
किन्तु नैवं गते शक्यमिदं कार्यमुपेक्षितुम्।  
यदर्थं कपिराजश्च रामश्च कृतनिश्चयौ ॥ 4.65.12 ॥   
नवतिं योजनानां तु गमिष्यामि न संशयः।  
तांस्तु सर्वान् हरिश्रेष्ठाञ्जाम्बवान् पुनरब्रवीत् ॥ 4.65.13 ॥   
न खल्वेतावदेवासीद्गमने मे पराक्रमः।  
मया महाबलेश्चैव यज्ञे विष्णुः सनातनः ॥ 4.65.14 ॥   
प्रदक्षिणीकृतः पूर्वं क्रममाणस्त्रिविक्रमम्।  
स इदानीमहं वृद्धः प्लवने मन्दविक्रमः ॥ 4.65.15 ॥   
यौवने च तदाऽऽसीन्मे बलमप्रतिमं परैः।  
सम्प्रत्येतावतीं शक्तिं गमने तर्कयाम्यहम् ॥ 4.65.16 ॥   
नैतावता च संसिद्धिः कार्यस्यास्य भविष्यति।  
अथोत्तरमुदारार्थमब्रवीङ्गदस्तदा ॥ 4.65.17 ॥   
अनुमान्य महाप्राज्ञं जाम्बवन्तं महाकपिः।  
अहमेतद्गमिष्यामि योजनानां शतं महत् ॥ 4.65.18 ॥   
निवर्तने तु मे शक्तिः स्यान्न वेति न निश्चिता।  
तमुवाच हरिश्रेष्ठं जाम्बवान् वाक्यकोविदः ॥ 4.65.19 ॥   
ज्ञायते गमने शक्तिस्तव हर्यृक्षसत्तम ॥ 4.65.20 ॥   
कामं शतं सहस्रं वा नह्येष विधिरुच्यते।  
योजनानां भवान् शक्तो गन्तुं प्रतिनिवर्तितुम् ॥ 4.65.21 ॥   
नहि प्रेषयिता तात स्वामी प्रेष्यः कथञ्चन।  
भवताऽयं जनः सर्वः प्रेष्यः प्लवगसत्तम ॥ 4.65.22 ॥   
स्वामी कलत्रं सैन्यस्य गरितेषा परन्तप।  
तस्मात्कलत्रवत्तात प्रतिपाल्यः सदा भवान् ॥ 4.65.23 ॥   
मूलमर्थस्य संरक्ष्यमेष कार्यविदां नयः।  
मूले हि सति सिद्ध्यन्ति गुणाः पुष्पफलोदयाः ॥ 4.65.24 ॥   
तद्भवानस्य कार्यस्य साधने सत्यविक्रम ॥ 4.65.25 ॥   
बुद्धिविक्रमसम्पन्नो हेतुरत्र परन्तप।  
गुरुश्च गुरुपुत्रश्च त्वं हि नः कपिसत्तम ॥ 4.65.26 ॥   
भवन्तमाश्रित्य वयं समर्था ह्यर्थसाधने।  
उक्तवाक्यं महाप्राज्ञं जाम्बवन्तं महाकपिः ॥ 4.65.27 ॥   
प्रत्युवाचोत्तरं वाक्यं वालिसूनुरथाङ्गदः।  
यदि नाहं गमिष्यामि नान्ये वानरपुङ्गवाः ॥ 4.65.28 ॥   
पुनः खल्विदमस्माभिः कार्यं प्रायोपवेशनम्।  
न ह्यकृत्वा हरिपतेः सन्देशं तस्य धीमतः ॥ 4.65.29 ॥   
तत्रापि गत्वा प्राणानां पश्यामि परिरक्षणम्।  
न हि प्रसादे चात्यर्थं कोपे च हरिरीश्वरः ॥ 4.65.30 ॥   
अतीत्य तस्य सन्देशं विनाशो गमने भवेत्।  
तद्यथा ह्यस्य कार्यस्य न भवत्यन्यथा गतिः ॥ 4.65.31 ॥   
तद्भवानेव दृष्टार्थः सञ्चिन्तयितुमर्हति।  
सोऽङ्गदेन तदा वीरः प्रत्युक्तः प्लवगर्षभः ॥ 4.65.32 ॥   
अस्य ते वीर कार्यस्य न किञ्चित्परिहीयते।  
एष सञ्चोदयाम्येनं यः कार्यं साधयिष्यति ॥ 4.65.33 ॥   
ततः प्रतीतं प्लवतां वरिष्ठमेकान्तमाश्रित्य सुखोपविष्टम्।  
सञ्चोदयामास हरिप्रवीरो हरिप्रवीरं हनुमन्तमेव ॥ 4.65.34 ॥   

</details>
</div>
