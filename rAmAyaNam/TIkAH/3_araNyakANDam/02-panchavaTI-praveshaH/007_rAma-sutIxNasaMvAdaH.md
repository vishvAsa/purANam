+++
title = "००७ राम-सुतीक्ष्णसंवादः"
title_english = "007 Hermitage of Sage Suteekshna"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-007-Rama_-_Sutheekshnana_Samvadaha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/3_araNyakANDam/02-panchavaTI-praveshaH/007_rAma-sutIxNasaMvAdaH.md">
<details><summary><h3>IITK ...{Loading}...</h3></summary>

Rama, Sita and Lakshmana reach the hermitage of Sutikshna.



#### श्लोकः
##### मूलम्
रामस्तु सहितो भ्रात्रा सीतया च परन्तपः।  
सुतीक्ष्णस्याश्रमपदं जगाम सह तैर्द्विजैः॥3.7.1॥

##### शब्दार्थः
परन्तपः scorcher of enemies, रामस्तु Rama, भ्रात्रा with brother (Lakshmana), सीतया Sita, च and, सहितः accompanied, तैः by them, द्विजैः सह with the brahmin sages, सुतीक्ष्णस्य Sutikshna's, आश्रमपदम्  site of hermitage, जगाम went.

##### आङ्ग्लानुवादः
Rama, the scorcher of enemies, along with his brother Lakshmana and Sita and the sages went to Sutikshna's hermitage.



#### श्लोकः
##### मूलम्
स गत्वा दीर्घमध्वानं नदीस्तीर्त्वा बहूदकाः।  
ददर्श विमलं शैलं महामेघमिवोन्नतम्॥3.7.2॥

##### शब्दार्थः
सः he (Rama), दीर्घम् long, अध्वानम् distance, गत्वा went, बहूदकाः with plenty of water, नदी river, तीर्त्वा after crossing, महामेघमिव like a huge cloud, उन्नतम् lobty, विमलम् pure, शैलम् mountain, ददर्श saw.

##### आङ्ग्लानुवादः
After covering a long distance and crossing the river (Ganga) with plenty of water, Rama saw a huge mountain looking like a lofty cloud.



#### श्लोकः
##### मूलम्
तत स्तदिक्ष्वाकुवरौ सन्ततं विविधैर्द्रुमैः।  
काननं तौ विविशतुस्सीतया सह राघवौ॥3.7.3॥

##### शब्दार्थः
ततः thereafter, इक्ष्वाकुवरौ the best of the Ikshvakus, तौ राघवौ both brothers of the Ragha family (Rama and Lakshmana), सीतया सह with Sita, विविधैः with many, द्रुमैः by trees, सन्ततम् crowded all over, काननम् forest, विविशतुः both entered.

##### आङ्ग्लानुवादः
Rama and Lakshmana, the best of the Ikshvaku family, accompanied by Sita entered the dense forest  filled with trees all over.



#### श्लोकः
##### मूलम्
प्रविष्टस्तु वनं घोरं बहुपुष्पफलद्रुमम्।  
ददर्शाश्रममेकान्ते चीरमालापरिष्कृतम्॥3.7.4॥

##### शब्दार्थः
घोरम् dreadful, बहुपुष्पफलद्रुमम् filled with trees bearing different kinds of flowers and fruits, वनम् forest, प्रविष्टः entered, एकान्ते at a lonely place, चीरमालापरिष्कृतम् line of bark robes hanging, आश्रमम् hermitage, ददर्श witnessed.

##### आङ्ग्लानुवादः
Entering that dreadful forest, they saw trees full of flowers and fruits, and a hermitage in a lonely place with lines of bark robes hanging.



#### श्लोकः
##### मूलम्
तत्र तापसमासीनं मलपङ्कजटाधरम्।  
रामस्सुतीक्ष्णं विधिवत्तपोवृद्धमभाषत॥3.7.5॥

##### शब्दार्थः
तत्र  there (at the hermitage), रामः Rama, मलपङ्कजठाधरम् with soiled, matted hair, आसीनम् seated, तपोवृद्धम्  grown old with penance, तापसम् ascetic, सुतीक्ष्णम् Sutikshna, विधिवत् as per tradition, अभाषत spoke.

##### आङ्ग्लानुवादः
There at the hermitage was Sutikshna, an ascetic grown old with (long) penance, wearing soiled, matted locks and seated. Rama (first) addressed him as per custom.



#### श्लोकः
##### मूलम्
रामोऽहमस्मि भगवन्भवन्तं द्रष्टुमागतः।  
त्वं माभिवद धर्मज्ञ महर्षे सत्यविक्रम॥3.7.6॥

##### शब्दार्थः
भगवन् O revered one, अहम् am, रामः अस्मि I am Rama, भवन्तम् you, द्रष्टुम् to  see, आगतः I came, त्वं you, धर्मज्ञ knower of dharma, सत्यविक्रम having truth as your prowess, महर्षे great sage, मा me, अभिवद speak.

##### आङ्ग्लानुवादः
O venerable one, I am Rama.You are a great sage, armed with truth as your prowess and a knower of dharma. I have come to see you. Could you speak to me?



#### श्लोकः
##### मूलम्
स निरीक्ष्य ततो धीरो रामं धर्मभृतां वरम्।  
समाश्लिष्य च बाहुभ्यामिदं वचनमब्रवीत्॥3.7.7॥

##### शब्दार्थः
ततः thereafter, धीरः composed, सः he (Sutikshna), धर्मभृताम् among righteous men, वरम् best, रामम् to Rama, निरीक्ष्य looking at, बाहुभ्याम् with both his arms, समाश्लिष्य च after embracing, इदम् these, वचनम् words, अब्रवीत् said.

##### आङ्ग्लानुवादः
Thereafter the composed Sutikshna, looked at Rama, the best among righteous men, and embracing him with both his arms saidः



#### श्लोकः
##### मूलम्
स्वागतं ते रघुश्रेष्ठ राम सत्यभृतां वर।  
आश्रमोऽयं त्वयाक्रान्तस्सनाथ इव साम्प्रतम्॥3.7.8॥

##### शब्दार्थः
रघुश्रेष्ठ scions of the Raghu family, सत्यभृताम् among upholders of truth, वर the best, राम Rama, ते to you, स्वागतम् welcome, साम्प्रतम् presently, त्वया your, आक्रान्तः occupied, अयम् this, आश्रमः hermitage, सनाथः इव one that has a protector.

##### आङ्ग्लानुवादः
O Rama, the best among the Raghavas and among the upholders of truth, you are welcome. With your presence this hermitage will have a protector now.



#### श्लोकः
##### मूलम्
प्रतीक्षमाणस्त्वामेव नारोहेऽहं महायशः।  
देवलोकमितो वीर देहं त्यक्त्वा महीतले।  
चित्रकूटमुपादाय राज्यभ्रष्टोऽसि मे श्रुतः॥3.7.9॥

##### शब्दार्थः
महायशः O illustrious one, वीर heroic one, अहम् I, त्वामेव you only, प्रतीक्ष्माणः waiting for you, महीतले on earth, देहम् body, त्यक्त्वा giving up, इतः from here, देवलोकम् world of the gods, नारोहे I do not ascend, राज्यभ्रष्टः renouncing the kingdom, चित्रकूटम् Chitrakuta, उपादाय after taking, असि you are, मे I, श्रुतः heard.

##### आङ्ग्लानुवादः
O renowned hero, I had heard that you have come to Chitrakuta, renouncing your  
kingdom. I have been waiting so long to see you here. Unable to give up this body, I did not even leave the earth for heaven, the world of the gods.



#### श्लोकः
##### मूलम्
इहोपयातः काकुत्थ्स देवराजश्शतक्रतुः॥3.7.10॥  
उपागम्य च मे देवो महादेवस्सुरेश्वरः।  
सर्वान् लोकाञ्जितानाह मम पुण्येन कर्मणा॥3.7.11॥

##### शब्दार्थः
काकुत्थ्स scion of the Kakutstha family, शतक्रतुः Indra, देवराजः king of the gods, इह here, उपयातः came to me, महादेवः chief of the gods, सुरेश्वरः Indra, देवः deity, उपागम्य after he came here, मम my, पुण्येन कर्मणा by meritorious act, सर्वान् all, लोकान् worlds, जितान् won, मे by me, आह said.

##### आङ्ग्लानुवादः
O scion of the Kakutstha family, Indra, king of the gods came to me and said that by my meritorious deeds I have won all the worlds.



#### श्लोकः
##### मूलम्
तेषु देवर्षिजुष्टेषु जितेषु तपसा मया।  
मत्प्रसादात्सभार्यस्त्वं विहरस्व सलक्ष्मणः॥3.7.12॥

##### शब्दार्थः
मया by me, जितेषु which have been won, देवर्षिजुष्टेषु worlds served by divine sages like Narada, तेषु those, सभार्यः with your wife, सलक्ष्मणः and with Lakshmana, त्वम् you, मत्प्रसादात् by my grace, विहरस्व move about.

##### आङ्ग्लानुवादः
Along with your wife and Lakshmana you may roam by my grace the worlds won by me and served by divine sages like devarsi Narada.



#### श्लोकः
##### मूलम्
तमुग्रतपसायुक्तं महर्षिं सत्यवादिनम्।  
प्रत्युवाचात्मवान्रामो ब्रह्माणमिव काश्यपः॥3.7.13॥

##### शब्दार्थः
आत्मवान् selfpossessed, रामः Rama, उग्रतपसायुक्तं doing severe penance, सत्यवादिनम् to the truthful तं महर्षिम् to that great sage, काश्यपः Kasyapa, ब्रह्माणमिव as he would speak to Brahma, प्रत्युवाच thus replied.

##### आङ्ग्लानुवादः
Selfpossessed Rama replied to the truthful ascetic who had performed intense penance. Just as Kasyapa would address Lord Brahmaः



#### श्लोकः
##### मूलम्
अहमेवाहरिष्यामि सर्वान् लोकान्महामुने।  
आवासं त्वहमिच्छामि प्रदिष्टमिह कानने॥3.7.14॥

##### शब्दार्थः
महामुने O great sage, अहमेव I alone, सर्वान् all, लोकान् worlds, आहरिष्यामि I will win, तु but, अहम् I, इह here, कानने in the forest, प्रदिष्टम् directed, आवासम् residence, इच्छामि intend to.

##### आङ्ग्लानुवादः
O great sage I will win all the worlds myself. I (only) want to live in this forest. Allow me.



#### श्लोकः
##### मूलम्
भवान्सर्वत्र कुशलस्सर्वभूतहिते रतः।  
आख्यातश्शरभङ्गेण गौतमेन महात्मना॥3.7.15॥

##### शब्दार्थः
भवान् you, सर्वत्र all, कुशलः are keeping well, सर्वभूतहिते in the welfare of all living beings, रतः ever engaged गौतमेन of Gautama, महात्मना by a great sage, शरभङ्गेण by Sarabhanga, आख्यातः told.

##### आङ्ग्लानुवादः
You are ever engaged in the welfare of all beings. I have heard this from the great sage Sarabhanga of Gautama's clan.



#### श्लोकः
##### मूलम्
एवमुक्तस्तु रामेण महर्षिर्लोकविश्रुतः।  
अब्रवीन्मधुरं वाक्यं हर्षेण महताऽप्लुतः॥3.7.16॥

##### शब्दार्थः
रामेण by Rama, एवम् thus, उक्तः told, लोकविश्रुतः wellknown to the world, महर्षिः great sage, महता with great, हर्षेण joy, प्लुतः overwhelmed, मधुरम् sweet, वाक्यम् words, अब्रवीत् said.

##### आङ्ग्लानुवादः
Thus addressed by  Rama, Sutikshna, the great sage, wellknown to the world was highly delighted. He (then) said these sweet wordsः



#### श्लोकः
##### मूलम्
अयमेवाश्रमो राम गुणवान्रम्यतामिह।  
ऋषिसङ्घानुचरितस्सदा मूलफलैर्युतः॥3.7.17॥

##### शब्दार्थः
राम O Rama, ऋषिसङ्घानुचरितः where hosts of sages live, मूलफलैः with roots and fruits, युतः endowed, अयम् this, आश्रमः एव hermitage only, गुणवान् is good, रम्यताम् enjoy, इह here.

##### आङ्ग्लानुवादः
O Rama this is a salubrious hermitage where hosts of sages live and which is full of roots and fruits, you may enjoy yourself here.



#### श्लोकः
##### मूलम्
इममाश्रममागम्य मृगसङ्घा महायशः।  
अहत्वा प्रतिगच्छन्ति लोभयित्वाऽकुतोभयाः॥3.7.18॥

##### शब्दार्थः
महायशः of great fame, मृगसङ्घाः groups of animals, इमम् this, आश्रमम् hermitage, आगम्य  coming here, लोभयित्वा enticing the inmates, अहत्वा without harming, अकुतोभयाः fearless, प्रतिगच्छन्ति return.

##### आङ्ग्लानुवादः
O illustrious Rama, herds of animals visit this place fearlessly, enticing the inmates and (then) go back without harming any one.



#### श्लोकः
##### मूलम्
नान्यद्धोषं भवेदत्र मृगेभ्योऽन्यत्र विद्धि वै।  
तच्छृत्वा वचनं तस्य महर्षेर्लक्ष्मणाग्रजः॥3.7.19॥  
उवाच वचनं धीरो विकृष्य  सशरं धनुः।

##### शब्दार्थः
अत्र here, मृग्येभ्यः  from animals, अन्यत्र other than that, अन्यत् other, दोषं demerit, न भवेत् is not expected, विद्धि वै you may know, धीरः heroic man, लक्ष्मणाग्रजः elder brother of      Lakshmana, (Rama), तस्य महर्षेः sages, तत् these, वचनम् words, श्रुत्वा on hearing, सशरम् with arrow, धनुः bow, विकृष्य lifted, वचनम् words, उवाच said.

##### आङ्ग्लानुवादः
When heroic Rama heard that there was no other problem from the wild animals except their frequent incursions, he lifted his bow with an arrow and said these wordsः



#### श्लोकः
##### मूलम्
तानहं सुमहाभाग मृगसङ्घान्समागतान्॥3.7.20॥  
हन्यां निशितधारेण शरेणाशनिवर्चसा।

##### शब्दार्थः
सुमहाभाग O reverend one, समागतान् those coming here, तान् those, मृगसङ्घान् herds of animals, निशितधारेण with sharp edge, अशनिवर्चसा with a thunderlike glow, शरेण by arrow, हन्याम् I will kill.

##### आङ्ग्लानुवादः
O reverend one, I will kill with a sharpedged arrow, glowing like a thunderbolt, all those herds of animals who keep coming here.



#### श्लोकः
##### मूलम्
भवांस्तत्राभिषज्येत किंस्यात्कृच्छ्रतरं ततः॥3.7.21॥  
एतस्मिन्नाश्रमे वासं चिरं तु न समर्थये।

##### शब्दार्थः
तत्र then, भवान् you, अभिषज्येत harass, ततः कृच्छ्रतरम् may cause pain, किं स्यात्   what could be there?, एतस्मिन् in this, आश्रमे hermitage, चिरम् for a long time, वासम् residence, न not, समर्थये I foresee.

##### आङ्ग्लानुवादः
What can be more agonizing for you (than my killing animals). I (therefore) do not foresee our long stay in this hermitage.



#### श्लोकः
##### मूलम्
तमेवमुक्त्वोपरमं रामस्सन्ध्यामुपागमत्॥3.7.22॥  
अन्वास्य पश्चिमां स्नध्यां तत्र वासमकल्पयत्।  
सुतीक्ष्णस्याऽश्रमे रम्ये सीतया लक्ष्मणेन च॥3.7.23॥

##### शब्दार्थः
रामः Rama, तम् him, एवम् in that way, उक्त्वा having said, उपरमम् stopped there, सन्ध्याम् to the evening twilight, उपागमत् drew to a close, पश्चिमां सन्ध्याम् at Sunset in the west, अन्वास्य to offer (oblation), सीतया with Sita, लक्ष्मणेन च and Lakshmana, सुतीक्षणस्य at Sutikshna's, तत्र then, रम्ये in a delightful, आश्रमे hermitage, वासम् stay, अकल्पयत् arranged.

##### आङ्ग्लानुवादः
Rama stopped with this. And then the evening drew to a close. Offering his evening oblation, he arranged for his stay along with Sita and Lakshmana in the delightful hermitage of Sutikshna.



#### श्लोकः
##### मूलम्
तमेवमुक्त्वोपरमं रामस्सन्ध्यामुपागमत्॥3.7.22॥  
अन्वास्य पश्चिमां संंध्यां तत्र वासमकल्पयत्।  
सुतीक्ष्णस्याश्रमे रम्ये सीतया लक्ष्मणेन च॥3.7.23॥

##### शब्दार्थः
रामः Rama, तम् him, एवम् in that way, उक्त्वा having said, उपरमम् stopped there, सन्ध्याम् to the evening twilight, उपागमत् drew to a close, पश्चिमां सन्ध्याम् at Sunset in the west, अन्वास्य to offer (oblation), सीतया with Sita, लक्ष्मणेन च and Lakshmana, सुतीक्षणस्य at Sutikshna's, तत्र then, रम्ये in a delightful, आश्रमे hermitage, वासम् stay, अकल्पयत् arranged.

##### आङ्ग्लानुवादः
Rama stopped with this. And then the evening drew to a close. Offering his evening oblation, he arranged for his stay along with Sita and Lakshmana in the delightful hermitage of Sutikshna.



#### श्लोकः
##### मूलम्
ततश्शुभं तापसभोज्यमन्नं स्वयं सुतीक्ष्णः पुरुषर्षभाभ्याम्।  
ताभ्यां सुसत्कृत्य ददौ महात्मा सन्ध्यानिवृत्तौ  रजनीं मवेक्ष्य॥3.7.24॥

##### शब्दार्थः
ततः then, महात्मा the great sage, सुतीक्ष्णः Sutikshna, सन्ध्यानिवृत्तौ  evening twilight had passed, रजनीम् night, ताभ्याम् to both of them, पुरुषर्षभाभ्याम् to both best of men, तापस भोज्यम् (योग्यम्) that which is fit for ascetics, अन्नम् food, सुसत्कृत्य with all hospitality, स्वयम् himself, ददौ presented.

##### आङ्ग्लानुवादः
Seeing that the evening had passed and night had set in, the great sage Sutikshna with due hospitality, served those best of men, food fit for ascetics.  

#### समाप्तिः
 श्रीमद्रामायणे वाल्मीकीय आदिकाव्ये अरण्यकाण्डे सप्तमस्सर्गः॥  
Thus ends the seventh sarga of Aranyakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/3_araNyakANDam/02-panchavaTI-praveshaH/007_rAma-sutIxNasaMvAdaH.md">
<details><summary><h3>भूषणम् ...{Loading}...</h3></summary>



रामस्तु सहितो भ्रात्रा सीतया च परन्तपः ।  

सुतीक्ष्णस्याश्रमपदं जगाम सह तैर्द्विजैः  ॥  ३।७।१  ॥   

अथ सुतीक्ष्णाभ्यर्थनया मृगरूपमारीचादि दुष्टराक्षसनिरासः सप्तमे
रामस्त्वित्यादि । आश्रमपदम् उद्दिश्येति शेषः । तौर्द्विजैः वैखनसादिभिः
 ॥  ३।७।१  ॥   

  

स गत्वा ऽदूरमध्वानं नदीस्तीर्त्वा बहूदकाः ।  

ददर्श विपुलं शैलं महामेघमिवोन्नतम्  ॥  ३।७।२  ॥   

स इति । अदूरमिति छेदः । पूर्वं शरभङ्गेण ऽइह राम महातेजाःऽ इति
सुतीक्ष्णाश्रमस्यादूरत्वोक्तेः । नदीरिति बहुवचनमेकस्या एव मन्दाकिन्याः
बहुप्रदेशेष्वावृत्त्या । बहूदकाः विपुलोदकाः । नौतार्यत्वानुक्तेः । शैलं
शैलसम्बन्धिवनं काननमित्यानुवादात् । तस्येदमित्यण् । महामेघमिवेति
श्यामिकायामुपमा  ॥  ३।७।२  ॥   

  

ततस्तदिक्ष्वाकुवरौ सन्ततं विविधैर्द्रुमैः ।  

काननं तौ विविशतुस्सीतया सह राघवौ  ॥  ३।७।३  ॥   

द्रुमैः सन्ततं व्याप्तम् । इक्ष्वाकुवरौ राघवावित्युभयथा धैर्यमूलोक्तिः
 ॥  ३।७।३  ॥   

  

प्रविष्टस्तु वनं घोरं बहुपुष्पफलद्रुमम् ।  

ददर्शाश्रममेकान्ते चीरमालापरिष्कृतम्  ॥  ३।७।४  ॥   

चीरमालया वल्कलपङ्क्त्या परिष्कृतं अलङ्कृतम्  ॥  ३।७।४  ॥   

  

तत्र तापसमासीनं मलपङ्कजटाधरम् ।  

रामस्सुतीक्ष्णं विधिवत्तपोवृद्धमभाषत  ॥  ३।७।५  ॥   

मलङ्कजटाधरं नित्यमिश्चल तपोयोगेन वा वार्द्धकेन वा मलपङ्कजटानां धरम् ।
विधिवत् क्रमवद्यथा भवति तथा अभाषत । मीलितनयनत्वेन स्वाभिवादनापरिज्ञानात्
भाषणम्  ॥  ३।७।५  ॥   

  

रामो ऽहमस्मि भगवन् भवन्तं द्रष्टुमागतः ।  

त्वं मा ऽभिवद धर्मज्ञ महर्षे सत्यविक्रम  ॥  ३।७।६  ॥   

स निरीक्ष्य ततो वीरं रामं धर्मभृतां वरम् ।  

समाश्लिष्य च बाहुभ्यामिदं वचनमब्रवीत्  ॥  ३।७।७  ॥   

मा अभिवादयन्तं माम् । अभिवद प्रत्यभिवादनं कुरु । सत्यविक्रम
अमोघतपःप्रभाव  ॥  ३।७।६,७  ॥   

  

स्वागतं खलु ते वीर राम धर्मभृतां वर ।  

आश्रमो ऽयं त्वयाक्रान्तः सनाथ इव साम्प्रतम्  ॥  ३।७।८  ॥   

सनाथ इव सनाथ एव । यद्वा सर्वदा त्वया सनाथत्वेपि पामराणां
सनाथत्वप्रतिभेदानीं जातेत्यर्थः  ॥  ३।७।८  ॥   

  

प्रतीक्षमाणस्त्वामेव नारोहे ऽहं माहायशः ।  

देवलोकमितो वीर देहं त्यक्त्वा महीतले  ॥  ३।७।९  ॥   

स्वस्य मोक्षापेक्षां व्यञ्जयति प्रतीक्षमाण इति । त्वामेव प्रतीक्षमाणः
प्रतिपालयन् त्वदागमनं काङ्क्षमाण इत्यर्थः । देवलोकं नारोहे "तस्यान्तरायो
मैत्रेय देवेन्द्रत्वादिकं फलम्" इति तस्य मोक्षविरोधित्वादिति भावः  ॥ 
३।७।९  ॥   

  

चित्रकूटमुपादाय राज्यभ्रष्टो ऽसि मे श्रुतः  ॥  ३।७।१०  ॥   

मदागमनं कुतो ऽवगतम्? तत्राह चित्रकूटमिति । चित्रकूटमुपादाय
चित्रकूटगमनमारभ्य । राज्याद्भ्रष्टः प्रच्युत इति मे मया श्रुतो ऽसि  ॥ 
३।७।१०  ॥   

  

इहोपयातः काकुत्स्थ देवराजः शतक्रतुः ।  

उपागम्य च मां देवो महादेवस्सुरेश्वरः ।  

सर्वान् लोकान् जितानाह मम पुण्येन कर्मणा  ॥  ३।७।११  ॥   

तेषु देवर्षिजुष्टेषु जितेषु तपसा मया ।  

मत्प्रसादात्सभार्यस्त्वं विहरस्व सलक्ष्मणः  ॥  ३।७।१२  ॥   

तमुग्रतपसा युक्तं महर्षिं सत्यवादिनम् ।  

प्रत्युवाचात्मवान् रामो ब्रह्माणमिव काश्यपः  ॥  ३।७।१३  ॥   

अहमेवाहरिष्यामि स्वयं लोकान्महामुने ।  

आवासं त्वहमिच्छामि प्रदिष्टमिह कानने  ॥  ३।७।१४  ॥   

स्वर्गारोहणस्य कः प्रसङ्ग इत्यत्राह इहेति । उपयातः शरभङ्गार्थमागतः ।
मामुपागम्याह तर्हि तादृशमहाफलं किमिति त्यक्तवानसीत्युक्ते
तारतम्यज्ञानादिति भावः  ॥  ३।७।१११४  ॥   

  

भवान् सर्वत्र कुशलस्सर्वभूतहिते रतः ।  

आख्यातश्शरभङ्गेण गौतमेन महात्मना  ॥  ३।७।१५  ॥   

गौतमेन गौतमवंश्येन  ॥  ३।७।१५  ॥   

  

एवमुक्तस्तु रामेण महर्षिर्लोकर्विश्रुतः ।  

अब्रवीन्मधुरं वाक्यं हर्षेण महताप्लुतः  ॥  ३।७।१६  ॥   

अयमोवाश्रमो राम गुणवान् रम्यतामिह ।  

ऋषिसङ्घानुचरितस्सदा मूलफलान्वितः  ॥  ३।७।१७  ॥   

हर्षेण महताप्लुतः मोक्षानुग्रहेण परमानन्दभरितः  ॥  ३।७।१६,१७  ॥   

  

इममाश्रममागम्य मृगसङ्घा महायशः ।  

अटित्वा प्रतिगच्छन्ति लोभयित्वाकुतोभयाः ।  

नान्यो दोषो भवेदत्र मृगेभ्यो ऽन्यत्र विद्धि वै  ॥  ३।७।१८  ॥   

गुणमुक्त्वा दोषमाह निरसनीयत्वाभिप्रायेण इममिति । आश्रमं तपोवनम् ।
अविद्यमानं कुतो ऽपि भयं येषां ते अकुतोभयाः सन्तः अटित्वा इतस्ततः
परिप्लुत्य । लोभयित्वा समाधिभङ्गं जनयित्वा । विचित्रतरवेषैरिति शेषः ।
प्रतिगच्छन्ति प्रतियान्ति । अत्र वने । मृगेभ्यो ऽन्यत्र मृगान् विनान्यो
दोषो न भवेदिति विद्धि, मृगप्रलोभनरूपदोषादन्यो दोषो ऽत्र
नास्तीत्यवेहीत्यर्थः । इति वाक्यमब्रवीदिति पूर्वेण सम्बन्धः  ॥  ३।७।१८
 ॥   

  

तच्छ्रुत्वा वचनं तस्य महर्षेर्लक्ष्मणाग्रजः ।  

उवाच वचनं धीरो विकृष्य सशरं घनुः  ॥  ३।७।१९  ॥   

तत् मृगभयविषयकं वचनम् । विकृष्य सशरं धनुरिति स्वोत्साहप्रकटनम्  ॥  ३।७।१९
 ॥   

  

तानहं सुमहाभाग मृगसङ्घान् समागतान् ।  

हन्यां निशितधारेण शरेणाशनिवर्चसा  ॥  ३।७।२०  ॥   

हन्यामिति प्राप्तकाले लिङ् । वधकाले प्राप्ते सकलमृगहननं कुर्यामित्यर्थः
। प्राप्तकालश्च तद्दर्शनकालः  ॥  ३।७।२०  ॥   

  

भवांस्तत्राभिषज्येत किं स्यात्कृच्छ्रतरं ततः ।  

एतस्मिन्नाश्रमे वासं चिरं तु न समर्थये  ॥  ३।७।२१  ॥   

तच्च हननमिह स्थित्वा न कर्तुं शक्यमित्याह भवानिति । तत्र मृगसङ्घवधविषये
। भवान् मया अभिषज्येत अभिभूयेत । अभिपूर्वात् षञ्जेः कर्मणि लिङ् ।
"अभिषङ्गः परिभवे सङ्गाक्रोशनयोरपि " इति बाणः । तादृशमृगहनने मया त्वं
कृतापराधो भवेः, आश्रमसम्बन्धित्वादिति भावः । ततः किमित्यत्राह किं
स्यात्कृच्छ्रतरं तत इति । ततः भवदभितापात् कृच्छ्रतरं कष्टतरं किम्, न
किमपीत्यर्थः । तस्मादेतस्मिन्नाश्रमे चिरं तद्दर्शनपर्यन्तं वासं न
समर्थये नेच्छामि । इह वासे मृगसङ्घपीडां सोढ्वा स्थातव्यम् । हत्वावस्थाने
स्वाश्रममृगाणां स्वसन्निधौ हनने तव वैमनस्यं स्यात् । तच्च ममानिष्टम्,
अतो ऽन्यत्र त्वदसन्निधाने मृगान् हनिष्यामीत्यर्थः । इत्युवाचेति
पूर्वेणान्वयः  ॥  ३।७।२१  ॥   

  

तमेवमुक्त्वा वरदं रामस्सन्ध्यामुपागमत्  ॥  ३।७।२२  ॥   

अन्वास्य पश्चिमां सन्ध्यां तत्र वासमकल्पयत् ।  

सुतीक्ष्णस्याश्रमे रम्ये सीतया लक्ष्मणेन च  ॥  ३।७।२३  ॥   

वरदमित्यनेन मुनिस्तथैवानुज्ञातवानिति गम्यते । सन्ध्यामुपागमत्
सन्ध्यामुद्दिश्य सरस्तीरं गतवानित्यर्थः । पश्चिमां सन्ध्यामन्वास्य ।
अत्यन्तसंयोगे द्वितीया । यावत्सन्ध्यां जलतीरे जपन् स्थित्वेत्यर्थः ।
तत्राश्रमे वासमकल्पयदित्यनेन प्रातर्जिगमिषा जातेति व्यज्यते । अन्यत्र
गत्वा मृगनिरासश्च रावणं प्रति मारीचानुवादादवगन्तव्यः  ॥  ३।७।२२,२३  ॥   

  

ततश्शुभं तापसभोज्यमन्नं स्वयं सुतीक्ष्णः पुरुषर्षभाभ्याम् ।  

ताभ्यां सुसुत्कृत्य ददौ महात्मा सन्ध्यानिवृत्तौ रजनीमवेक्ष्य  ॥  ३।७।२४
 ॥   

इत्यार्षे श्रीरामायणे वाल्मीकीये आदिकाव्ये श्रीमदारण्यकाण्डे सप्तमः
सर्गः  ॥  ७  ॥   

शुभं भक्त्युपनीतत्वेन पावनम् । तापसभोज्यं फलमूलादि । अन्नं अदनीयम् ।
स्वयं नतु शिष्यमुखेन, सुसत्कृत्य अर्घ्यपाद्यादिना सम्पूज्य । महात्मा
तत्र परमपुरुषत्वज्ञानवान् । सन्ध्यानिवृत्तौ सन्ध्याकर्मावसाने
रजनीमवेक्ष्य ददौ, रजनीभक्ष्यानुसारं ददावित्यर्थः । सीता तु रामभुक्तशेषं
भुक्तवतीत्याशयः  ॥  ३।७।२४  ॥   

इति श्रीगोविन्दराजविरचिते श्रीरामायणभूषणे रत्नमेखलाख्याने
आरण्यकाण्डव्याख्याने सप्तमः सर्गः  ॥  ७  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/3_araNyakANDam/02-panchavaTI-praveshaH/007_rAma-sutIxNasaMvAdaH.md">
<details><summary><h3>शिरोमणी ...{Loading}...</h3></summary>




  
रामवृत्तान्तमाह--राम इत्यादिभिः । भ्रात्रा सीतया च सहितो रामः
सुतीक्ष्णस्य आश्रमपदं श्रमनिवर्तकं स्थानं जगाम  ॥  ३।७।१  ॥   

  

स इति । स रामः दूरमध्वानं गत्वा बहूदकाः नदीः तीर्त्वा महामेरुमिवोन्नतं
शैलं ददर्श  ॥  ३।७।२  ॥   

  

तत इति । ततः पर्वतदर्शनानन्तरं विविधैर्द्रुमैः सन्तत व्याप्तं तत्काननं
वनं राघवौ विविशतुः  ॥  ३।७।३  ॥   

  

प्रविष्ट इति । बहवः पुष्पफलद्रुमाः यस्मिन् तत्काननं प्रविष्टो राघवः
चीरमालापरिष्कृतं खण्डपटसमूहयुक्तमाश्रममेकान्ते ददर्श  ॥  ३।७।४  ॥   

  

तत्रेति । तत्र तस्मिन् आश्रमे मलपङ्कजधारिणं मस्य परमात्मनो लः पूर्वं
ग्रहणं यस्मिन् तदेव पङ्कजं कमलं तद्धारिणं तत्राश्रमे आसीनं तपोधनं
सुतीक्ष्णं रामो विधिवदभाषत  ॥  ३।७।५  ॥   

  

तद्भाषणप्रकारमाह--राम इति । भवन्तं द्रष्ठुमागतः प्राप्तो रामो ऽहमस्मि
तत्तस्माद्धेतोः मा मामभिवद सम्यक् ब्रूहि  ॥  ३।७।६  ॥   

  

स इति । ततो रामवचनश्रवणानन्तरं स सुतीक्ष्णः रामं निरीक्ष्य बाहुभ्यां
समाश्लिष्य च अब्रवीत्  ॥  ३।७।७  ॥   

  

तद्वचनाकारमाह--स्वागतमिति । हे रघुश्रेष्ठ ते स्वागतम् । तत्र
हेतुः--यतस्त्वया अयमाश्रमः समाक्रान्तः तस्मात्सांप्रतमिदानीं सनाथ
इवास्मीति शेषः । इदानीं सनाथ इवेत्युक्त्या सर्वकालं स्वसनाथत्वं
व्यञ्जितम्  ॥  ३।७।८  ॥   

  

प्रतीक्षमाण इति । हे महायशः त्वां प्रतीक्षमाण एवाहं देहं त्यक्त्वा
देवलोकं नारोहे  ॥  ३।७।९  ॥   

  

ननु त्वया मदागमनं कथं ज्ञातमित्यत आह--चित्रकूटमिति । राज्यभ्रष्टः
त्यक्तराज्यस्त्वं चित्रकूटमुपादाय प्राप्य स्थितस्त्वं मया श्रुतो ऽसि ।
ननु कस्मात् श्रुत इत्यत आह--देवरात इन्द्र इहोपयातः, एतेन तस्मादेव
श्रुतमिति ध्वनितम्  ॥  ३।७।१०  ॥   

  

ननु स किमर्थमागत इत्यत आह--उपागम्येति । मे देवो मम पूज्यः सुरेश्वरः
उपागम्य प्राप्य मम पुण्येन कर्मणा सर्वान् लोकान् जितान् मदधीनान् आह  ॥ 
३।७।११  ॥   

  

तेष्विति । मया तपसा जितेषु देवर्षिजुष्टेषु देवर्षिभिः सेवितेषु लोकेषु
मत्प्रसादात् मत्प्रीतिमुपलभ्य त्वं विहरस्व  ॥  ३।७।१२  ॥   

  

तमिति । उग्रं तपो यस्य तमत एव संदीप्तमतिप्रकाशवन्तं सत्यवादिनं तं
महर्षिं ब्रह्माणं वासव इव रामः प्रत्युवाच  ॥  ३।७।१३  ॥   

  

तद्वचनाकारमाह--अहमिति । हे महामुने प्रदिष्टं भवदाज्ञा यदि स्यात्तदा इति
शेषः, लोकान् भवत्तपोर्जितस्वर्गादीन् इहैव हरिष्यामि प्रापयिष्यामि । तत्र
हेतुः यतः इह आवासं त्वया सह निवासमहमिच्छामि  ॥  ३।७।१४  ॥   

  

सहवासे हेतुमाह--भवानिति । सर्वत्र वेदेषु शास्त्रेषु च कुशलो निपुणः इति
गौतमेन गौतमगोत्रेण महात्मना शरभङ्गेन आख्यातं कथितम्  ॥  ३।७।१५  ॥   

  

एवमिति । रामेण एवमुक्तः अत एव महता हर्षेण युतः लोकविश्रुतः प्रख्यातो
महर्षिः सुतीक्ष्णः मधुरं वाक्यमब्रवीत्  ॥  ३।७।१६  ॥   

  

तद्वचनाकारमाह--अयमिति । हे राम ऋषिसंघानामनुचरितमनुचरणं यस्मिन् सः
अयमाश्रमो गुणवान् इति अतः अयमेव रम्यताम्  ॥  ३।७।१७  ॥   

  

मृगानुपद्रवकारिणो ज्ञात्वा ऽयं न हन्यात् नापि बिभेतु चेति
कृपातिवात्सल्याभ्यामुपेतो मुनिर्मृगवृत्तमाह--इममिति । महीयसः अतिमहान्तः
अकुतोभयाः मृगसंघाः इममाश्रममागम्य अहत्वा ऋषिभ्यः पीडामप्रदाय लोभयित्वा
स्वरूपगत्यादिविशेषैः चित्तवैचित्र्यमुत्पाद्य प्रतिगच्छन्ति  ॥  ३।७।१८
 ॥   

  

नेति । अन्यत्र इव अत्र मृगेभ्यः मृगलोभनेभ्यः अन्यो दोषो न भवेत् इति
विद्धि जानीहि तेन त्वया न भेतव्यं न वा हन्तव्या इति सूचितम् । न हि
सौन्दर्यादिना लोभोत्पादनेन वधार्हा इति तात्पर्यम् । अर्धं पृथक्--तदिति ।
लक्ष्मणाग्रजो रामः तस्य महर्षेः सुतीक्ष्णस्य तद्वचनं श्रुत्वा सशरं
शरसहितं धनुः विगृह्य उत्थाप्य वचनमुवाच  ॥  ३।७।१९  ॥   

  

तद्वचनाकारमाह--तानिति । समागतान् तान् क्रूरान् मृगसंघान् निशितधारेण
आनतपर्वणा शरेण हन्याम् । अर्धद्वयमेकान्वयि  ॥  ३।७।२०  ॥   

  

तत्र हेतुः--यत्र यत्कृदुपद्रवे भवान् अभिषज्येत पीढ्येत ततः कृच्छ्रतरं
क्लेशाधिक्यं किं स्यात्, एतेन मुनीनां खेदहेतवस्तदाज्ञया हन्तव्या एवेति
रामाभिप्रायः सूचितः  ॥  ३।७।२१  ॥   

  

मृगकर्मकवधवचनश्रवणानन्तरं तृष्णींभावादिना मृगवधस्य मुनेरनभिप्रेतत्वं
विज्ञायाहएतस्मिन्निति । एतस्मिन् मृगोपद्रुते आश्रमे चिरं वासं न समर्थये
। उपरममतिनिवृत्तचित्तं तं महर्षिमेवमुक्त्वा रामः संध्यामुपागमत्
संध्याकालः प्राप्नोदित्यर्थः  ॥  ३।७।२२  ॥   

  

अन्वास्येति । पश्चिमां संध्यामन्वास्य विधिवदुपास्य तत्र सुतीक्ष्णस्य
आश्रमे वासमकल्पयत्  ॥  ३।७।२३  ॥   

  

तत इति । संध्यानिवृत्तौ सत्यां रजनीं रात्रिं समीक्ष्य महात्मा सुतीक्ष्णः
तापसयोग्यमन्नं पुरुषर्षभाभ्यां ताभ्यां रामलक्ष्मणाभ्यां सुसत्कृत्य ददौ
 ॥  ३।७।२४  ॥   

  

इति श्रीमद्वाल्मीकीयरामायणव्याख्याने रामायणशिरोमणावारण्यकाण्डे सप्तमः
सर्गः  ॥  ३।७  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/3_araNyakANDam/02-panchavaTI-praveshaH/007_rAma-sutIxNasaMvAdaH.md">
<details><summary><h3>तिलकम् ...{Loading}...</h3></summary>



द्विजैः प्रार्थनार्थमागतैर्वानप्रस्थैः  ॥  ३।७।१  ॥   

  

विमलं पवित्रम् "महामेघमिव" इति पाठे स्थितमिति शेषः, नैल्यस्थौल्याभ्यां
सादृश्यम् । उन्नतमिति स्वरूपकथनम्  ॥  ३।७।२४  ॥   

  

अत्र "ततस्तदिक्ष्वाकुवरौ" इत्यादिश्लोकत्रयं प्रक्षिप्तमिति कतकः
मलपङ्कजधारिणं मलस्य सर्वाघस्य शान्तये पङ्कजे पद्मासने स्थित्वा
धारणशीलम्, यद्वा पङ्कजे हृदयपङ्कजे धारिणमैश्वरयोगधारणशीलमित्यर्थ इति
कतकः, तीर्थस्तु "मलपङ्कजटाधरम्" इति पठित्वा
मलमुद्वर्तनादिसंस्काराभावाच्छरीरजं पङ्को वनसञ्चाराच्छरीरलग्न इति भेद
इत्याह । विधिवदुपगम्येति शेषः  ॥  ३।७।५  ॥   

  

तन्माभिवदेति । मा इति माम् उक्तयोगधारणशीलत्वेन वाग्व्यवहाराभावादेवं
प्रार्थना । सत्यविक्रम अक्षततपःस्वभाव  ॥  ३।७।६  ॥   

  

स निरीक्ष्येति । उक्तवचनात्समाधितो व्युत्थाय । रामं दृष्ट्वेत्यर्थः  ॥ 
३।७।७  ॥   

  

सनाथ इव सस्वामिक इव । अत्रायमाश्रमो ब्रह्मचर्याद्याश्रमव्यवहार्यो ऽयं
देहस्त्वया जीवरूपेणाक्रान्तो ऽपि सांप्रतमद्य बहिश्चक्षुषा ऽनुभवन्सनाथ इव
मायया सच्चिदानन्दस्यैवैवं शरीररूपेण प्रतिभासमानस्येदृशस्य त्वद्रूपस्य
दर्शनेन चित्तशुद्ध्या पूर्वं जीवाभेदेनाहमिति प्रतीत्या गृहीतस्य
तद्वैलक्षण्येनेदानीं ग्रहाद्भेदनिबन्धसनाथत्वव्यवहारः । इवेन
जडानामप्यतिरिक्तत्वाभावः सूचित इति ध्वनिः  ॥  ३।७।८  ॥   

  

अतस्त्वां प्रतीक्षमाण इति । त्वां स्वात्मभूतम् महायश इति संबोधनम् ।
देवलोकं देवस्य ब्रह्मणो लोकम्  ॥  ३।७।९  ॥   

  

ननु कात्र मदागमनसंभावना तत्राह चित्रेति । यदा
राज्यभ्रष्टश्चित्रकूटमुपादाय प्राप्य स्थितो ऽसि तदाप्रभृति मे मया श्रुतो
ऽसि । आश्रमो ऽयमित्यस्य व्यङ्गे ऽर्थे तु-- चित्रं विचित्रफलहेतुकूटं
दुरवगाहत्वात्संसारं प्राप्य राज्यभ्रष्टो विद्यासंसर्गेण
स्वाराज्यान्नित्यशुद्धबुद्धमुक्तस्वरूपाद्भ्रष्टस्तद्योगात्संसारं
प्राप्तस्त्वमेव मया श्रुतिवाक्येभ्यः श्रुतो ऽसि अतस्तत्प्रतीक्षया न
देवलोकं गत इति व्यङ्यो ऽर्थः । नन्विदानीं क्व ते
देवलोकारोहणप्रसक्तिस्तत्राह-- इहेति । शरभङ्गाह्वानानन्तरमिहाप्यागत
इत्यर्थः  ॥  ३।७।१०  ॥   

  

पुण्येन कर्मणा जितानित्यनेन श्रवणसंपत्तावपि निदिध्यासनसंपत्त्यभावो
ऽस्योक्तः । पूजावचनेषु पौनरुक्त्यं न दोषाय, देवादिपदानां
प्रवृत्तिनिमित्तभेदस्य स्पष्टत्वान्न पौनरुक्त्यमिति केचित्  ॥  ३।७।११
 ॥   

  

अथ सर्वं पुण्यमनन्तफलत्वाय भगवत्यर्पयति-- तेष्विति  ॥  ३।७।१२,१३  ॥   

  

अहमेवेति । तपसेत्यर्थः । त्वत्तः प्रतिग्रहे नाहमधिकारीति आपाततो ऽर्थः
वास्तवस्तु तद्दत्तपुण्याङ्गीकारेणानुगृह्णाति भगवान् अहमेवेति ।
न्यासत्वेन त्वया स्थापितं तुभ्यं प्रापयिष्यामि अहमेवेत्यनेन
सर्वकर्मफलदाता सर्वोपासनास्वहमेवेति सूचितम् । अथ
लोकदृष्ट्येतरजनप्रतारणायावासमिति प्रदिष्टम् । त्वयेति शेषः  ॥  ३।७।१४
 ॥   

  

गौतमेन गौतमगौत्रेण शरभङ्गेन सर्वत्र इह परत्र च कुशल इत्याख्यातम् । एवं
चानभिज्ञो ऽहमित्युत्तरं दातुमशक्यमित्याशयः  ॥  ३।७।१५,१६  ॥   

  

अयमेवास्मदीयः  ॥  ३।७।१७  ॥   

  

अनेन गुणमुक्त्वा दोषमाह-- इममिति । इममाश्रमं दण्डकारण्याश्रमं महीयसो
ऽतिशयितमहत्त्ववृतो ऽपि अहत्वा हननमकृत्वा लोभयित्वा
रूपकान्तिगतिविशेषैश्चित्तक्षोभं कृत्वा गच्छन्तीत्यर्थः । अनेन भावी
मारीचवृत्तान्तः सूचितः । अकुतोभयास्ते इव  ॥  ३।७।१८  ॥   

  

अत्र दण्डकारण्ये नान्यो दोषो भवेत् । अत्रेत्यस्यैव विवरणम् मृगेभ्यो
ऽन्यत्र विद्धि वै इति । मृगेभ्यो ऽन्यत्र न भयमिति विद्धीत्यर्थः ।
दण्डकारण्याभिप्रायेण मुन्युक्तं तदाश्रममात्राभिप्रायं परिकल्प्य रामो
ऽवादीदित्याह । तच्छ्रुत्वा मृगेभ्यो भयविषयं वचनम्  ॥  ३।७।१९,२०  ॥   

  

हन्याम् प्राप्तकाले लिङ् । प्राप्तमृगहननं कुर्याम् । परं त्वेवं
कृत्वात्र स्थातुमशक्यमित्याह भवानिति । तत्र मृगसङ्घवधे भवान्मयाभिषज्येत
अभिषङ्गः पराभवः, कृतपराभवो यो भवेत्ततः परं मे कृच्छ्रतरं किं स्यात् न
किमपि  ॥  ३।७।२१ ॥   

  

यदेवमतः एतस्मिन्निति । चिरं चिरकालं वासं न समर्थये नेच्छामि ।
मृगसंङ्घवधं विना स्थातुमशक्यं तद्वधेन च भवतां पीडेत्याशयः । उपरममुपरम्य
क्वचित् "उपरम्य" इत्येव पाठः । सन्ध्यामुपागमत्सन्ध्यां वन्दितुमुपागतवान्
 ॥  ३।७।२२,२३  ॥   

  

सन्ध्यानिवृत्तौ रजनीमभ्यवहारार्हां समीक्ष्येति यावत्  ॥  ३।७।२४  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽरण्यकाण्डे सप्तमः सर्गः  ॥  ३।७  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/3_araNyakANDam/02-panchavaTI-praveshaH/007_rAma-sutIxNasaMvAdaH.md">
<details><summary><h3>द्राविडपाठः ...{Loading}...</h3></summary>


रामस्तु सहितो भ्रात्रा सीतया च परन्तपः।  
सुतीक्ष्णस्याश्रमपदं जगाम सह तैर्द्विजैः ॥ 3.7.1 ॥   
स गत्वाऽदूरमध्वानं नदीस्तीर्त्वा बहूदकाः।  
ददर्श विपुलं शैलं महामेघमिवोन्नतम् ॥ 3.7.2 ॥   
ततस्तदिक्ष्वाकुवरौ सन्ततं विविधैर्द्रुमैः।  
काननं तौ विविशतुस्सीतया सह राघवौ ॥ 3.7.3 ॥   
प्रविष्टस्तु वनं घोरं बहुपुष्पफलद्रुमम्।  
ददर्शाश्रममेकान्ते चीरमालापरिष्कृतम् ॥ 3.7.4 ॥   
तत्र तापसमासीनं मलपङ्कजटाधरम्।  
रामस्सुतीक्ष्णं विधिवत्तपोवृद्धमभाषत ॥ 3.7.5 ॥   
रामोऽहमस्मि भगवन् भवन्तं द्रष्टुमागतः।  
त्वं माऽभिवद धर्मज्ञ महर्षे सत्यविक्रम ॥ 3.7.6 ॥   
स निरीक्ष्य ततो वीरं रामं धर्मभृतां वरम्।  
समाश्लिष्य च बाहुभ्यामिदं वचनमब्रवीत् ॥ 3.7.7 ॥   
स्वागतं खलु ते वीर राम धर्मभृतां वर।  
आश्रमोऽयं त्वयाक्रान्तः सनाथ इव साम्प्रतम् ॥ 3.7.8 ॥   
प्रतीक्षमाणस्त्वामेव नारोहेऽहं माहायशः।  
देवलोकमितो वीर देहं त्यक्त्वा महीतले ॥ 3.7.9 ॥   
चित्रकूटमुपादाय राज्यभ्रष्टोऽसि मे श्रुतः ॥ 3.7.10 ॥   
उपागम्य च मां देवो महादेवस्सुरेश्वरः।  
सर्वान् लोकान् जितानाह मम पुण्येन कर्मणा ॥ 3.7.11 ॥   
तेषु देवर्षिजुष्टेषु जितेषु तपसा मया।  
मत्प्रसादात्सभार्यस्त्वं विहरस्व सलक्ष्मणः ॥ 3.7.12 ॥   
तमुग्रतपसा युक्तं महर्षिं सत्यवादिनम्।  
प्रत्युवाचात्मवान् रामो ब्रह्माणमिव काश्यपः ॥ 3.7.13 ॥   
अहमेवाहरिष्यामि स्वयं लोकान्महामुने।  
आवासं त्वहमिच्छामि प्रदिष्टमिह कानने ॥ 3.7.14 ॥   
भवान् सर्वत्र कुशलस्सर्वभूतहिते रतः।  
आख्यातश्शरभङ्गेण गौतमेन महात्मना ॥ 3.7.15 ॥   
एवमुक्तस्तु रामेण महर्षिर्लोकर्विश्रुतः।  
अब्रवीन्मधुरं वाक्यं हर्षेण महताप्लुतः ॥ 3.7.16 ॥   
अयमोवाश्रमो राम गुणवान् रम्यतामिह।  
ऋषिसङ्घानुचरितस्सदा मूलफलान्वितः ॥ 3.7.17 ॥   
अटित्वा प्रतिगच्छन्ति लोभयित्वाकुतोभयाः।  
नान्यो दोषो भवेदत्र मृगेभ्योऽन्यत्र विद्धि वै ॥ 3.7.18 ॥   
तच्छ्रुत्वा वचनं तस्य महर्षेर्लक्ष्मणाग्रजः।  
उवाच वचनं धीरो विकृष्य सशरं घनुः ॥ 3.7.19 ॥   
तानहं सुमहाभाग मृगसङ्घान् समागतान्।  
हन्यां निशितधारेण शरेणाशनिवर्चसा ॥ 3.7.20 ॥   
भवांस्तत्राभिषज्येत किं स्यात्कृच्छ्रतरं ततः।  
एतस्मिन्नाश्रमे वासं चिरं तु न समर्थये ॥ 3.7.21 ॥   
तमेवमुक्त्वा वरदं रामस्सन्ध्यामुपागमत् ॥ 3.7.22 ॥   
अन्वास्य पश्चिमां सन्ध्यां तत्र वासमकल्पयत्।  
सुतीक्ष्णस्याश्रमे रम्ये सीतया लक्ष्मणेन च ॥ 3.7.23 ॥   
ततश्शुभं तापसभोज्यमन्नं स्वयं सुतीक्ष्णः पुरुषर्षभाभ्याम्।  
ताभ्यां सुसुत्कृत्य ददौ महात्मा सन्ध्यानिवृत्तौ रजनीमवेक्ष्य ॥ 3.7.24 ॥   

</details>
</div>
