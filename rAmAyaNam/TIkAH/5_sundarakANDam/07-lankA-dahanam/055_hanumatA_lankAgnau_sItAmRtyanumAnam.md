+++
title = "०५५ हनुमता लङ्काग्नौ सीतामृत्यनुमानम्"
title_english = "055 Hanuma doubts whether Seetha dies in the fire"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-055-Hanuma_doubts_whether_Seetha_dies_in_the_fire.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/5_sundarakANDam/07-lankA-dahanam/055_hanumatA_lankAgnau_sItAmRtyanumAnam.md">
<details><summary><h3>IITK ...{Loading}...</h3></summary>

Hanuman perceiving the damage caused by him to the City of Lanka, thinks
of Sita and begins to blame himself -- on seeing good omens he presumes
that Sita would have been protected by her chastity



#### श्लोकः
##### मूलम्
लङ्कां समस्तां सन्दीप्य लाङ्गूलाग्निं महाबलः।  
निर्वापयामास तदा समुद्रे हरिसत्तमः॥  
सन्दीप्यमानां विध्वस्तां त्रस्तरक्षोगणां पुरीम्।  
आवेक्ष्य हनुमान् लङ्कां चिन्तयामास वानरः॥5.55.1॥

##### शब्दार्थः
लङ्कां समस्तां the entire city of Lanka, सन्दीप्य having burnt, महाबलः powerful, तदा then, लाङ्गूलाग्निं fire on his tail, समुद्रे in the ocean, निर्वापयामास put off, वानरः vanara, हनुमान् Hanuman, सन्दीप्यमानाम् having been lit, विध्वस्ताम् destroyed, त्रस्तरक्षोगणाम् panic stricken ogres, लङ्कां पुरीम् Lanka city, आवेक्ष्य  seeing, चिन्तयामास began to think.

##### आङ्ग्लानुवादः
Powerful Hanuman, having burnt the entire city of Lanka, put out the fire on his tail in the ocean. Beholding the burning city, the destroyed gardens and the panic stricken ogres, he began to thinkः



#### श्लोकः
##### मूलम्
तस्याभूत्सुमहांस्त्रासः कुत्सा चात्मन्यजायत।  
लङ्कां प्रदहता कर्म किंस्वित्कृतमिदं मया॥5.55.2॥

##### शब्दार्थः
तस्य to him, सुमहान् very great, त्रासः fear, अभूत् overtook, आत्मनि in himself, कुत्सा च self reproach, अजायत was felt, लङ्काम् Lanka, प्रदहता while burning, मया by me, इदम् this, किंस्वित् what a heinous, कर्म action, कृतम् perpetrated.

##### आङ्ग्लानुवादः
Overtaken by great fear, Hanuman felt a sense of selfreproach seeing Lanka reduced to ashes, and said, ' Lanka is burnt. What a heinous action has been perpetrated by me'.



#### श्लोकः
##### मूलम्
धन्यास्ते पुरुषश्रेष्ठा ये बुद्ध्या कोपमुत्थितम्।  
निरुन्धन्ति महात्मानो दीप्तमग्निमिवाम्भसा॥5.55.3॥

##### शब्दार्थः
उत्थितम् rising, कोपम् anger, बुद्ध्या by their wisdom,दीप्तम् burning अग्निम् fire, अम्भसा इव with water, ये those, निरुन्धन्ति will restrain, महात्मानः highsouled men, ते they, पुरुषश्रेष्ठाः best among men, धन्याः blessed.

##### आङ्ग्लानुवादः
'Blessed indeed are the highsouled men, who in their wisdom restrain their own anger as one would put off  burning fire with water.



#### श्लोकः
##### मूलम्
क्रुद्धः पापं न कुर्यात्कः क्रुद्धो हन्याद्गुरूनपि।  
क्रुद्धः परुषया वाचा नरस्साधूनधिक्षिपेत्॥5.55.4॥

##### शब्दार्थः
क्रुद्धः angry man, कः who, पापम् sin, न कुर्यात् will not comit, क्रुद्धः angry man, गुरूनपि even his elders, हन्यात् will kill, क्रुद्धः angry, नरः human being, परुषया with a harsh, वाचा with word, साधून् sages, अधिक्षिपेत् will accuse.

##### आङ्ग्लानुवादः
'Which sinful act an angry man will not commit? He will even kill his respectable elders or insult sages with his harsh tongue.



#### श्लोकः
##### मूलम्
वाच्यावाच्यं प्रकुपितो न विजानाति कर्हिचित्।  
नाकार्यमस्ति क्रुद्धस्य नावाच्यं विद्यते क्वचित्॥5.55.5॥

##### शब्दार्थः
प्रकुपितः one who is angry, कर्हिचित् at any time, वाच्यावाच्यम् a word worthy of speaking or not, न विजानाति knows not, क्रुद्धस्य angry man's, अकार्यम् misdeed, न अस्ति exists not, अवाच्यम् unutterable, क्वचित् anywhere, न विद्यते exists not.

##### आङ्ग्लानुवादः
'An angry person knows not what he should utter and what he should not. No act appears wrong for an angry man. Nothing is unutterable for him at any time, anywhere.



#### श्लोकः
##### मूलम्
यस्समुत्पतितं क्रोधं क्षमयैव निरस्यति।  
यथोरगस्त्वचं जीर्णां स वै पुरुष उच्यते॥5.55.6॥

##### शब्दार्थः
उरगः snake, जीर्णाम् worn out, त्वचं यथा as its slough, यः he who, समुत्पतितम् rising, क्रोधम् anger, क्षमया एव with tolerance alone, निरस्यति drives away, सः वै he alone, पुरुषः man, उच्यते is said to be.

##### आङ्ग्लानुवादः
'A man who drives away his rising anger with tolerance just as a snake casts off its slough is alone called a truly wise man.



#### श्लोकः
##### मूलम्
धिगस्तु मां सुदुर्बुद्धिं निर्लज्जं पापकृत्तमम्।  
अचिन्तयित्वा तां सीतामग्निदं स्वामिघातुकम्॥5.55.7॥

##### शब्दार्थः
तां सीताम् that Sita, अचिन्तयित्वा not thinking of, अग्निदम् set fire, स्वामिघातुकम् betrayer of the master, सुदुर्बुद्धिम् having of a wicked mind, निर्लज्जम् shameless, पापकृत्तमम् greatest sinner, माम् me, धिक् अस्तु fie upon.

##### आङ्ग्लानुवादः
'Fie upon me, a wicked, shameless person and the greatest sinner for betraying the  master and setting fire to the city without thinking of Sita.



#### श्लोकः
##### मूलम्
यदि दग्धा त्वियं लङ्का नूनमार्याऽपि जानकी।  
दग्धा तेन मया भर्तुर्हितं कार्यमजानता॥5.55.8॥

##### शब्दार्थः
इयम् this, लङ्का Lanka, दग्धा यदि if it burnt, आर्या noble lady, जानक्यपि even Janaki, दग्धा is burnt, तेन therefore, अजानता unknowingly, मया by me, भर्तुः master's, कार्यम् mission, हतम् spoilt.

##### आङ्ग्लानुवादः
'If this Lanka is burnt, even noble Janaki is burnt, my master's work is spoilt by me unknowingly.



#### श्लोकः
##### मूलम्
यदर्थमयमारम्भस्तत्कार्यमवसादितम्।  
मया हि दहता लङ्कां न सीता परिरक्षिता॥5.55.9॥

##### शब्दार्थः
यदर्थम् on account of what, अयम् this, आरम्भः effort, तत् कार्यम् that work, अवसादितम् is foiled, लङ्काम् Lanka, दहता while burning, मया by me, सीता Sita, न परिरक्षिता हि not protected.

##### आङ्ग्लानुवादः
'My very mission is foiled. Sita has not been protected by me for no part of Lanka has escaped unburnt.



#### श्लोकः
##### मूलम्
ईषत्कार्यमिदं कार्यं कृतमासीन्न संशयः।  
तस्य क्रोधाभिभूतेन मया मूलक्षयः कृतः॥5.55.10॥

##### शब्दार्थः
इदं कार्यम् this work, ईषत्कार्यम् a small work, कृतम् is done, आसीन्न was, क्रोधाभिभूतेन over powered by anger, मया by me, तस्य its, मूलक्षयः the very root of my achievement is defeated, कृतः done, संशयः doubt, न no.

##### आङ्ग्लानुवादः
'A small work is done, no doubt. But the very root of my achievement has been destroyed in my anger.



#### श्लोकः
##### मूलम्
विनष्टा जानकी नूनं न ह्यदग्धः प्रदृश्यते।  
लङ्कायां कश्चिदुद्धेशस्सर्वा भस्मीकृता पुरी॥5.55.11॥

##### शब्दार्थः
नूनम् surely, जानकी Janaki, विनष्टा lost, लङ्कायाम् in Lanka, कश्चित् even a little, उद्धेशः place, अदग्धः unburnt, न प्रदृश्यते हि indeed not seen, सर्वाः entire, पुरी city, भस्मीकृता is reduced to ashes.

##### आङ्ग्लानुवादः
'Surely Janaki has perished in Lanka, for not even a little place is left unburnt. The entire city is reduced to ashes.



#### श्लोकः
##### मूलम्
यदि तद्विहतं कार्यं मम प्रज्ञाविपर्ययात्।  
इहैव प्राणसंन्यासो ममापि ह्यद्य रोचते॥5.55.12॥

##### शब्दार्थः
मम my, प्रज्ञाविपर्ययात् stupidity, तत् this, कार्यम् work, विहतं यदि if it has been foiled, ममापि foil me also, इहैव here itself, प्राणसन्यासः give up life, अद्य now, रोचते is proper.

##### आङ्ग्लानुवादः
'If my work has been destroyed by my perversity of judgement, I will give up my life now  and here itself'.



#### श्लोकः
##### मूलम्
किमग्नौ निपताम्यद्य आहोस्विद्बडबामुखे।  
शरीरमाहो सत्त्वानां दद्मि सागरवासिनाम्॥5.55.13॥

##### शब्दार्थः
अद्य today, अग्नौ in fire, निपतामि shall I jump, आहोस्वित् alas बडबामुखे in the mouth of submarine fire, आहो alas शरीरम् body, सागरवासिनाम् सत्त्वानाम् to those aquatic creatures living in the ocean दद्मि I would offer.

##### आङ्ग्लानुवादः
'Shall I end my life by jumping into fire just now, or else into the mouth of submarine fire? Should I offer my body to the living creatures of the ocean as their food?



#### श्लोकः
##### मूलम्
कथं हि जीवता शक्यो मया द्रष्टुं हरीश्वरः।  
तौ वा पुरुषशार्दूलौ कार्यसर्वस्वघातिना॥5.55.14॥

##### शब्दार्थः
कार्यसर्वस्वघातिना after completely spoiling the work, मया by me, जीवता with life, हरीश्वरः king of monkeys, द्रष्टुम् to see, कथं वा how to, शक्यः possible, पुरुषशार्दूलौ two tigers among men, तौ वा or both those (Rama and Lakshmana.)

##### आङ्ग्लानुवादः
'Having spoilt the entire work how can I show my face to the king of monkeys? How is it possible to see both the tigers among men?



#### श्लोकः
##### मूलम्
मया खलु तदेवेदं रोषदोषात्प्रदर्शितम्।  
प्रथितं त्रिषु लोकेषु कपित्वमनवस्थितम्॥5.55.15॥

##### शब्दार्थः
मया by me, रोषदोषात् due to the mistake committed angerily, त्रिषु लोकेषु in all the three worlds, प्रथितम् wellknown, अनवस्थितम् Instability, तत् that, इदम् this, कपित्वम् monkeynature, प्रदर्शितं खलु indeed exhibited.

##### आङ्ग्लानुवादः
'On account of my mistake of yielding to anger, I have exhibited the unstable monkeynature and made it well established in the three worlds.



#### श्लोकः
##### मूलम्
धिगस्तु राजसं भावमनीशमनवस्थितम्।  
ईश्वरेणापि यद्रागान्मया सीता न रक्षिता॥5.55.16॥

##### शब्दार्थः
अनीशम् having no control, अनवस्थितम् unstable, राजसम् excitable, भावम् nature, धिक् अस्तु fie upon, यत् that which, ईश्वरेणापि even though I am powerful, मया by me, रागात् out of passion, सीता Sita, न रक्षिता is not protected.

##### आङ्ग्लानुवादः
'Fie upon my hasty action commited due to lack of selfcontrol. I did not save Sita eventhough the entire situation was under my control. (I had the  capacity to save her. But I failed due to anger.)



#### श्लोकः
##### मूलम्
विनष्टायां तु सीतायां तावुभौ विनशिष्यतः।  
तयोर्विनाशे सुग्रीवः सबन्धुर्विनशिष्यति॥5.55.17॥

##### शब्दार्थः
सीतायाम् When Sita, विनष्टायाम् is lost, तौ उभौ those two, विनशिष्यतः will die, तयोः of those two, विनाशे when they are dead, सबन्धुः including all relatives, सुग्रीवः Sugriva, विनशिष्यति will perish.

##### आङ्ग्लानुवादः
'If the two princes know about Sita's loss they will die and when they are dead Sugriva would perish along with all his relatives.



#### श्लोकः
##### मूलम्
एतदेव वचश्श्रुत्वा भरतो भ्रातृवत्सलः।  
धर्मात्मा सहशत्रुघ्नः कथं शक्ष्यति जीवितुम्॥5.55.18॥

##### शब्दार्थः
एतदेव this alone, वचः word, श्रुत्वा having heard, भ्रातृवत्सलः a loving brother, धर्मात्मा righteous one, सहशत्रुघ्नः along with Satrughna, भरतः Bharata, जीवितुम् to live, कथम् how, शक्ष्यति he can.

##### आङ्ग्लानुवादः
'How will the loving righteous brother, Bharata along with Satrughna survive after hearing this?



#### श्लोकः
##### मूलम्
इक्ष्वाकुवंशे धर्मिष्ठे गते नाशमसंशयम्।  
भविष्यन्ति प्रजास्सर्वाश्शोकसन्तापपीडिताः॥5.55.19॥

##### शब्दार्थः
धर्मिष्ठे when the righteous, इक्ष्वाकुवंशे Ikshvaku race, नाशम् will perish, गते when it happens, सर्वाः all, प्रजाः people, असंशयम् there is no doubt, शोकसन्तापपीडिताः tormented by grief and remorse, भविष्यन्ति would be.

##### आङ्ग्लानुवादः
'When the righteous Ikshvaku race perishes the people would be tormented by grief and remorse. There is no doubt.



#### श्लोकः
##### मूलम्
तदहं भाग्यरहितो लुप्तधर्मार्थसङ्ग्रहः॥5.55.20॥  
रोषदोषपरीतात्मा व्यक्तं लोकविनाशनः।

##### शब्दार्थः
तत् then, भाग्यरहितः unfortunate, लुप्तधर्मार्थसङ्ग्रहः failed to secure dharma and artha, रोषदोषपरीतात्मा overwhelmed with anger, अहम् I, व्यक्तम् this is evident, लोकनाशनः  destroyer of the whole world.

##### आङ्ग्लानुवादः
'I have failed in seeking dharma and artha. It is evident is that I am a destroyer of the world because I was overtaken by anger. How unfortunate I am'



#### श्लोकः
##### मूलम्
इति चिन्तयतस्तस्य निमित्तान्युपपेदिरे।  
पूर्वमप्युपलब्धानि साक्षात्पुनरचिन्तयत्॥5.55.21॥

##### शब्दार्थः
तस्य when he, इति thus, चिन्तयतः while he was bemoaning, साक्षात् directly witnessed, पूर्वमपि earlier, उपलब्धानि experienced, निमित्तानि omens, उपपेदिरे पुनः once again  appeared, अचिन्तयत् he reflected upon them again.

##### आङ्ग्लानुवादः
When Hanuman was thus bemoaning, good omens as in the past appeared before him. He started reflecting once againः



#### श्लोकः
##### मूलम्
अथवा चारुसर्वाङ्गी रक्षिता स्वेन तेजसा।  
न नशिष्यति कल्याणी नाग्निरग्नौ प्रवर्तते॥5.55.22॥

##### शब्दार्थः
अथवा or else, चारुसर्वाङ्गी lady of beautiful limbs, स्वेन by her own, तेजसा by splendour, रक्षिता is protected, कल्याणी auspicious lady, न नशिष्यति will not perish, अग्निः fire, अग्नौ at fire, न प्रवर्तते cannot actbe effective.

##### आङ्ग्लानुवादः
'On the other hand a beautiful and auspicious lady like Sita will be protected by her own splendour and will not perish as fire cannot extinguish fire. (Sita is pure like fire. Here the great sage Valmiki is suggesting the future incident in which Sita emerged safe from 'Agnipariksha' or fireordeal.)



#### श्लोकः
##### मूलम्
न हि धर्मात्मनस्तस्य भार्याममिततेजसः।  
स्वचारित्राभिगुप्तां तां स्प्रष्टुमर्हति पावकः॥5.55.23॥

##### शब्दार्थः
धर्मात्मनः of the righteous one, अमिततेजसः of a man of immeasureable glory, तस्य his, भार्याम् wife, स्वचारित्राभिगुप्ताम् protected by her own chastity, ताम् her, पावकः fire, स्प्रष्टुम् to touch, नार्हति हि cannot.

##### आङ्ग्लानुवादः
'Fire cannot touch that lady who is protected by her own chastity and who is wedded to the righteous man of immasureable glory.



#### श्लोकः
##### मूलम्
नूनं रामप्रभावेण वैदेह्यास्सुकृतेन च।  
यन्मां दहनकर्मायं नादहद्धव्यवाहनः॥5.55.24॥

##### शब्दार्थः
दहनकर्मा fire who consumes, अयम् this, हन्यवाहनः the consumer of oblations, माम् me, नादहत् did not burn, इति यत् and this is, नूनम् surely, रामप्रभावेण by Rama's power, वैदेह्याः Vaidehi's, सुकृतेन च by her merits also.

##### आङ्ग्लानुवादः
'Fire, the consumer of oblations who has the property of burning has not burnt me and this is surely on account of Rama's power and Vaidehi's merits.



#### श्लोकः
##### मूलम्
त्रयाणां भरतादीनां भ्रात्रूणां देवता च या।  
रामस्य च मनः कान्ता सा कथं विनशिष्यति॥5.55.25॥

##### शब्दार्थः
या such lady, भरतादीनाम् of Bharata and others, त्रयाणाम् of all the three, देवताः च is treated as a goddess, रामस्य Rama's, मनः कान्ता dear to his heart, सा she, कथम् how, विनशिष्यति will she be destroyed?

##### आङ्ग्लानुवादः
'To Bharata, Lakshmana and Satrughna she is a goddess and she is dear to Rama's heart, how would she perish?



#### श्लोकः
##### मूलम्
यद्वा दहनकर्मायं सर्वत्र प्रभुरव्ययः।  
न मे दहति लाङ्गूलं कथमार्यां प्रधक्ष्यति॥5.55.26।

##### शब्दार्थः
यद्वा or if, सर्वत्र everywhere, प्रभुः lord, अव्ययः that which never fails, अयम् this, दहनकर्मा burning firegod, मे my, लङ्गूलम् tail, न दहति has not burnt, आर्याम् noble Sita, कथम् how, प्रधक्ष्यति will he burn.

##### आङ्ग्लानुवादः
'If not so, the firegod who never fails in burning has not burnt my tail. How will he burn noble Sita?'



#### श्लोकः
##### मूलम्
पुनश्चाचिन्तयत्तत्र हनुमान्विस्मितस्तदा।  
हिरण्यनाभस्य गिरेर्जलमध्ये प्रदर्शनम्॥5.55.27॥

##### शब्दार्थः
तदा then, हनुमान् Hanuman, विस्मितः wondered, जलमध्ये in the midst of water, हिरण्यनाभस्य of Hiranyanabha's, गिरेः mountain, प्रदर्शनम् appearing, तत्र there, पुनः again, अचिन्तयत् thought.

##### आङ्ग्लानुवादः
Then Hanuman thought of the appearance of mountain Hiranyanabha in the midst of water, a wonderful phenomenon.



#### श्लोकः
##### मूलम्
तपसा सत्यवाक्येन अनन्यत्वाच्च भर्तरि।  
अपि सा निर्दहेदग्निं न तामग्निः प्रधक्ष्यति॥5.55.28॥

##### शब्दार्थः
तपसा by asceticism, सत्यवाक्येन by adhering to truth, भर्तरि towards her husband, अनन्यत्वाच्च completeexclusive devotion, सा she, अग्निम् fire, निर्दहेत् अपि may even burn, ताम् her, अग्निः fire, न प्रधक्ष्यति is not capable of burning.

##### आङ्ग्लानुवादः
'By virtue of her power of asceticism, power of truthfulness and exclusive devotion towards her husband, she may consume the fire. Fire will not burn her'.



#### श्लोकः
##### मूलम्
स तथा चिन्तयंस्तत्र देव्या धर्मपरिग्रहम्।  
शुश्राव हनुमान्वाक्यं चारणानां महात्मनाम्॥5.55.29॥

##### शब्दार्थः
तत्र there, तथा so, देव्याः queen's, धर्मपरिग्रहम् power of righteousness, चिन्तयन् while thinking, सः हनुमान् that Hanuman, महात्मनाम् of the great ones, चारणानाम् of charanas (heavenly birds moving in the sky), वाक्यम् word, शुश्राव heard.

##### आङ्ग्लानुवादः
As Hanuman was thinking so, he heard the words of the great charanas who were praising the queen's power of righteousness.



#### श्लोकः
##### मूलम्
अहो खलु कृतं कर्म दुष्करं हि हनूमता।  
अग्निं विसृजताऽभीक्ष्णं भीमं राक्षसवेश्मनि॥5.55.30॥

##### शब्दार्थः
राक्षसवेश्मनि in the demons buildings, आभीक्ष्णम् excessively, भीमम् terrific, अग्निम् fire, विसृजता spreading, हनूमता by Hanuman, दुष्करम् marvellous, कर्म task, कृतं खलु has been done verily, अहो Oh

##### आङ्ग्लानुवादः
'Oh Hanuman has indeed accomplished the marvellous task of spreading the terrific fire on the demons buildings.



#### श्लोकः
##### मूलम्
प्रपलायितरक्षः स्त्रीबालवृद्धसमाकुला।  
जनकोलाहलाध्माता क्रन्दन्तीवाद्रिकन्दरैः ॥5.55.31॥

##### शब्दार्थः
प्रपलायितरक्षस्त्रीबालवृद्धसमाकुला crowded with children, women and old demons running (in a bid to save their lives), जनकोलाहलाध्माता loud with the wails of demons people, अद्रिकन्दरे with the cave like houses, क्रन्दन्ती इव as if  wailing loudly.

##### आङ्ग्लानुवादः
The city is crowded with women, children and old demons running (in a bid to save themselves). The loud wails of demons resounded in the mountaincaves. It was as if the city was shrieking loudly.



#### श्लोकः
##### मूलम्
दग्धेयं नगरी सर्वा साट्टप्राकारतोरणा।  
जानकी न च दग्धेति विस्मयोऽद्भुत एव नः॥5.55.32॥

##### शब्दार्थः
साट्टप्राकारतोरणा with towering markets ramparts and portals, इयम् this, नगरी city, सर्वा entirely, दग्धा is burnt, जानकी च and Janaki, न दग्धा is not burnt, इति thus, नः for us, अद्भुतः wonderful, विस्मयः एव It is surprising.

##### आङ्ग्लानुवादः
'The city with its towering markets, ramparts and portals is burnt, but Janaki is not. It is really wonderful, strange



#### श्लोकः
##### मूलम्
स निमित्तैश्च दृष्टार्थैः कारणैश्च महागुणैः।  
ऋषिवाक्यैश्च हनुमानभवत्प्रीतमानसः॥5.55.33॥

##### शब्दार्थः
सः हनूमान् that Hanuman, दृष्ठार्थैः with proofs having seen, निमित्तैः with omens, महागुणैः  good tidings, कारणैश्च and by reasons, ऋषिवाक्यैश्च by the sages words, प्रीतमानसः happy at heart, अभवत् became.

##### आङ्ग्लानुवादः
With omens that proved to be right and for good reasons and from the words of the sages (charanas), Hanuman felt happy.



#### श्लोकः
##### मूलम्
ततः कपिः प्राप्तमनोरथार्थस्तामक्षतां राजसुतां विदित्वा।  
प्रत्यक्षतस्तां पुनरेव दृष्टवा प्रतिप्रयाणाय मतिं चकार॥5.55.34॥

##### शब्दार्थः
ततः then, कपिः Hanuman, प्राप्तमनोरथार्थः with his desires fulfilled, तां राजसुताम् the princess, अक्षताम् not hurt, विदित्वा after knowing, ताम् her, पुनरेव once again, प्रत्यक्षतः directly, दृष्ट्वा after seeing, प्रतिप्रयाणाय for departing, मतिम् thought, चकार entertained.

##### आङ्ग्लानुवादः
Hanuman, having fulfilled his desires and knowing that Sita is not hurt, thought of departing after meeting Sita once again (to testify that she is really safe).  

#### समाप्तिः
 श्रीमद्रामायणे वाल्मीकीय आदिकाव्ये सुन्दरकाण्डे पञ्चपञ्चाशस्सर्गः॥  
Thus ends the fiftyfifth sarga of Sundarakanda  of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/5_sundarakANDam/07-lankA-dahanam/055_hanumatA_lankAgnau_sItAmRtyanumAnam.md">
<details><summary><h3>भूषणम् ...{Loading}...</h3></summary>



लङ्कां समस्तां सन्दीप्य लाङ्गूलाग्निं महाबलः ।  

निर्वापयामास तदा समुद्रे हरिसत्तमः  ॥  ५।५५।१  ॥   

सन्दीप्यमानां विध्वस्तां त्रस्तरक्षोगणां पुरीम् ।  

अवेक्ष्य हनुमान् लङ्कां चिन्तयामास वानरः  ॥  ५।५५।२  ॥   

लङ्कामित्यादि । लाङ्गूलाग्नि समुद्रे निर्वापयामासेत्यन्वयः  ॥  ५।५५।१,२
 ॥   

  

तस्याभूत् सुमहांस्त्रासः कुत्सा चात्मन्यजायत ।  

लङ्कां प्रदहता कर्म किंस्वित् कृतमिदं मया  ॥  ५।५५।३  ॥   

धन्यास्ते पुरुषश्रेष्ठा ये बुद्ध्या कोपमुत्थितम् ।  

निरुन्धन्ति महात्मानो दीप्तमग्निमिवाम्भसा  ॥  ५।५५।४  ॥   

क्रुद्धः पापं न कुर्यात् कः क्रुद्धो हन्याद् गुरूनपि ।  

क्रुद्धः परुषया वाचा नरः साधूनधिक्षिपेत्  ॥  ५।५५।५  ॥   

वाच्यावाच्यं प्रकुपितो न विजानाति कर्हिचित् ।  

नाकार्यमस्ति क्रुद्धस्य नावाच्यं विद्यते क्वचित्  ॥  ५।५५।६  ॥   

यः समुत्पतितं क्रोधं क्षमयैव निरस्यति ।  

यथोरगस्त्वचं जीर्णां स वै पुरुष उच्यते  ॥  ५।५५।७  ॥   

धिगस्तु मां सुदुर्बुद्धिं निर्लज्जं पापकृत्तमम् ।  

अचिन्तयित्वा तां सीतामग्निदं स्वामिघातकम्  ॥  ५।५५।८  ॥   

तस्येति । कुत्सा निन्दा  ॥  ५।५५।३८  ॥   

  

यदि दग्धा त्वियं लङ्का नूनमार्यापि जानकी ।  

दग्धा तेन मया भर्तुर्हतं कार्यमजानता  ॥  ५।५५।९  ॥   

यदर्थमयमारम्भस्तत्कार्यमवसादितम् ।  

मया हि दहता लङ्कां न सीता परिरक्षिता  ॥  ५।५५।१०  ॥   

यदीति । जानक्यपि यदि दग्धेत्यन्वयः  ॥  ५।५५।९,१०  ॥   

  

ईषत्कार्यमिदं कार्यं कृतमासीन्न संशयः ।  

तस्य क्रोधाभिभूतेन मया मूलक्षयः कृतः  ॥  ५।५५।११  ॥   

ईषत्कर्यमिति । इदं कार्यम्
अन्वेषणपूर्वकरावणनिलयपरिज्ञानसीतादर्शनतन्निवेदनरूपं महत्कार्यम्
ईषत्कार्यम् ईषदवशिष्टकार्यम् असमग्रप्रायमेव कृतमासीत् ।
रामनिवेदनमात्रावशेषं कृतमासीदित्यर्थः । किन्तु इदानीं क्रोधाभिभूतेन
क्रोधान्धेन मया तस्य कार्यस्य मूलक्षयः कृतः न संशयः, विफलीकृतमित्यर्थः
 ॥  ५।५५।११  ॥   

  

विनष्टा जानकी नूनं न ह्यदग्धः प्रदृश्यते ।  

लङ्कायां कश्चिदुद्देशः सर्वा भस्मीकृता पुरी  ॥  ५।५५।१२  ॥   

सीतानाशे तत्तथैव, स एव तु कुत इत्यत्राह विनष्टेति  ॥  ५।५५।१२  ॥   

  

यदि तद्विहतं कार्यं मम प्रज्ञाविपर्ययात् ।  

इहैव प्राणसंन्यासो ममापि ह्यद्य रोचते  ॥  ५।५५।१३  ॥   

किमग्नौ निपताम्यद्य अहोस्विद्वडवामुखे ।  

शरीरमाहो सत्त्वानां दद्मि सागरवासिनाम्  ॥  ५।५५।१४  ॥   

कथं हि जीवता शक्यो मया द्रष्टुं हरीश्वरः ।  

तौ वा पुरुषशार्दूलौ कार्यसर्वस्वघातिना  ॥  ५।५५।१५  ॥   

यदीति । विहतं यदि सीतानाशाद्विनष्टं यदि । प्राणसंन्यासः प्राणत्यागः  ॥ 
५।५५।१३१५  ॥   

  

मया खलु तदेवेदं रोषदोषात् प्रदर्शितम् ।  

प्रथितं त्रिषु लोकेषु कपित्वमनवस्थितम्  ॥  ५।५५।१६  ॥   

मयेति । कपित्वं कापेयम् । अनवस्थितं चापलात्मकमित्यर्थः  ॥  ५।५५।१६  ॥   

  

धिगस्तु राजसं भावमनीशमनवस्थितम् ।  

ईश्वरेणापि यद्रागान्मया सीता न रक्षिता  ॥  ५।५५।१७  ॥   

विनष्टायां तु सीतायां तावुभौ विनशिष्यतः ।  

तयोर्विनाशे सुग्रीवः सबन्धुर्विनशिष्यति  ॥  ५।५५।१८  ॥   

एतदेव वचः श्रुत्वा भरतो भ्रातृवत्सलः ।  

धर्मात्मा सहशत्रुघ्नः कथं शक्ष्यति जीवितुम्  ॥  ५।५५।१९  ॥   

इक्ष्वाकुवंशे धर्मिष्ठे गते नाशमसंशयम् ।  

भविष्यन्ति प्रजाः सर्वाः शोकसन्तापपीडिताः  ॥  ५।५५।२०  ॥   

तदहं भाग्यरहितो लुप्तधर्मार्थसंग्रहः ।  

रोषदोषपरीतात्मा व्यक्तं लोकविनाशनः  ॥  ५।५५।२१  ॥   

धिगस्त्विति । राजसं भावं रजोगुणनिबन्धनचेष्टाविशेषम् । अनीशं नियामकरहितम्
। स्वतन्त्रमिति यावत् । अनवस्थितं कुर्वत्स्वभावम् । ईश्वरेणापि
रक्षणसमर्थेनापि । रागात् मात्सर्यात् । " रागो ऽनुरागे मात्सर्ये
रक्तवर्णे कुसुम्भके" इति यादवः । यद्वा रागात् रजोगुणात् । आग्रहादिति
यावत्  ॥  ५।५५।१७२१  ॥   

  

इति चिन्तयस्तस्य निमित्तान्युपपेदिरे ।  

पूर्वमप्युपलब्धानि साक्षात्पुनरचिन्तयत्  ॥  ५।५५।२२  ॥   

इतीति । निमित्तान्युपपेदिरे शुभशंसिनिमित्तानि प्रादुर्बभूवुरित्यर्थः  ॥ 
५।५५।२२  ॥   

  

अथवा चारुसर्वाङ्गी रक्षिता स्वेन तेजसा ।  

न नशिष्यति कल्याणी नाग्निरग्नौ प्रवर्तते  ॥  ५।५५।२३  ॥   

न हि धर्मात्मनस्तस्य भार्याममिततेजसः ।  

स्वाचारित्राभिगुप्तां तां स्प्रष्टुमर्हति पावकः  ॥  ५।५५।२४  ॥   

एवं लोकदृष्ट्या अनर्थमाशङ्क्य तत्त्वदृष्ट्या समाधत्ते अथवेत्यादिना ।
नाग्निरग्नौ प्रवर्तते अग्निरग्निं न दहतीत्यर्थः  ॥  ५।५५।२३,२४  ॥   

  

नूनं रामप्रभावेन वैदेह्याः सुकृतेन च ।  

यन्मां दहनकर्मा ऽयं नादहद्धव्यवाहनः  ॥  ५।५५।२५  ॥   

त्रयाणां भरतादीनां भार्तृ़णां देवता च या ।  

रामस्य च मनःकान्ता सा कथं विनशिष्यति  ॥  ५।५५।२६  ॥   

यद्वा दहनकर्मा ऽयं सर्वत्र प्रभुरव्ययः ।  

न मे दहति लाङ्गूलं कथमार्यां प्रधक्ष्यति  ॥  ५।५५।२७  ॥   

पुनश्चाचिन्तयत्तत्र हनुमान् विस्मितस्तदा ।  

हिरण्यनाभस्य गिरेर्जलमध्ये प्रदर्शनम्  ॥  ५।५५।२८  ॥   

तपसा सत्यवाक्येन अनन्यत्वाच्च भर्तरि ।  

अपि सा निर्दहेदग्निं न तामग्निः प्रधक्ष्यति  ॥  ५।५५।२९  ॥   

स तथा चिन्तयंस्तत्र देव्या धर्मपरिग्रहम् ।  

शुश्राव हनुमान् वाक्यं चारणानां महात्मनाम्  ॥  ५।५५।३०  ॥   

अहो खलु कृतं कर्म दुष्करं हि हनूमता ।  

अग्निं विसृजता ऽभीक्ष्णं भीमं राक्षसवेश्मनि  ॥  ५।५५।३१  ॥   

प्रपलायितरक्षः स्त्रीबालवृद्धसमाकुला ।  

जनकोलाहलाध्माता क्रन्दन्तीवाद्रिकन्दरे  ॥  ५।५५।३२  ॥   

दहनकर्मा भस्मीकरणस्वभावः । यत्प्रभावादयं मां नादहत् स तामेव कथं
दहतीत्यर्थः  ॥  ५।५५।२५३२  ॥   

  

दग्धेयं नगरी सर्वा साट्टप्राकारतोरणा ।  

जानकी न च दग्धेति विस्मयो ऽद्भुत एव नः  ॥  ५।५५।३३  ॥   

विस्मयो ऽद्भुत एव न इति । अयं विस्मयः अद्भुत एव । ऽअद्भुतमाश्चर्यं
कल्याणं चऽ इत्युणादिवृत्तिः । यद्वा विस्मयः आश्चर्यम् । अद्भुतः
अभूतपूर्व इत्यर्थः । अद्भुतः अद्भुतरसः । तस्य स्थायीभावो विस्मयः । तथा च
अद्भुत एव अद्भुतरसतां प्राप्त एव महानयं विस्मयः, न विस्मयमात्र इत्यर्थः
 ॥  ५।५५।३३  ॥   

  

स निमित्तैश्च दृष्टार्थैः कारणैश्च महागुणैः ।  

ऋषिवाक्यैश्च हनुमानभवत् प्रीतभानसः  ॥  ५।५५।३४  ॥   

निमित्तैः दक्षिणाक्षिस्पन्दादिभिः । दृष्टार्थैः दृष्टफलसंवादैः । कारणैः
सीतापातिव्रत्यरामप्रभावादिभिः । ऋषिवाक्यैः चारणवाक्यैः  ॥  ५।५५।३४  ॥   

  

ततः कपिः प्राप्तमनोरथार्थस्तामक्षतां राजसुतां विदित्वा ।  

प्रत्यक्षतस्तां पुनरेव दृष्ट्वा प्रतिप्रयाणाय मतिं चकार  ॥  ५।५५।३५  ॥   

इत्यार्षे श्रीरामायणे वाल्मीकीये आदिकाव्ये श्रीमत्सुन्दरकाण्डे
पञ्चपञ्चाशः सर्गः  ॥  ५।५५  ॥   

पूर्वं चारणवाक्यैर्विदित्वा पुनः प्रत्यक्षं दृष्ट्वा ततः प्रतिप्रयाणाय
मतिं चकार, प्रतियास्यामीति सङ्कल्पितवानित्यर्थः  ॥  ५।५५।३५  ॥   

इति श्रीगोविन्दराजविरचिते श्रीरामायणभूषणे श्रृङ्गारतिलकाख्याने
सुन्दरकाण्डव्याख्याने पञ्चपञ्चाशः सर्गः  ॥  ५।५५  ॥   

  



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/5_sundarakANDam/07-lankA-dahanam/055_hanumatA_lankAgnau_sItAmRtyanumAnam.md">
<details><summary><h3>शिरोमणी ...{Loading}...</h3></summary>



लाङ्गूलनिर्वापणानन्तरकालिकं हनुमतो वृत्तान्तमाह संदीप्यमानामित्यादिभिः ।
संदीप्यमानाम् अत एव विध्वस्ताम् अत एव त्रस्ता रक्षोगणाः यस्यां तां
लङ्कामवेक्ष्य तस्य हनूमतः त्रास उद्वेगो ऽभूत् । अत एव आत्मनि
स्वात्मविषये कुत्सा निन्दा अजायत । अत एव चिन्तयामास च । सार्धश्लोक
एकान्वयी  ॥  ५।५५।१  ॥   

  

तच्चिन्ताकारमाह लङ्कामित्यादि । लङ्कां प्रदहता मया इदं सीतादहनं किं मया
कृतम् । अर्धं पृथक्  ॥  ५।५५।२  ॥   

  

धन्या इति । ये महात्मानः अतिप्रयत्नशीलाः उत्थितं कोपमम्भसा ऽग्निमिव
बुद्ध्या निरुन्धन्ति ते महात्मानः पुरुषश्रेष्ठाः अत एव धन्याः  ॥  ५।५५।३
 ॥   

  

क्रोधे दोषानाह क्रुद्ध इत्यादिभिः । क्रुद्धः गुरूनपि हन्यात् अतः कः
क्रुद्धः पापं न कुर्यात्कुर्यादेवेत्यर्थः  ॥  ५।५५।४  ॥   

  

वाच्येति । प्रकुपितो जनः वाच्यावाच्यं न विजानाति  ॥  ५।५५।५  ॥   

  

य इति । उरगो जीर्णां त्वचमिव समुत्पतितं कोपं यो निरस्यति स एव पुरुष
उच्यते  ॥  ५।५५।६  ॥   

  

धिगिति । सीतामचिन्तयित्वा विस्मृत्य अन्यत्रानीत्वेत्यर्थः, अग्निदम्
अग्नये ददाति अग्निं ददाति वस्तुमात्रे क्षिपति वा स तम् अत एव
स्वामिघातकम् अत एव पापकृत्तमं पापिश्रेष्ठं मां धिगस्तु  ॥  ५।५।७  ॥   

  

यदीति । यदीयं लङ्का सर्वा दग्धा तर्हि जानक्यपि दग्धा तेन दाहेन मया
भर्तुः कार्यं हतम्  ॥  ५।५५।८  ॥   

  

यदर्थमिति । यदि मया सीता न रक्षिता तर्हि यदर्थमयमन्वेषणादेरारम्भः
तत्कार्यमवसादितं विनाशितम्  ॥  ५।५५।९  ॥   

  

ईषदिति । इदं लङ्कादाहादिकार्यमीषत्कार्यमिव मया कृतमासीत् तस्य
रामकार्यस्य तु मूलक्षयः मूलविघातः मया कृतः  ॥  ५।५५।१०  ॥   

  

विनष्टेति । हि यतः अदग्धः लङ्कायाः कश्चिदुद्देशः न प्रदृश्यते । अतः
सर्वा पुरी भस्मीकृता अतः जानकी विनष्टा  ॥  ५।५५।११  ॥   

  

यदीति । प्रज्ञाविपर्ययात् बुद्धिवैपरीत्यात् तत् रामसंबन्धि कार्यं मया
यदि विहितं तदा ममापि प्राणसंन्यासः प्राणत्यागः इहैव रोचते  ॥  ५।५५।१२
 ॥   

  

किमिति । अग्नौ आहोस्वित् वा वडवामुखे वाडवाग्नौ किं निपतामि आहो वा
सागरवासिनां सत्त्वानां सत्त्वेभ्यः शरीरं शकलीकृतदेहं दद्मि ददामि वा  ॥ 
५।५५।१३ ॥   

  

कथमिति । कार्यसर्वस्वघातिना मया द्रष्टुं कथं शक्यः  ॥  ५।५५।१४  ॥   

  

मयेति । त्रिषु लोकेषु प्रथितं प्रख्यातम् अनवस्थितम् अव्यवस्थितं
यत्कपित्वं तदेवेदं रोषदोषात् मया प्रदर्शितम्  ॥  ५।५५।१५  ॥   

  

धिगति । यद्रागात् यद्वशात् मया सीता न रक्षिता तम् अनवस्थितमव्यवस्थितम्
अत एव अनीशं कार्यजननासमर्थं राजसं रजोगुणसंबन्धिनं भावम् अनवधानतया
स्थितिविशेषं धिगस्तु  ॥  ५।५५।१६  ॥   

  

अरक्षणे दोषमाह विनष्टायामित्यादिभिः  ॥  ५।५५।१७  ॥   

  

एतदिति  ॥  ५।५५।१८  ॥   

  

इक्ष्वाकुवंश इति  ॥  ५।५५।१९  ॥   

  

तदिति । तत् सीतायाः अरक्षणाद्धेतोः लुप्तो विनाशितः धर्मार्थयोः संग्रहो
येन अत एव भाग्यरहितः रोषदोषपरीतात्मा ऽहं लोकविनाशनः
सकलजनविनाशनजनितपापवान् भविष्यामीति शेषः  ॥  ५।५५।२०  ॥   

  

इतीति । इति चिन्तयतः तस्य हनूमतः पूर्वमप्युपलब्धानि अनुभूतानि निमित्तानि
शुभसूचकदक्षिणनेत्रस्फुरणादीनि उपपेदिरे प्रापुः अतः पुनरचिन्तयत्  ॥ 
५।५५।२१  ॥   

  

चिन्ताकारमाह अथवेत्यादिभिः । स्वेन तेजसा तेजोरूपवह्निविशेषेण रक्षिता
कल्याणी सीता न नशिष्यति नंक्ष्यति । तत्र हेतुः अग्नौ अग्निर्न प्रवर्तते
 ॥  ५।५५।२२ ॥   

  

तदेव भङ्ग्यन्तरेणाह नहीति । स्वचरित्राभिगुप्तां
स्वनिष्ठपरमपातिव्रतधर्मेण रक्षितां तस्य रामस्य भार्यां पावकः स्प्रष्टुं
नार्हति  ॥  ५।५५।२३  ॥   

  

नूनमिति । रामप्रभावेण अव्याहतप्रतापेन वैदेह्याः सुकृतेन च अयं हव्यवाहनो
ऽग्निः यत् प्रयत्नवन्तं मां न अदहत् । यन्मामित्यत्र कर्मधारयः । यदिति
सामान्ये नपुंसकं वा  ॥  ५।५५।२४  ॥   

  

त्रयाणामिति । या भरतादीनां देवता पूज्या रामस्य च मनःकान्ता
अत्यन्तमीप्सिता सा कथं विनशिष्यति  ॥  ५।५५।२५  ॥   

  

यदिति । यत् यः अयं वह्निः मे लाङ्गूलं न दहति सः आर्यां सीतां कथं
प्रधक्ष्यति  ॥  ५।५५।२६  ॥   

  

पुनरिति । तत्र तस्मिन् समये विस्मितो हनूमान् जलमध्ये सागरान्तर्देशे
हिरण्यनाभस्य गिरेः प्रदर्शनं पुनरचिन्तयत् । एतेन पर्वतादीनामपि सर्वेषां
रामाज्ञावशवर्तित्वं सूचितं तेन सीतायाः नाग्नेर्भीतिरिति सूचितम्  ॥ 
५।५५।२७  ॥   

  

तपसेति । तपआदिना असौ सीता अग्निं विनिर्दहेत् अतः तां सीताम् अग्निर्न
प्रधक्ष्यति  ॥  ५।५५।२८  ॥   

  

स इति । तत्र तस्मिन् समये देव्याः सीतायाः धर्मपरिग्रहं धर्मे स्थितिं
चिन्तयन् हनूमान् चारणानां शुश्राव वचनमिति शेषः  ॥  ५।५५।२९  ॥   

  

तद्वचनाकारमाह अहो इत्यादिभिः । राक्षससद्मनि अग्निं विसृजता त्यजता हनूमता
दुर्विगाहम् अन्यैः कर्तुमशक्यम् अहो आश्चर्यं कर्म कृतम्  ॥  ५।५५।३०  ॥   

  

तत्कर्माह प्रपलायितेति । प्रपलायितैः अतिपलायनं प्राप्तैः रक्षःप्रभृतिभिः
समाकुला व्याप्ता जनकोलाहलैः ध्माता शब्दिता अत एव क्रन्दती रुदतीव
अद्रिकन्दरैः सह इयं लङ्का दग्धा । जानकी तु न दग्धा इति नो ऽस्माकमद्भुतो
ऽभूतपूर्व एव विस्मयः । श्लोकद्वयमेकान्वयि  ॥  ५।५५।३१,३२  ॥   

  

इतीति । इति वाचं हनुमान् शुश्राव अत एव तत्कालसंभवः तस्मिन् काले योग्यः
अस्य हनूमतः मनसो हर्षो बभूव  ॥  ५।५५।३३  ॥   

  

स इति । दृष्टः बहुवारमनुभूतः अर्थः फलं येषां तैः निमित्तैः
दक्षिणनेत्रस्फुरणादिभिः महागुणैः अद्भुतगुणप्रतिपादकैः कारणैः
सीतास्थितिबोधकहेतुभिः ऋषिवाक्यैश्च हनूमान् प्रीतमानसो ऽभवत्  ॥  ५।५५।३४
 ॥   

  

तत इति । अक्षताम् अदग्धां तां सीतां विदित्वा ज्ञात्वा प्रत्यक्षतः तां
दृष्ट्वा च प्राप्तमनोरथार्थः प्राप्तौ मनोरथार्थौ येन
मनोवेगवत्त्वसमानाधिकरणेप्सितार्थवानित्यर्थः । हनूमान् प्रतिप्रयाणाय मतिं
चकार  ॥  ५।५५।३५  ॥   

  

इति श्रीमद्वाल्मीकीयरामायणव्याख्याने रामायणशिरोमणौ सुन्दरकाण्डे
पञ्चपञ्चाशः सर्गः  ॥  ५।५५  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/5_sundarakANDam/07-lankA-dahanam/055_hanumatA_lankAgnau_sItAmRtyanumAnam.md">
<details><summary><h3>तिलकम् ...{Loading}...</h3></summary>



सन्दीप्यमानामिति  ॥  ५।५५।१  ॥   

  

कुत्सा चात्मन्यजायतेत्युक्तां कुत्सामाह लङ्कामिति । किंस्वित्कर्म कृतम्
कुत्सितमेव कृतमित्यर्थः  ॥  ५।५५।२  ॥   

  

उक्तकुत्सितकार्यमूलं कोप इति निश्चित्य तद्रहितान्स्तौति-- धन्या इति ।
दुःखातिशयादेव महात्मपदपौनरुक्त्यं न दोषाय  ॥  ५।५५।३  ॥   

  

"क्रुद्धः पापं न कुर्याद्यः" इति पाठे क्रुद्धो यः कश्चित्पापं कुर्यान्न
नञि काकुः अपि तु कुर्यादेव अकरणमशक्यमेवेत्यर्थः । तदेव दर्शयति--
क्रुद्धो हन्यादिति  ॥  ५।५५।४  ॥   

  

न जानातीत्येतदेव स्पष्टयति-- नाकार्यमिति ।
क्रुद्धस्याकार्यमयुक्तबुद्ध्या ऽकरणीयं न किञ्चिदप्यस्ति अतो
गुरुहननाद्यपि करोत्येवेत्यर्थः  ॥  ५।५५।५७  ॥   

  

धिगस्तु मामित्यनेनोक्तं स्वधिक्कारमाह-- यदीति । इयं लङ्कां सर्वापि वनं
दग्धैव यदि जानक्यप्यत्रत्या दग्धा स्यात्तदा तेनाजानता मया भर्तुः कार्यं
हतं भवेत्  ॥  ५।५५।८  ॥   

  

एतदेव विवृणोति-- यदर्थमिति  ॥  ५।५५।९  ॥   

  

एतत्कार्यं लङ्कादाहरूपमीषत्कार्यमिवाप्रयाससाध्यकार्यमिव
कृतमनुष्ठितमासीदत्र न संशयः । भर्तुः कार्यं तु मया सर्वथा
नाशितमेवेत्याह-- तस्येति । क्रोधाभिभूतेन मया सीतामपरिरक्षता कृतस्य
सीतादर्शनरूपस्य कार्यस्य मूलक्षयः कृतः  ॥  ५।५५।१०  ॥   

  

ननु सीताविनाशनिश्चयस्ते कथं तत्राह-- विनष्टेति  ॥  ५।५५।११,१२  ॥   

  

वडवामुखे ऽग्नावित्यन्वयः । दद्मि ददामि  ॥  ५।५५।१३,१४  ॥   

  

तदेवेदं कपित्वमनवस्थिमव्यवस्थितकार्यकारीति त्रिषु लोकेषु प्रसिद्धं
दर्शितम् । रोषदोषादक्षोविषयक्रोधदोषात्  ॥  ५।५५।१५  ॥   

  

राजसं रजोगुणमूलम् भावं चेष्टाविशेषम् अनीशं कार्यासमर्थम् अत
एवानवस्थितमव्यवस्थितफलजनकं धिक् । यद्यस्मादीश्वरेणापि समर्थेनापि मया
रागाद्रजोगुणमूलक्रोधवशात्सीता न रक्षिता, अतो धिक्  ॥  ५।५५।१६  ॥   

  

उभौ रामलक्ष्मणौ  ॥  ५।५५।१७२०  ॥   

  

साक्षादुपलब्धान्यपरोक्षमनुभूतशुभफलान्युपपेदिरे । जातानि दृष्ट्वा
पुनरचिन्तयदित्यर्थः  ॥  ५।५५।२१  ॥   

  

चिन्तामेव दर्शयति-- अथवेति । नाग्निरग्नौ प्रवर्तते इति अग्निरग्निं न
दहतीत्यर्थः  ॥  ५।५५।२२,२३  ॥   

  

दहनकर्मा भस्मीकरणसहजस्वभावा यद्यतस्तत्प्रभावान्मां तत्सेवकं नादहत् तत एव
तां स्प्रष्टुमपि नार्हतीत्यर्थः  ॥  ५।५५।२४  ॥   

  

त्रयाणां भरतलक्ष्मणशत्रुघ्नानां देवतात्वात्तस्यामग्र्यप्रवृत्ते
रामभयाच्चेति भावः  ॥  ५।५५।२५  ॥   

  

सर्वत्र प्रभुरपि यत्सेवकत्वान्मे लाङ्गूलं न दहति ततस्तां कथं धक्ष्यति  ॥ 
५।५५।२६  ॥   

  

देवीप्रभावात्सिन्धौ मद्विश्रान्तिनिमित्तं गिरिदर्शनहेतुनातिप्रभाववतीं
तां न दहतीत्याह पुनश्चेति  ॥  ५।५५।२७  ॥   

  

विनिर्दहेत् दाहविषयवाक्यप्रयोगेणेति शेषः । तथा चिन्तयंश्चारणानां वाक्यं
शुश्रावेति योजना  ॥  ५।५५।२८,२९  ॥   

  

दुर्विगाहम् केनाप्यसह्यमित्यर्थः  ॥  ५।५५।३०,३१  ॥   

  

विस्मय आश्चर्यम् । अद्भुतो ऽभूतपूर्वः  ॥  ५।५५।३२  ॥   

  

तत्कालसंभवस्तत्कालजातचारणवाक्यजः  ॥  ५।५५।३३  ॥   

  

दृष्टार्थैर्दृष्टप्रत्ययैर्निमित्तैर्दक्षिणाक्षिस्पन्दनादिभिः कारणैः
सीतारामप्रभावपातिव्रत्यादिरूपैर्ऋषिवाक्यैश्चारणवाक्यैः  ॥  ५।५५।३४  ॥   

  

विदित्वा चारणादिवाक्यैः पुनरेव पुनरपि प्रत्यक्षतो दुष्ट्वा,
प्रतिप्रयाणाय किष्किन्धां प्रति गन्तुं मतिं चकार  ॥  ५।५५।३५  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
सुन्दरकाण्डे पञ्चपञ्चाशः सर्गः  ॥  ५।५५  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/5_sundarakANDam/07-lankA-dahanam/055_hanumatA_lankAgnau_sItAmRtyanumAnam.md">
<details><summary><h3>द्राविडपाठः ...{Loading}...</h3></summary>



  
लङ्कां समस्तां सन्दीप्य लाङ्गूलाग्निं महाबलः।  
निर्वापयामास तदा समुद्रे हरिसत्तमः ॥ 5.55.1 ॥   
सन्दीप्यमानां विध्वस्तां त्रस्तरक्षोगणां पुरीम्।  
अवेक्ष्य हनुमान् लङ्कां चिन्तयामास वानरः ॥ 5.55.2 ॥   
तस्याभूत् सुमहांस्त्रासः कुत्सा चात्मन्यजायत।  
लङ्कां प्रदहता कर्म किंस्वित् कृतमिदं मया ॥ 5.55.3 ॥   
धन्यास्ते पुरुषश्रेष्ठा ये बुद्ध्या कोपमुत्थितम्।  
निरुन्धन्ति महात्मानो दीप्तमग्निमिवाम्भसा ॥ 5.55.4 ॥   
क्रुद्धः पापं न कुर्यात् कः क्रुद्धो हन्याद् गुरूनपि।  
क्रुद्धः परुषया वाचा नरः साधूनधिक्षिपेत् ॥ 5.55.5 ॥   
वाच्यावाच्यं प्रकुपितो न विजानाति कर्हिचित्।  
नाकार्यमस्ति क्रुद्धस्य नावाच्यं विद्यते क्वचित् ॥ 5.55.6 ॥   
यः समुत्पतितं क्रोधं क्षमयैव निरस्यति।  
यथोरगस्त्वचं जीर्णां स वै पुरुष उच्यते ॥ 5.55.7 ॥   
धिगस्तु मां सुदुर्बुद्धिं निर्लज्जं पापकृत्तमम्।  
अचिन्तयित्वा तां सीतामग्निदं स्वामिघातकम् ॥ 5.55.8 ॥   
यदि दग्धा त्वियं लङ्का नूनमार्यापि जानकी।  
दग्धा तेन मया भर्तुर्हतं कार्यमजानता ॥ 5.55.9 ॥   
यदर्थमयमारम्भस्तत्कार्यमवसादितम्।  
मया हि दहता लङ्कां न सीता परिरक्षिता ॥ 5.55.10 ॥   
ईषत्कार्यमिदं कार्यं कृतमासीन्न संशयः।  
तस्य क्रोधाभिभूतेन मया मूलक्षयः कृतः ॥ 5.55.11 ॥   
विनष्टा जानकी नूनं न ह्यदग्धः प्रदृश्यते।  
लङ्कायां कश्चिदुद्देशः सर्वा भस्मीकृता पुरी ॥ 5.55.12 ॥   
यदि तद्विहतं कार्यं मम प्रज्ञाविपर्ययात्।  
इहैव प्राणसन्न्यासो ममापि ह्यद्य रोचते ॥ 5.55.13 ॥   
किमग्नौ निपताम्यद्य अहोस्विद्वडवामुखे।  
शरीरमाहो सत्त्वानां दद्मि सागरवासिनाम् ॥ 5.55.14 ॥   
कथं हि जीवता शक्यो मया द्रष्टुं हरीश्वरः।  
तौ वा पुरुषशार्दूलौ कार्यसर्वस्वघातिना ॥ 5.55.15 ॥   
मया खलु तदेवेदं रोषदोषात् प्रदर्शितम्।  
प्रथितं त्रिषु लोकेषु कपित्वमनवस्थितम् ॥ 5.55.16 ॥   
धिगस्तु राजसं भावमनीशमनवस्थितम्।  
ईश्वरेणापि यद्रागान्मया सीता न रक्षिता ॥ 5.55.17 ॥   
विनष्टायां तु सीतायां तावुभौ विनशिष्यतः।  
तयोर्विनाशे सुग्रीवः सबन्धुर्विनशिष्यति ॥ 5.55.18 ॥   
एतदेव वचः श्रुत्वा भरतो भ्रातृवत्सलः।  
धर्मात्मा सहशत्रुघ्नः कथं शक्ष्यति जीवितुम् ॥ 5.55.19 ॥   
इक्ष्वाकुवंशे धर्मिष्ठे गते नाशमसंशयम्।  
भविष्यन्ति प्रजाः सर्वाः शोकसन्तापपीडिताः ॥ 5.55.20 ॥   
तदहं भाग्यरहितो लुप्तधर्मार्थसङ्ग्रहः।  
रोषदोषपरीतात्मा व्यक्तं लोकविनाशनः ॥ 5.55.21 ॥   
इति चिन्तयस्तस्य निमित्तान्युपपेदिरे।  
पूर्वमप्युपलब्धानि साक्षात्पुनरचिन्तयत् ॥ 5.55.22 ॥   
अथवा चारुसर्वाङ्गी रक्षिता स्वेन तेजसा।  
न नशिष्यति कल्याणी नाग्निरग्नौ प्रवर्तते ॥ 5.55.23 ॥   
न हि धर्मात्मनस्तस्य भार्याममिततेजसः।  
स्वाचारित्राभिगुप्तां तां स्प्रष्टुमर्हति पावकः ॥ 5.55.24 ॥   
नूनं रामप्रभावेन वैदेह्याः सुकृतेन च।  
यन्मां दहनकर्माऽयं नादहद्धव्यवाहनः ॥ 5.55.25 ॥   
त्रयाणां भरतादीनां भार्तॄणां देवता च या।  
रामस्य च मनःकान्ता सा कथं विनशिष्यति ॥ 5.55.26 ॥   
यद्वा दहनकर्माऽयं सर्वत्र प्रभुरव्ययः।  
न मे दहति लाङ्गूलं कथमार्यां प्रधक्ष्यति ॥ 5.55.27 ॥   
पुनश्चाचिन्तयत्तत्र हनुमान् विस्मितस्तदा।  
हिरण्यनाभस्य गिरेर्जलमध्ये प्रदर्शनम् ॥ 5.55.28 ॥   
तपसा सत्यवाक्येन अनन्यत्वाच्च भर्तरि।  
अपि सा निर्दहेदग्निं न तामग्निः प्रधक्ष्यति ॥ 5.55.29 ॥   
स तथा चिन्तयंस्तत्र देव्या धर्मपरिग्रहम्।  
शुश्राव हनुमान् वाक्यं चारणानां महात्मनाम् ॥ 5.55.30 ॥   
अहो खलु कृतं कर्म दुष्करं हि हनूमता।  
अग्निं विसृजताऽभीक्ष्णं भीमं राक्षसवेश्मनि ॥ 5.55.31 ॥   
प्रपलायितरक्षः स्त्रीबालवृद्धसमाकुला।  
जनकोलाहलाध्माता क्रन्दन्तीवाद्रिकन्दरे ॥ 5.55.32 ॥   
दग्धेयं नगरी सर्वा साट्टप्राकारतोरणा।  
जानकी न च दग्धेति विस्मयोऽद्भुत एव नः ॥ 5.55.33 ॥   
स निमित्तैश्च दृष्टार्थैः कारणैश्च महागुणैः।  
ऋषिवाक्यैश्च हनुमानभवत् प्रीतभानसः ॥ 5.55.34 ॥   
ततः कपिः प्राप्तमनोरथार्थस्तामक्षतां राजसुतां विदित्वा।  
प्रत्यक्षतस्तां पुनरेव दृष्ट्वा प्रतिप्रयाणाय मतिं चकार ॥ 5.55.35 ॥   

</details>
</div>
