+++
title = "०९७ रामेण लक्ष्मणपरिसान्त्वनम्"
title_english = "097 Rama pacifies Lakshmana who is angry with Bharata"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-097-Lakshmana_Pari_Santvanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/07-rAma-darshanam/097_rAmeNa_laxmaNaparisAntvanam.md">
<details><summary><h3>IITK ...{Loading}...</h3></summary>

Rama's correction of Lakshmana's judgement -- Bharata's army encamped
round Chitrakuta.



#### श्लोकः
##### मूलम्
सुसंरब्धं तु सौमित्रिं लक्ष्मणं क्रोधमूर्छितम्।  
रामस्तु परिसान्त्व्याथ वचनं चेदमब्रवीत्॥2.97.1॥

##### शब्दार्थः
अथ thereafter, रामस्तु as for Rama, सुसंरब्धम् violently agitated, क्रोधमूर्छितम् swooned with rage, सौमित्रिम् to Sumitra's son, लक्ष्मणम् to Lakshmana, परिसान्त्व्य having pacified, इदम् this, वचनं च word, अब्रवीत् said.

##### आङ्ग्लानुवादः
Thereafter, Rama pacified Lakshmana, son of Sumitra who was violently agitated. He said to him who had swooned with rageः



#### श्लोकः
##### मूलम्
किमत्र धनुषा कार्यमसिना वा सचर्मणा।  
महेष्वासे महाप्राज्ञे भरते स्वयमागते॥2.97.2॥

##### शब्दार्थः
महेष्वासे of great strength, महाप्राज्ञे sagacious, भरते Bharata, स्वयम् himself, अत्र here, आगते has come, धनुषा with bow, सचर्मणा with shield, असिना वा or with sword, किं कार्यम् where is the need?

##### आङ्ग्लानुवादः
When sagacious Bharata of great strength has come here, where is the need for a bow or a sword or a shield.



#### श्लोकः
##### मूलम्
पितुस्सत्यं प्रतिश्रुत्य हत्वा भरतमागतम्।  
किं करिष्यामि राज्येन सापवादेन लक्ष्मण॥2.97.3॥

##### शब्दार्थः
लक्ष्मण O Lakshmana, पितुः father's, सत्यम् truth, प्रतिश्रुत्य having sworn, आगतम् one who has come here, भरतम् Bharata, हत्वा having slain, सापवादेन with slander, राज्येन with a kingdom, किं करिष्यामि what shall I do?

##### आङ्ग्लानुवादः
O Lakshmana, having sworn that I would make father's word true, what shall I do with the kingdom earned slanderously by slaying Bharata who has come (to see me)?



#### श्लोकः
##### मूलम्
यद्द्रव्यं बान्धवानां वा मित्राणां वा क्षये भवेत्।  
नाहं तत्प्रतिगृह्णीयां भक्षान्विषकृतानिव॥2.97.4॥

##### शब्दार्थः
यत् द्रव्यम् the wealth, बान्धवानां वा of kith and kin, मित्राणां वा or friends', क्षये भवेत् is obtaind through destruction, तत् that one, अहम् I, विषकृतान् prepared with poison, भक्षान् इव like  
eatables, न प्रतिगृह्णीयाम् I shall not accept.

##### आङ्ग्लानुवादः
I shall never accept any wealth obtained by destroying kith and kin or friends which is akin to taking food prepared with poison.



#### श्लोकः
##### मूलम्
धर्ममर्थं च कामं च पृथिवीं चापि लक्ष्मण।  
इच्छामि भवतामर्थे एतत् प्रतिशृणोमि ते॥2.97.5॥

##### शब्दार्थः
लक्ष्मण O Lakshmana, धर्मम् righteousness, अर्थं च prosperity (wealth) also, कामं च desire, पृथिवीं चापि earth (kingdom) also, भवताम् अर्थे for your sake, इच्छामि I want, एतत् all this, ते to you, प्रतिशृणोमि I swear.

##### आङ्ग्लानुवादः
O Lakshmana, on the oath of righteousness, I wish wealth and pleasure as well as this kingdom for the sake of you all.



#### श्लोकः
##### मूलम्
भ्रात्रूणां संग्रहार्थं च सुखार्थं चापि लक्ष्मण।  
राज्यमप्यहमिच्छामि सत्येनाऽयुधमालभे॥2.97.6॥

##### शब्दार्थः
लक्ष्मण O Lakshmana, भ्रात्रूणाम् brothers', संग्रहार्थम् remain united, सुखार्थं चापि and also for happiness, अहम् I, राज्यमपि even kingdom, इच्छामि I desire, सत्येन truly, आयुधम् weapons, अलभे I hold.

##### आङ्ग्लानुवादः
O Lakshmana, I desire this kingdom only for the unity and happiness of my brothers. I  
swear on the weapon I hold.



#### श्लोकः
##### मूलम्
नेयं मम मही सौम्य दुर्लभा सागराम्बरा।  
न हीच्छेयमधर्मेण शक्रत्वमपि लक्ष्मण॥2.97.7॥

##### शब्दार्थः
सौम्य O gentle, लक्ष्मण Lakshmana, सागराम्बरा with the sea as garment, इयम् this, मही earth, मम to me, दुर्लभा difficult, न not, अधर्मेण unrighteously, शक्रत्वमपि even Indrahood, न इच्छेयं हि I do not desire.

##### आङ्ग्लानुवादः
O gentle Lakshmana, lordship of this earth with the sea as its garment is not difficult to obtain (for me). But I do not desire even Indrahood by unrighteous means.



#### श्लोकः
##### मूलम्
यद्विना भरतं त्वां च शत्रुघ्नं चापि मानद।  
भवेन्मम सुखं किञ्चिद्भस्म तत्कुरुतां शिखी॥2.97.8॥

##### शब्दार्थः
मानद O bestower of honour (Lakshmana), यत् any happiness, भरतम् Bharata, त्वां च you also, शतृघ्नं चापि Satrughna too, विना without leaving, मम to me, भवेत् happens, तत् that, किञ्चित् सुखम् some happines, शिखी fire, भस्म as ashes, कुरुताम् let it be reduced.

##### आङ्ग्लानुवादः
O protector of honour even if there were to be some happiness which I could enjoy without you, Bharata, and Satrughna, let it be reduced to ashes by fire.



#### श्लोकः
##### मूलम्
मन्येऽहमागतोऽयोध्यां भरतो भ्रातृवत्सलः।  
मम प्राणात्प्रियतरः कुलधर्ममनुस्मरन्॥2.97.9॥  
श्रुत्वा प्रव्राजितं मां हि जटावल्कलधारिणम्।  
जानक्यासहितं वीर त्वया च पुरुषर्षभ॥2.97.10॥  
स्नेहेनाऽक्रान्तहृदय श्शोकेनाकुलितेन्द्रियः।  
द्रष्टुमभ्यागतो ह्येष भरतो नान्यथाऽगतः॥2.97.11॥

##### शब्दार्थः
वीर O valiant one, पुरुषर्षभ best among men, भ्रातृवत्सलः affectionate towards brothers, मम to me, प्राणात् more than life, प्रियतरः dearer, भरतः Bharata, अयोध्याम् to Ayodhya, आगतः  had returned, माम् me, जानक्या with Janaki, त्वया च with you, सहितम् in the company of, जटावल्कलधारिणम् wearing barks and matted locks, प्रव्राजितम् having been exiled, श्रुत्वा hearing, कुलधर्मम् duties of race, अनुस्मरन् remembering, स्नेहेन with devotion, आक्रान्तहृदयः mind possessed by, शोकेन with distress, आकुलितेन्द्रियः with agitated senses, द्रष्टुम् to see, अभ्यागतः has arrived, अहम् I, मन्ये consider, एषः भरतः this Bharata, अन्यथा for  any other reason, न आगतः has not come.

##### आङ्ग्लानुवादः
O best among men, O valiant one I think Bharata who is affectionate towards his  
brothers and who is dearer to me than my life, must have returned to Ayodhya and has heard that I had been exiled along with you and Janaki, wearing barks and matted locks. Remembering the duties of the race with an afflicted mind and with agitated senses he has come here to see me. He has not come with any other intention.



#### श्लोकः
##### मूलम्
अम्बां च कैकयीं रुष्य परुषं चाप्रियं वदन्।  
प्रसाद्य पितरं श्रीमार्नाज्यं मे दातुमागतः॥2.97.12॥

##### शब्दार्थः
श्रीमान् auspicious Bharata, अम्बाम् mother, कैकयीम् at Kaikeyi, रुष्य angered, परुषम् harshly, अप्रियं च bitterly, वदन् speaking, पितरम् father, प्रसाद्य having propitiated, मे to me, राज्यम् kingdom, दातुम् to offer, आगतः has come.

##### आङ्ग्लानुवादः
Auspicious Bharata, angry with Kaikeyi and having spoken to her unpleasant, bitter words and having propitiated our father, has come here to offer me the kingdom.



#### श्लोकः
##### मूलम्
प्राप्तकालं यदेषोऽस्मान्भरतो द्रष्टुमिच्छति।  
अस्मासु मनसाऽप्येष नाप्रियं किञ्चिदाचरेत्॥2.97.13॥

##### शब्दार्थः
एषः भरतः this Bharata, अस्मान् us, यत् द्रष्टुम् इच्छति should he desire to see, प्राप्तकालम् this is appropriate time, एषः he, अस्मासु in us, मनसा अपि even by thought, किंचित् even a little, अप्रियम् harm, नाचरेत् will not do.

##### आङ्ग्लानुवादः
Finding the time appropriate, Bharata has come to see us. Even in his mind he would have never thought of causing any harm to us in any way.



#### श्लोकः
##### मूलम्
विप्रियं कृतपूर्वं ते भरतेन कदा नु किम्।  
ईदृशं वा भयं तेऽद्य भरतं योऽत्र शङ्कसे॥2.97.14॥

##### शब्दार्थः
अत्र here, यः such you, अद्य now, भरतम् about Bharata, शङ्कसे you suspect, ते to you, भरतेन by Bharata, कदा नु at any time anything, किम् विप्रियम् anything disagreeable, ईदृशम् such, भयं वा or fear, कृतपूर्वम् has been done in the past.

##### आङ्ग्लानुवादः
Why are you suspicious of Bharata? Has he done anything disagreeable to you any time in the past?



#### श्लोकः
##### मूलम्
न हि ते निष्ठुरं वाच्यो भरतो नाप्रियं वचः।  
अहं ह्यप्रियमुक्तस् स्यां भरतस्याप्रिये कृते॥2.97.15॥

##### शब्दार्थः
भरतः Bharata, ते to you, निष्ठुरम् harsh word, न वाच्यः must not speak, अप्रियम् harsh, वचः words, न not, भरतस्य to Bharata, अप्रिये unpleasant act, कृते if it has been done, अहम् I, अप्रियम् harsh words, उक्तः स्यां हि has been told.

##### आङ्ग्लानुवादः
You must not speak any harsh or unpleasant words against Bharata. If you do, they will be deemed to be directed against me.



#### श्लोकः
##### मूलम्
कथं नु पुत्राः पितरं हन्युः कस्यां चिदापदि।  
भ्राता वा भ्रातरं हन्यात्सौमित्रे प्राणमात्मनः॥2.97.16॥

##### शब्दार्थः
सौमित्रे O Lakshmana, कस्यां चित् आपदि in whatever calamity, पुत्रः son, पितरम् father, कथं नु how, हन्युः can slay, भ्राता वा or a brother, आत्मनः as his own, प्राणम् life, भ्रातरम् his own brother, हन्यात् will kill?

##### आङ्ग्लानुवादः
Whatever be the calamity, O Lakshmana, how will sons slay their father, or a brother kill his own brother who is as dear to him as his own life?



#### श्लोकः
##### मूलम्
यदि राज्यस्य हेतोस्त्वमिमां वाचं प्रभाषसे।  
वक्ष्यामि भरतं दृष्ट्वा राज्यमस्मै प्रदीयताम्॥2.97.17॥

##### शब्दार्थः
राज्यस्य हेतोः for the sake of a  kingdom, त्वम् you, इमां वाचम् these words, प्रभाषसे यदि if you are saying  भरतम् Bharata, दृष्टवा seeing, अस्मै for him, राज्यम् kingdom, प्रदीयताम् be given, वक्ष्यामि I shall tell.

##### आङ्ग्लानुवादः
If you are saying all these words only for the sake of the kingdom, then I shall ask Bharata when I see him to offer this kingdom to you.



#### श्लोकः
##### मूलम्
उच्यमानोऽपि भरतो मया लक्ष्मण तद्वचः।  
राज्यमस्मै प्रयच्छेति बाढमित्येव वक्ष्यति॥2.97.18॥

##### शब्दार्थः
लक्ष्मण O Lakshmana, भरतोऽपि Bharata also, अस्मै to him, राज्यम् kingdom, प्रयच्छ give, इति  thus, उच्यमानः having been told, तद्वचः that word, बाढम् इत्येव certainly so, वक्ष्यति will say.

##### आङ्ग्लानुवादः
O Lakshmana if I earnestly exhort Bharata to offer this kingdom to you, then on hearing those words, he would say, 'Certainly so'.



#### श्लोकः
##### मूलम्
तथोक्तो धर्मशीलेन भ्रात्रा तस्य हिते रतः।  
लक्ष्मणः प्रविवेशेव स्वानि गात्राणि लज्जया॥2.97.19॥

##### शब्दार्थः
धर्मशीलेन by a man of virtuous disposition, भ्रात्रा by brother, तथा thus, उक्तः uttered, तस्य  his brother's, हिते in welfare, रतः devoted, लक्ष्मणः Lakshamana, लज्जया with a sense of shame, स्वानि his own, गात्राणि limbs, प्रविवेशेव entered.

##### आङ्ग्लानुवादः
Having heard the words uttered by his brother, Rama of virtuous disposition, Lakshmana who was devoted to his brother's welfare, shrank.



#### श्लोकः
##### मूलम्
तद्वाक्यं लक्ष्मण श्श्रुत्वा व्रीलितः प्रत्युवाच ह।  
त्वां मन्ये द्रष्टुमायातः पिता दशरथस् स्वयम्॥2.97.20॥

##### शब्दार्थः
लक्ष्मणः Lakshmana, तद्वाक्यम् those words, श्रुत्वा having heard, व्रीलितः abashed, प्रत्युवाच ह replied, पिता father, दशरथः Dasaratha, त्वां you, द्रष्टुम् to see, स्वयम् personally, आयातः has come, मन्ये I think.

##### आङ्ग्लानुवादः
Hearing the words of Rama, Lakshmana was abashed and said I think it is our father, king Dasaratha who has come here personally to see you.



#### श्लोकः
##### मूलम्
व्रीलितं लक्ष्मणं दृष्ट्वा राघवः प्रत्युवाच ह।  
एष मन्ये महाबाहुरिहास्मान्द्रष्टुमागतः॥2.97.21॥

##### शब्दार्थः
व्रीलितम् ashamed, लक्ष्मणम् Lakshmana, दृष्ट्वा seeing, राघवः Rama, प्रत्युवाच ह replied, महाबाहुः mightyarmed, एषः this king Dasaratha, अस्मान् us, द्रष्टुम् to see, इह here, आगतः has come, मन्ये I think.

##### आङ्ग्लानुवादः
Observing Lakshmana's abashment, Rama said I think the mightyarmed king Dasaratha has come to see all of us here.



#### श्लोकः
##### मूलम्
अथवा नौ ध्रुवं मन्ये मन्यमानस् सुखोचितौ।  
वनवासमनुध्याय गृहाय प्रतिनेष्यति॥2.97.22॥

##### शब्दार्थः
अथवा or rather, नौ both of us, सुखोचितौ accustomed to comforts, मन्यमानः treating, वनवासम् dwelling in the forest, अनुध्याय having thought of, गृहाय to home, प्रतिनेष्यति take back, ध्रुवम् this is certain, मन्ये I think.

##### आङ्ग्लानुवादः
Or rather having thought of the adversities of dwelling in a forest and also by realising  that both of us are accustomed to comforts, I think he has certainly come to take us back home.



#### श्लोकः
##### मूलम्
इमां वाप्येष वैदेहीमत्यन्तसुखसेविनीम्।  
पिता मे राघव श्श्रीमान्वनादादाय यास्यति॥2.97.23॥

##### शब्दार्थः
मे पिता my father, श्रीमान् prosperous, एषः राघवः this Raghava, अत्यन्त सुखसेविनीम् brought up in every luxury, इमाम् this lady, वैदेहीम् वा or princess Vaidehi, वनात् from the forest, आदाय यास्यति will take her back.

##### आङ्ग्लानुवादः
Our father, the prosperous Dasaratha, after withdrawing this princess Vaidehi who is brought up in luxury from the forest (to Ayodhya), will return.



#### श्लोकः
##### मूलम्
एतौ तौ सम्प्रकाशेते गोत्रवन्तौ मनोरमौ।  
वायुवेगसमौ वीर जवनौ तुरगोत्तमौ॥2.97.24॥

##### शब्दार्थः
वीर O valiant one, गोत्रवन्तौ both of them of high pedigree, मनोरमौ charming, वायुवेगसमो windswift, जवनौ both swift, तौ those, एतौ these two, तुरगोत्तमौ splendid horses, सम्प्रकाशेते are shining.

##### आङ्ग्लानुवादः
O valiant warrior, you can see those two splendid horses of high pedigree, charming, swift and equal to wind in speed are shining (in the army).



#### श्लोकः
##### मूलम्
स एष सुमहाकायः कम्पते वाहिनीमुखे।  
नागश्शत्रुञ्जयो नाम वृद्धस्तातस्य धीमतः॥2.97.25॥

##### शब्दार्थः
सुमहाकायः huge, शत्रुञ्जयः named Satrunjaya, धीमतः of the sagacious, तातस्य father's, सः that, वृद्धः aged, नागः elephant, एषः here it is, वाहिनीमुखे at the head of the army, कम्पते moving about.

##### आङ्ग्लानुवादः
There is that huge and aged elephant named Satrunjaya which belogns to our sagacious father proceeding at the head of the army.



#### श्लोकः
##### मूलम्
पितुर्दिव्यं महाबाहो संशयो भवतीह मे॥2.97.26॥

##### शब्दार्थः
महाबाहो O longarmed one, पाण्डुरम् white in colour, लोकसत्कृतम् wellrespected by men, दिव्यम् splendid, पितुः father's, तत् then, छत्रं तु canopy, न पश्यामि I do not see, इह in this matter, मे to me, संशयः doubt, भवति is arising.

##### आङ्ग्लानुवादः
I do not see, O longarmed one that splendid white canopy of my father, wellrespected by men. And this gives rise to doubts in my mind.



#### श्लोकः
##### मूलम्
वृक्षाग्रादवरोह त्वं कुरु लक्ष्मण मद्वचः।  
इतीव रामो धर्मात्मा सौमित्रिं तमुवाच ह॥2.97.27॥

##### शब्दार्थः
लक्ष्मण O Lakshmana, त्वम् you, वृक्षाग्रात् from the tree top, अवरोह climb down, मद्वचः my words, कुरु follow, इतीव thus, धर्मात्मा the righteous one, रामः Rama, तं सौमित्रम् to that Lakshmana, उवाच ह said.

##### आङ्ग्लानुवादः
Get off the treetop, O Lakshmana, and do what I say said the righteous Rama.



#### श्लोकः
##### मूलम्
अवतीर्य तु सालाग्रात्तस्मात्स समितिञ्जयः।  
लक्ष्मणः प्राञ्जलिर्भूत्वा तस्थौ रामस्य पार्श्वतः॥2.97.28॥

##### शब्दार्थः
समितिञ्जयः conqueror of the enemy, सः लक्ष्मणः that Lakshmana, तस्मात् सालाग्रात् from the top of that sala tree, अवतीर्य having descended, प्राञ्जलिः भूत्वा with folded palms, रामस्य Rama's, पार्श्वतः by the side of, तस्थौ stood.

##### आङ्ग्लानुवादः
Lakshmana, the conqueror of foes, descended from the top of the sala tree and stood by the side of Rama with folded palms.



#### श्लोकः
##### मूलम्
भरतेनापि सन्दिष्टा सम्मर्दो न भवेदिति।  
समन्तात्तस्य शैलस्य सेना वासमकल्पयत्॥2.97.29॥

##### शब्दार्थः
सम्मर्दः crowding, न भवेत् let it not happen, इति thus, भरतेनापि by Bharata also, सन्दिष्टा instructed, सेना army, तस्य शैलस्य that mountain's, समन्तात् around, आवासम् encampment, अकल्पयत् made.

##### आङ्ग्लानुवादः
Let not the hermitage be crowded commanded Bharata, and the army encamped  around the mountain.



#### श्लोकः
##### मूलम्
अध्यर्धमिक्ष्वाकुचमूर्योजनं पर्वतस्य सा।  
पार्श्वे न्यविशदावृत्य गजवाजिरथाकुला॥2.97.30॥

##### शब्दार्थः
गजवाजिरथाकुला with throngs of horses, elephants and chariots, सा that, इक्ष्वाकुचमूः the army of the descendant of Ikshvaku, अध्यर्धयोजनम् a distance more than one and a half yojanas, पर्वतस्य mountain's, पार्श्वे by the side of, आवृत्य having surrounded, न्यविशत्  
encamped.

##### आङ्ग्लानुवादः
Bharata's army full of horses, elephants and chariots covering a distance of more than one and a half yojanas encamped by the side of the mountain.



#### श्लोकः
##### मूलम्
सा चित्रकूटे भरतेन सेना धर्मं पुरस्कृत्य विधूय दर्पम्।  
प्रसादनार्थं रघुनन्दनस्य विराजते नीतिमता प्रणीता॥2.97.31॥

##### शब्दार्थः
धर्मम् righteousness, पुरस्कृत्य adopting, दर्पम् pride, विधूय casting aside, रघुनन्दनस्य Rama's, प्रसादनार्थम् to propitiate, नीतिमता by a moralist, भरतेन by Bharata, प्रणीता having been brought, सा that, सेना army, चित्रकूटे on Chitrakuta, विराजते was shining.

##### आङ्ग्लानुवादः
The army brought by Bharata, the great moralist, was shining around Chitrakuta mountain following dharma, and casting off all pride, in order to please Rama.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे सप्तनवतितमस्सर्गः॥  
Thus ends the ninetyseventh sarga in Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/07-rAma-darshanam/097_rAmeNa_laxmaNaparisAntvanam.md">
<details><summary><h3>भूषणम् ...{Loading}...</h3></summary>



सुसंरब्धं तु सौमित्रिं लक्ष्मणं क्रोधमूर्च्छितम् ।  

रामस्तु परिसान्त्व्याथ वचनं चेदमब्रवीत्  ॥  २।९७।१  ॥   

अथ कुपितपरिसान्त्वनं सप्तनवतितमे--सुसंरब्धमित्यादि । पूर्वं सुसंरब्धं
सुतरां प्रीतम् । "संरम्भः प्रणयेपि च" इत्यमरः । अद्य तु तद्वैलक्षण्येन
क्रोधमूर्च्छितम् । यद्वा क्रोधमूर्च्छितत्वादेव सुसंरब्धं
क्रोधकार्ययुद्धौन्मुख्ययुक्तम् । तत्र हेतुः सपत्नीपुत्रत्वमित्याह
सौमित्रिमिति । यद्वा सुमित्रापुत्रत्वस्मारणपूर्वकमुक्तवानिति द्योत्यते ।
रामस्तु इदं वचनं रामादन्यैर्वक्तुमशक्यमिति भावः  ॥  २।९७।१  ॥   

  

किमत्र धनुषा कार्यमसिना वा सचर्मणा ।  

महेष्वासे महाप्राज्ञे भरते स्वयमागते  ॥  २।९७।२  ॥   

किमिति । अत्र इदानीं परिदृष्टे महेष्वासे उचितविषयशरसन्धातरि । तत्र हेतुः
महाप्राज्ञ इति । स्वयं पुरुषप्रेरणं विना आगते भरते विषये धनुरादिभिः किं
कार्यम् ? न किमपीत्यर्थः । महाप्राज्ञो भरतोपि यदि धनुर्गृहीत्वा
स्वयमागतः तदा किमस्माकं युद्धोद्योगेनेति भावः  ॥  २।९७।२  ॥   

  

पितुः सत्यं प्रतिश्रुत्य हत्वा भरतमागतम् ।  

किं करिष्यामि राज्येन सापवादेन लक्ष्मण  ॥  २।९७।३  ॥   

तत्र युक्तिमाह--पितुरिति । सापवादेन पित्रा भरताय दत्तं राज्यं रामस्तं
हत्वा गृहीतवानित्येवंरूपेणापवादेन युक्तम्  ॥  २।९७।३  ॥   

  

यद्द्रव्यं बान्धवानां वा मित्राणां वा क्षये भवेत् ।  

नाहं तत् प्रतिगृह्णीयां भक्षान् विषकृतानिव  ॥  २।९७।४  ॥   

युक्त्यन्तरमाह--यदिति । बान्धवादीनां क्षये नाशे लब्धं यद्धनं तन्न
गृह्णीयाम्, नेच्छेयमित्यर्थः । विषकृतान् विषमिश्रद्रव्यकृतान् । भक्षान्
अपूपादीनिव  ॥  २।९७।४  ॥   

  

धर्ममर्थं च कामं च पृथिवीं चापि लक्ष्मण ।  

इच्छामि भवतामर्थे एतत् प्रतिश्रृणोमि ते  ॥  २।९७।५  ॥   

धर्ममिति । अर्थं पृथिवीभिन्नं रत्नादिकम् । भवतां भातृ़णामर्थे
भवन्निमित्तमित्यर्थः । एतत् उक्तरूपं प्रतिश्रृणोमि नातिवर्त्त इत्यर्थः
 ॥  २।९७।५  ॥   

  

भ्रातृ़णां सङ्ग्रहार्थं च सुखार्थं चापि लक्ष्मण ।  

राज्यमप्यहमिच्छामि सत्येनायुधमालभे  ॥  २।९७।६  ॥   

भ्रातृ़णामिति । सङ्ग्रहार्थं धनसञ्चयार्थम् । सुखार्थं तत्सुखार्थम्,
तत्तदभिमतवस्तुप्रदानेन तत्प्रीत्यर्थमित्यर्थः । अपिना तद्वृद्धिः
समुच्चीयते । राज्यमपि बहुच्छिद्रत्वेन अपरिग्राह्यतया ममानिष्टमपि । आलभे
स्पृशामि, स्पृष्ट्वा शप इत्यर्थः । सत्येनेति मदुक्तं यथा सत्यं भवति तथा
आयुधं स्पृशामीत्यर्थः  ॥  २।९७।६  ॥   

  

नेयं मम मही सौम्य दुर्ल्लभा सागराम्बरा ।  

नहीच्छेयमधर्मेण शक्रत्वमपि लक्ष्मण  ॥  २।९७।७  ॥   

नेति । नेच्छेयम् इमामिति शेषः  ॥  २।९७।७  ॥   

  

यद्विना भरतं त्वां च शत्रुघ्नं चापि मानद ।  

भवेन्मम सुखं किञ्चिद्भस्म तत् कुरुतां शिखी  ॥  २।९७।८  ॥   

यदिति । शिखी अग्निः । भरतादिसुखाननुगुणं यत् सुखं तदग्निर्भस्मीकुरुतां न
तन्मम ग्राह्यमित्यर्थः  ॥  २।९७।८  ॥   

  

मन्ये ऽहमागतो ऽयोध्यां भरतो भ्रातृवत्सलः ।  

मम प्राणात् प्रियतरः कुलधर्ममनुस्मरन्  ॥  २।९७।९  ॥   

श्रुत्वा प्रव्राजितं मां हि जटावल्कलधारिणम् ।  

जानक्या सहितं वीर त्वया च पुरुषर्षभ  ॥  २।९७।१०  ॥   

स्नेहेनाक्रान्तहृदयः शोकेनाकुलितेन्द्रियः ।  

द्रष्टुमभ्यागतो ह्येष भरतो नान्यथा गतः  ॥  २।९७।११  ॥   

एवं लक्ष्मणचित्तानुसारेण परिहृत्य वस्तुतत्त्वमाह--मन्य
इत्यादिश्लोकत्रयमेकान्वयम् । द्रष्टुमभ्यागतो ह्येष भरतो नान्यथागत इति
मन्ये इत्यन्वयः । अयोध्यामागतः, मातुलगृहादिति शेषः । भ्रातृवत्सलः
भ्रातृषु वत्सलः स्नेही । कुलधर्मं ज्येष्ठस्य राज्यपरिपालन रूपम् ।
स्नेहेन मद्विषयप्रीत्या । आक्रान्तहृदयः तत्परवश इत्यर्थः । शोकेन
मद्विवासजनितदुःखेन । आकुलितेन्द्रियः व्याकुलहृदयः । अन्यथा मद्विरोधितया
नागतः  ॥  २।९७।९११  ॥   

  

अम्बां च कैकयीं रुष्य परुषं चाप्रियं वदन् ।  

प्रसाद्य पितरं श्रीमान् राज्यं मे दातुमागतः  ॥  २।९७।१२  ॥   

अम्बामिति । रुष्य संरुष्य  ॥  २।९७।१२  ॥   

  

प्राप्तकालं यदेषो ऽस्मान् भरतो द्रष्टुमिच्छति ।  

अस्मासु मनसाप्येष नाप्रियं किञ्चिदाचरेत्  ॥  २।९७।१३  ॥   

प्राप्तकालमिति । एषः भरतः अस्मान् द्रष्टुमिच्छतीति यत् एतत् प्राप्तकालं
कालोचितमित्यर्थः  ॥  २।९७।१३  ॥   

  

विप्रियं कृतपूर्वं ते भरतेन कदा नु किम् ।  

ईदृशं वा भयं ते ऽद्य भरतं यो ऽत्र शङ्कसे  ॥  २।९७।१४  ॥   

विप्रियमिति । ते तुभ्यं भरतेन कदा नु कदाचित् विप्रियं कृतपूर्वं किम्
ईदृशं भयं वा त्वदुक्तसदृशं भयजनकवाक्यं वा कृतपूर्वं किम् उक्तपूर्वं किम्
? यस्त्वमद्य अत्रार्थे अत्र स्थाने वा भरतं शङ्कस इति योजना  ॥  २।९७।१४
 ॥   

  

नहि ते निष्ठुरं वाच्यो भरतो नाप्रियं वचः ।  

अहं ह्यप्रियमुक्तः स्यां भरतस्याप्रिये कृते  ॥  २।९७।१५  ॥   

न हीति । त इति "कृत्यानां कर्तरि वा" इति षष्ठी । ते त्वया भरतः निष्ठुरम्
अप्रियं च वचः न वाच्यः । भरतस्य अप्रिये अप्रियवचने कृते उक्ते सति अहं हि
अहमेवाप्रियमुक्तः स्यामिति सम्बन्धः । स्वाश्रितविषये कृतापचारः
स्वस्मिन्नेव कृत इति भगवदभिप्रायो ऽनेन गम्यते  ॥  २।९७।१५  ॥   

  

कथं नु पुत्राः पितरं हन्युः कस्याञ्चिदापदि ।  

भ्राता वा भ्रातरं हन्यात् सौमित्रे प्राणमात्मनः  ॥  २।९७।१६  ॥   

पूर्वं दशरथो वध्यतामित्युक्तम्, इदानीं भरतो वध्यत इति । इत उपरि
तूष्णीमवस्थाने कार्यहानिर्भविष्यतीति भयात् तां रौद्रीं बुद्धिं नियम्य
निवर्तयति--कथं न्वित्यादिना । प्राणं प्राणभूतम्  ॥  २।९७।१६  ॥   

  

यदि राज्यस्य हेतोस्त्वमिमां वाचं प्रभाषसे ।  

वक्ष्यामि भरतं दृष्ट्वा राज्यमस्मै प्रदीयताम्  ॥  २।९७।१७  ॥   

यदीति यदि राज्यस्य हेतोः त्वम् इमां भरतहिंसारूपां वाचं प्रभाषसे तर्हि
वक्ष्यामि भरतं दृष्ट्वा राज्यमस्मै प्रदीयताम् । प्रदीयतामित्यनन्तरमिति
करणं द्रष्टव्यम्  ॥  २।९७।१७  ॥   

  

उच्यमानो ऽपि भरतो मया लक्ष्मण तत्त्वतः ।  

राज्यमस्मै प्रयच्छेति बाढमित्येव वक्ष्यति  ॥  २।९७।१८  ॥   

उच्यमान इति । भरतः अस्मै राज्यं प्रयच्छेति मया उच्यमानो ऽपि अहृदयमुक्तो
ऽपि तत्त्वतः बाढमिति वक्ष्यत्येव तथा दास्यामीति वक्ष्यत्येवेत्यर्थः ।
एवकारेण तस्य पुनर्न्निवृत्त्यभाव उच्यते  ॥  २।९७।१८  ॥   

  

तथोक्तो धर्मशीलेन भ्रात्रा तस्य हिते रतः ।  

लक्ष्मणः प्रविवेशेव स्वानि गात्राणि लज्जया  ॥  २।९७।१९  ॥   

तथेति । तस्य रामस्य हिते रतः न तु स्वार्थपरः अत एव मङ्गलाशासनपरत्वात्
अस्थाने भयशङ्कया तथोक्तवानिति गम्यते । गात्राणि अवयवान् प्रविवेशेव
लज्जातिशयेनात्यन्तसङ्कुचितगात्रो ऽभूदित्यर्थः  ॥  २।९७।१९  ॥   

  

तद्वाक्यं लक्ष्मणः श्रुत्वा व्रीडितः प्रत्युवाच ह ।  

त्वां मन्ये द्रष्टुमायातः पिता दशरथः स्वयम्  ॥  २।९७।२०  ॥   

तद्वाक्यमिति । व्रीडया प्रसङ्गान्तरं प्रस्तौति त्वामिति । लोके
स्वोक्तिभङ्गेन व्रीडितः पुरुषः प्रस्तावान्तरं हि वदति, आयात इति मन्य
इत्यन्वयः  ॥  २।९७।२०  ॥   

  

व्रीडितं लक्ष्मणं दृष्ट्वा राघवः प्रत्युवाच ह ।  

एष मन्ये महाबाहुरिहास्मान् द्रष्टुमागतः  ॥  २।९७।२१  ॥   

भावज्ञो रामोपि औचित्येन लक्ष्मणकृतप्रस्तावं व्रीडाशमनाय
प्रपञ्चयामासेत्याह--व्रीडितमिति । तदेवोच्यते एष इत्यादिना  ॥  २।९७।२१
 ॥   

  

अथवा नौ ध्रुवं मन्ये मन्यमानः सुखोचितौ ।  

वनवासमनुध्याय गृहाय प्रतिनेष्यति  ॥  २।९७।२२  ॥   

नाविति द्विवचनं प्राधान्यात् । मन्यमानः स्मरन् । वनवासं वनवासक्लेशम् ।
अनुध्याय अनुचिन्त्य  ॥  २।९७।२२  ॥   

  

इमां वाप्येष वैदेहीमत्यन्तसुखसेविनीम् ।  

पिता मे राघवः श्रीमान् वनादादाय यास्यति  ॥  २।९७।२३  ॥   

इमामिति । अत्यन्तेत्यनेन तन्मात्रनयने हेतुरुक्तः  ॥  २।९७।२३  ॥   

  

एतौ तौ सम्प्रकाशेते गोत्रवन्तौ मनोरमौ ।  

वायुवेगसमौ वीर जवनौ तुरगोत्तमौ  ॥  २।९७।२४  ॥   

गोत्रवन्तौ प्रशस्तनामानौ । यद्वा प्रशस्तकुलप्रसूतौ "गोत्रं नाम्नि कुलेपि
च" इति वैजयन्ती । वायुवेगसमौ वेगेन वायुसमावित्यर्थः । तुरगोत्तमौ
राजौपवाह्यौ  ॥  २।९७।२४  ॥   

  

स एष सुमहाकायः कम्पते वाहिनीमुखे ।  

नागः शत्रुञ्जयो नाम वृद्धस्तातस्य धीमतः  ॥  २।९७।२५  ॥   

स एष इति । कम्पते "कपि चलने" इति धातुः । मत्तगजस्वभावो ऽयम् । वृद्धः
उन्नतः । धीमतः गजपरिपालनज्ञस्य तातस्य । नागः शत्रुञ्जयः नतु मया सुयज्ञाय
दत्तो मातुलाल्लब्धशत्रुञ्जय इत्यर्थः  ॥  २।९७।२५  ॥   

  

न तु पश्यामि तच्छत्त्रं पाण्डरं लोकसत्कृतम् ।  

पितुर्दिव्यं महाबाहो संशयो भवतीह मे  ॥  २।९७।२६  ॥   

लोकसत्कृतं लोकोत्तरमित्यर्थः । इह पितरि विषये संशयो भवतीह मे इति राघवः
प्रत्युवाचेति पूर्वेणान्वयः  ॥  २।९७।२६  ॥   

  

वृक्षाग्रादवरोह त्वं कुरु लक्ष्मण मद्वचः ।  

इतीव रामो धर्मात्मा सौमित्रिं तुमवाच ह  ॥  २।९७।२७  ॥   

वृक्षाग्रादिति । मद्वचः भरतविषये शान्तो भवेति मत्सूचितं वचः ।
प्रथममर्धमुत्तरार्धेन योजनीयम्  ॥  २।९७।२७  ॥   

  

अवतीर्य्य तु सालाग्रात्तस्मात्स समितिञ्जयः ।  

लक्ष्मणः प्राञ्जलिर्भूत्वा तस्थौ रामस्य पार्श्वतः  ॥  २।९७।२८  ॥   

अवतीर्येति । समितिं परसैन्यं जयतीति समितिञ्जयः । "संज्ञायां
भृतृ़वृजिधारिसहितपिदमः" इत्यत्र योगविभागेन खच् मुमागमश्च । सन्नद्ध इति
यावत् । पार्श्वतः भ्रातर्यस्थाने भयशङ्कयेति भावः  ॥  २।९७।२८  ॥   

  

भरतेनापि सन्दिष्टा सम्मर्दो न भवेदिति ।  

समन्तात्तस्य शैलस्य सेना वासमकल्पयत्  ॥  २।९७।२९  ॥   

भरतेनेति । सम्मर्दः रामाश्रमस्य पीडा न भवेदिति भरतेन सन्दिष्टा आज्ञप्ता
। सेना तस्य शैलस्य समन्तात् नतु तदाश्रमसमीपे  ॥  २।९७।२९  ॥   

  

अध्यर्द्धमिक्ष्वाकुचमूर्योजनं पर्वतस्य सा ।  

पार्श्वे न्यविशदावृत्य गजवाजिरथाकुला  ॥  २।९७।३०  ॥   

अध्यर्द्धमिति । अधिकमर्धं यस्मिन् तत् अध्यर्धं योजनम् सार्धयोजनमित्यर्थः
। पर्वतस्य पार्श्वे आवृत्त्य न्यविशत् मण्डलाकारेण स्थिता  ॥  २।९७।३०  ॥   

  

सा चित्रकूटे भरतेन सेना धर्मं पुरस्कृत्य विधूय दर्प्पम् ।  

प्रसादनार्थं रघुनन्दनस्य विराजते नीतिमता प्रणीता  ॥  २।९७।३१  ॥   

सेति । चित्रकूटे चित्रकूटसमीपे । नीतिमता सेनयोपरोधे रामस्य प्रसादो न
स्यादिति नीतिज्ञेन भरतेन । धर्मं पुरस्कृत्य विनीतवेषेण राजाभिगन्तव्य इति
धर्ममनुसृत्य । दर्पं विधूय स्थितेन रघुनन्दनस्य प्रसादनार्थं प्रणीता
आनीता सा सेना विराजते भाति स्म  ॥  २।९७।३१  ॥   

  

इत्यार्षे श्रीरामायणे वाल्मीकीये आदिकाव्ये श्रीमदयोध्याकाण्डे
सप्तनवतितमः सर्गः  ॥  ९७  ॥   

इति श्रीगोविन्दराजविरचिते श्रीरामायणभूषणे पीताम्बराख्याने
अयोध्याकाण्डव्याख्याने सप्तनवतितमः सर्गः  ॥  ९७  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/07-rAma-darshanam/097_rAmeNa_laxmaNaparisAntvanam.md">
<details><summary><h3>शिरोमणी ...{Loading}...</h3></summary>



रामोक्तिं वर्णयितुमुपक्रमते-- सुसंरब्धमिति । भरतमवलोक्य सुसंरब्धं
शत्रुभ्रमाद्युद्धोद्योगवन्तमत एव क्रोधमूर्छितं लक्ष्मणं परिसान्त्व्य इदं
वचनमब्रवीत्  ॥  २।९७।१  ॥   

  

तद्वचनाकारमाह-- किमिति । अत्र अस्मिन्समये धनुरादिना किं कार्यम् । ननु
शत्रुनिवारणार्थमपेक्षितमित्यत आह-- महोत्साहः
अस्मद्दर्शनविषयकौत्सुक्यविशिष्टः महाबलो भरत एव स्वयमागतः एवेन
शत्र्वागमनव्यवच्छेदः  ॥  २।९७।२  ॥   

  

नन्वेवं चेद्राज्यपरिपालनार्थमयोध्यागमनोद्योगः कर्तव्य इत्यत आह--
पितुरिति । आहवे राक्षससङ्ग्रामार्थं पितुः सत्यं
चतुर्दशवर्षपरिमितवनवासबोधकवाक्यं प्रतिश्रुत्य करिष्यामीति प्रतिज्ञाय
सापवादेन निन्दासहितेन राज्येन इदानीं राज्यग्रहणेन हत्वा निवर्त्य च भरतं
किं करिष्यामि सापवादपुरुषस्य स्वजनादिप्राप्तिरपि दुःखदैवेति तात्पर्यम्
 ॥  २।९७।३  ॥   

  

यदिति । बान्धवानां मित्राणां वा क्षये तदीयत्वेन स्वीकारिते राज्यादौ
यद्द्रव्यं भवेत् उत्पद्येत तदहं न प्रतिगृह्णीयां, तत्र दृष्टान्तः
विषकृतान् विषमिश्रितान् भक्ष्यानिव ऐतेनेदानीं राज्यग्रहणे दत्तापहारदोषो
ऽप्यापतिष्यतीति सूचितम्  ॥  २।९७।४  ॥   

  

वस्तुतस्तु स्वार्थं किञ्चिन्न स्वीकुर्म इत्याह-- धर्ममिति । भवतामर्थे एव
धर्मादिकमिच्छामि एतत्प्रतिश्रृणोमि प्रतिजानामि  ॥  २।९७।५  ॥   

  

तदेव द्रढयन् भङ्ग्यन्तरेणाह-- भ्रातृ़णामिति । सङ्ग्रहार्थं
स्वसमीपस्थापनार्थं सुखार्थं च राज्यमिच्छामि सत्येन सत्यत्वेन
बोधनार्थमायुधमालभे शपथविधिना स्पृशामि  ॥  २।९७।६  ॥   

  

नेति । इयं मही शक्रत्वं च मम दुर्लभा दुर्लभं च न यत् यस्मै इच्छेयं
तत्तस्मै दद्यामित्यर्थः, तथापि अधर्मेण हेतुना नेच्छेयं यथेच्छं दातुमिति
शेषः । दुर्लभेति लिङ्गविपरिणामेनान्यत्राप्यन्वेति  ॥  २।९७।७  ॥   

  

भरतादिपरिपालनमेव नित्यं ममेप्सितमिति बोधयन्नाह-- यदिति । यत्किञ्चित्सुखं
भरतादीन् विना भरतादिसम्बन्धशून्यं सत् भवेत् प्राप्तियोग्यतां
प्राप्नुयात्तत्सुखं शिखी वह्निः भस्म कुरुताम्  ॥  २।९७।८  ॥   

  

मन्य इति । अयोध्यामागतः स्नेहेनाक्रान्तहृदयो भरतः मां प्रव्राजितं
श्रुत्वा शोकेनाकुलितेन्द्रियः सन् मां द्रष्टुमागतः इत्यहं मन्ये
निश्चिनोमि, एतेनानयनार्थकत्वमपि तस्य सूचितम् । ननु आनयनार्थमागतस्य
भरतस्येप्सितभङ्गे बलात्कारेणाप्यानेष्यतीति सावधानतया भवितव्यमित्यत आह--
अन्यथा बलात्कारेण मां नेतुमागतः । श्लोकत्रयमेकान्वयि  ॥  २।९७।९।११  ॥   

  

भरतस्नेहमेव दृढीकुर्वन्नाह-- अम्बामिति । अप्रियं रामप्रव्राजनं मम
प्रीतिविरोधीति वदन् सन् कैकेयीमम्बां रुष्य प्रव्राजनहेतुत्वेन
किञ्चित्परुषमुक्त्वेत्यर्थः, अपितरं पितृरहितं मां प्रसादी प्रसादनशीलः
सन् मे राज्यं दातुमागतः  ॥  २।९७।१२  ॥   

  

प्राप्तेति । प्राप्तः कालः अनेकविधोपदेशो यस्मात्तं मां प्राप्तेति
शेष्ाः, यथा यथावत् अस्मान् द्रष्टुमर्हति अस्मासु मनसापि अप्रियं
बलात्कारेणायोध्यानयनं नाचरेत्, प्राप्तं कालं प्राप्तोपदेशो यथा भवति
तथेति क्रियाविशेषणं वा  ॥  २।९७।१३  ॥   

  

विप्रियमिति । यद्यस्माद्बलात्कारानयनाद्धेतोः अभयं भयनिवर्तकं मदीयत्वं
विशङ्कसे तदीदृशं विप्रियं बलात्कारकरणं कदानु कदापि भरतेन कृतपूर्वं किं
नेत्यर्थः  ॥  २।९७।१४  ॥   

  

नहीति । निष्ठुरं परुषमप्रियं प्रियविरोधि वचः त्वया भरतो न वाच्यः । तत्र
हेतुः-- भरतस्य अप्रिये त्वत्कर्तृकाप्रियाचरणे कृते वचनेनापि सम्पादिते
सति अहमप्रियं त्वद्विषयकप्रीत्यभाववान् स्याम्  ॥  २।९७।१५  ॥   

  

भरतविरोधस्यायोग्यत्वं बोधयन्नाह-- कथमिति । प्राणं प्राणवत्प्रियं पितरं
पुत्राः कथं हन्युः दुरुक्त्या ताडयेयुः, भ्राता भ्रातरं वा कथं हन्यान्न
सम्भवतीत्यर्थः  ॥  २।९७।१६  ॥   

  

यदीति । यदि राज्यस्य हेतोः इमां सावधानभवनार्थिकामहितां वाचं प्रभाषसे तदा
भरतं दृष्ट्वा अस्मै लक्ष्मणाय राज्यं प्रदीयतामिति भरतं वक्ष्यामि  ॥ 
२।९७।१७  ॥   

  

ननु ततः किमित्यत आह-- उच्यमान इति । अस्मै लक्ष्मणाय राज्यं प्रयच्छ देहि
इति वचः मया उच्चमानो भरतः बाढमङ्गीकृतमित्येव मंस्यते क्षिप्रं
दास्यतीत्यर्थः, एतेन अप्रियं नैव वक्तव्यमिति सूचितम्  ॥  २।९७।१८  ॥   

  

तथेति । धर्मशीलेन भ्रात्रा तथोक्तः लक्ष्मणः लज्जया स्वानि गात्राणि
प्रविवेश इव अत्याकुञ्चितस्वशरीरः सन् तस्थावित्यर्थः, एतेन
सेनालिङ्गकानुमानेन भरते लक्ष्मणशङ्का जातेति ध्वनितम्  ॥  २।९७।१९  ॥   

  

तदिति । लक्ष्मणः तद्वाक्यं श्रुत्वा व्रीडितः सन् प्रत्युवाच,
तद्वचनाकारमाह-- त्वां द्रष्टुं पिता दशरथः एव स्वयमायातः इति भरतमहं
मन्ये, एतेन अप्रियं प्रवदिष्यामीति सूचितम्  ॥  २।९७।२०  ॥   

  

व्रीडितमिति । राघवो रामः प्रत्युवाच
व्रीडादूरीकारकवचनमुच्चारयामासेत्यर्थः । तत्प्रवचनाकारमाह--
अस्मान्द्रष्टुमागतः एष भरतः महाबाहुर्दशरथः सत्कारार्हत्वेन दशरथसदृशः इति
मन्ये तेनोचितमेव त्वयोक्तमिति सूचितम्  ॥  २।९७।२१  ॥   

  

अथेति । नौ आवां सुखोचितौ मन्यमानः भरतः वनवासं वनवासक्लेशमनुध्याय
सञ्चिन्त्य गृहाय अथ प्रतिनेष्यति माङ्गलिकानयनानुकूलव्यापारं करिष्यति
इत्यहं मन्ये  ॥  २।९७।२२  ॥   

  

इमामिति । एषः भरतः मे वैदेहीं पिता इव आदाय आनयनानुकूलव्यापारं कृत्वा
यास्यति । चशब्द इवार्थे  ॥  २।९७।२३  ॥   

  

भरतशत्रुघ्नागमनचिह्नं बोधयन्नाह-- एताविति । गोत्रवन्तौ प्रशस्तकुलौ
वायुवेगसमौ वायुवेगसदृशवेगवन्तौ जवनौ जं मृत्युञ्जयत्वं वनतो रचयतः तौ
स्वारोहकमृत्युप्रहारकलक्षणवन्तावित्यर्थः, अत एव न पौनरुक्त्यम्, एतौ
तुरगोत्तमौ सम्प्रकाशेते "जो ना मृत्युञ्जये जन्यां तातमात्रे जनार्दने"
इति मेदिनी  ॥  २।९७।२४  ॥   

इदानीं राजागमनचिह्नं बोधयन्नाह-- स इति । सुमहाकायः अतिबृहच्छरीरः वृद्धः
वयोधिकः शत्रुञ्जयों नाम तातस्य नागो हस्ती वाहिनीमुखे सेनाग्रे कम्पते
शनैश्चलति राजाप्यागच्छतीत्यनुमीयते इति तात्पर्यम्  ॥  २।९७।२५  ॥   

  

इदानीं राजानागमनचिह्नं बोधयन्नाह-- नेति । लोकविश्रुतं सर्वत्र प्रसिद्धं
पाण्डुरं तद्दिव्यं पितुः छत्रं न पश्यामि अत इह अस्मिन् विरुद्धदर्शनद्वये
मे अतीव संशयो भवति  ॥  २।९७।२६  ॥   

  

वृक्षेति । हे लक्ष्मण वृक्षाग्रादवरोह इतीव इति वचः रामः सौमित्रिमुवाच  ॥ 
२।९७।२७  ॥   

  

अवतीर्येति । शालाग्रादवतीर्य समितिञ्जयः सङ्ग्रामतेजा लक्ष्मणः रामस्य
पार्श्वतः पार्श्वे तस्थौ  ॥  २।९७।२८  ॥   

  

भरतेनेति । संमर्दो बाधा न भवेदिति भरतेनादिष्टा सेना शैलस्य
समन्ताद्वासमकल्पयत्  ॥  २।९७।२९  ॥   

  

अध्यर्धमिति । पर्वतस्य पार्श्वे अध्यर्धं योजनं षट्षट्क्रोशानावृत्त्य
गजवाजिरथाकुला इक्ष्वाकुचमूः न्यविशत्  ॥  २।९७।३०  ॥   

  

सेति । धर्मं पुरस्कृत्य प्रवर्त्य दर्पं भटादीनां गर्वं विधूय त्याजयित्वा
नीतिमता भरतेन प्रणीता  

शिक्षिता सा सेना चित्रकूटे रघुनन्दनस्य रामस्य प्रसादनार्थं विरोचते  ॥ 
२।९७।३१  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे
सप्तनवतितमः सर्गः  ॥  २।९७  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/07-rAma-darshanam/097_rAmeNa_laxmaNaparisAntvanam.md">
<details><summary><h3>तिलकम् ...{Loading}...</h3></summary>



अथ तत्क्रोधमपनयति भगवान्सर्वभूतभावज्ञस्तदागमनप्रयोजनकथनेनसुसंरब्धमिति ।
भरतं प्रति मुसंरब्धमत्यन्तयुद्धोद्योगवन्तम्  ॥  २।९७।१  ॥   

  

अत्र भरतविषये  ॥  २।९७।२  ॥   

  

पितुः सत्यं पालयिष्यामीति प्रतिज्ञाय सापवादेन पित्रा भरताय दत्तं रामो
ऽपहतवानित्येवंरूपापवादसहितेन  ॥  २।९७।३  ॥   

  

क्षये नाशे कृत इति शेषः  ॥  २।९७।४  ॥   

  

एतदुक्तार्थजातमुद्दिश्य प्रतिशृणोमि प्रतिजाने  ॥  २।९७।५  ॥   

  

तमेवार्थं शपथेन द्रढयतिभ्रातृणामिति । संग्रहार्थं सम्यक्पालनार्थम् अत एव
तेषां सुखार्थं च  ॥  २।९७।६  ॥   

  

दुर्लभेति नापि तु मुलभैव, किं तु तां नेच्छामि । शक्रत्वमपि नेच्छेयम्,
इमां महीमेव नेच्छामीति नेत्यर्थः  ॥  २।९७।७,८  ॥   

  

मन्ये ऽहमिति । द्रष्टुमभ्यागत इति मन्ये इत्यन्वयः । आगतः मातुलगृहादिति
शेषः । कुलधर्मं ज्येष्ठस्य राज्यमित्येवंरूपम्  ॥  २।९७।९११  ॥   

  

रुष्य तद्विषयरोषं कृत्वेत्यर्थः । प्रसाद्य त्वद्दत्तं राज्यं मया
प्राप्तम्, तन्मया रामाय दीयते, अतो न ते सत्यभ्रंशदोष इति तदनुमन्यस्वेति
प्रसाद्य  ॥  २।९७।१२  ॥   

  

यथैष भरतस्तथा एतत्कर्तृकमस्मद्दर्शनयोग्यत्वं प्राप्तकालमुचितम्  ॥ 
२।९७।१३  ॥   

  

कृतपूर्वं यदद्य भरतं शङ्कसे ईदृशं वा भयं भयजनकं वाक्यं
कृतपूर्वमुक्तपूर्वं वा यदद्य भरतं शङ्कसे इत्यन्वयः  ॥  २।९७।१४  ॥   

  

अतस्ते त्वया भरतो ऽप्रियं निष्ठुरं न वाच्यः, यतो भरतस्याप्रिये
अप्रियवचने कृते उक्ते अहमप्यप्रियमुक्तः स्यां त्वया  ॥  २।९७।१५  ॥   

  

आत्मनः प्राणं प्राणसमं भ्रातरमित्यन्वयः  ॥  २।९७।१६  ॥   

  

इमां वाचं भरतवधविषयां प्रदीयतामिति वक्ष्यामीत्यन्वयः  ॥  २।९७।१७  ॥   

  

ननु त्वदुक्ते ऽपि स न दद्यात्तत्राह--उच्यमान इति । प्रयच्छेत्युच्मान
इत्यर्थः, राज्यलिप्सा चेत्तदेव दापयिष्यामि, किं भ्रातृवधेनेत्याशयः  ॥ 
२।९७।१८  ॥   

  

लज्जया गात्राणि प्रविवेशेव अत्यन्तसंकुचितो ऽभूदित्यर्थः । तस्य रामस्य
हिते रतः  ॥  २।९७।१९  ॥   

  

एवमनुचितोक्तिलज्जापरिहारायोचितं वाक्यमाहतदिति । भरतप्रसङ्गस्तु
त्वदाशयपरिज्ञानायैव केवलमुपन्यस्त इत्याशयः  ॥  २।९७।२०  ॥   

  

एवं पितृप्रसङ्गो लक्ष्मणस्य व्रीडापरिहारमूल इति ज्ञात्वा
तदेवानुकुर्वन्नाहव्रीडितमिति । एष लक्ष्मणप्रस्तावितः पिता  ॥  २।९७।२१
 ॥   

  

नौ मुखोचितौ मन्यमानः वनवासमनुध्याय कष्टं विचिन्त्य  ॥  २।९७।२२  ॥   

  

इमां सीताम्  ॥  २।९७।२३  ॥   

  

गोत्रवन्तौ प्रशस्तनामानौ प्रशस्तकुलौ वा । ऽगात्रवन्तौऽइति पाठे
प्रशस्तशरीरौ जवनौ वेगवन्तौ  ॥  २।९७।२४  ॥   

  

पितुरागमने चिह्नान्तरमाहस एष इति । कम्पते चलत्यागच्छति । अयं शत्रुजयो
रामेण सुयज्ञाय दत्तादन्य एव अत एव तातस्य शत्रुंजय इत्यक्तम्  ॥  २।९७।२५
 ॥   

  

इह छत्रविषये  ॥  २।९७।२६  ॥   

  

इतीवेत्येव सौमित्रिं वृक्षाग्रस्थितम् । अथ
वऋक्षावरोहणमाज्ञापयतिवृक्षाग्रादिति । मद्वचः कुरु शङ्कां विहाय मद्वचसा
सालावरोहणं कुर्वित्यर्थः  ॥  २।९७।२७  ॥   

  

अवतीर्येति । रामाज्ञयेत्यादिः  ॥  २।९७।२८  ॥   

  

रामाश्रमस्य संमर्दो न भवेदिति संदिष्टा आज्ञप्ता सेना शैलस्य
समन्ताद्दूरभागे वासमकल्पयत्  ॥  २।९७।२९  ॥   

  

अध्यर्ध सार्धयोजनम्  ॥  २।९७।३०  ॥   

  

धर्मं पुरस्कृत्य दर्पं विधूय प्रणीता शिक्षिता सेना  ॥  २।९७।३१  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे सप्तनवतितमः सर्गः  ॥  २।९७  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/07-rAma-darshanam/097_rAmeNa_laxmaNaparisAntvanam.md">
<details><summary><h3>द्राविडपाठः ...{Loading}...</h3></summary>


सुसंरब्धं तु सौमित्रिं लक्ष्मणं क्रोधमूर्च्छितम्।  
रामस्तु परिसान्त्व्याथ वचनं चेदमब्रवीत् ॥ 2.97.1 ॥   
किमत्र धनुषा कार्यमसिना वा सचर्मणा।  
महेष्वासे महाप्राज्ञे भरते स्वयमागते ॥ 2.97.2 ॥   
पितुः सत्यं प्रतिश्रुत्य हत्वा भरतमागतम्।  
किं करिष्यामि राज्येन सापवादेन लक्ष्मण ॥ 2.97.3 ॥   
यद्द्रव्यं बान्धवानां वा मित्राणां वा क्षये भवेत्।  
नाहं तत् प्रतिगृह्णीयां भक्षान् विषकृतानिव ॥ 2.97.4 ॥   
धर्ममर्थं च कामं च पृथिवीं चापि लक्ष्मण।  
इच्छामि भवतामर्थे एतत् प्रतिश्रृणोमि ते ॥ 2.97.5 ॥   
भ्रातॄणां सङ्ग्रहार्थं च सुखार्थं चापि लक्ष्मण।  
राज्यमप्यहमिच्छामि सत्येनायुधमालभे ॥ 2.97.6 ॥   
नेयं मम मही सौम्य दुर्ल्लभा सागराम्बरा।  
नहीच्छेयमधर्मेण शक्रत्वमपि लक्ष्मण ॥ 2.97.7 ॥   
यद्विना भरतं त्वां च शत्रुघ्नं चापि मानद।  
भवेन्मम सुखं किञ्चिद्भस्म तत् कुरुतां शिखी ॥ 2.97.8 ॥   
मन्येऽहमागतोऽयोध्यां भरतो भ्रातृवत्सलः।  
मम प्राणात् प्रियतरः कुलधर्ममनुस्मरन् ॥ 2.97.9 ॥   
श्रुत्वा प्रव्राजितं मां हि जटावल्कलधारिणम्।  
जानक्या सहितं वीर त्वया च पुरुषर्षभ ॥ 2.97.10 ॥   
स्नेहेनाक्रान्तहृदयः शोकेनाकुलितेन्द्रियः।  
द्रष्टुमभ्यागतो ह्येष भरतो नान्यथा गतः ॥ 2.97.11 ॥   
अम्बां च कैकयीं रुष्य परुषं चाप्रियं वदन्।  
प्रसाद्य पितरं श्रीमान् राज्यं मे दातुमागतः ॥ 2.97.12 ॥   
प्राप्तकालं यदेषोऽस्मान् भरतो द्रष्टुमिच्छति।  
अस्मासु मनसाप्येष नाप्रियं किञ्चिदाचरेत् ॥ 2.97.13 ॥   
विप्रियं कृतपूर्वं ते भरतेन कदा नु किम्।  
ईदृशं वा भयं तेऽद्य भरतं योऽत्र शङ्कसे ॥ 2.97.14 ॥   
नहि ते निष्ठुरं वाच्यो भरतो नाप्रियं वचः।  
अहं ह्यप्रियमुक्तः स्यां भरतस्याप्रिये कृते ॥ 2.97.15 ॥   
कथं नु पुत्राः पितरं हन्युः कस्याञ्चिदापदि।  
भ्राता वा भ्रातरं हन्यात् सौमित्रे प्राणमात्मनः ॥ 2.97.16 ॥   
यदि राज्यस्य हेतोस्त्वमिमां वाचं प्रभाषसे।  
वक्ष्यामि भरतं दृष्ट्वा राज्यमस्मै प्रदीयताम् ॥ 2.97.17 ॥   
उच्यमानोऽपि भरतो मया लक्ष्मण तत्त्वतः।  
राज्यमस्मै प्रयच्छेति बाढमित्येव वक्ष्यति ॥ 2.97.18 ॥   
तथोक्तो धर्मशीलेन भ्रात्रा तस्य हिते रतः।  
लक्ष्मणः प्रविवेशेव स्वानि गात्राणि लज्जया ॥ 2.97.19 ॥   
तद्वाक्यं लक्ष्मणः श्रुत्वा व्रीडितः प्रत्युवाच ह।  
त्वां मन्ये द्रष्टुमायातः पिता दशरथः स्वयम् ॥ 2.97.20 ॥   
व्रीडितं लक्ष्मणं दृष्ट्वा राघवः प्रत्युवाच ह।  
एष मन्ये महाबाहुरिहास्मान् द्रष्टुमागतः ॥ 2.97.21 ॥   
अथवा नौ ध्रुवं मन्ये मन्यमानः सुखोचितौ।  
वनवासमनुध्याय गृहाय प्रतिनेष्यति ॥ 2.97.22 ॥   
इमां वाप्येष वैदेहीमत्यन्तसुखसेविनीम्।  
पिता मे राघवः श्रीमान् वनादादाय यास्यति ॥ 2.97.23 ॥   
एतौ तौ सम्प्रकाशेते गोत्रवन्तौ मनोरमौ।  
वायुवेगसमौ वीर जवनौ तुरगोत्तमौ ॥ 2.97.24 ॥   
स एष सुमहाकायः कम्पते वाहिनीमुखे।  
नागः शत्रुञ्जयो नाम वृद्धस्तातस्य धीमतः ॥ 2.97.25 ॥   
न तु पश्यामि तच्छत्त्रं पाण्डरं लोकसत्कृतम्।  
पितुर्दिव्यं महाबाहो संशयो भवतीह मे ॥ 2.97.26 ॥   
इतीव रामो धर्मात्मा सौमित्रिं तुमवाच ह**।  
प्रथममर्धमुत्तरार्धेन योजनीयम् ॥ 2.97.27 ॥   
अवतीर्य्य तु सालाग्रात्तस्मात्स समितिञ्जयः।  
लक्ष्मणः प्राञ्जलिर्भूत्वा तस्थौ रामस्य पार्श्वतः ॥ 2.97.28 ॥   
भरतेनापि सन्दिष्टा सम्मर्दो न भवेदिति।  
समन्तात्तस्य शैलस्य सेना वासमकल्पयत् ॥ 2.97.29 ॥   
अध्यर्द्धमिक्ष्वाकुचमूर्योजनं पर्वतस्य सा।  
पार्श्वे न्यविशदावृत्य गजवाजिरथाकुला ॥ 2.97.30 ॥   
सा चित्रकूटे भरतेन सेना धर्मं पुरस्कृत्य विधूय दर्प्पम्।  
प्रसादनार्थं रघुनन्दनस्य विराजते नीतिमता प्रणीता ॥ 2.97.31 ॥   

</details>
</div>
