+++
title = "गोपालस्तोत्रम्"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3057"
source_url = "https://www.ebharatisampat.in/readbook3.php?bookid=NDUwNDgwMzE1MDY0Mzky&pageno=MjI0MjQyNjk5NTk="

+++
[[गोपालस्तोत्रम्	Source: [EB](https://www.ebharatisampat.in/readbook3.php?bookid=NDUwNDgwMzE1MDY0Mzky&pageno=MjI0MjQyNjk5NTk=)]]

\[



\<doc id="10764" url="https://sa.wikisource.org/wiki?curid=10764" title="गोपालस्तोत्रम्"\>  
गोपालस्तोत्रम्

\<poem\>  
श्री गणेशाय नमः ।  
श्रीनारद उवाच ।  
नवीननीरदश्यामं नीलेन्दीवरलोचनम् ।  
बल्लवीनन्दनं वन्दे कृष्णं गोपालरूपिणम् ॥ १॥\<br\>  
स्फुरद्बर्हिदलोद्बद्धनीलकुञ्चितमूर्धजम् ।  
कदम्बकुसुमोद्बद्धवनमालाविभूषितम् ॥ २॥\<br\>  
गण्डमण्डलसंसर्गिचलत्कुञ्चितकुन्तलम् ।  
स्थूलं मुक्ताफलोदारहारोद्योतितवक्षसम् ॥ ३॥\<br\>  
हेमाङ्गदतुलाकोटिकिरीटोज्ज्वलविग्रहम् ।  
मन्दमारुतसंक्षोभचलिताम्बरसञ्चयम् ॥ ४॥\<br\>  
रुचिरौष्ठपुटन्यस्तवंशीमधुरनिःस्वनैः ।  
लसद्गोपालिकाचेतो मोहयन्तं पुनः पुनः ॥ ५॥\<br\>  
बल्लवीवदनाम्भोजमधुपानमधुव्रतम् ।  
क्षोभयन्तं मनस्तासां सस्मेरापाङ्गवीक्षणैः ॥ ६॥\<br\>  
यौवनोद्भिदेहाभिः संसक्ताभिः परस्परम् ।  
विचित्राम्बरभूषाभिर्गोपनारीभिरावृतम् ॥ ७॥\<br\>  
प्रभिन्नाञ्जनकालिन्दीजलकेलिकलोत्सुकम् ।  
योधयन्तं क्वचिद्गोपान् व्याहरन्तं गवां गणम् ॥ ८॥\<br\>  
कालिन्दीजलसंसर्गिशीतलानिलसेविते ।  
कदम्बपादपच्छाये स्थितं वृन्दावने क्वचित् ॥ ९॥\<br\>  
रत्नभूधरसंलग्नरत्नासनपरिग्रहम् ।  
कल्पपादपमध्यस्थहेममण्डपिकागतम् ॥ १०॥\<br\>  
वसन्तकुसुमामोदसुरभीकृतदिङ्मुखे ।  
गोवर्धनगिरौ रम्ये स्थितं रासरसोत्सुकम् ॥ ११॥\<br\>  
सव्यहस्ततलन्यस्तगिरिवर्यातपत्रकम् ।  
खण्डिताखण्डलोन्मुक्तमुक्तासारघनाघनम् ॥ १२॥\<br\>  
वेणुवाद्यमहोल्लासकृतहुङ्कारनिःस्वनैः ।  
सवत्सैरुन्मुखैः शश्वद्गोकुलैरभिवीक्षितम् ॥ १३॥\<br\>  
कृष्णमेवानुगायद्भिस्तच्चेष्टावशवर्तिभिः ।  
दण्डपाशोद्यतकरैर्गोपालैरूपशोभितम् ॥ १४॥\<br\>  
नारदाद्यैर्मुनिश्रेष्ठैर्वेदवेदाङ्गपारगैः ।  
प्रीतिसुस्निग्धया वाचा स्तूयमानं परात्परम् ॥ १५॥\<br\>  
य एवं चिन्तयेद्देवं भक्त्या संस्तौति मानवः ।  
त्रिसन्ध्यं तस्य तुष्टोऽसौ ददाति वरमीप्सितम् ॥ १६॥\<br\>  
राजवल्लभतामेति भवेत्सर्वजनप्रियः ।  
अचलां श्रियमाप्नोति स वाग्मी जायते ध्रुवम् ॥ १७॥\<br\>  
॥ इति श्रीनारदपञ्चरात्रे गोपालस्तोत्रं समाप्तम् ॥  
\</poem\>

\</doc\>


\]
