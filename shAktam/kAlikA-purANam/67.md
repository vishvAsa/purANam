+++
title = "६७"

+++

<details open><summary>विश्वास-प्रस्तुतिः</summary>

सप्तषष्टितमोऽध्यायः  
  
श्रीभगवानुवाच   
  
क्रमस्तु बलिदानस्य स्वरूपं रुधिरादितः ।  
यथा स्यात् प्रीतये सम्यक् तद् वां वक्ष्यामि पुत्रको ॥ १ ॥
</details>

<details><summary>मूलम्</summary>

सप्तषष्टितमोऽध्यायः  
  
श्रीभगवानुवाच   
  
क्रमस्तु बलिदानस्य स्वरूपं रुधिरादितः ।  
यथा स्यात् प्रीतये सम्यक् तद् वां वक्ष्यामि पुत्रको ॥ १ ॥
</details>  
  

<details open><summary>विश्वास-प्रस्तुतिः</summary>

वैष्णवीतन्त्रकल्पोक्तः क्रमः सर्वत्रः सर्वदा ।  
साधकैर्बलिदानस्य ग्राह्यः सर्वसुरस्य च ॥ २ ॥
</details>

<details><summary>मूलम्</summary>

वैष्णवीतन्त्रकल्पोक्तः क्रमः सर्वत्रः सर्वदा ।  
साधकैर्बलिदानस्य ग्राह्यः सर्वसुरस्य च ॥ २ ॥
</details>  
  

<details open><summary>विश्वास-प्रस्तुतिः</summary>

पक्षिणः कच्छपा ग्राहा मत्स्या नवविधा मृगाः ।  
महिषो गोधिका गावश्छागो रुरुश्च शूकरः ॥ ३ ॥
</details>

<details><summary>मूलम्</summary>

पक्षिणः कच्छपा ग्राहा मत्स्या नवविधा मृगाः ।  
महिषो गोधिका गावश्छागो रुरुश्च शूकरः ॥ ३ ॥
</details>  
  

<details open><summary>विश्वास-प्रस्तुतिः</summary>

खड्गश्च कृष्णसारश्च गोधिका शरभो हरिः ।  
शार्दूलश्च नरश्चैव स्वगात्ररुधिरं तथा ॥ ४ ॥
</details>

<details><summary>मूलम्</summary>

खड्गश्च कृष्णसारश्च गोधिका शरभो हरिः ।  
शार्दूलश्च नरश्चैव स्वगात्ररुधिरं तथा ॥ ४ ॥
</details>  
  

<details open><summary>विश्वास-प्रस्तुतिः</summary>

चण्डिकाभैरवादीनां बलयः परिकीर्तिताः ।  
बलिभिः साध्यते मुक्तिर्बलिभिः साध्यते दिवम् ॥ ५ ॥
</details>

<details><summary>मूलम्</summary>

चण्डिकाभैरवादीनां बलयः परिकीर्तिताः ।  
बलिभिः साध्यते मुक्तिर्बलिभिः साध्यते दिवम् ॥ ५ ॥
</details>  
  

<details open><summary>विश्वास-प्रस्तुतिः</summary>

बलिदानेन सततं जयेच्छत्रून्नृपान् नृपः ।  
मत्स्यानां कच्छपानां तु रुधिरैः सततं शिवा ॥ ६ ॥
</details>

<details><summary>मूलम्</summary>

बलिदानेन सततं जयेच्छत्रून्नृपान् नृपः ।  
मत्स्यानां कच्छपानां तु रुधिरैः सततं शिवा ॥ ६ ॥
</details>  
  

<details open><summary>विश्वास-प्रस्तुतिः</summary>

मासैकं तृप्तिमाप्नोति ग्राहैर्मासांस्तु त्रीनथ ।  
मृगाणां शोणितैर्देवी नराणामपि शोणितैः ॥ ७ ॥
</details>

<details><summary>मूलम्</summary>

मासैकं तृप्तिमाप्नोति ग्राहैर्मासांस्तु त्रीनथ ।  
मृगाणां शोणितैर्देवी नराणामपि शोणितैः ॥ ७ ॥
</details>  
  

<details open><summary>विश्वास-प्रस्तुतिः</summary>

अष्टौ मासानवाप्नोति तृप्तिं कल्याणदा च सा ।  
गोधिकानाम् ओरुधिरैर्वाषिकीं तृप्तिमाप्नुयात् ॥ ८ ॥
</details>

<details><summary>मूलम्</summary>

अष्टौ मासानवाप्नोति तृप्तिं कल्याणदा च सा ।  
गोधिकानाम् ओरुधिरैर्वाषिकीं तृप्तिमाप्नुयात् ॥ ८ ॥
</details>  
  

<details open><summary>विश्वास-प्रस्तुतिः</summary>

कृष्णसारस्य रुधिरैः शूकरस्य च शोणितैः ।  
प्राप्नोति सततं देवी तृप्तिं द्वादशवार्षिकीम् ॥ ९ ॥
</details>

<details><summary>मूलम्</summary>

कृष्णसारस्य रुधिरैः शूकरस्य च शोणितैः ।  
प्राप्नोति सततं देवी तृप्तिं द्वादशवार्षिकीम् ॥ ९ ॥
</details>  
  

<details open><summary>विश्वास-प्रस्तुतिः</summary>

अजाविकानां रुधिरैः पञ्चविंशतिवार्षिकीम् ।  
महिषाणां च खड्गानां रुधिरैः शतवार्षिकीम् ॥ १० ॥
</details>

<details><summary>मूलम्</summary>

अजाविकानां रुधिरैः पञ्चविंशतिवार्षिकीम् ।  
महिषाणां च खड्गानां रुधिरैः शतवार्षिकीम् ॥ १० ॥
</details>  
  

<details open><summary>विश्वास-प्रस्तुतिः</summary>

तृप्तिमाप्नोति परमां शार्दूलरुधिरैस्तथा ।  
सिंहस्य शरभस्याथ स्वगात्रस्य च शोणितैः ॥ ११ ॥
</details>

<details><summary>मूलम्</summary>

तृप्तिमाप्नोति परमां शार्दूलरुधिरैस्तथा ।  
सिंहस्य शरभस्याथ स्वगात्रस्य च शोणितैः ॥ ११ ॥
</details>  
  

<details open><summary>विश्वास-प्रस्तुतिः</summary>

देवी तृप्तिमवाप्नोति सहस्रं परिवत्सरान् ।  
मांसैरपि तथा प्रीति रुधिरैर्यस्य यावती ॥ १२ ॥
</details>

<details><summary>मूलम्</summary>

देवी तृप्तिमवाप्नोति सहस्रं परिवत्सरान् ।  
मांसैरपि तथा प्रीति रुधिरैर्यस्य यावती ॥ १२ ॥
</details>  
  

<details open><summary>विश्वास-प्रस्तुतिः</summary>

कृष्णसारं मृगं खड्गं तथा मत्स्यं च रोहितम् ।  
वार्धीणसयुगं चापि फलं तेषां पृथक् पृथक् ॥ १३ ॥
</details>

<details><summary>मूलम्</summary>

कृष्णसारं मृगं खड्गं तथा मत्स्यं च रोहितम् ।  
वार्धीणसयुगं चापि फलं तेषां पृथक् पृथक् ॥ १३ ॥
</details>  
  

<details open><summary>विश्वास-प्रस्तुतिः</summary>

कृष्णसारस्य मांसेन तथा खड्गेन चण्डिका ।  
वर्षाणां च शतान्येव तृप्तिमाप्नोति केवलम् ॥ १४ ॥
</details>

<details><summary>मूलम्</summary>

कृष्णसारस्य मांसेन तथा खड्गेन चण्डिका ।  
वर्षाणां च शतान्येव तृप्तिमाप्नोति केवलम् ॥ १४ ॥
</details>  
  

<details open><summary>विश्वास-प्रस्तुतिः</summary>

रोहितस्य तु मत्स्यस्य मांसैर्वार्ध्रीणसस्य च ।  
तृप्तिं प्राप्नोति वर्षाणां शतानि त्रीणि मत्प्रिया ॥ १५ ॥
</details>

<details><summary>मूलम्</summary>

रोहितस्य तु मत्स्यस्य मांसैर्वार्ध्रीणसस्य च ।  
तृप्तिं प्राप्नोति वर्षाणां शतानि त्रीणि मत्प्रिया ॥ १५ ॥
</details>  
  

<details open><summary>विश्वास-प्रस्तुतिः</summary>

ऋप्नुवन्त्विन्द्रियक्षीणं स्वेतं वृद्धमजापतिम् ।  
वार्ध्रीणसः प्रोच्यतेऽसौ हव्ये कव्ये च सत्कृतः ॥ १६ ॥
</details>

<details><summary>मूलम्</summary>

ऋप्नुवन्त्विन्द्रियक्षीणं स्वेतं वृद्धमजापतिम् ।  
वार्ध्रीणसः प्रोच्यतेऽसौ हव्ये कव्ये च सत्कृतः ॥ १६ ॥
</details>  
  

<details open><summary>विश्वास-प्रस्तुतिः</summary>

नीलग्रीवो रक्तशीर्षः कृष्णपादः सितच्छदः ।  
वार्ध्रीणसः स्यात्पक्षी च मम विष्णोरपि प्रियः ॥ १७ ॥
</details>

<details><summary>मूलम्</summary>

नीलग्रीवो रक्तशीर्षः कृष्णपादः सितच्छदः ।  
वार्ध्रीणसः स्यात्पक्षी च मम विष्णोरपि प्रियः ॥ १७ ॥
</details>  
  

<details open><summary>विश्वास-प्रस्तुतिः</summary>

नरेण बलिना देवी सहस्रं परिवत्सरान् ।  
विधिदत्तेन चाप्नोति तृप्तिं लक्षं त्रिभिर्नरैः ॥ १८ ॥
</details>

<details><summary>मूलम्</summary>

नरेण बलिना देवी सहस्रं परिवत्सरान् ।  
विधिदत्तेन चाप्नोति तृप्तिं लक्षं त्रिभिर्नरैः ॥ १८ ॥
</details>  
  

<details open><summary>विश्वास-प्रस्तुतिः</summary>

नरेणेवाथ मांसेन त्रिसहस्रं च वत्सरान् ।  
तृप्तिमाप्नोति कामाख्या भैरवी मम रूपधृक् ॥ १९ ॥
</details>

<details><summary>मूलम्</summary>

नरेणेवाथ मांसेन त्रिसहस्रं च वत्सरान् ।  
तृप्तिमाप्नोति कामाख्या भैरवी मम रूपधृक् ॥ १९ ॥
</details>  
  

<details open><summary>विश्वास-प्रस्तुतिः</summary>

मन्त्रपूतं शोणितं तु पीयूषं जायते सदा ।  
मस्तकं चापि तस्यात्ति मांसं चापि तथा शिवा ॥ २० ॥
</details>

<details><summary>मूलम्</summary>

मन्त्रपूतं शोणितं तु पीयूषं जायते सदा ।  
मस्तकं चापि तस्यात्ति मांसं चापि तथा शिवा ॥ २० ॥
</details>  
  

<details open><summary>विश्वास-प्रस्तुतिः</summary>

तस्मात् तु पूजने दद्याद् बलेः शीर्षं च लोहितम् ।  
भोज्ये होमे च मांसानि नियुञ्जीयाद् विचक्षणः ॥ २१ ॥
</details>

<details><summary>मूलम्</summary>

तस्मात् तु पूजने दद्याद् बलेः शीर्षं च लोहितम् ।  
भोज्ये होमे च मांसानि नियुञ्जीयाद् विचक्षणः ॥ २१ ॥
</details>  
  

<details open><summary>विश्वास-प्रस्तुतिः</summary>

पूजासु नाममांसानि दद्याद् वै साधकः क्वचित् ।  
ऋते तु लोहितं शीर्षममृतं तत्तु जायते ॥ २२ ॥
</details>

<details><summary>मूलम्</summary>

पूजासु नाममांसानि दद्याद् वै साधकः क्वचित् ।  
ऋते तु लोहितं शीर्षममृतं तत्तु जायते ॥ २२ ॥
</details>  
  

<details open><summary>विश्वास-प्रस्तुतिः</summary>

कूष्माण्डभिक्षुदण्डं च मद्यमासवमेव च ।  
एते बलिसमाः प्रोक्तास्तृप्तौ छागसमाः सदा ॥ २३ ॥
</details>

<details><summary>मूलम्</summary>

कूष्माण्डभिक्षुदण्डं च मद्यमासवमेव च ।  
एते बलिसमाः प्रोक्तास्तृप्तौ छागसमाः सदा ॥ २३ ॥
</details>  
  

<details open><summary>विश्वास-प्रस्तुतिः</summary>

चन्द्रहासेन कर्त्र्या वा छेदनं मुख्यमिष्यते ।  
दात्रासिधेनुक्रकचशङ्कुलाभिस्तु मध्यमम् ॥ २४ ॥
</details>

<details><summary>मूलम्</summary>

चन्द्रहासेन कर्त्र्या वा छेदनं मुख्यमिष्यते ।  
दात्रासिधेनुक्रकचशङ्कुलाभिस्तु मध्यमम् ॥ २४ ॥
</details>  
  

<details open><summary>विश्वास-प्रस्तुतिः</summary>

क्षुरक्षुरप्रभल्लैश्च वाधम परिकीर्तितम् ।  
एभ्योऽन्यः शक्तिबाणाद्यैर्बलिश्छेद्यः कदापि न ॥ २५ ॥
</details>

<details><summary>मूलम्</summary>

क्षुरक्षुरप्रभल्लैश्च वाधम परिकीर्तितम् ।  
एभ्योऽन्यः शक्तिबाणाद्यैर्बलिश्छेद्यः कदापि न ॥ २५ ॥
</details>  
  

<details open><summary>विश्वास-प्रस्तुतिः</summary>

नात्ति देवी बलि तत्तु दाता मृत्युमवाप्नुयात् ।  
हस्तेन छेदयेद् यस्तु प्रोक्षित साधकः पशुम् ॥ २६ ॥
</details>

<details><summary>मूलम्</summary>

नात्ति देवी बलि तत्तु दाता मृत्युमवाप्नुयात् ।  
हस्तेन छेदयेद् यस्तु प्रोक्षित साधकः पशुम् ॥ २६ ॥
</details>  
  

<details open><summary>विश्वास-प्रस्तुतिः</summary>

अक्षिणं वा ब्रह्मवध्यामवाप्नोति सुदुःसहाम् ।  
नामन्त्र्य खण्डं तु बलिं नियुञ्जीत विचक्षणः ॥ २७ ॥
</details>

<details><summary>मूलम्</summary>

अक्षिणं वा ब्रह्मवध्यामवाप्नोति सुदुःसहाम् ।  
नामन्त्र्य खण्डं तु बलिं नियुञ्जीत विचक्षणः ॥ २७ ॥
</details>  
  

<details open><summary>विश्वास-प्रस्तुतिः</summary>

खड्गस्यामन्त्रणे मन्त्रा यावन्तः कथिताः पुरा ।  
महामायाबलौ ते वै योज्यास्तत्रोदिता बुधैः ॥ २८ ॥
</details>

<details><summary>मूलम्</summary>

खड्गस्यामन्त्रणे मन्त्रा यावन्तः कथिताः पुरा ।  
महामायाबलौ ते वै योज्यास्तत्रोदिता बुधैः ॥ २८ ॥
</details>  
  

<details open><summary>विश्वास-प्रस्तुतिः</summary>

तैः सार्धमेते मन्त्रास्तु योज्याः खड्गादिमन्त्रणे ।  
पूजने शारदादीनां कामाख्याया विशेषतः ॥ २९ ॥
</details>

<details><summary>मूलम्</summary>

तैः सार्धमेते मन्त्रास्तु योज्याः खड्गादिमन्त्रणे ।  
पूजने शारदादीनां कामाख्याया विशेषतः ॥ २९ ॥
</details>  
  

<details open><summary>विश्वास-प्रस्तुतिः</summary>

द्विः कालीति ततो देव्या वज्रेश्वरिपदं ततः ।  
ततोऽनु लौहदण्डायै नमः शेषे तु योजयेत् ॥ ३० ॥
</details>

<details><summary>मूलम्</summary>

द्विः कालीति ततो देव्या वज्रेश्वरिपदं ततः ।  
ततोऽनु लौहदण्डायै नमः शेषे तु योजयेत् ॥ ३० ॥
</details>  
  

<details open><summary>विश्वास-प्रस्तुतिः</summary>

सम्पूज्यानेन मन्त्रेण खड्गमादाय पाणिना ।  
कालरात्र्यास्तु मन्त्रेण तं खड्गमभिमन्त्रयेत् ॥ ३१ ॥
</details>

<details><summary>मूलम्</summary>

सम्पूज्यानेन मन्त्रेण खड्गमादाय पाणिना ।  
कालरात्र्यास्तु मन्त्रेण तं खड्गमभिमन्त्रयेत् ॥ ३१ ॥
</details>  
  

<details open><summary>विश्वास-प्रस्तुतिः</summary>

नेत्रबीजस्य मध्यं तु द्विरावर्त्य प्रयोजयेत् ।  
ततोऽनु कालिकालीति करालोष्ठी ततः परम ॥ ३२ ॥
</details>

<details><summary>मूलम्</summary>

नेत्रबीजस्य मध्यं तु द्विरावर्त्य प्रयोजयेत् ।  
ततोऽनु कालिकालीति करालोष्ठी ततः परम ॥ ३२ ॥
</details>  
  

<details open><summary>विश्वास-प्रस्तुतिः</summary>

हान्तादींश्च तृतीयेन स्वरेणैकादशेन वै ।  
योजिता नादबिन्दुभ्यां द्वौ तत् पश्चान्नियोजयेत् ॥ ३३ ॥
</details>

<details><summary>मूलम्</summary>

हान्तादींश्च तृतीयेन स्वरेणैकादशेन वै ।  
योजिता नादबिन्दुभ्यां द्वौ तत् पश्चान्नियोजयेत् ॥ ३३ ॥
</details>  
  

<details open><summary>विश्वास-प्रस्तुतिः</summary>

फेत्कारिणिपदं तस्मात् खादयच्छेदयेत्यतः ।  
सर्वान् दुष्टानिति ततो द्विर्मारय लुलायकम् ॥ ३४ ॥
</details>

<details><summary>मूलम्</summary>

फेत्कारिणिपदं तस्मात् खादयच्छेदयेत्यतः ।  
सर्वान् दुष्टानिति ततो द्विर्मारय लुलायकम् ॥ ३४ ॥
</details>  
  

<details open><summary>विश्वास-प्रस्तुतिः</summary>

खड्गेन छिन्धि छिन्धीति ततः किलकिलेति वै ।  
ततः चिकिचिकीत्येवं ततः पिबपिबेति च ॥ ३५ ॥
</details>

<details><summary>मूलम्</summary>

खड्गेन छिन्धि छिन्धीति ततः किलकिलेति वै ।  
ततः चिकिचिकीत्येवं ततः पिबपिबेति च ॥ ३५ ॥
</details>  
  

<details open><summary>विश्वास-प्रस्तुतिः</summary>

ततोऽनु रुधिरं चेति स्फैं स्फैङ्किरि किरीति च ।  
कालिकायै नम इति काल रात्र्यास्तु मन्त्रकम् ॥ ३६ ॥
</details>

<details><summary>मूलम्</summary>

ततोऽनु रुधिरं चेति स्फैं स्फैङ्किरि किरीति च ।  
कालिकायै नम इति काल रात्र्यास्तु मन्त्रकम् ॥ ३६ ॥
</details>  
  

<details open><summary>विश्वास-प्रस्तुतिः</summary>

इत्यनेन तु मन्त्रेण करवालेऽभिमन्त्रिते ।  
कालरात्री स्वयं तत्र प्रसीदत्यरिहानये ॥ ३७ ॥
</details>

<details><summary>मूलम्</summary>

इत्यनेन तु मन्त्रेण करवालेऽभिमन्त्रिते ।  
कालरात्री स्वयं तत्र प्रसीदत्यरिहानये ॥ ३७ ॥
</details>  
  

<details open><summary>विश्वास-प्रस्तुतिः</summary>

बलेः पूर्वोदिता मन्त्रा नित्यं गुह्यास्तु साधकैः ।  
अयं मन्त्रस्तु वक्तव्यस्तस्य हत्याविहानये ॥ ३८ ॥
</details>

<details><summary>मूलम्</summary>

बलेः पूर्वोदिता मन्त्रा नित्यं गुह्यास्तु साधकैः ।  
अयं मन्त्रस्तु वक्तव्यस्तस्य हत्याविहानये ॥ ३८ ॥
</details>  
  

<details open><summary>विश्वास-प्रस्तुतिः</summary>

यज्ञार्थे पशवः सृष्टाः स्वयमेव स्वयम्भुवा ।  
अतस्त्वां धातयिष्यामि तस्माद् यज्ञे वधोऽवधः ॥ ३९ ॥
</details>

<details><summary>मूलम्</summary>

यज्ञार्थे पशवः सृष्टाः स्वयमेव स्वयम्भुवा ।  
अतस्त्वां धातयिष्यामि तस्माद् यज्ञे वधोऽवधः ॥ ३९ ॥
</details>  
  

<details open><summary>विश्वास-प्रस्तुतिः</summary>

ततो दैवतमुद्दिश्य काममुद्दिश्य चात्मनः ।  
छेदयेत् तेन खड्गेन बलिं पूर्वाननं तु तम् ॥ ४० ॥
</details>

<details><summary>मूलम्</summary>

ततो दैवतमुद्दिश्य काममुद्दिश्य चात्मनः ।  
छेदयेत् तेन खड्गेन बलिं पूर्वाननं तु तम् ॥ ४० ॥
</details>  
  

<details open><summary>विश्वास-प्रस्तुतिः</summary>

अथवोत्तरवक्त्रं तं स्वयं पूर्वमुखस्तथा ।  
पूर्वोक्तान् सैन्धवादींस्तु वक्त्त्रेऽवश्यं नियोजयेत् ॥ ४१ ॥
</details>

<details><summary>मूलम्</summary>

अथवोत्तरवक्त्रं तं स्वयं पूर्वमुखस्तथा ।  
पूर्वोक्तान् सैन्धवादींस्तु वक्त्त्रेऽवश्यं नियोजयेत् ॥ ४१ ॥
</details>  
  

<details open><summary>विश्वास-प्रस्तुतिः</summary>

सौवर्णं राजत ताम्रं रैत्यं पत्रपुट च वा ।  
माहेयं कांस्यमथवा यज्ञकाष्ठमयं च वा ॥ ४२ ॥
</details>

<details><summary>मूलम्</summary>

सौवर्णं राजत ताम्रं रैत्यं पत्रपुट च वा ।  
माहेयं कांस्यमथवा यज्ञकाष्ठमयं च वा ॥ ४२ ॥
</details>  
  

<details open><summary>विश्वास-प्रस्तुतिः</summary>

पात्रं रुधिरदानाय कर्तव्यं विभवावधि ।  
न लौहे वल्कले वापि वैत्रे राङ्गेऽथ सैसके ॥ ४३ ॥
</details>

<details><summary>मूलम्</summary>

पात्रं रुधिरदानाय कर्तव्यं विभवावधि ।  
न लौहे वल्कले वापि वैत्रे राङ्गेऽथ सैसके ॥ ४३ ॥
</details>  
  

<details open><summary>विश्वास-प्रस्तुतिः</summary>

दद्याद्रक्तं बलीनां तु भूमौ स्रुचि स्रुवे तथा ।  
न घटे भूतले वापि देयं क्षुद्रे न भाजने ॥ ४४ ॥
</details>

<details><summary>मूलम्</summary>

दद्याद्रक्तं बलीनां तु भूमौ स्रुचि स्रुवे तथा ।  
न घटे भूतले वापि देयं क्षुद्रे न भाजने ॥ ४४ ॥
</details>  
  

<details open><summary>विश्वास-प्रस्तुतिः</summary>

रुधिराणि प्रदद्यात्तु भूतिकामो नरोत्तमः ।  
नरस्य तु सदा रक्तं माहैये तैजसेऽथ वा ॥ ४५ ॥
</details>

<details><summary>मूलम्</summary>

रुधिराणि प्रदद्यात्तु भूतिकामो नरोत्तमः ।  
नरस्य तु सदा रक्तं माहैये तैजसेऽथ वा ॥ ४५ ॥
</details>  
  

<details open><summary>विश्वास-प्रस्तुतिः</summary>

दद्यान्नरपतिस्तत्तु न पत्रादौ कदाचन ।  
हयमेधमृते दद्यान्न कदाचिद्धयं बलिम् ॥ ४६ ॥
</details>

<details><summary>मूलम्</summary>

दद्यान्नरपतिस्तत्तु न पत्रादौ कदाचन ।  
हयमेधमृते दद्यान्न कदाचिद्धयं बलिम् ॥ ४६ ॥
</details>  
  

<details open><summary>विश्वास-प्रस्तुतिः</summary>

तथा दिक्पालमेधे तु गजं दद्यान्नराधिपः ।  
न कदाचित् तदा देव्यै प्रदद्याद्धयहस्तिनौ ॥ ४७ ॥
</details>

<details><summary>मूलम्</summary>

तथा दिक्पालमेधे तु गजं दद्यान्नराधिपः ।  
न कदाचित् तदा देव्यै प्रदद्याद्धयहस्तिनौ ॥ ४७ ॥
</details>  
  

<details open><summary>विश्वास-प्रस्तुतिः</summary>

हयाकर्षे चामरं तु बलिं दद्यान्नराधिपः ।  
सिंहं व्याघ्रं नरं चापि स्वगात्ररुधिरं तथा ॥ ४८ ॥
</details>

<details><summary>मूलम्</summary>

हयाकर्षे चामरं तु बलिं दद्यान्नराधिपः ।  
सिंहं व्याघ्रं नरं चापि स्वगात्ररुधिरं तथा ॥ ४८ ॥
</details>  
  

<details open><summary>विश्वास-प्रस्तुतिः</summary>

न दद्यात् ब्राह्मणो मद्यं महादेव्यै कदाचन ।  
सिंहं व्याघ्रन्नरं दत्वा ब्राह्मणो नरकं व्रजेत् ॥ ४९ ॥
</details>

<details><summary>मूलम्</summary>

न दद्यात् ब्राह्मणो मद्यं महादेव्यै कदाचन ।  
सिंहं व्याघ्रन्नरं दत्वा ब्राह्मणो नरकं व्रजेत् ॥ ४९ ॥
</details>  
  

<details open><summary>विश्वास-प्रस्तुतिः</summary>

इहापि स्यात् स हीनायुः सुखसौभाग्यवर्जितः ।  
स्वगात्ररुधिरं दद्याच्चात्मवध्यामवाप्नुयात् ॥ ५० ॥
</details>

<details><summary>मूलम्</summary>

इहापि स्यात् स हीनायुः सुखसौभाग्यवर्जितः ।  
स्वगात्ररुधिरं दद्याच्चात्मवध्यामवाप्नुयात् ॥ ५० ॥
</details>  
  

<details open><summary>विश्वास-प्रस्तुतिः</summary>

मद्यं दत्त्वा ब्राह्मणस्तु ब्राह्मण्यादेव हीयते ।  
न कृष्णासारं वितरेद् बलिं तु क्षत्रियादिकः ॥ ५१ ॥
</details>

<details><summary>मूलम्</summary>

मद्यं दत्त्वा ब्राह्मणस्तु ब्राह्मण्यादेव हीयते ।  
न कृष्णासारं वितरेद् बलिं तु क्षत्रियादिकः ॥ ५१ ॥
</details>  
  

<details open><summary>विश्वास-प्रस्तुतिः</summary>

ददतः कृष्णसारं तु ब्रह्महत्या भवेद् यतः ।  
यत्र सिंहस्य व्याघ्रस्य नरस्य विहितो वधः ॥ ५२ ॥
</details>

<details><summary>मूलम्</summary>

ददतः कृष्णसारं तु ब्रह्महत्या भवेद् यतः ।  
यत्र सिंहस्य व्याघ्रस्य नरस्य विहितो वधः ॥ ५२ ॥
</details>  
  

<details open><summary>विश्वास-प्रस्तुतिः</summary>

ब्रह्मणोक्ता तु बल्यादौ तत्रायं विहितः क्रमः ।  
कृत्वा घृतमयं व्याघ्रं नरं सिंहं च भैरव ॥ ५३ ॥
</details>

<details><summary>मूलम्</summary>

ब्रह्मणोक्ता तु बल्यादौ तत्रायं विहितः क्रमः ।  
कृत्वा घृतमयं व्याघ्रं नरं सिंहं च भैरव ॥ ५३ ॥
</details>  
  

<details open><summary>विश्वास-प्रस्तुतिः</summary>

अथवा पूपविकृतं यवक्षोदमयं च वा ।  
घातयेच्चन्दहासेन तेन मन्त्रेण संस्कृतम् ॥ ५४ ॥
</details>

<details><summary>मूलम्</summary>

अथवा पूपविकृतं यवक्षोदमयं च वा ।  
घातयेच्चन्दहासेन तेन मन्त्रेण संस्कृतम् ॥ ५४ ॥
</details>  
  

<details open><summary>विश्वास-प्रस्तुतिः</summary>

प्रभूतबलिदाने तु द्वौ वा त्रीन् वाग्रतः कृतान् ।  
पूजयेत् प्रमुखान् कृत्वा सर्वान् मन्त्रेण साधकः ॥ ५५ ॥
</details>

<details><summary>मूलम्</summary>

प्रभूतबलिदाने तु द्वौ वा त्रीन् वाग्रतः कृतान् ।  
पूजयेत् प्रमुखान् कृत्वा सर्वान् मन्त्रेण साधकः ॥ ५५ ॥
</details>  
  

<details open><summary>विश्वास-प्रस्तुतिः</summary>

सामान्यपूजा कथिता बलीनां पूर्वतो मया ।  
विशेषो यत्रः यत्रास्ति तन्मत्तः शृणु भैरव ॥ ५६ ॥
</details>

<details><summary>मूलम्</summary>

सामान्यपूजा कथिता बलीनां पूर्वतो मया ।  
विशेषो यत्रः यत्रास्ति तन्मत्तः शृणु भैरव ॥ ५६ ॥
</details>  
  

<details open><summary>विश्वास-प्रस्तुतिः</summary>

महिषं प्रददेद् देव्यै भैरव्यै भैरवाय वा ।  
अनेनैव तु मन्त्रेण तदा तं पूजयेद् बलिम् ॥ ५७ ॥
</details>

<details><summary>मूलम्</summary>

महिषं प्रददेद् देव्यै भैरव्यै भैरवाय वा ।  
अनेनैव तु मन्त्रेण तदा तं पूजयेद् बलिम् ॥ ५७ ॥
</details>  
  

<details open><summary>विश्वास-प्रस्तुतिः</summary>

यथा वाहं भवान् द्वेष्टि यथा वहसि चण्डिकाम् ।  
तथा मम रिपून् हिंस शुभं वह लुलायक ॥ ५८ ॥
</details>

<details><summary>मूलम्</summary>

यथा वाहं भवान् द्वेष्टि यथा वहसि चण्डिकाम् ।  
तथा मम रिपून् हिंस शुभं वह लुलायक ॥ ५८ ॥
</details>  
  

<details open><summary>विश्वास-प्रस्तुतिः</summary>

यमस्य वाहनस्त्वं तु वररूपधराव्यय ।  
आयुर्वित्तं यशो देहि कासराय नमोऽस्तु ते ॥ ५९ ॥
</details>

<details><summary>मूलम्</summary>

यमस्य वाहनस्त्वं तु वररूपधराव्यय ।  
आयुर्वित्तं यशो देहि कासराय नमोऽस्तु ते ॥ ५९ ॥
</details>  
  

<details open><summary>विश्वास-प्रस्तुतिः</summary>

खड्गस्य तु यदा दानं क्रियते तन्त्रमन्त्रकम् ।  
जलेनाभ्युक्ष्य कुर्वीत गुहाजातेति भाषयन् ॥ ६० ॥
</details>

<details><summary>मूलम्</summary>

खड्गस्य तु यदा दानं क्रियते तन्त्रमन्त्रकम् ।  
जलेनाभ्युक्ष्य कुर्वीत गुहाजातेति भाषयन् ॥ ६० ॥
</details>  
  

<details open><summary>विश्वास-प्रस्तुतिः</summary>

दैवे पैत्रे च शुभगः खड्गस्त्वं खड्गसन्निभः ।  
छिन्धि विघ्नान् महाभागे गुहाजात नमोऽस्तु ते ॥ ६१ ॥
</details>

<details><summary>मूलम्</summary>

दैवे पैत्रे च शुभगः खड्गस्त्वं खड्गसन्निभः ।  
छिन्धि विघ्नान् महाभागे गुहाजात नमोऽस्तु ते ॥ ६१ ॥
</details>  
  

<details open><summary>विश्वास-प्रस्तुतिः</summary>

प्रदाने कृष्णसारस्य मन्त्रोऽयं परिकीर्तितः ।  
कृष्णसार ब्रह्ममूर्ते ब्रह्मतेजोविवर्धन ॥ ६२ ॥
</details>

<details><summary>मूलम्</summary>

प्रदाने कृष्णसारस्य मन्त्रोऽयं परिकीर्तितः ।  
कृष्णसार ब्रह्ममूर्ते ब्रह्मतेजोविवर्धन ॥ ६२ ॥
</details>  
  

<details open><summary>विश्वास-प्रस्तुतिः</summary>

चतुर्वेदमयं प्राज्ञ प्रज्ञां देहि यशो महत् ।  
तथा शरभपूजायां मन्त्रमेतत् प्रकीर्तितम् ॥ ६३ ॥
</details>

<details><summary>मूलम्</summary>

चतुर्वेदमयं प्राज्ञ प्रज्ञां देहि यशो महत् ।  
तथा शरभपूजायां मन्त्रमेतत् प्रकीर्तितम् ॥ ६३ ॥
</details>  
  

<details open><summary>विश्वास-प्रस्तुतिः</summary>

त्वमष्टपादो विभ्रष्टचन्द्रभागसमुद्भव ।  
अष्टमूर्ते महाबाहो भैरवाख्य नमोऽस्तु ते ॥ ६४ ॥
</details>

<details><summary>मूलम्</summary>

त्वमष्टपादो विभ्रष्टचन्द्रभागसमुद्भव ।  
अष्टमूर्ते महाबाहो भैरवाख्य नमोऽस्तु ते ॥ ६४ ॥
</details>  
  

<details open><summary>विश्वास-प्रस्तुतिः</summary>

यथा भैरवरूपेण वराहो निहतस्त्वया ।  
तथा शरभरूपेण रिपून् विघ्नान् निषूदय ॥ ६५ ॥
</details>

<details><summary>मूलम्</summary>

यथा भैरवरूपेण वराहो निहतस्त्वया ।  
तथा शरभरूपेण रिपून् विघ्नान् निषूदय ॥ ६५ ॥
</details>  
  

<details open><summary>विश्वास-प्रस्तुतिः</summary>

हरिस्त्वं हररूपेण यथा वहसि चण्डिकाम् ।  
तथा शुभानि मे नित्यं बहुविघ्नांश्च सूदय ॥ ६६ ॥
</details>

<details><summary>मूलम्</summary>

हरिस्त्वं हररूपेण यथा वहसि चण्डिकाम् ।  
तथा शुभानि मे नित्यं बहुविघ्नांश्च सूदय ॥ ६६ ॥
</details>  
  

<details open><summary>विश्वास-प्रस्तुतिः</summary>

त्वं हरिः सिंहरूपेण जगत्प्रत्यूहरूपिणम् ।  
जघान येन सत्येन हिरण्यकशिपुं हरन् ॥ ६७ ॥
</details>

<details><summary>मूलम्</summary>

त्वं हरिः सिंहरूपेण जगत्प्रत्यूहरूपिणम् ।  
जघान येन सत्येन हिरण्यकशिपुं हरन् ॥ ६७ ॥
</details>  
  

<details open><summary>विश्वास-प्रस्तुतिः</summary>

इत्येवं सिंहपूजायां क्रम उक्तो मयानघ ।  
नरे स्वगात्ररुधिरे पर्यायं शृणु भैरव ॥ ६८ ॥
</details>

<details><summary>मूलम्</summary>

इत्येवं सिंहपूजायां क्रम उक्तो मयानघ ।  
नरे स्वगात्ररुधिरे पर्यायं शृणु भैरव ॥ ६८ ॥
</details>  
  

<details open><summary>विश्वास-प्रस्तुतिः</summary>

पीठे चेद् दीयते मर्त्यो बलिं दद्यात् श्मशानके ।  
श्मशानं हेरुकाख्यं तु तत्पूर्वं प्रतिपादितम् ॥ ६९ ॥
</details>

<details><summary>मूलम्</summary>

पीठे चेद् दीयते मर्त्यो बलिं दद्यात् श्मशानके ।  
श्मशानं हेरुकाख्यं तु तत्पूर्वं प्रतिपादितम् ॥ ६९ ॥
</details>  
  

<details open><summary>विश्वास-प्रस्तुतिः</summary>

कामाख्यानिलये शैले ओडादौ विद्धि तत् क्रमम् ।  
मम रूपं श्मशानं तद् भैरवाख्यं च कथ्यते ॥ ७० ॥
</details>

<details><summary>मूलम्</summary>

कामाख्यानिलये शैले ओडादौ विद्धि तत् क्रमम् ।  
मम रूपं श्मशानं तद् भैरवाख्यं च कथ्यते ॥ ७० ॥
</details>  
  

<details open><summary>विश्वास-प्रस्तुतिः</summary>

तत्राङ्गत्वं तपःसिद्धौ त्रिभागां तु भविष्यति ।  
पूर्वाङ्गे भैरवाख्ये तु समुत्सृष्टिर्नरस्य तु ॥ ७१ ॥
</details>

<details><summary>मूलम्</summary>

तत्राङ्गत्वं तपःसिद्धौ त्रिभागां तु भविष्यति ।  
पूर्वाङ्गे भैरवाख्ये तु समुत्सृष्टिर्नरस्य तु ॥ ७१ ॥
</details>  
  

<details open><summary>विश्वास-प्रस्तुतिः</summary>

दक्षिणाङ्गे शिरो दद्याद् भैरव्या मुण्डमालया ।  
रुधिरं पश्चिमाङ्गे तु हेरुकाख्ये नियोजयेत् ॥ ७२ ॥
</details>

<details><summary>मूलम्</summary>

दक्षिणाङ्गे शिरो दद्याद् भैरव्या मुण्डमालया ।  
रुधिरं पश्चिमाङ्गे तु हेरुकाख्ये नियोजयेत् ॥ ७२ ॥
</details>  
  

<details open><summary>विश्वास-प्रस्तुतिः</summary>

दत्त्वा सम्पूज्य तु नरं विसृज्यागमनक्रमे ।  
पीठश्मशानेषु बलिं नेक्षेत्तु बलिदीपकम् ॥ ७३ ॥
</details>

<details><summary>मूलम्</summary>

दत्त्वा सम्पूज्य तु नरं विसृज्यागमनक्रमे ।  
पीठश्मशानेषु बलिं नेक्षेत्तु बलिदीपकम् ॥ ७३ ॥
</details>  
  

<details open><summary>विश्वास-प्रस्तुतिः</summary>

अन्यत्रापि यतो यत्र दीयते यन्महाबलिः ।  
तत्राप्यन्यत्र चोत्सृज्यच्छित्वान्यत्र शिरोऽमृतम् ॥ ७४ ॥
</details>

<details><summary>मूलम्</summary>

अन्यत्रापि यतो यत्र दीयते यन्महाबलिः ।  
तत्राप्यन्यत्र चोत्सृज्यच्छित्वान्यत्र शिरोऽमृतम् ॥ ७४ ॥
</details>  
  

<details open><summary>विश्वास-प्रस्तुतिः</summary>

नियोजयेत् साधकस्तु विसृज्य न विलोकयेत् ।  
सस्नातं मनुजं दीप्तं पूर्वाह्णनियताशनम् ॥ ७५ ॥
</details>

<details><summary>मूलम्</summary>

नियोजयेत् साधकस्तु विसृज्य न विलोकयेत् ।  
सस्नातं मनुजं दीप्तं पूर्वाह्णनियताशनम् ॥ ७५ ॥
</details>  
  

<details open><summary>विश्वास-प्रस्तुतिः</summary>

मांसमैथुनभोग्येन हीनं स्रक्चन्दनोक्षितम् ।  
कृत्वोत्तरामुखं तं तु तदङ्गेष्वङ्गदेवताः ॥ ७६ ॥
</details>

<details><summary>मूलम्</summary>

मांसमैथुनभोग्येन हीनं स्रक्चन्दनोक्षितम् ।  
कृत्वोत्तरामुखं तं तु तदङ्गेष्वङ्गदेवताः ॥ ७६ ॥
</details>  
  

<details open><summary>विश्वास-प्रस्तुतिः</summary>

पूजयेत् तं तु नाम्ना तु दैवतेन च मानुषम् ।  
तद्ब्रह्मरन्ध्रे ब्रह्माणं तन्नासायां च मेदिनीम् ॥ ७७ ॥
</details>

<details><summary>मूलम्</summary>

पूजयेत् तं तु नाम्ना तु दैवतेन च मानुषम् ।  
तद्ब्रह्मरन्ध्रे ब्रह्माणं तन्नासायां च मेदिनीम् ॥ ७७ ॥
</details>  
  

<details open><summary>विश्वास-प्रस्तुतिः</summary>

कर्णयोस्तु तथाकाशं जिह्वायां सर्वतोमुखम् ।  
ज्योतींषि नेत्रयोर्विष्णुं वदने परिपूजयेत् ॥ ७८ ॥
</details>

<details><summary>मूलम्</summary>

कर्णयोस्तु तथाकाशं जिह्वायां सर्वतोमुखम् ।  
ज्योतींषि नेत्रयोर्विष्णुं वदने परिपूजयेत् ॥ ७८ ॥
</details>  
  

<details open><summary>विश्वास-प्रस्तुतिः</summary>

ललाटे पूजयेच्चन्द्रं शक्रं दक्षिणगण्डतः ।  
वामगण्डे तथा वह्निं ग्रीवायां समवर्तिनम् ॥ ७९ ॥
</details>

<details><summary>मूलम्</summary>

ललाटे पूजयेच्चन्द्रं शक्रं दक्षिणगण्डतः ।  
वामगण्डे तथा वह्निं ग्रीवायां समवर्तिनम् ॥ ७९ ॥
</details>  
  

<details open><summary>विश्वास-प्रस्तुतिः</summary>

केशाग्रे निर्-ऋतिं मध्ये भ्रूवोश्चापि प्रचेतसम् ।  
नासामूले तु श्वसनं स्कन्ध चापि धनेश्वरम् ॥ ८० ॥
</details>

<details><summary>मूलम्</summary>

केशाग्रे निर्-ऋतिं मध्ये भ्रूवोश्चापि प्रचेतसम् ।  
नासामूले तु श्वसनं स्कन्ध चापि धनेश्वरम् ॥ ८० ॥
</details>  
  

<details open><summary>विश्वास-प्रस्तुतिः</summary>

हृदये सर्पराजं तु पूजयित्वा पठेदिदम् ।  
नरवर्यं महाभाग सर्वदेवमयोत्तम ॥ ८१ ॥
</details>

<details><summary>मूलम्</summary>

हृदये सर्पराजं तु पूजयित्वा पठेदिदम् ।  
नरवर्यं महाभाग सर्वदेवमयोत्तम ॥ ८१ ॥
</details>  
  

<details open><summary>विश्वास-प्रस्तुतिः</summary>

रक्ष मां शरणापन्नं सपुत्रपशुबान्धवम् ।  
सराज्यं मां सहामात्यं चतुरङ्ग समन्वितम् ॥ ८२ ॥
</details>

<details><summary>मूलम्</summary>

रक्ष मां शरणापन्नं सपुत्रपशुबान्धवम् ।  
सराज्यं मां सहामात्यं चतुरङ्ग समन्वितम् ॥ ८२ ॥
</details>  
  

<details open><summary>विश्वास-प्रस्तुतिः</summary>

रक्ष परित्यज्य प्राणान्मरणे नियते सति ।  
महातपोभिर्ज्ञानैश्च यज्ञैर्यत् साध्यतेऽमृतम् ॥ ८३ ॥
</details>

<details><summary>मूलम्</summary>

रक्ष परित्यज्य प्राणान्मरणे नियते सति ।  
महातपोभिर्ज्ञानैश्च यज्ञैर्यत् साध्यतेऽमृतम् ॥ ८३ ॥
</details>  
  

<details open><summary>विश्वास-प्रस्तुतिः</summary>

तन्मे देहि महाभाग त्वं चापि प्राप्नुहि श्रियम् ।  
राक्षसाश्च पिशाचाश्च वेतालाद्याः सरीसृपाः ॥ ८४ ॥
</details>

<details><summary>मूलम्</summary>

तन्मे देहि महाभाग त्वं चापि प्राप्नुहि श्रियम् ।  
राक्षसाश्च पिशाचाश्च वेतालाद्याः सरीसृपाः ॥ ८४ ॥
</details>  
  

<details open><summary>विश्वास-प्रस्तुतिः</summary>

नृपाश्च रिपवश्चान्ये न मां ते ध्नन्तु त्वत्कृते ।  
त्वत्कण्ठनालगलितैः शोणितैरङ्गसंयुतैः ॥ ८५ ॥
</details>

<details><summary>मूलम्</summary>

नृपाश्च रिपवश्चान्ये न मां ते ध्नन्तु त्वत्कृते ।  
त्वत्कण्ठनालगलितैः शोणितैरङ्गसंयुतैः ॥ ८५ ॥
</details>  
  

<details open><summary>विश्वास-प्रस्तुतिः</summary>

आप्यायस्वात्मवन्मृत्वा मरणे नियते सति ।  
एवं सम्पूज्य विधिवत् पूर्वतन्त्रैश्च पूजयेत् ॥ ८६ ॥
</details>

<details><summary>मूलम्</summary>

आप्यायस्वात्मवन्मृत्वा मरणे नियते सति ।  
एवं सम्पूज्य विधिवत् पूर्वतन्त्रैश्च पूजयेत् ॥ ८६ ॥
</details>  
  

<details open><summary>विश्वास-प्रस्तुतिः</summary>

पूजितो मत्स्वरूपोऽयं दिक्पालाधिष्ठितो भवेत् ।  
अधिष्ठितस्तथान्यैश्च ब्रह्माद्यैः सकलैः सुरैः ॥ ८७ ॥
</details>

<details><summary>मूलम्</summary>

पूजितो मत्स्वरूपोऽयं दिक्पालाधिष्ठितो भवेत् ।  
अधिष्ठितस्तथान्यैश्च ब्रह्माद्यैः सकलैः सुरैः ॥ ८७ ॥
</details>  
  

<details open><summary>विश्वास-प्रस्तुतिः</summary>

कृतपापोऽपि मनुजो निष्पाप्मा स तु जायते ।  
तस्य निष्कलुषस्याशु पीयूषं शोणितं भवेत् ॥ ८८ ॥
</details>

<details><summary>मूलम्</summary>

कृतपापोऽपि मनुजो निष्पाप्मा स तु जायते ।  
तस्य निष्कलुषस्याशु पीयूषं शोणितं भवेत् ॥ ८८ ॥
</details>  
  

<details open><summary>विश्वास-प्रस्तुतिः</summary>

प्रीणाति च महादेवी जगन्माता जगन्मयी ।  
सोऽपि कायं परित्यज्य मानुषं नचिरान्मृतः ॥ ८९ ॥
</details>

<details><summary>मूलम्</summary>

प्रीणाति च महादेवी जगन्माता जगन्मयी ।  
सोऽपि कायं परित्यज्य मानुषं नचिरान्मृतः ॥ ८९ ॥
</details>  
  

<details open><summary>विश्वास-प्रस्तुतिः</summary>

भवेद् गणानामधिपो मयापि बहुसत्कृतः ।  
इतोऽन्यथा पापयुक्तं मलमूत्रवसायुतम् ॥ ९० ॥
</details>

<details><summary>मूलम्</summary>

भवेद् गणानामधिपो मयापि बहुसत्कृतः ।  
इतोऽन्यथा पापयुक्तं मलमूत्रवसायुतम् ॥ ९० ॥
</details>  
  

<details open><summary>विश्वास-प्रस्तुतिः</summary>

तं बलिं न हि गृह्णाति कामाख्यान्यापि नामतः ।  
अन्येषां महिषादीनां बलीनामथ पूजनात् ॥ ९१ ॥
</details>

<details><summary>मूलम्</summary>

तं बलिं न हि गृह्णाति कामाख्यान्यापि नामतः ।  
अन्येषां महिषादीनां बलीनामथ पूजनात् ॥ ९१ ॥
</details>  
  

<details open><summary>विश्वास-प्रस्तुतिः</summary>

कायो मेध्यत्वमायाति रक्तं गृह्णाति वै शिवा ।  
अन्येभ्योऽपि च देवेभ्यो यदा यत्तु प्रदीयते ॥ ९२ ॥
</details>

<details><summary>मूलम्</summary>

कायो मेध्यत्वमायाति रक्तं गृह्णाति वै शिवा ।  
अन्येभ्योऽपि च देवेभ्यो यदा यत्तु प्रदीयते ॥ ९२ ॥
</details>  
  

<details open><summary>विश्वास-प्रस्तुतिः</summary>

तदर्चितं र्पदद्यात् तु पूजिताय सुराय वै ।  
काणं पङ्गुं चातिवृद्धं रोगिणं च गलद्व्रणम् ॥ ९३ ॥
</details>

<details><summary>मूलम्</summary>

तदर्चितं र्पदद्यात् तु पूजिताय सुराय वै ।  
काणं पङ्गुं चातिवृद्धं रोगिणं च गलद्व्रणम् ॥ ९३ ॥
</details>  
  

<details open><summary>विश्वास-प्रस्तुतिः</summary>

क्लीबं हीनाङ्गमथवा वृद्धलिङ्गं कुलक्षणम् ।  
श्वित्रिणं चातिह्रस्वं च महापातकिनं तथा ॥ ९४ ॥
</details>

<details><summary>मूलम्</summary>

क्लीबं हीनाङ्गमथवा वृद्धलिङ्गं कुलक्षणम् ।  
श्वित्रिणं चातिह्रस्वं च महापातकिनं तथा ॥ ९४ ॥
</details>  
  

<details open><summary>विश्वास-प्रस्तुतिः</summary>

अद्वादशकवर्षीयं शिशु सूतकसंयुतम् ।  
ऊर्ध्वं संवत्सराच्चापि महागुरुनिपातिनम् ॥ ९५ ॥
</details>

<details><summary>मूलम्</summary>

अद्वादशकवर्षीयं शिशु सूतकसंयुतम् ।  
ऊर्ध्वं संवत्सराच्चापि महागुरुनिपातिनम् ॥ ९५ ॥
</details>  
  

<details open><summary>विश्वास-प्रस्तुतिः</summary>

बलिकर्मणि चेतांस्तु वर्जयेत् पूजितानपि ।  
पशूनां पक्षिणां वापि नराणां च विशेषतः ॥ ९६ ॥
</details>

<details><summary>मूलम्</summary>

बलिकर्मणि चेतांस्तु वर्जयेत् पूजितानपि ।  
पशूनां पक्षिणां वापि नराणां च विशेषतः ॥ ९६ ॥
</details>  
  

<details open><summary>विश्वास-प्रस्तुतिः</summary>

स्त्रियं न दद्यात् तु बलीन् दत्त्वा नरकमाप्नुयात् ।  
सङ्घातवलिदानेषु योषितं पशुपक्षिणः ॥ ९७ ॥
</details>

<details><summary>मूलम्</summary>

स्त्रियं न दद्यात् तु बलीन् दत्त्वा नरकमाप्नुयात् ।  
सङ्घातवलिदानेषु योषितं पशुपक्षिणः ॥ ९७ ॥
</details>  
  

<details open><summary>विश्वास-प्रस्तुतिः</summary>

बलिं दद्यान्मानुषीं तु त्यक्त्वा सङ्घातपूजितम् ।  
न त्रिमासीयकान्यूनं पशुं दद्याच्छिवाबलिम् ॥ ९८ ॥
</details>

<details><summary>मूलम्</summary>

बलिं दद्यान्मानुषीं तु त्यक्त्वा सङ्घातपूजितम् ।  
न त्रिमासीयकान्यूनं पशुं दद्याच्छिवाबलिम् ॥ ९८ ॥
</details>  
  

<details open><summary>विश्वास-प्रस्तुतिः</summary>

न च त्रैपक्षिकान् न्यून प्रदद्याद् वै पतत्त्रिणम् ।  
काणव्यङ्गादिदुष्टं तु न पशुं पक्षिणं तथा ॥ ९९ ॥
</details>

<details><summary>मूलम्</summary>

न च त्रैपक्षिकान् न्यून प्रदद्याद् वै पतत्त्रिणम् ।  
काणव्यङ्गादिदुष्टं तु न पशुं पक्षिणं तथा ॥ ९९ ॥
</details>  
  

<details open><summary>विश्वास-प्रस्तुतिः</summary>

देव्यै दद्यात् तथा मर्त्यं तथैव पशुपक्षिणौ ।  
छिन्नलाङ्गूलकर्णादीन् भग्नदन्तांस्तथैव च ॥ १०० ॥
</details>

<details><summary>मूलम्</summary>

देव्यै दद्यात् तथा मर्त्यं तथैव पशुपक्षिणौ ।  
छिन्नलाङ्गूलकर्णादीन् भग्नदन्तांस्तथैव च ॥ १०० ॥
</details>  
  

<details open><summary>विश्वास-प्रस्तुतिः</summary>

भग्नशृङ्गादिकं वापि न दद्यात् तु कदाचन ।  
न ब्राह्मणं बलिं दद्याच्चाण्डालमपि पार्थिव ॥ १०१ ॥
</details>

<details><summary>मूलम्</summary>

भग्नशृङ्गादिकं वापि न दद्यात् तु कदाचन ।  
न ब्राह्मणं बलिं दद्याच्चाण्डालमपि पार्थिव ॥ १०१ ॥
</details>  
  

<details open><summary>विश्वास-प्रस्तुतिः</summary>

नोत्सृष्टं द्विजदेवेभ्यो भूपतेस्तनयं तथा ।  
रणेन विजितं दद्यात्तनयं रिपुभूभृतः ॥ १०२ ॥
</details>

<details><summary>मूलम्</summary>

नोत्सृष्टं द्विजदेवेभ्यो भूपतेस्तनयं तथा ।  
रणेन विजितं दद्यात्तनयं रिपुभूभृतः ॥ १०२ ॥
</details>  
  

<details open><summary>विश्वास-प्रस्तुतिः</summary>

स्वपुत्रं भ्रातरं वापि पितरं चाविरोधिनम् ।  
विट्पतिं च न दद्यात्तु भागिनेयं च मातुलम् ॥ १०३ ॥
</details>

<details><summary>मूलम्</summary>

स्वपुत्रं भ्रातरं वापि पितरं चाविरोधिनम् ।  
विट्पतिं च न दद्यात्तु भागिनेयं च मातुलम् ॥ १०३ ॥
</details>  
  

<details open><summary>विश्वास-प्रस्तुतिः</summary>

अनुक्तान्नापि दद्यात् तु तथाज्ञातान् मृगद्विजान् ।  
उक्तालाभे प्रदद्यात्तु गर्दभं चोष्ट्रमेव च ॥ १०४ ॥
</details>

<details><summary>मूलम्</summary>

अनुक्तान्नापि दद्यात् तु तथाज्ञातान् मृगद्विजान् ।  
उक्तालाभे प्रदद्यात्तु गर्दभं चोष्ट्रमेव च ॥ १०४ ॥
</details>  
  

<details open><summary>विश्वास-प्रस्तुतिः</summary>

लाभेऽन्येषां न वितरेद् व्याघ्रमुष्ट्रं खरं तथा ।  
सम्पूज्य विधिवन्मर्त्यं पशुं पक्षिणमेव वा ॥ १०५ ॥
</details>

<details><summary>मूलम्</summary>

लाभेऽन्येषां न वितरेद् व्याघ्रमुष्ट्रं खरं तथा ।  
सम्पूज्य विधिवन्मर्त्यं पशुं पक्षिणमेव वा ॥ १०५ ॥
</details>  
  

<details open><summary>विश्वास-प्रस्तुतिः</summary>

सञ्छिन्नं चापि मन्त्रेण मन्त्रेणैव निवेदयेत् ।  
नारं मर्त्यशिरोरक्तं देव्याः सम्यग् निवेदयेत् ॥ १०६ ॥
</details>

<details><summary>मूलम्</summary>

सञ्छिन्नं चापि मन्त्रेण मन्त्रेणैव निवेदयेत् ।  
नारं मर्त्यशिरोरक्तं देव्याः सम्यग् निवेदयेत् ॥ १०६ ॥
</details>  
  

<details open><summary>विश्वास-प्रस्तुतिः</summary>

छागं तु वामतो दद्यान्माहिषं वितरेत् पुरः ।  
पक्षिणं वामतो दद्यादग्रतो देहशोणितम् ॥ १०७ ॥
</details>

<details><summary>मूलम्</summary>

छागं तु वामतो दद्यान्माहिषं वितरेत् पुरः ।  
पक्षिणं वामतो दद्यादग्रतो देहशोणितम् ॥ १०७ ॥
</details>  
  

<details open><summary>विश्वास-प्रस्तुतिः</summary>

क्रव्यादानां पशूनां तु पक्षिणां तु शिरोऽसृजम् ।  
वामे निवेदयेत् पार्श्वे जलजानां च सर्वशः ॥ १०८ ॥
</details>

<details><summary>मूलम्</summary>

क्रव्यादानां पशूनां तु पक्षिणां तु शिरोऽसृजम् ।  
वामे निवेदयेत् पार्श्वे जलजानां च सर्वशः ॥ १०८ ॥
</details>  
  

<details open><summary>विश्वास-प्रस्तुतिः</summary>

कृष्णसारस्य कूर्मस्य खड्गस्य शशकस्य च ।  
ग्राहाणामथ मत्स्यानामग्र एव निवेदयेत् ॥ १०९ ॥
</details>

<details><summary>मूलम्</summary>

कृष्णसारस्य कूर्मस्य खड्गस्य शशकस्य च ।  
ग्राहाणामथ मत्स्यानामग्र एव निवेदयेत् ॥ १०९ ॥
</details>  
  

<details open><summary>विश्वास-प्रस्तुतिः</summary>

सिंहस्य दक्षिणे दद्यात् खड्गिनोऽपि च दक्षिणे ।  
पृष्ठदेशे न दद्यात् तु शिरो वा रुधिरं वलेः ॥ ११० ॥
</details>

<details><summary>मूलम्</summary>

सिंहस्य दक्षिणे दद्यात् खड्गिनोऽपि च दक्षिणे ।  
पृष्ठदेशे न दद्यात् तु शिरो वा रुधिरं वलेः ॥ ११० ॥
</details>  
  

<details open><summary>विश्वास-प्रस्तुतिः</summary>

नैवेद्यं दक्षिणे वामे पुरतो ने तु पृष्ठतः ।  
दीपं दक्षिणतो दद्यात् पुरतो वा न वामतः ॥ १११ ॥
</details>

<details><summary>मूलम्</summary>

नैवेद्यं दक्षिणे वामे पुरतो ने तु पृष्ठतः ।  
दीपं दक्षिणतो दद्यात् पुरतो वा न वामतः ॥ १११ ॥
</details>  
  

<details open><summary>विश्वास-प्रस्तुतिः</summary>

वामतस्तु तथा धूपमग्रे वा न तु दक्षिणे ।  
निवेदयेत पुरोभागे गन्धं पुष्पं च भूषणम् ॥ ११२ ॥
</details>

<details><summary>मूलम्</summary>

वामतस्तु तथा धूपमग्रे वा न तु दक्षिणे ।  
निवेदयेत पुरोभागे गन्धं पुष्पं च भूषणम् ॥ ११२ ॥
</details>  
  

<details open><summary>विश्वास-प्रस्तुतिः</summary>

मण्डले चेन्मध्यभागे वामदक्षादिपूर्ववत् ।  
मदिरां पृष्ठतो दद्यादन्यत् पानं तु वामतः ॥ ११३ ॥
</details>

<details><summary>मूलम्</summary>

मण्डले चेन्मध्यभागे वामदक्षादिपूर्ववत् ।  
मदिरां पृष्ठतो दद्यादन्यत् पानं तु वामतः ॥ ११३ ॥
</details>  
  

<details open><summary>विश्वास-प्रस्तुतिः</summary>

अवश्यं विहित यत्र मद्यं तत्र द्विजः पुनः ।  
नारिकेलजलं कांस्ये ताम्रे वा विसृजेन्मधु ॥ ११४ ॥
</details>

<details><summary>मूलम्</summary>

अवश्यं विहित यत्र मद्यं तत्र द्विजः पुनः ।  
नारिकेलजलं कांस्ये ताम्रे वा विसृजेन्मधु ॥ ११४ ॥
</details>  
  

<details open><summary>विश्वास-प्रस्तुतिः</summary>

नापद्यपि द्विजो मद्यं कदाचिद् विसृजेदपि ।  
ऋते पुष्पासवादुक्ताद गृञ्जनाद् वा विशेषतः ॥ ११५ ॥
</details>

<details><summary>मूलम्</summary>

नापद्यपि द्विजो मद्यं कदाचिद् विसृजेदपि ।  
ऋते पुष्पासवादुक्ताद गृञ्जनाद् वा विशेषतः ॥ ११५ ॥
</details>  
  

<details open><summary>विश्वास-प्रस्तुतिः</summary>

राजपुत्रस्तथामात्यः सचिवः सौप्तिकादयः ।  
दद्युर्नरबलिं भूप सम्पत्त्यै विभवाय च ॥ ११६ ॥
</details>

<details><summary>मूलम्</summary>

राजपुत्रस्तथामात्यः सचिवः सौप्तिकादयः ।  
दद्युर्नरबलिं भूप सम्पत्त्यै विभवाय च ॥ ११६ ॥
</details>  
  

<details open><summary>विश्वास-प्रस्तुतिः</summary>

नृपाननुमते मर्त्यं दत्त्वा पापमवाप्नुयात् ।  
उपप्लवे रणे वापि यथेच्छं वितरेन्नरम् ॥ ११७ ॥
</details>

<details><summary>मूलम्</summary>

नृपाननुमते मर्त्यं दत्त्वा पापमवाप्नुयात् ।  
उपप्लवे रणे वापि यथेच्छं वितरेन्नरम् ॥ ११७ ॥
</details>  
  

<details open><summary>विश्वास-प्रस्तुतिः</summary>

यः कश्चिद्राजपुरुषो नान्यस्त्वपि कदाचन ।  
बलिदानदिनात् पूर्वं दिवसे तु बलिं नरम् ॥ ११८ ॥
</details>

<details><summary>मूलम्</summary>

यः कश्चिद्राजपुरुषो नान्यस्त्वपि कदाचन ।  
बलिदानदिनात् पूर्वं दिवसे तु बलिं नरम् ॥ ११८ ॥
</details>  
  

<details open><summary>विश्वास-प्रस्तुतिः</summary>

मानस्तोकेति मन्त्रेण देवीसूक्तेन येन च ।  
गन्धद्वारेत्यनेनापि खड्गं शीर्षे निधाय च ॥ ११९ ॥
</details>

<details><summary>मूलम्</summary>

मानस्तोकेति मन्त्रेण देवीसूक्तेन येन च ।  
गन्धद्वारेत्यनेनापि खड्गं शीर्षे निधाय च ॥ ११९ ॥
</details>  
  

<details open><summary>विश्वास-प्रस्तुतिः</summary>

तस्मिन् खड्गे सुगन्धादि दत्त्वा तेनाधिवासयेत् ।  
गन्धादिकं तु खड्गस्थं गले तस्य प्रदापयेत् ॥ १२० ॥
</details>

<details><summary>मूलम्</summary>

तस्मिन् खड्गे सुगन्धादि दत्त्वा तेनाधिवासयेत् ।  
गन्धादिकं तु खड्गस्थं गले तस्य प्रदापयेत् ॥ १२० ॥
</details>  
  

<details open><summary>विश्वास-प्रस्तुतिः</summary>

अम्बेऽम्बिकेति मन्त्रेण रौद्रेण भैरवस्य च ।  
एवं तु संस्कृते मर्त्ये देवी रक्षति तं बलिम् ॥ १२१ ॥
</details>

<details><summary>मूलम्</summary>

अम्बेऽम्बिकेति मन्त्रेण रौद्रेण भैरवस्य च ।  
एवं तु संस्कृते मर्त्ये देवी रक्षति तं बलिम् ॥ १२१ ॥
</details>  
  

<details open><summary>विश्वास-प्रस्तुतिः</summary>

न तस्य व्याधयश्चापि क्षुण्णतारजसी न च ।  
न सूतकं दूषयेत्तज्ज्ञात्युत्पत्तिमृतादिकम् ॥ १२२ ॥
</details>

<details><summary>मूलम्</summary>

न तस्य व्याधयश्चापि क्षुण्णतारजसी न च ।  
न सूतकं दूषयेत्तज्ज्ञात्युत्पत्तिमृतादिकम् ॥ १२२ ॥
</details>  
  

<details open><summary>विश्वास-प्रस्तुतिः</summary>

छिन्नं नरस्य शीर्षं तु पतितं यत्र यत्र च ।  
यच्छुभं चाशुभं वापि पश्वादीनां च तच्छृणु ॥ १२३ ॥
</details>

<details><summary>मूलम्</summary>

छिन्नं नरस्य शीर्षं तु पतितं यत्र यत्र च ।  
यच्छुभं चाशुभं वापि पश्वादीनां च तच्छृणु ॥ १२३ ॥
</details>  
  

<details open><summary>विश्वास-प्रस्तुतिः</summary>

छिन्नं शिरस्तथैशान्यां नारं दिश्यथ राक्षसे ।  
पतितं राज्यहानिं च विनाशं च विनिर्दिशेत् ॥ १२४ ॥
</details>

<details><summary>मूलम्</summary>

छिन्नं शिरस्तथैशान्यां नारं दिश्यथ राक्षसे ।  
पतितं राज्यहानिं च विनाशं च विनिर्दिशेत् ॥ १२४ ॥
</details>  
  

<details open><summary>विश्वास-प्रस्तुतिः</summary>

पूर्वाग्नियाम्यवारुण्य-वायव्यादिगतं क्रमात् ।  
श्रियं पुष्टिं भयं लाभं पुत्रलाभं धनं तथा ॥ १२५ ॥
</details>

<details><summary>मूलम्</summary>

पूर्वाग्नियाम्यवारुण्य-वायव्यादिगतं क्रमात् ।  
श्रियं पुष्टिं भयं लाभं पुत्रलाभं धनं तथा ॥ १२५ ॥
</details>  
  

<details open><summary>विश्वास-प्रस्तुतिः</summary>

क्रमाद् विनिर्दिशेन्नारं छिन्नशीर्षं तु भैरव ।  
उत्तरादिक्रमादेव महिषस्यापि मस्तकः ॥ १२६ ॥
</details>

<details><summary>मूलम्</summary>

क्रमाद् विनिर्दिशेन्नारं छिन्नशीर्षं तु भैरव ।  
उत्तरादिक्रमादेव महिषस्यापि मस्तकः ॥ १२६ ॥
</details>  
  

<details open><summary>विश्वास-प्रस्तुतिः</summary>

पतितो वायुकाष्ठान्ते सूचयेद् यच्छृणुष्व तत् ।  
भाग्यं हानिन्तथैश्वर्य वित्तं रिपुजयं भयम् ॥ १२७ ॥
</details>

<details><summary>मूलम्</summary>

पतितो वायुकाष्ठान्ते सूचयेद् यच्छृणुष्व तत् ।  
भाग्यं हानिन्तथैश्वर्य वित्तं रिपुजयं भयम् ॥ १२७ ॥
</details>  
  

<details open><summary>विश्वास-प्रस्तुतिः</summary>

राज्यलाभं श्रियं चापि क्रमाद् विद्धि तु भैरव ।  
पशूनां चैव सर्वेषां छागादीनामशेषतः ॥ १२८ ॥
</details>

<details><summary>मूलम्</summary>

राज्यलाभं श्रियं चापि क्रमाद् विद्धि तु भैरव ।  
पशूनां चैव सर्वेषां छागादीनामशेषतः ॥ १२८ ॥
</details>  
  

<details open><summary>विश्वास-प्रस्तुतिः</summary>

एवं फलं क्रमाद् विद्यादृते जलजवाण्डजौ ।  
जलजानां पक्षिणां तु याम्यनैर्-ऋत्ययोर्भयम् ॥ १२९ ॥
</details>

<details><summary>मूलम्</summary>

एवं फलं क्रमाद् विद्यादृते जलजवाण्डजौ ।  
जलजानां पक्षिणां तु याम्यनैर्-ऋत्ययोर्भयम् ॥ १२९ ॥
</details>  
  

<details open><summary>विश्वास-प्रस्तुतिः</summary>

अन्यत्र तु श्रियं दद्यात् पतितं शातितं शिरः ।  
यः स्यात् कटकटाशब्दो दन्तानां छिन्नमस्तके ॥ १३० ॥
</details>

<details><summary>मूलम्</summary>

अन्यत्र तु श्रियं दद्यात् पतितं शातितं शिरः ।  
यः स्यात् कटकटाशब्दो दन्तानां छिन्नमस्तके ॥ १३० ॥
</details>  
  

<details open><summary>विश्वास-प्रस्तुतिः</summary>

नराणां पशुपक्ष्यादिग्राहादीनां च रोगदः ।  
लोतकं चक्षुषोर्जातं यदि स्रवति मस्तके ॥ १३१ ॥
</details>

<details><summary>मूलम्</summary>

नराणां पशुपक्ष्यादिग्राहादीनां च रोगदः ।  
लोतकं चक्षुषोर्जातं यदि स्रवति मस्तके ॥ १३१ ॥
</details>  
  

<details open><summary>विश्वास-प्रस्तुतिः</summary>

छिन्ने नरस्य राज्यस्य ता हानिं विनिर्दिशेत् ।  
माहिषे मस्तके नेत्राद् यदि स्रवति लोतकम् ॥ १३२ ॥
</details>

<details><summary>मूलम्</summary>

छिन्ने नरस्य राज्यस्य ता हानिं विनिर्दिशेत् ।  
माहिषे मस्तके नेत्राद् यदि स्रवति लोतकम् ॥ १३२ ॥
</details>  
  

<details open><summary>विश्वास-प्रस्तुतिः</summary>

छिन्ने निवेदितं वैरिभूपमृत्युं तदादिशेत् ।  
अन्येषामथ पश्वादिवलीनां शिरसोऽर्दितात् ॥ १३३ ॥
</details>

<details><summary>मूलम्</summary>

छिन्ने निवेदितं वैरिभूपमृत्युं तदादिशेत् ।  
अन्येषामथ पश्वादिवलीनां शिरसोऽर्दितात् ॥ १३३ ॥
</details>  
  

<details open><summary>विश्वास-प्रस्तुतिः</summary>

निर्गतं लोतकं धत्ते परां भीतिं गदं तथा ।  
हसति च्छिन्नशीर्षं चेन्नारं स्यात् तु रिपुक्षयः ॥ १३४ ॥
</details>

<details><summary>मूलम्</summary>

निर्गतं लोतकं धत्ते परां भीतिं गदं तथा ।  
हसति च्छिन्नशीर्षं चेन्नारं स्यात् तु रिपुक्षयः ॥ १३४ ॥
</details>  
  

<details open><summary>विश्वास-प्रस्तुतिः</summary>

श्रीवृद्धिरायुषो वृद्धिः सदा दातुरसंशयः ।  
यद् यद्वाक्यं निगदति तथा भवति चाचिरात् ॥ १३५ ॥
</details>

<details><summary>मूलम्</summary>

श्रीवृद्धिरायुषो वृद्धिः सदा दातुरसंशयः ।  
यद् यद्वाक्यं निगदति तथा भवति चाचिरात् ॥ १३५ ॥
</details>  
  

<details open><summary>विश्वास-प्रस्तुतिः</summary>

ऊङ्काराद्राज्यहानिः स्याच्छूलेष्मस्रावाच्च पञ्चता ।  
देवानां यदि नामानि भाषते छिन्नमस्तकः ॥ १३६ ॥
</details>

<details><summary>मूलम्</summary>

ऊङ्काराद्राज्यहानिः स्याच्छूलेष्मस्रावाच्च पञ्चता ।  
देवानां यदि नामानि भाषते छिन्नमस्तकः ॥ १३६ ॥
</details>  
  

<details open><summary>विश्वास-प्रस्तुतिः</summary>

विभूतिमतुलां विद्यात् षण्मासाभ्यन्तरे तदा ।  
रुधिरादानकाले तु शकृन्मूत्रे यदि स्रवेत् ॥ १३७ ॥
</details>

<details><summary>मूलम्</summary>

विभूतिमतुलां विद्यात् षण्मासाभ्यन्तरे तदा ।  
रुधिरादानकाले तु शकृन्मूत्रे यदि स्रवेत् ॥ १३७ ॥
</details>  
  

<details open><summary>विश्वास-प्रस्तुतिः</summary>

कायं तदाधश्चोर्ध्वं वा दातुः स्यान्मरणं तदा ।  
आक्षेपाद् वामपादस्य महारोगः प्रजायते ॥ १३८ ॥
</details>

<details><summary>मूलम्</summary>

कायं तदाधश्चोर्ध्वं वा दातुः स्यान्मरणं तदा ।  
आक्षेपाद् वामपादस्य महारोगः प्रजायते ॥ १३८ ॥
</details>  
  

<details open><summary>विश्वास-प्रस्तुतिः</summary>

अन्यदाक्षेपचलनैः कल्याणमुपजायते ।  
माहिषस्य तु रक्तस्य मानुषस्य तु साधकः ॥ १३९ ॥
</details>

<details><summary>मूलम्</summary>

अन्यदाक्षेपचलनैः कल्याणमुपजायते ।  
माहिषस्य तु रक्तस्य मानुषस्य तु साधकः ॥ १३९ ॥
</details>  
  

<details open><summary>विश्वास-प्रस्तुतिः</summary>

अङ्गुष्ठानामिकाभ्यां तु किञ्चिदुद्धृत्य भूतले ।  
महाकौशिकमन्त्रेण निक्षिपेद् बलिमुत्तमम् ॥ १४० ॥
</details>

<details><summary>मूलम्</summary>

अङ्गुष्ठानामिकाभ्यां तु किञ्चिदुद्धृत्य भूतले ।  
महाकौशिकमन्त्रेण निक्षिपेद् बलिमुत्तमम् ॥ १४० ॥
</details>  
  

<details open><summary>विश्वास-प्रस्तुतिः</summary>

देवेभ्यः पूतनादिभ्यो नैर्-ऋत्यां दिशी पूर्वतः ।  
महिषः पञ्चवर्षीयः पञ्चविंशतिवार्षिकः ॥ १४१ ॥
</details>

<details><summary>मूलम्</summary>

देवेभ्यः पूतनादिभ्यो नैर्-ऋत्यां दिशी पूर्वतः ।  
महिषः पञ्चवर्षीयः पञ्चविंशतिवार्षिकः ॥ १४१ ॥
</details>  
  

<details open><summary>विश्वास-प्रस्तुतिः</summary>

बलिर्देयो नरो देव्यै तस्य रक्तं तु भूतये ।  
नेत्रबीजत्रयं कामबीजं हन्ता प्रजापतिः ॥ १४२ ॥
</details>

<details><summary>मूलम्</summary>

बलिर्देयो नरो देव्यै तस्य रक्तं तु भूतये ।  
नेत्रबीजत्रयं कामबीजं हन्ता प्रजापतिः ॥ १४२ ॥
</details>  
  

<details open><summary>विश्वास-प्रस्तुतिः</summary>

वह्निबीजं षट्स्वराभ्यां सम्पृक्तश्च तथा परः ।  
स एवैतास्तथैतावदादिवर्गान्तसंयुतः ॥ १४३ ॥
</details>

<details><summary>मूलम्</summary>

वह्निबीजं षट्स्वराभ्यां सम्पृक्तश्च तथा परः ।  
स एवैतास्तथैतावदादिवर्गान्तसंयुतः ॥ १४३ ॥
</details>  
  

<details open><summary>विश्वास-प्रस्तुतिः</summary>

षष्ठस्वरशिखाबिन्दुश्चन्द्रयुक्तस्थापरः ।  
विर्मासिकाबीजकान्तः कौशिकीत्यभिमन्त्रणम् ॥ १४४ ॥
</details>

<details><summary>मूलम्</summary>

षष्ठस्वरशिखाबिन्दुश्चन्द्रयुक्तस्थापरः ।  
विर्मासिकाबीजकान्तः कौशिकीत्यभिमन्त्रणम् ॥ १४४ ॥
</details>  
  

<details open><summary>विश्वास-प्रस्तुतिः</summary>

एष बलिः स्वाहेति मन्त्रोऽयं कौशिकी स्मृतः ।  
नृपो वैरिबलिं दद्यात् खड्गमामन्त्र्य पूर्वतः ॥ १४५ ॥
</details>

<details><summary>मूलम्</summary>

एष बलिः स्वाहेति मन्त्रोऽयं कौशिकी स्मृतः ।  
नृपो वैरिबलिं दद्यात् खड्गमामन्त्र्य पूर्वतः ॥ १४५ ॥
</details>  
  

<details open><summary>विश्वास-प्रस्तुतिः</summary>

महिषं चाथ छागं वा वैरिनाम्नाभिमन्त्र्य च ।  
सूत्रेण वदने बद्धं त्रिधा तस्य तु मन्त्रकैः ॥ १४६ ॥
</details>

<details><summary>मूलम्</summary>

महिषं चाथ छागं वा वैरिनाम्नाभिमन्त्र्य च ।  
सूत्रेण वदने बद्धं त्रिधा तस्य तु मन्त्रकैः ॥ १४६ ॥
</details>  
  

<details open><summary>विश्वास-प्रस्तुतिः</summary>

छित्त्वा तस्योत्तमाङ्गं तु देव्यै दद्यात् प्रयत्नतः ।  
यदा यदा रिपोर्वृद्धिर्वलिदानं तदा परम् ॥ १४७ ॥
</details>

<details><summary>मूलम्</summary>

छित्त्वा तस्योत्तमाङ्गं तु देव्यै दद्यात् प्रयत्नतः ।  
यदा यदा रिपोर्वृद्धिर्वलिदानं तदा परम् ॥ १४७ ॥
</details>  
  

<details open><summary>विश्वास-प्रस्तुतिः</summary>

दद्यात् तदा शिरश्छित्त्वा रिपोस्तस्य क्षयाय च ।  
प्राणप्रतिष्ठां च रिपोः कुर्यात् तस्मिन् पशावय ॥ १४८ ॥
</details>

<details><summary>मूलम्</summary>

दद्यात् तदा शिरश्छित्त्वा रिपोस्तस्य क्षयाय च ।  
प्राणप्रतिष्ठां च रिपोः कुर्यात् तस्मिन् पशावय ॥ १४८ ॥
</details>  
  

<details open><summary>विश्वास-प्रस्तुतिः</summary>

तस्मिन् क्षीणे रिपोः प्राणाः क्षीयन्ते विपदा युताः ।  
आदौ विरुद्धरूपिणि चण्डिके च ततः परम् ॥ १४९ ॥
</details>

<details><summary>मूलम्</summary>

तस्मिन् क्षीणे रिपोः प्राणाः क्षीयन्ते विपदा युताः ।  
आदौ विरुद्धरूपिणि चण्डिके च ततः परम् ॥ १४९ ॥
</details>  
  

<details open><summary>विश्वास-प्रस्तुतिः</summary>

वैरिणन्त्वमुकं चेति याहीत्याम्रेडितं पुनः ।  
वह्निभार्या ततः पश्चात् खड्गमन्त्रं प्रकीर्तितम् ॥ १५० ॥
</details>

<details><summary>मूलम्</summary>

वैरिणन्त्वमुकं चेति याहीत्याम्रेडितं पुनः ।  
वह्निभार्या ततः पश्चात् खड्गमन्त्रं प्रकीर्तितम् ॥ १५० ॥
</details>  
  

<details open><summary>विश्वास-प्रस्तुतिः</summary>

स्वयं स वैरी यो द्वेष्टि तमिमं पशुरूपिणम् ।  
विनाशय महामारी स्फें स्फें खादय खादय ॥ १५१ ॥
</details>

<details><summary>मूलम्</summary>

स्वयं स वैरी यो द्वेष्टि तमिमं पशुरूपिणम् ।  
विनाशय महामारी स्फें स्फें खादय खादय ॥ १५१ ॥
</details>  
  

<details open><summary>विश्वास-प्रस्तुतिः</summary>

इत्यनेन तु मन्त्रेण वद्व्यः शिरसि पुष्पकम् ।  
दद्यात् ततस्तद्रुधिरं द्व्यक्षराभ्यां निवेदयेत् ॥ १५२ ॥
</details>

<details><summary>मूलम्</summary>

इत्यनेन तु मन्त्रेण वद्व्यः शिरसि पुष्पकम् ।  
दद्यात् ततस्तद्रुधिरं द्व्यक्षराभ्यां निवेदयेत् ॥ १५२ ॥
</details>  
  

<details open><summary>विश्वास-प्रस्तुतिः</summary>

महानवम्यां शरदि यद्येवं दीयते बलिः ।  
तदा तदष्टाङ्गभवैर्मांसैर्होमं समाचरेत् ॥ १५३ ॥
</details>

<details><summary>मूलम्</summary>

महानवम्यां शरदि यद्येवं दीयते बलिः ।  
तदा तदष्टाङ्गभवैर्मांसैर्होमं समाचरेत् ॥ १५३ ॥
</details>  
  

<details open><summary>विश्वास-प्रस्तुतिः</summary>

दुर्गातन्त्रेण मन्त्रेण प्रणीते दहने शुचौ ।  
एवं दत्त्वा बलिं मर्त्यो रिपुक्षयमवाप्नुयात् ॥ १५४ ॥
</details>

<details><summary>मूलम्</summary>

दुर्गातन्त्रेण मन्त्रेण प्रणीते दहने शुचौ ।  
एवं दत्त्वा बलिं मर्त्यो रिपुक्षयमवाप्नुयात् ॥ १५४ ॥
</details>  
  

<details open><summary>विश्वास-प्रस्तुतिः</summary>

नाभेरधस्ताद्रुधिरं पृष्ठभागस्य च श्रिये ।  
स्वगात्ररुधिरै दद्यान्न कदाचन साधकः ॥ १५५ ॥
</details>

<details><summary>मूलम्</summary>

नाभेरधस्ताद्रुधिरं पृष्ठभागस्य च श्रिये ।  
स्वगात्ररुधिरै दद्यान्न कदाचन साधकः ॥ १५५ ॥
</details>  
  

<details open><summary>विश्वास-प्रस्तुतिः</summary>

नोष्ठस्य चिबुकस्यापि नेन्द्रियाणां च मानवः ।  
कण्ठाधो नाभितश्चोर्ध्वं बाह्वोः पाणिमृते तथा ॥ १५६ ॥
</details>

<details><summary>मूलम्</summary>

नोष्ठस्य चिबुकस्यापि नेन्द्रियाणां च मानवः ।  
कण्ठाधो नाभितश्चोर्ध्वं बाह्वोः पाणिमृते तथा ॥ १५६ ॥
</details>  
  

<details open><summary>विश्वास-प्रस्तुतिः</summary>

प्रदद्याद्रुधिरं घातं नातिकुर्याच्च साधकः ।  
गण्डयोश्च ललाटस्य भ्रुवोर्मध्यस्य शोणितम् ॥ १५७ ॥
</details>

<details><summary>मूलम्</summary>

प्रदद्याद्रुधिरं घातं नातिकुर्याच्च साधकः ।  
गण्डयोश्च ललाटस्य भ्रुवोर्मध्यस्य शोणितम् ॥ १५७ ॥
</details>  
  

<details open><summary>विश्वास-प्रस्तुतिः</summary>

कर्णाग्रस्य च बाह्वोश्च गलयो रुदरस्य च ।  
कण्ठादो नाभितश्चोर्ध्वं हृद्भागस्य यतस्ततः ॥ १५८ ॥
</details>

<details><summary>मूलम्</summary>

कर्णाग्रस्य च बाह्वोश्च गलयो रुदरस्य च ।  
कण्ठादो नाभितश्चोर्ध्वं हृद्भागस्य यतस्ततः ॥ १५८ ॥
</details>  
  

<details open><summary>विश्वास-प्रस्तुतिः</summary>

पार्श्वयोश्चापि रुधिरं दुर्गायै विनिवेदयेत् ।  
न गुल्पतोऽसृक्प्रदद्यान्न जत्रोर्नापि वक्त्रतः ॥ १५९ ॥
</details>

<details><summary>मूलम्</summary>

पार्श्वयोश्चापि रुधिरं दुर्गायै विनिवेदयेत् ।  
न गुल्पतोऽसृक्प्रदद्यान्न जत्रोर्नापि वक्त्रतः ॥ १५९ ॥
</details>  
  

<details open><summary>विश्वास-प्रस्तुतिः</summary>

न च रोगबिलादङ्गान्नान्यघाताच्च भैरव ।  
तदर्थे च कृताघातः सश्रद्धोऽक्षुब्धमानसः ॥ १६० ॥
</details>

<details><summary>मूलम्</summary>

न च रोगबिलादङ्गान्नान्यघाताच्च भैरव ।  
तदर्थे च कृताघातः सश्रद्धोऽक्षुब्धमानसः ॥ १६० ॥
</details>  
  

<details open><summary>विश्वास-प्रस्तुतिः</summary>

श्रुते रक्तं प्रदद्यात्तु पद्मपुष्पस्य पत्रके ।  
सौवर्णे राजते कांस्ये लौहे फाले न वा नरः ॥ १६१ ॥
</details>

<details><summary>मूलम्</summary>

श्रुते रक्तं प्रदद्यात्तु पद्मपुष्पस्य पत्रके ।  
सौवर्णे राजते कांस्ये लौहे फाले न वा नरः ॥ १६१ ॥
</details>  
  

<details open><summary>विश्वास-प्रस्तुतिः</summary>

निधाय देव्यै दद्यात् तु तद्रक्तं मन्त्रपूर्वकम् ।  
खननं क्षुरिकाखड्गशङ्कुलादि यदस्त्रकम् ॥ १६२ ॥
</details>

<details><summary>मूलम्</summary>

निधाय देव्यै दद्यात् तु तद्रक्तं मन्त्रपूर्वकम् ।  
खननं क्षुरिकाखड्गशङ्कुलादि यदस्त्रकम् ॥ १६२ ॥
</details>  
  

<details open><summary>विश्वास-प्रस्तुतिः</summary>

घातेन बृहदस्त्रस्य महाफलमवाप्नुयात् ।  
पद्मपुष्पस्य पत्रं तु यावद् गृह्णाति शोणितम् ॥ १६३ ॥
</details>

<details><summary>मूलम्</summary>

घातेन बृहदस्त्रस्य महाफलमवाप्नुयात् ।  
पद्मपुष्पस्य पत्रं तु यावद् गृह्णाति शोणितम् ॥ १६३ ॥
</details>  
  

<details open><summary>विश्वास-प्रस्तुतिः</summary>

तत्प्रमाणे चतुर्भागाधिकं रक्तं तु साधकः ।  
न कदाचित् प्रदद्यात्तु नाङ्गच्छेदमथाचरेत् ॥ १६४ ॥
</details>

<details><summary>मूलम्</summary>

तत्प्रमाणे चतुर्भागाधिकं रक्तं तु साधकः ।  
न कदाचित् प्रदद्यात्तु नाङ्गच्छेदमथाचरेत् ॥ १६४ ॥
</details>  
  

<details open><summary>विश्वास-प्रस्तुतिः</summary>

यः स्वहृदयसञ्जातमांसं माषप्रमाणतः ।  
तिलमुद्गप्रमाणाद् वा देव्यै दद्यात् तु भक्तितः ॥ १६५ ॥
</details>

<details><summary>मूलम्</summary>

यः स्वहृदयसञ्जातमांसं माषप्रमाणतः ।  
तिलमुद्गप्रमाणाद् वा देव्यै दद्यात् तु भक्तितः ॥ १६५ ॥
</details>  
  

<details open><summary>विश्वास-प्रस्तुतिः</summary>

षण्मासाभ्यन्तरे तस्मात् काममिष्टमवाप्नुयात् ।  
बाह्वोस्तु स्कन्धयोर्वापि यो दद्याद् दीपवर्तिकाम् ॥ १६६ ॥
</details>

<details><summary>मूलम्</summary>

षण्मासाभ्यन्तरे तस्मात् काममिष्टमवाप्नुयात् ।  
बाह्वोस्तु स्कन्धयोर्वापि यो दद्याद् दीपवर्तिकाम् ॥ १६६ ॥
</details>  
  

<details open><summary>विश्वास-प्रस्तुतिः</summary>

हृदये वा स्नेहपात्रं विना भक्त्या तु साधकः ।  
क्षणमात्रेण तद्दीपप्रदानस्य फलं शृणु ॥ १६७ ॥
</details>

<details><summary>मूलम्</summary>

हृदये वा स्नेहपात्रं विना भक्त्या तु साधकः ।  
क्षणमात्रेण तद्दीपप्रदानस्य फलं शृणु ॥ १६७ ॥
</details>  
  

<details open><summary>विश्वास-प्रस्तुतिः</summary>

भुक्त्वा च विपुलान् भोगान् देवीगेहे यदृच्छया ।  
कल्पत्रयं तु संस्थाय सार्वभौमो नृपो भवेत् ॥ १६८ ॥
</details>

<details><summary>मूलम्</summary>

भुक्त्वा च विपुलान् भोगान् देवीगेहे यदृच्छया ।  
कल्पत्रयं तु संस्थाय सार्वभौमो नृपो भवेत् ॥ १६८ ॥
</details>  
  

<details open><summary>विश्वास-प्रस्तुतिः</summary>

महिषस्य शिरश्छिन्नं सप्रदीपं शिवापुरः ।  
हस्ताभ्यां यः समादाय अहोरात्रं तु तिष्ठति ॥ १६९ ॥
</details>

<details><summary>मूलम्</summary>

महिषस्य शिरश्छिन्नं सप्रदीपं शिवापुरः ।  
हस्ताभ्यां यः समादाय अहोरात्रं तु तिष्ठति ॥ १६९ ॥
</details>  
  

<details open><summary>विश्वास-प्रस्तुतिः</summary>

स चिरायुः पूतमूर्तिरिह भुक्त्वा मनोरमान् ।  
भोगान्ते मद्गृहगो गणानामधिपो भवेत् ॥ १७० ॥
</details>

<details><summary>मूलम्</summary>

स चिरायुः पूतमूर्तिरिह भुक्त्वा मनोरमान् ।  
भोगान्ते मद्गृहगो गणानामधिपो भवेत् ॥ १७० ॥
</details>  
  

<details open><summary>विश्वास-प्रस्तुतिः</summary>

नरस्य शीर्षमादाय साधको दक्षिणे करे ।  
वामेन रौधिरं पात्रं गृहीत्वा निशि जाग्रतः ॥ १७१ ॥
</details>

<details><summary>मूलम्</summary>

नरस्य शीर्षमादाय साधको दक्षिणे करे ।  
वामेन रौधिरं पात्रं गृहीत्वा निशि जाग्रतः ॥ १७१ ॥
</details>  
  

<details open><summary>विश्वास-प्रस्तुतिः</summary>

यावद्रात्रं स्थितो मर्त्यो राजा भवति चेह वै ।  
मृते मम गृहं प्राप्य गणानामधिप् भवेत् ॥ १७२ ॥
</details>

<details><summary>मूलम्</summary>

यावद्रात्रं स्थितो मर्त्यो राजा भवति चेह वै ।  
मृते मम गृहं प्राप्य गणानामधिप् भवेत् ॥ १७२ ॥
</details>  
  

<details open><summary>विश्वास-प्रस्तुतिः</summary>

क्षणमात्रं वलीनां यः शिरोरक्तं करद्वये ।  
गृहीत्वा चिन्तयेद् देवीं पुरस्तिष्ठति मानवः ॥ १७३ ॥
</details>

<details><summary>मूलम्</summary>

क्षणमात्रं वलीनां यः शिरोरक्तं करद्वये ।  
गृहीत्वा चिन्तयेद् देवीं पुरस्तिष्ठति मानवः ॥ १७३ ॥
</details>  
  

<details open><summary>विश्वास-प्रस्तुतिः</summary>

स कामानिह सम्प्राप्य देवीलोके महीयते ।  
महामाये जगन्नाथे सर्वकामप्रदायिनि ॥ १७४ ॥
</details>

<details><summary>मूलम्</summary>

स कामानिह सम्प्राप्य देवीलोके महीयते ।  
महामाये जगन्नाथे सर्वकामप्रदायिनि ॥ १७४ ॥
</details>  
  

<details open><summary>विश्वास-प्रस्तुतिः</summary>

ददामि देहरुधिरं प्रसीद वरदा भव ।  
इत्युक्त्वा मूलमन्त्रेण नतिपूर्व विचक्षणः ॥ १७५ ॥
</details>

<details><summary>मूलम्</summary>

ददामि देहरुधिरं प्रसीद वरदा भव ।  
इत्युक्त्वा मूलमन्त्रेण नतिपूर्व विचक्षणः ॥ १७५ ॥
</details>  
  

<details open><summary>विश्वास-प्रस्तुतिः</summary>

स्वगात्ररुधिरं दद्याद् मानवः सिद्धसन्निभः ।  
यनात्ममांसं सत्येन ददामीश्वरि भूतये ॥ १७६ ॥
</details>

<details><summary>मूलम्</summary>

स्वगात्ररुधिरं दद्याद् मानवः सिद्धसन्निभः ।  
यनात्ममांसं सत्येन ददामीश्वरि भूतये ॥ १७६ ॥
</details>  
  

<details open><summary>विश्वास-प्रस्तुतिः</summary>

निर्वाणं तेन सत्येन देहि हं हं नमो नमः ।  
इत्यनेन तु मन्त्रेण स्वमांसं वितरेद् बुधः ॥ १७७ ॥
</details>

<details><summary>मूलम्</summary>

निर्वाणं तेन सत्येन देहि हं हं नमो नमः ।  
इत्यनेन तु मन्त्रेण स्वमांसं वितरेद् बुधः ॥ १७७ ॥
</details>  
  

<details open><summary>विश्वास-प्रस्तुतिः</summary>

सौभाग्यं सुखसम्पन्नं प्रदीपं परमं रुचिः ।  
दीपयेन्मांसमिह तं दीपं ह्नौं ह्नौं नमो नमः ॥ १७८ ॥
</details>

<details><summary>मूलम्</summary>

सौभाग्यं सुखसम्पन्नं प्रदीपं परमं रुचिः ।  
दीपयेन्मांसमिह तं दीपं ह्नौं ह्नौं नमो नमः ॥ १७८ ॥
</details>  
  

<details open><summary>विश्वास-प्रस्तुतिः</summary>

इत्यनेन तु मन्त्रेण दीपं दद्याद् विचक्षणः ।  
महानवम्यां शरदि रात्रौ स्कन्दविशाखयोः ॥ १७९ ॥
</details>

<details><summary>मूलम्</summary>

इत्यनेन तु मन्त्रेण दीपं दद्याद् विचक्षणः ।  
महानवम्यां शरदि रात्रौ स्कन्दविशाखयोः ॥ १७९ ॥
</details>  
  

<details open><summary>विश्वास-प्रस्तुतिः</summary>

यवचूर्णमयं कृत्वा रिपुं मृन्मयमेव वा ।  
शिरश्छित्त्वा बलिं दद्यात् कृत्वा तस्य तु मन्त्रतः ॥ १८० ॥
</details>

<details><summary>मूलम्</summary>

यवचूर्णमयं कृत्वा रिपुं मृन्मयमेव वा ।  
शिरश्छित्त्वा बलिं दद्यात् कृत्वा तस्य तु मन्त्रतः ॥ १८० ॥
</details>  
  

<details open><summary>विश्वास-प्रस्तुतिः</summary>

अनेनैव तु मन्त्रेण खड्गमामन्त्र्य यत्नतः ।  
रक्तं किलिकिली घोर घोराधारविहिंसकः ॥ १८१ ॥
</details>

<details><summary>मूलम्</summary>

अनेनैव तु मन्त्रेण खड्गमामन्त्र्य यत्नतः ।  
रक्तं किलिकिली घोर घोराधारविहिंसकः ॥ १८१ ॥
</details>  
  

<details open><summary>विश्वास-प्रस्तुतिः</summary>

ब्रह्मशिष्याम्बिकाशिष्यममुकं चारिसत्तमम् ।  
आन्तो विसर्गसहितः स च बिन्दुयुतोऽपरः ॥ १८२ ॥
</details>

<details><summary>मूलम्</summary>

ब्रह्मशिष्याम्बिकाशिष्यममुकं चारिसत्तमम् ।  
आन्तो विसर्गसहितः स च बिन्दुयुतोऽपरः ॥ १८२ ॥
</details>  
  

<details open><summary>विश्वास-प्रस्तुतिः</summary>

शिरश्छित्त्वा वलिं दद्यात् कृत्वा तस्य तु मन्त्रतः ।  
अनेनैव तु मन्त्रेण बिन्दुना च समन्वितः ॥ १८३ ॥
</details>

<details><summary>मूलम्</summary>

शिरश्छित्त्वा वलिं दद्यात् कृत्वा तस्य तु मन्त्रतः ।  
अनेनैव तु मन्त्रेण बिन्दुना च समन्वितः ॥ १८३ ॥
</details>  
  

<details open><summary>विश्वास-प्रस्तुतिः</summary>

ब्रह्माग्निर्योगचन्द्रेण बिन्दुना च समन्वितः ।  
फडन्तो वलिषु प्रोक्तः खड्गः स्कन्दविशाखयोः ॥ १८४ ॥
</details>

<details><summary>मूलम्</summary>

ब्रह्माग्निर्योगचन्द्रेण बिन्दुना च समन्वितः ।  
फडन्तो वलिषु प्रोक्तः खड्गः स्कन्दविशाखयोः ॥ १८४ ॥
</details>  
  

<details open><summary>विश्वास-प्रस्तुतिः</summary>

रक्तद्रव्यैः शोचयित्वा कृत्रिमं तं वलिं रिपुम् ।  
कुचन्दनस्य तिलकं ललाटे विनिवेश्य च ॥ १८५ ॥
</details>

<details><summary>मूलम्</summary>

रक्तद्रव्यैः शोचयित्वा कृत्रिमं तं वलिं रिपुम् ।  
कुचन्दनस्य तिलकं ललाटे विनिवेश्य च ॥ १८५ ॥
</details>  
  

<details open><summary>विश्वास-प्रस्तुतिः</summary>

रक्तमाल्याम्बरं कृत्वा रक्तवस्त्रधरं तथा ।  
कण्ठे बद्ध्वा रक्तसूत्रैर्नाभौ शल्यं च कृत्रिमम् ॥ १८६ ॥
</details>

<details><summary>मूलम्</summary>

रक्तमाल्याम्बरं कृत्वा रक्तवस्त्रधरं तथा ।  
कण्ठे बद्ध्वा रक्तसूत्रैर्नाभौ शल्यं च कृत्रिमम् ॥ १८६ ॥
</details>  
  

<details open><summary>विश्वास-प्रस्तुतिः</summary>

दत्त्वोत्तरशिरः स्कन्धं कृत्वा खड्गेन छेदयेत् ।  
शिरस्तस्य ततो दद्यात् स्कन्दमन्त्रेण मन्त्रितम् ॥ १८७ ॥
</details>

<details><summary>मूलम्</summary>

दत्त्वोत्तरशिरः स्कन्धं कृत्वा खड्गेन छेदयेत् ।  
शिरस्तस्य ततो दद्यात् स्कन्दमन्त्रेण मन्त्रितम् ॥ १८७ ॥
</details>  
  

<details open><summary>विश्वास-प्रस्तुतिः</summary>

चतुर्दशस्वराग्निभ्यां सम्पृक्तः स्तात् पुरःसकम् ।  
परतः परतः पूर्वं चन्द्रबिन्दुसमन्वितम् ॥ १८८ ॥
</details>

<details><summary>मूलम्</summary>

चतुर्दशस्वराग्निभ्यां सम्पृक्तः स्तात् पुरःसकम् ।  
परतः परतः पूर्वं चन्द्रबिन्दुसमन्वितम् ॥ १८८ ॥
</details>  
  

<details open><summary>विश्वास-प्रस्तुतिः</summary>

स्कन्दस्य मूलमन्त्रोऽयं तेन तस्मै बलिं सृजेत् ।  
चतुर्दशस्वराग्निभ्यां तृतीयं तु च पूर्ववत् ॥ १८९ ॥
</details>

<details><summary>मूलम्</summary>

स्कन्दस्य मूलमन्त्रोऽयं तेन तस्मै बलिं सृजेत् ।  
चतुर्दशस्वराग्निभ्यां तृतीयं तु च पूर्ववत् ॥ १८९ ॥
</details>  
  

<details open><summary>विश्वास-प्रस्तुतिः</summary>

प्रोक्तो विशाखमन्त्रोऽयं तेन तस्मै बलिं सृजेत् ।  
कुटिलाक्षो कृष्णपिङ्गवर्णौ रक्ताङ्गधारिणौ ॥ १९० ॥
</details>

<details><summary>मूलम्</summary>

प्रोक्तो विशाखमन्त्रोऽयं तेन तस्मै बलिं सृजेत् ।  
कुटिलाक्षो कृष्णपिङ्गवर्णौ रक्ताङ्गधारिणौ ॥ १९० ॥
</details>  
  

<details open><summary>विश्वास-प्रस्तुतिः</summary>

त्रिशूलं करवालं च पाणिभ्यां दक्षिणे तथा ।  
बिभ्रतौ नृकपालं च कत्रिकां चाति वामतः ॥ १९१ ॥
</details>

<details><summary>मूलम्</summary>

त्रिशूलं करवालं च पाणिभ्यां दक्षिणे तथा ।  
बिभ्रतौ नृकपालं च कत्रिकां चाति वामतः ॥ १९१ ॥
</details>  
  

<details open><summary>विश्वास-प्रस्तुतिः</summary>

त्रिनेत्रौ नरमुण्डानां मालामुरसि बिभ्रतौ ।  
विकटौ दशनैर्भीमैर्गणेशौ द्वारपालकौ ॥ १९२ ॥
</details>

<details><summary>मूलम्</summary>

त्रिनेत्रौ नरमुण्डानां मालामुरसि बिभ्रतौ ।  
विकटौ दशनैर्भीमैर्गणेशौ द्वारपालकौ ॥ १९२ ॥
</details>  
  

<details open><summary>विश्वास-प्रस्तुतिः</summary>

ध्यानेन चिन्तयेद् देव्याः पुरतः संस्थितौ सदा ।  
चैत्रे मास्यसिते पक्षे चतुर्दश्यां विशेषतः ॥ १९३ ॥
</details>

<details><summary>मूलम्</summary>

ध्यानेन चिन्तयेद् देव्याः पुरतः संस्थितौ सदा ।  
चैत्रे मास्यसिते पक्षे चतुर्दश्यां विशेषतः ॥ १९३ ॥
</details>  
  

<details open><summary>विश्वास-प्रस्तुतिः</summary>

वलिभिर्महिषैश्छागैः मां च भैरवरूपिणम् ।  
तोषयेन्मधुमिर्मांसैस्तेन तुष्याम्यहं सुतौ ॥ १९४ ॥
</details>

<details><summary>मूलम्</summary>

वलिभिर्महिषैश्छागैः मां च भैरवरूपिणम् ।  
तोषयेन्मधुमिर्मांसैस्तेन तुष्याम्यहं सुतौ ॥ १९४ ॥
</details>  
  

<details open><summary>विश्वास-प्रस्तुतिः</summary>

चण्डिका वलिदाने तु वलिशीर्षं जलेन च ।  
अभिषिच्य तु मन्त्रेण मूलेनैव निवेदयेत् ॥ १९५ ॥
</details>

<details><summary>मूलम्</summary>

चण्डिका वलिदाने तु वलिशीर्षं जलेन च ।  
अभिषिच्य तु मन्त्रेण मूलेनैव निवेदयेत् ॥ १९५ ॥
</details>  
  

<details open><summary>विश्वास-प्रस्तुतिः</summary>

ईषत्प्राणं तु बहुधा चलितं पूर्वमर्चितम् ।  
वीक्षेत्कायसमृद्धिं तु सिद्धभावं च साधकः ॥ १९६ ॥
</details>

<details><summary>मूलम्</summary>

ईषत्प्राणं तु बहुधा चलितं पूर्वमर्चितम् ।  
वीक्षेत्कायसमृद्धिं तु सिद्धभावं च साधकः ॥ १९६ ॥
</details>  
  

<details open><summary>विश्वास-प्रस्तुतिः</summary>

सितप्रेतो रथस्तेषां योगपीठस्य सन्निभः ।  
ध्यायाम्यस्मिन् महामाये सिद्धिं बोधयते नमः ॥ १९७ ॥
</details>

<details><summary>मूलम्</summary>

सितप्रेतो रथस्तेषां योगपीठस्य सन्निभः ।  
ध्यायाम्यस्मिन् महामाये सिद्धिं बोधयते नमः ॥ १९७ ॥
</details>  
  

<details open><summary>विश्वास-प्रस्तुतिः</summary>

अनेनामन्त्रितं शीर्षं न चिराद् यदि वेपते ।  
तत्कार्यस्य तदा सिद्धिरसिद्धिस्तु विपर्ययात् ॥ १९८ ॥
</details>

<details><summary>मूलम्</summary>

अनेनामन्त्रितं शीर्षं न चिराद् यदि वेपते ।  
तत्कार्यस्य तदा सिद्धिरसिद्धिस्तु विपर्ययात् ॥ १९८ ॥
</details>  
  

<details open><summary>विश्वास-प्रस्तुतिः</summary>

एवं ददद् वीरो यथोक्त विधिनाऽमुना ।  
वलिदानादेव चतुर्वर्गमाप्नोत्यसंशयम् ॥ १९९ ॥
</details>

<details><summary>मूलम्</summary>

एवं ददद् वीरो यथोक्त विधिनाऽमुना ।  
वलिदानादेव चतुर्वर्गमाप्नोत्यसंशयम् ॥ १९९ ॥
</details>  
  

<details open><summary>विश्वास-प्रस्तुतिः</summary>

एवं वलिप्रदानस्य क्रमो रूपं तथैव च ।  
कथितो रुधिराध्याय उपचाराञ् शृणुष्व मे ॥ २०० ॥
</details>

<details><summary>मूलम्</summary>

एवं वलिप्रदानस्य क्रमो रूपं तथैव च ।  
कथितो रुधिराध्याय उपचाराञ् शृणुष्व मे ॥ २०० ॥
</details>  
  

<details open><summary>विश्वास-प्रस्तुतिः</summary>

इति श्रीकालिकापुराणे वलिदानविवरणं नाम अप्तषष्टितमोऽध्यायः ॥ ६७ ॥
</details>

<details><summary>मूलम्</summary>

इति श्रीकालिकापुराणे वलिदानविवरणं नाम अप्तषष्टितमोऽध्यायः ॥ ६७ ॥
</details>  
