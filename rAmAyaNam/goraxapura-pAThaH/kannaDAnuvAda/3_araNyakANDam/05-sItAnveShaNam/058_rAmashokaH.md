+++
title = "०५८ रामशोकः"
title_english = "058 Rama anguishes for Seetha s aloneness"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-058-Rama_Shokaha.mp3"></div>
</details>



<details><summary>ಭಾಗಸೂಚನಾ</summary>

ದಾರಿಯಲ್ಲಿ ಅನೇಕ ಪ್ರಕಾರ ಸಂಶಯಪಡುತ್ತಾ ಲಕ್ಷ್ಮಣ ಸಹಿತ ಶ್ರೀರಾಮನು ಆಶ್ರಮಕ್ಕೆ ಬಂದು ಸೀತೆಯನ್ನು ನೋಡದೆ ವ್ಯಥಿತನಾದುದು
</details>

###### 1


<details><summary>ಮೂಲಮ್</summary>

ಸ ದೃಷ್ಟ್ವಾ ಲಕ್ಷ್ಮಣಂ ದೀನಂ ಶೂನ್ಯಂ ದಶರಥಾತ್ಮಜಃ ।  
ಪರ್ಯಪೃಚ್ಛತ ಧರ್ಮಾತ್ಮಾ ವೈದೇಹೀಮಾಗತಂ ವಿನಾ ॥
</details>

<details><summary>ಅನುವಾದ</summary>

ಧರ್ಮಾತ್ಮನಾದ ದಾಶರಥಿಯು ಸೀತೆಯನ್ನು ಬಿಟ್ಟು ಏಕಾಕಿಯಾಗಿ ಬರುತ್ತಿರುವ, ದೀನನಾಗಿಯೂ, ಸಂತೋಷಶೂನ್ಯನೂ ಆಗಿದ್ದ ಲಕ್ಷ್ಮಣನಲ್ಲಿ ಕೇಳಿದನು .॥1॥
</details>

###### 2


<details><summary>ಮೂಲಮ್</summary>

ಪ್ರಸ್ಥಿತಂ ದಂಡಕಾರಣ್ಯಂ ಯಾ ಮಾಮನುಜಗಾಮ ಹ ।  
ಕ್ವ ಸಾ ಲಕ್ಷ್ಮಣ ವೈದೇಹೀ ಯಾಂ ಹಿತ್ವಾ ತ್ವಮಿಹಾಗತಃ ॥
</details>

<details><summary>ಅನುವಾದ</summary>

ಲಕ್ಷ್ಮಣನೇ! ನನ್ನನ್ನು ಅನುಸರಿಸಿ ದಂಡಕಾರಣ್ಯಕ್ಕೆ ಬಂದಿರುವ ನೀನು ಒಬ್ಬಳನ್ನೇ ಬಿಟ್ಟು ಬಂದಿರುವ ಆ ವೈದೇಹಿಯು ಈಗ ಎಲ್ಲಿರುವಳು.॥2॥
</details>

###### 3


<details><summary>ಮೂಲಮ್</summary>

ರಾಜ್ಯಭ್ರಷ್ಟಸ್ಯ ದೀನಸ್ಯ ದಂಡಕಾನ್ ಪರಿಧಾವತಃ ।  
ಕ್ವ ಸಾ ದುಃಖಸಹಾಯಾ ಮೇ ವೈದೇಹೀ ತನುಮಧ್ಯಮಾ ॥
</details>

<details><summary>ಅನುವಾದ</summary>

ನಾನು ರಾಜ್ಯಭ್ರಷ್ಟನಾಗಿ, ದೀನನಾಗಿ ದಂಡಕಾರಣ್ಯದಲ್ಲಿ ಅಲೆಯುತ್ತಿದೇನೆ. ಈ ದುಃಖದಲ್ಲಿ ನನಗೆ ಸಹಾಯಕಳಾದ ಸುಂದರೀ ವಿದೇಹಕುಮಾರಿ ಎಲ್ಲಿರುವಳು.॥3॥
</details>

###### 4


<details><summary>ಮೂಲಮ್</summary>

ಯಾಂ ವಿನಾ ನೋತ್ಸಹೇ ವೀರ ಮುಹೂರ್ತಮಪಿ ಜೀವಿತುಮ್ ।  
ಕ್ವ ಸಾ ಪ್ರಾಣಸಹಾಯಾ ಮೇ ಸೀತಾ ಸುರಸುತೋಪಮಾ ॥
</details>

<details><summary>ಅನುವಾದ</summary>

ವೀರನೇ! ಯಾರನ್ನು ಬಿಟ್ಟು ನಾನು ಎರಡು ಗಳಿಗೆಯೂ ಬದುಕಿರಲಾರೆನೋ, ಯಾರು ನನ್ನ ಪ್ರಾಣಗಳ ಸಹಚರಿಯಾಗಿರುವಳೋ ಆ ದೇವಕನ್ಯೆಯಂತಿದ್ದ ಸುಂದರೀ ಸೀತೆಯು ಈಗ ಎಲ್ಲಿರುವಳು.॥4॥
</details>

###### 5


<details><summary>ಮೂಲಮ್</summary>

ಪತಿತ್ವಮಮರಾಣಾಂ ಹಿ ಪೃಥಿವ್ಯಾಶ್ಚಾಪಿ ಲಕ್ಷ್ಮಣ ।  
ವಿನಾ ತಾಂ ತಪನೀಯಾಭಾಂ ನೇಚ್ಛೇಯಂ ಜನಕಾತ್ಮಜಾಮ್ ॥
</details>

<details><summary>ಅನುವಾದ</summary>

ಲಕ್ಷ್ಮಣ! ಪುಟಕ್ಕಿಟ್ಟ ಚಿನ್ನದಂತೆ ಕಾಂತಿಯುಳ್ಳ ಜನಕನಂದಿನೀ ಸೀತೆಯ ಹೊರತು ನಾನು ಪೃಥಿವಿಯ ರಾಜ್ಯ ಹಾಗೂ ದೇವತೆಗಳ ಒಡೆತನವನ್ನು ಬಯಸುವುದಿಲ್ಲ.॥5॥
</details>

###### 6


<details><summary>ಮೂಲಮ್</summary>

ಕಚ್ಚಿಜ್ಜೀವತಿವೈದೇಹೀ ಪ್ರಾಣೈಃ ಪ್ರಿಯತರಾ ಮಮ ।  
ಕಚ್ಚಿತ್ಪ್ರವ್ರಾಜನಂ ವೀರ ನ ಮೇ ಮಿಥ್ಯಾ ಭವಿಷ್ಯತಿ ॥
</details>

<details><summary>ಅನುವಾದ</summary>

ವೀರನೇ! ನನಗೆ ಪ್ರಾಣಕ್ಕಿಂತಲೂ ಪ್ರಿಯಳಾದ ವಿದೇಹಕುಮಾರಿ ಸೀತೆಯು ಈಗ ಬದುಕಿರಬಲ್ಲಳೇ? ನಾನು ಕಾಡಿಗೆ ಬಂದುದು, ಸೀತೆಯನ್ನು ಕಳೆದುಕೊಂಡಿದ್ದರಿಂದ ವ್ಯರ್ಥವಾಗಲಿಕ್ಕಿಲ್ಲವಲ್ಲ.॥6॥
</details>

###### 7


<details><summary>ಮೂಲಮ್</summary>

ಸೀತಾನಿಮಿತ್ತಂ ಸೌಮಿತ್ರೇ ಮೃತೇ ಮಯಿ ಗತೇ ತ್ವಯಿ ।  
ಕಚ್ಚಿತ್ಸಕಾಮಾ ಕೈಕೇಯೀ ಸುಖಿತಾ ಸಾ ಭವಿಷ್ಯತಿ ॥
</details>

<details><summary>ಅನುವಾದ</summary>

ಸುಮಿತ್ರಾನಂದನ! ಸೀತೆಯನ್ನು ಕಳೆದುಕೊಂಡಿದ್ದರಿಂದ ನಾನು ಸತ್ತುಹೋಗಿ, ನೀನೊಬ್ಬನೇ ಅಯೋಧ್ಯೆಗೆ ಮರಳಿ ಹೋದಾಗ ತಾಯಿ ಕೌಸಲ್ಯೆಯು ಸಫಲ ಮನೋರಥಳಾಗಿ ಸುಖಿಯಾಗುವಳೇ.॥7॥
</details>

###### 8


<details><summary>ಮೂಲಮ್</summary>

ಸಪುತ್ರರಾಜ್ಯಾಂ ಸಿದ್ಧಾರ್ಥಾಂ ಮೃತಪುತ್ರಾ ತಪಸ್ವಿನೀ ।  
ಉಪಸ್ಥಾಸ್ಯತಿ ಕೌಸಲ್ಯಾ ಕಚ್ಚಿತ್ ಸೌಮ್ಯೇನ ಕೇಕಯೀಮ್ ॥
</details>

<details><summary>ಅನುವಾದ</summary>

ಪುತ್ರನಿಂದಲೂ, ನಿಷ್ಕಂಟಕ ರಾಜ್ಯದಿಂದಲೂ ಕೃತಕೃತ್ಯಳಾದ ಕೈಕೇಯಿಯನ್ನು ದಯನೀಯಳಾದ, ಮಗನನ್ನು ಕಳೆದುಕೊಂಡ ಕೌಸಲ್ಯೆಯು ವಿನೀತಭಾವದಿಂದ ಉಪಚರಿಸುತ್ತಾ ಇರಬಲ್ಲಳೇ.॥8॥
</details>

###### 9


<details><summary>ಮೂಲಮ್</summary>

ಯದಿ ಜೀವತಿ ವೈದೇಹೀ ಗಮಿಷ್ಯಾಮ್ಯಾಶ್ರಮಂ ಪುನಃ ।  
ಸುವೃತ್ತಾ ಯದಿ ವೃತ್ತಾ ಸಾ ಪ್ರಾಣಾಂಸ್ತ್ಯಕ್ಷ್ಯಾಮಿ ಲಕ್ಷ್ಮಣ ॥
</details>

<details><summary>ಅನುವಾದ</summary>

ಲಕ್ಷ್ಮಣ! ವಿದೇಹನಂದಿನೀ ಸೀತೆಯು ಜೀವಂತವಾಗಿದ್ದರೆ ನಾನು ಮತ್ತೆ ಆಶ್ರಮದಲ್ಲಿ ಕಾಲಿರಿಸುವೆನು. ಸದಾಚಾರ ಪರಾಯಣ ಮೈಥಿಲಿಯು ಸತ್ತುಹೋದರೆ ನಾನು ಪ್ರಾಣತ್ಯಾಗ ಮಾಡುವೆನು.॥9॥
</details>

###### 10


<details><summary>ಮೂಲಮ್</summary>

ಯದಿ ಮಾಮಾಶ್ರಮಗತಂ ವೈದೇಹೀ ನಾಭಿಭಾಷತೇ ।  
ಪುನಃ ಪ್ರಹಸಿತಾ ಸೀತಾ ವಿನಶಿಷ್ಯಾಮಿ ಲಕ್ಷ್ಮಣ ॥
</details>

<details><summary>ಅನುವಾದ</summary>

ಲಕ್ಷ್ಮಣ! ಆಶ್ರಮಕ್ಕೆ ಹೋದಾಗ ವಿದೇಹಕುಮಾರಿ ಸೀತೆಯು ನಗುಮುಖದಿಂದ ಎದುರಿಗೆ ಬಂದು ನನ್ನೊಂದಿಗೆ ಮಾತನಾಡದಿದ್ದರೆ ನಾನು ಬದುಕಿ ಉಳಿಯಲಾರೆನು.॥10॥
</details>

###### 11


<details><summary>ಮೂಲಮ್</summary>

ಬ್ರೂಹಿ ಲಕ್ಷ್ಮಣ ವೈದೇಹೀ ಯದಿ ಜೀವತಿ ವಾ ನ ವಾ ।  
ತ್ವಯಿ ಪ್ರಮತ್ತೇ ರಕ್ಷೋಭಿರ್ಭಕ್ಷಿತಾ ವಾ ತಪಸ್ವಿನೀ ॥
</details>

<details><summary>ಅನುವಾದ</summary>

ಲಕ್ಷ್ಮಣ! ನೀನೇಕೆ ಮಾತನಾಡುತ್ತಿಲ್ಲ, ವೈದೇಹಿಯು ಜೀವಿಸಿರುವಳೇ? ನೀನು ಎಚ್ಚರ ತಪ್ಪಿದ್ದರಿಂದ ರಾಕ್ಷಸರು ಆ ತಪಸ್ವಿನಿಯನ್ನು ತಿಂದುಹಾಕಿಲ್ಲವಲ್ಲ.॥11॥
</details>

###### 12


<details><summary>ಮೂಲಮ್</summary>

ಸುಕುಮಾರೀ ಚ ಬಾಲಾ ಚ ನಿತ್ಯಂ ಚಾದುಃಖಭಾಗಿನೀ ।  
ಮದ್ವಿಯೋಗೇನ ವೈದೇಹೀ ವ್ಯಕ್ತಂ ಶೋಚತಿ ದುರ್ಮನಾಃ ॥
</details>

<details><summary>ಅನುವಾದ</summary>

ಸುಕುಮಾರಿಯಾದ, ಮುಗ್ಧಳಾದ, ವನವಾಸದ ದುಃಖವನ್ನು ಮೊದಲು ಅನುಭವಿಸದಿರುವ, ವೈದೇಹಿಯು ಇಂದು ನನ್ನ ವಿಯೋಗದಿಂದ ವ್ಯಥಿತಳಾಗಿ ಅವಶ್ಯವಾಗಿ ಶೋಕಪಡುತ್ತಿರಬಹುದು.॥12॥
</details>

###### 13


<details><summary>ಮೂಲಮ್</summary>

ಸರ್ವಥಾ ರಕ್ಷಸಾ ತೇನ ಜಿಹ್ಮೇನ ಸುದುರಾತ್ಮನಾ ।  
ವದತಾ ಲಕ್ಷ್ಮಣೇತ್ಯುಚ್ಚೈಸ್ತವಾಪಿ ಜನಿತಂ ಭಯಮ್ ॥
</details>

<details><summary>ಅನುವಾದ</summary>

ಆ ಕುಟಿಲ ಹಾಗೂ ದುರಾತ್ಮ ರಾಕ್ಷಸನು ಗಟ್ಟಿಯಾಗಿ ‘ಹಾ ಲಕ್ಷ್ಮಣ!’ ಎಂದು ಕೂಗಿ ನಿನ್ನ ಮನಸ್ಸಿನಲ್ಲೂ ಸರ್ವಥಾ ಭಯವನ್ನುಂಟುಮಾಡಿದನು.॥13॥
</details>

###### 14


<details><summary>ಮೂಲಮ್</summary>

ಶ್ರುತಸ್ತು ಮನ್ಯೇ ವೈದೇಹ್ಯಾ ಸ ಸ್ವರಃ ಸದೃಶೋ ಮಮ ।  
ತ್ರಸ್ತಯಾ ಪ್ರೇಷಿತಸ್ತ್ವಂ ಚ ದ್ರಷ್ಟುಂ ಮಾಂ ಶೀರ್ಘಮಾಗತಃ ॥
</details>

<details><summary>ಅನುವಾದ</summary>

ವೈದೇಹಿಯೂ ನನ್ನ ಧ್ವನಿಯಂತಿರುವ ರಾಕ್ಷಸನ ಸ್ವರವನ್ನು ಕೇಳಿ ಭಯಗೊಂಡು ನಿನ್ನನ್ನು ಕಳಿಸಿದಳೆಂದು ನೀನೂ ಕೂಡಲೇ ನನ್ನನ್ನು ನೋಡಲು ಬಂದುಬಿಟ್ಟಿರುವೆ.॥14॥
</details>

###### 15


<details><summary>ಮೂಲಮ್</summary>

ಸರ್ವಥಾ ತು ಕೃತಂ ಕಷ್ಟಂ ಸೀತಾಮುತ್ಸೃಜತಾ ವನೇ ।  
ಪ್ರತಿಕರ್ತುಂ ನೃಶಂಸಾನಾಂ ರಕ್ಷಸಾಂ ದತ್ತಮಂತರಮ್ ॥
</details>

<details><summary>ಅನುವಾದ</summary>

ಏನೇ ಆದರೂ ನೀನು ವನದಲ್ಲಿ ಸೀತೆಯನ್ನು ಒಬ್ಬಂಟಿಗಳಾಗಿ ಬಿಟ್ಟುಬಂದುದು ಸರ್ವಥಾ ದುಃಖಕರ ಕಾರ್ಯಮಾಡಿದೆ. ಕ್ರೂರಕರ್ಮ ಮಾಡುವ ರಾಕ್ಷಸರಿಗೆ ಸೇಡು ತೀರಿಸಿಕೊಳ್ಳಲು ಅವಕಾಶ ಮಾಡಿಕೊಟ್ಟೆ.॥15॥
</details>

###### 16


<details><summary>ಮೂಲಮ್</summary>

ದುಃಖಿತಾಃ ಖರಘಾತೇನ ರಾಕ್ಷಸಾಃ ಪಿಶಿತಾಶನಾಃ ।  
ತೈಃ ಸೀತಾ ನಿಹತಾ ಘೋರೈರ್ಭವಿಷ್ಯತಿ ನ ಸಂಶಯಃ ॥
</details>

<details><summary>ಅನುವಾದ</summary>

ನನ್ನ ಕೈಯಿಂದ ಖರನು ಸತ್ತು ಹೋದದ್ದರಿಂದ ಮಾಂಸಭಕ್ಷಿ ನಿಶಾಚರರು ಬಹಳ ದುಃಖಿತರಾಗಿದ್ದಾರೆ. ಆ ಘೋರ ರಾಕ್ಷಸರು ಸೀತೆಯನ್ನು ಕೊಂದುಹಾಕಿರಬಹುದು. ಇದರಲ್ಲಿ ಸಂಶಯವೇ ಇಲ್ಲ.॥16॥
</details>

###### 17


<details><summary>ಮೂಲಮ್</summary>

ಅಹೋಽಸ್ಮಿವ್ಯಸನೇ ಮಗ್ನಃ ಸರ್ವಥಾ ರಿಪುನಾಶನ ।  
ಕಿಂ ನ್ವಿದಾನೀಂ ಕರಿಷ್ಯಾಮಿ ಶಂಕೇ ಪ್ರಾಪ್ತವ್ಯಮೀದೃಶೀಮ್ ॥
</details>

<details><summary>ಅನುವಾದ</summary>

ಶತ್ರುಸೂದನ! ನಾನು ಸರ್ವಥಾ ಸಂಕಟ ಸಮುದ್ರದಲ್ಲಿ ಮುಳುಗಿಹೋದೆ. ಇಂತಹ ದುಃಖವನ್ನು ಅವಶ್ಯವಾಗಿ ಅನುಭವಿಸಬೇಕಾದೀತು ಎಂಬ ಶಂಕೆ ಆಗುತ್ತಿದೆ. ಆದ್ದರಿಂದ ಈಗ ನಾನು ಏನು ಮಾಡಲಿ.॥17॥
</details>

###### 18


<details><summary>ಮೂಲಮ್</summary>

ಇತಿ ಸೀತಾಂ ವರಾರೋಹಾಂ ಚಿಂತಯನ್ನೇವ ರಾಘವಃ ।  
ಆಜಗಾಮ ಜನಸ್ಥಾನಂ ತ್ವರಯಾ ಸಹಲಕ್ಷ್ಮಣಃ ॥
</details>

<details><summary>ಅನುವಾದ</summary>

ಈ ಪ್ರಕಾರ ಸುಂದರೀ ಸೀತೆಯ ಕುರಿತು ಚಿಂತಿಸುತ್ತಾ ಲಕ್ಷ್ಮಣನೊಂದಿಗೆ ಶ್ರೀರಘುನಾಥನು ಕೂಡಲೇ ಜನಸ್ಥಾನಕ್ಕೆ ಬಂದನು.॥18॥
</details>

###### 19


<details><summary>ಮೂಲಮ್</summary>

ವಿಗರ್ಹಮಾಣೋಽನುಜಮಾರ್ತರೂಪಂ  
ಕ್ಷುಧಾ ಶ್ರಮೇಣೈವ ಪಿಪಾಸಯಾ ಚ ।  
ವಿನಿಃಶ್ವಸನ್ ಶುಷ್ಕಮುಖೋ ವಿಷಣ್ಣಃ  
ಪ್ರತಿಶ್ರಯಂ ಪ್ರಾಪ್ಯ ಸಮೀಕ್ಷ್ಯ ಶೂನ್ಯಮ್ ॥
</details>

<details><summary>ಅನುವಾದ</summary>

ದುಃಖಿತನಾದ ತಮ್ಮ ಲಕ್ಷ್ಮಣನನ್ನು ಜರೆಯುತ್ತಾ ಹಸಿವು - ಬಾಯಾರಿಕೆಯಿಂದ ದೀರ್ಘವಾಗಿ ನಿಟ್ಟುಸಿರುಬಿಡುತ್ತಾ ಬಾಡಿದ ಮುಖವುಳ್ಳ ಶ್ರೀರಾಮಚಂದ್ರನು ಆಶ್ರಮದ ಬಳಿಗೆ ಬಂದು ಬರಿದಾದ ಅದನ್ನು ನೋಡಿ ವಿಷಾದದಲ್ಲಿ ಮುಳುಗಿದನು.॥19॥
</details>

###### 20


<details><summary>ಮೂಲಮ್</summary>

ಸ್ವಮಾಶ್ರಮಂ ಸ ಪ್ರವಿಗಾಹ್ಯ ವೀರೋ  
ವಿಹಾರದೇಶಾನನುಸೃತ್ಯ ಕಾಂಶ್ಚಿತ್ ।  
ಏತತ್ತದಿತ್ಯೇವ ನಿವಾಸಭೂಮೌ  
ಪ್ರಹೃಷ್ಟರೋಮಾ ವ್ಯಥಿತೋ ಬಭೂವ ॥
</details>

<details><summary>ಅನುವಾದ</summary>

ವೀರ ಶ್ರೀರಾಮನು ಆಶ್ರಮವನ್ನು ಪ್ರವೇಶಿಸಿ ಅಲ್ಲಿ ಸೀತೆಯು ಇಲ್ಲದಿರುವುದನ್ನು ನೋಡಿ, ಸೀತೆಯ ವಿಹಾರ ಸ್ಥಳಗಳಲ್ಲಿಯೂ ಹುಡುಕಿದನು. ಅದೂ ಕೂಡ ಬರಿದಾಗಿರುವುದನ್ನು ಕಂಡು ಇದು ಆಕೆಯ ಕ್ರೀಡಾಸ್ಥಳವಾಗಿದೆ. ಇಲ್ಲಿ ನಾವು ಕ್ರೀಡಿಸುತ್ತಿದ್ದೆವು ಎಂದು ಸ್ಮರಿಸಿ ರೋಮಾಂಚಿತನಾಗಿ ದುಃಖಿತನಾದನು.॥20॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀ ವಾಲ್ಮೀಕಿವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅರಣ್ಯಕಾಂಡದಲ್ಲಿ ಐವತ್ತೆಂಟನೆಯ ಸರ್ಗ ಸಂಪೂರ್ಣವಾಯಿತು.॥58॥
</details>
