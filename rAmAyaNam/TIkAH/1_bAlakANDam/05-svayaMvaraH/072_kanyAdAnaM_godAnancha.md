+++
title = "०७२ कन्यादानं गोदानञ्च"
title_english = "072 Marriage alliance to bharata shatrughna"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-072-Kanya_Daanam_Godaanam_Cha.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/05-svayaMvaraH/072_kanyAdAnaM_godAnancha.md">
<details><summary><h2>IITK ...{Loading}...</h2></summary>

Preparations for the marriage of the four sons of king Dasaratha.



### श्लोकः
#### मूलम्
तमुक्तवन्तं वैदेहं विश्वामित्रो महामुनिः।  
उवाच वचनं वीरं वसिष्ठसहितो नृपम्॥1.72.1॥

#### शब्दार्थः
महामुनिः mighty ascetic, विश्वामित्रः Visvamitra, वसिष्ठसहितः accompanied by Vasista, उक्तवन्तम् thus spoken, वीरम् valiant, वैदेहम् king of Videha, नृपम् addressing king Janaka, वचनम् words, उवाच said.

#### आङ्ग्लानुवादः
When Janaka the valiant king of Videha thus spoke (on the genealogy of his family) the mighty ascetic Viswamitra accompanied by Vasishta said to Janakaः



### श्लोकः
#### मूलम्
अचिन्त्यान्यप्रमेयानि कुलानि नरपुङ्गव।  
इक्ष्वाकूणां विदेहानां नैषां तुल्योऽस्ति कश्चन॥1.72.2॥

#### शब्दार्थः
नरपुङ्गव O Preeminent among men, इक्ष्वाकूणाम् of kings of Ikshvaku, विदेहानां च also of Videha, कुलानि races, अचिन्त्यानि beyond comprehension, अप्रमेयानि immeasurable, एषां for  these kings of Ikshvaku and Videha, तुल्यः equal, कश्चन anyone, नास्ति is not there.

#### आङ्ग्लानुवादः
"O Preeminent among men the glory of the two races of Ikshvakus as also of Videhas is in comprehensible and immeasurable. There is none equal to these kings of the Ikshvakus and Videhas.



### श्लोकः
#### मूलम्
सदृशो धर्मसम्बन्धः सदृशो रूपसम्पदा।  
रामलक्ष्मणयो राजन् सीता चोर्मिलया सह॥1.72.3॥

#### शब्दार्थः
राजन् O King, ऊर्मिलया सह along with Urmila, सीता Sita, रामलक्ष्मणयोः for Rama and Lakshmana (is being offered), सदृशः perfectly matched, धर्मसम्बन्धः the marriage is in accordance with religious merit, रूपसम्पदाच in virtue and beauty, सदृशः is fit.

#### आङ्ग्लानुवादः
O King it is a perfect match between Sita and Rama and Urmila and Lakshmana. In respect of piety and beauty  the match is perfect.



### श्लोकः
#### मूलम्
वक्तव्यं च नरश्रेष्ठ श्रूयतां वचनं मम।  
भ्राता यवीयान् धर्मज्ञ एष राजा कुशध्वजः॥1.72.4॥

#### शब्दार्थः
नरश्रेष्ठ O Best of men, मम my, वक्तव्यं च is fit to be divulged, वचनम् words, श्रूयताम् may be heard, यवीयान् भ्राता this younger brother, एषः राजा this king, कुशध्वजः Kusadhwaja, धर्मज्ञः knower of righteousness.

#### आङ्ग्लानुवादः
O Best of men my words deserve to be heard. This younger brother king Kusadhwaja is knower of righteousness.



### श्लोकः
#### मूलम्
अस्य धर्मात्मनो राजन् रूपेणाप्रतिमं भुवि	।  
सुताद्वयं नरश्रेष्ठ पत्न्यर्थं वरयामहे॥1.72.5॥

#### शब्दार्थः
राजन् O King, नरश्रेष्ठ O Eminent among men, रूपेण in beauty, भुवि on this earth, अप्रतिमम् unrivalled, अस्य धर्मात्मनः this virtuous one's, सुताद्वयम् two daughters, पत्न्यर्थम् as consorts, वरयामहे we are seeking.

#### आङ्ग्लानुवादः
O King, O Eminent among men we seek the hands of this virtuous king's two daughters, unrivalled in beauty, on earth, as consorts.



### श्लोकः
#### मूलम्
भरतस्य कुमारस्य शत्रुघ्नस्य च धीमतः।  
वरयामस्सुते राजन् तयोरर्थे महात्मनोः॥1.72.6॥

#### शब्दार्थः
राजन् O King, कुमारस्य of the youthful, भरतस्य Bharata, धीमतः sagacious, शत्रुघ्नस्य च for Satrughna also, महात्मनोः for the magnanimous ones, तयोरर्थे in the interests of both of them, सुते two daughters, वरयामः we choose.

#### आङ्ग्लानुवादः
O king we choose your brother's daughters for the great soulsः the young Bharata and the sagacious Satrughna.



### श्लोकः
#### मूलम्
पुत्रा दशरथस्येमे रूपयौवनशालिनः।  
लोकपालोपमास्सर्वे देवतुल्यपराक्रमाः॥1.72.7॥

#### शब्दार्थः
इमे these, दशरथस्य पुत्राः sons of Dasaratha, सर्वे all, रूपयौवनशालिनः shining with youth and beauty, लोकपालोपमाः resembling the kings who are the protectors of the worlds,   देवतुल्यपराक्रमाः equal to devatas in valour.

#### आङ्ग्लानुवादः
Bestowed with youth and beauty, these sons of Dasaratha resemble kings in defending the worlds and gods in valour.



### श्लोकः
#### मूलम्
उभयोरपि राजेन्द्र सम्बन्धेनानुबध्यताम्।  
इक्ष्वाकोः कुलमव्यग्रं भवतःपुण्यकर्मणः॥1.72.8॥

#### शब्दार्थः
राजेन्द्र O King, इक्ष्वाकोः Ikshvaku's, पुण्यकर्मणः of pious deeds, भवतः your, उभयोरपि both of you, कुलम् races, सम्बन्धेन by this alliance, अन्यग्रम् with clear vision, अनुबध्यताम् let it be tied.

#### आङ्ग्लानुवादः
O King of kings (Janaka) the bond between your race with its pious deeds and the Ikshvakus  may be strenghthened by this alliance".



### श्लोकः
#### मूलम्
विश्वामित्रवच श्शृत्वा वसिष्ठस्य मते तदा।  
जनकः प्रांजलिर्वाक्यमुवाच मुनिपुङ्गवौ॥1.72.9॥

#### शब्दार्थः
तदा then, वसिष्ठस्य Vasistha's, मते by  wish, विश्वामित्रवचः Viswamitra's words, शृत्वा having listened, जनकः Janaka, प्रांजलिः with folded palms, मुनिपुङ्गवौ addressing eminent asetics, वाक्यम् words, उवाच spoke.

#### आङ्ग्लानुवादः
Having heard the words of Viswamitra which echoed the wish of Vasishta, Janaka replied to the eminent ascetics with folded palms.



### श्लोकः
#### मूलम्
कुलं धन्यमिदं मन्ये येषां नो मुनिपुङ्गवौ	।  
सदृशं कुलसम्बन्धं यदाज्ञापयथः स्वयम्॥1.72.10॥

#### शब्दार्थः
येषाम् नः for those of us, सदृशं befitting, कुलसम्बन्धम् alliance of the two races, मुनिपुङ्गवौ two eminent ascetics, स्वयम् on your own, यत् for which reason, आज्ञापयथः are commanding, इदम् this, कुलम् race, धन्यम् blessed, मन्ये I consider.

#### आङ्ग्लानुवादः
"Since both of you, eminent ascetics, recomended this befitting alliance of the two races on your own, I regard my race as blessed.



### श्लोकः
#### मूलम्
एवं भवतु भद्रं वः कुशध्वजसुते इमे।  
पत्न्यौ भजेतां सहितौ शत्रुघ्नभरतावुभौ॥1.72.11॥

#### शब्दार्थः
एवं भवतु let it be so, वः भद्रंः prosperity to you, इमे these, कुशध्वजसुते daughters of Kusadhwaja, सहितौ together moving, शत्रुघ्नभरतौ for Satrughna and Bharata, उभौ for both of them, पत्न्यौ as wives, भजेताम् let them serve.

#### आङ्ग्लानुवादः
"Let it be so, Be blessed Let these two daughters of Kusadhwaja (Srutakirti and Mandavi) be the wives of Satrughna and Bharata respectively and serve them.



### श्लोकः
#### मूलम्
एकाह्ना राजपुत्रीणां चतसृणां महामुने।  
पाणीन् गृह्णन्तु चत्वारो राजपुत्रा महाबलाः॥1.72.12॥

#### शब्दार्थः
महामुने O Great ascetic, महाबलाः valiant, चत्वारः four, राजपुत्राः princes, एकाह्ना on the same day, चतसृ़णाम् of the four, राजपुत्रीणाम् princesses, पाणीन् hands, गृह्णन्तु let them take.

#### आङ्ग्लानुवादः
O Great ascetic let the valiant four princes take the hands of four princesses on the same day.



### श्लोकः
#### मूलम्
उत्तरे दिवसे ब्रह्मन् फल्गुनीभ्यां मनीषिणः।  
वैवाहिकं प्रशंसन्ति भगो यत्र प्रजापतिः॥1.72.13॥

#### शब्दार्थः
ब्रह्मन् O Foremost among brahmins, फल्गुनीभ्याम् उत्तरे दिवसे on the later day of the ascent of the two Phalgunis (Phalgunis are two sisters. The previous day of the ascent of Phalguni stars, Poorva Phalguni wil be ascendent and the folowing day Uttara Phalguni wil be ascendant ), यत्र in which day, प्रजापतिः bestower of children, भगः Bhaga, वैवाहिकम् to perform marriage, मनीषिणः wise people, प्रशंसन्ति are praising.

#### आङ्ग्लानुवादः
"The wise, O Brahmin think the marriage is favourable when Bhaga is Prajapati on the succeeding day of the ascent of the two stars. (that is, when poorva is followed by uttara phalguni).



### श्लोकः
#### मूलम्
एवमुक्त्वा वचस्सौम्यं प्रत्युत्थाय कृताञ्जलिः।  
उभौ मुनिवरौ राजा जनको वाक्यमब्रवीत्॥1.72.14॥

#### शब्दार्थः
जनकः राजा king Janaka, एवम् thus, सौम्यम् pleasing, वचः words, उक्त्वा having spoken, प्रत्युत्थाय having stood up, कृताञ्जलिः with folded hands, उभौ both, मुनिवरौ great ascetics, वाक्यम् words, अब्रवीत् spoke.

#### आङ्ग्लानुवादः
King Janaka, having spoken these pleasing words, stood up and with folded hands  addressing both the great asceticsः



### श्लोकः
#### मूलम्
परो धर्मः कृतो मह्यं शिष्योऽस्मिभवतो सदा।  
इमान्यासनमुख्यानि आसातां मुनिपुङ्गवौ॥1.72.15॥

#### शब्दार्थः
मह्यम् for me, परः supreme, धर्मः religious merit, कृतः has been done, सदा always, भवतोः for both of you, शिष्यः अस्मि I am a desciple, मुनिपुङ्गवौ eninent ascestics, इमानि these,  आसनमुख्यानि best of thrones, आसाताम् occupy.

#### आङ्ग्लानुवादः
"You have earned me a great religious merit. I shall be always your disciple O Eminent ascestics, occupy these important seats".



### श्लोकः
#### मूलम्
यथा दशरथस्येयं तथाऽयोध्या पुरी मम।  
प्रभुत्वे नास्ति सन्देहो यथार्हं कर्तुमर्हथ॥1.72.16॥

#### शब्दार्थः
इयम् this Mithila, दशरथस्य Dasaratha's, यथा as, अयोध्या पुरी Ayodhya city, मम to me, तथा so it is, प्रभुत्वे in the matter of governance, सन्देहः doubt, नास्ति not there, यथार्हम्  appropriately, कर्तुम् to do, अर्हथ behoves of you.

#### आङ्ग्लानुवादः
"Dasaratha has right on the city of Ayodhya as much as I have on this. This right is unquestionable. So do whatever you think right".



### श्लोकः
#### मूलम्
तथा ब्रुवति वैदेहे जनके रघुनन्दनः।  
राजा दशरथो हृष्टः प्रत्युवाच महीपतिम्॥1.72.17॥

#### शब्दार्थः
वैदेहे when the king of Videha, जनके Janaka, तथा in that manner, ब्रुवति while speaking, रघुनन्दनः descendent of Raghu, राजा दशरथः king Dasaratha, हृष्टः pleased, महीपतिम् addressing king Janaka, प्रत्युवाच replied.

#### आङ्ग्लानुवादः
To the words of Janaka, king of Videha, king Dasaratha, the descendant of Raghu cheerfully repliedः



### श्लोकः
#### मूलम्
युवामसङ्ख्येयगुणौ भ्रातरौ मिथिलेश्वरौ।  
ऋषयो राजसङ्घाश्च भवद्भ्यामभिपूजिताः॥1.72.18॥

#### शब्दार्थः
मिथिलेश्वरौ lords of Mithila, भ्रातरौ brothers, युवाम् both of you, असङ्ख्येयगुणौ have countless virtues, भवद्भ्याम् by you, ऋषयः rishis, राजसङ्घाश्च hosts of kings, अभिपूजिताः have been worshipped.

#### आङ्ग्लानुवादः
"You both brothers are lords of Mithila. You possess countless virtues. You pay regards to  many rishis and hosts of kings".



### श्लोकः
#### मूलम्
स्वस्ति प्राप्नुहि भद्रं ते गमिष्यामि स्वमालयम्।  
श्राद्धकर्माणि सर्वाणि विधास्यामीति चाब्रवीत्॥1.72.19॥

#### शब्दार्थः
स्वस्ति safety, प्राप्नुहि you may obtain, ते भद्रम् prosperity to you, स्वम् relating to mine, आलयम् residence, गमिष्यामि I shall go, सर्वाणि all, श्राद्धकर्माणि rites concerning the ceremony in accordance with the rituals, विधास्यामि च I shall perform, इति thus, अब्रवीत् spoke.

#### आङ्ग्लानुवादः
"Be safe. Be blessed. Let me retire to the camp. I have to perform the rites offerings to the forefathers".



### श्लोकः
#### मूलम्
तमापृष्ट्वा नरपतिं राजा दशरथस्तदा।  
मुनीन्द्रौ तौ पुरस्कृत्य जगामाशु महायशाः॥1.72.20॥

#### शब्दार्थः
तदा then, महायशाः renowned, राजा दशरथः king Dasaratha, तम् that, नरपतिम् king men, आपृष्ट्वा having taken leave of, तौ those two, मुनीन्द्रौ ascetics, पुरस्कृत्य placing them in the forefront, आशु immediately, जगाम went away.

#### आङ्ग्लानुवादः
Then renowned king Dasaratha, took leave of the two great ascetics. Then the rowned king Dasaratha took have of the king (Janaka) immediately following the two great ascetics.



### श्लोकः
#### मूलम्
स गत्वा निलयं राजा श्राद्धं कृत्वा विधानतः।  
प्रभाते काल्यमुत्थाय चक्रे गोदानमुत्तमम्॥1.72.21॥

#### शब्दार्थः
सः that, राजा king, निलयम् residence, गत्वा having gone, विधानतः according to scriptures, श्राद्धम् Shraddha ceremony, कृत्वा having performed, प्रभाते at dawn, उत्थाय having risen, काल्यम् appropriate to the time, उत्तमम् excellent, गोदानम्  gifting of cows (a ceremony duly initiating the marriage, vow of Snathaka ), चक्रे made.

#### आङ्ग्लानुवादः
The king (Dasaratha) reached the abode, performed the sharaddha ceremony in accordance with the scriptures. Next day at dawn at appropriate time he gifted away cows (a ceremony performed by initiating the bridegrooms into the marriage.)



### श्लोकः
#### मूलम्
गवां शतसहस्राणि ब्राह्मणेभ्यो नराधिपः।  
एकैकशो ददौ राजा पुत्रानुद्दिश्य धर्मतः॥1.72.22॥

#### शब्दार्थः
नराधिपः lord of men, राजा king, पुत्रान् sons, एकैकशः for each one, उद्धिश्य referring to their  names, ब्राह्मणेभ्यः for brahmins, गवाम् cows, शतसहस्राणि in hundred thousands, धर्मतः in accordance with law, ददौ bestowed.

#### आङ्ग्लानुवादः
For the welfare of each of his sons the king (Dasaratha) religiously gave away a hundred thousand cows to brahmins.



### श्लोकः
#### मूलम्
सुवर्णश्रुङ्गास् सम्पन्नास् सवत्साः कांस्यदोहनाः।  
गवां शतसहस्राणि चत्वारि पुरुषर्षभः॥1.72.23॥  
वित्तमन्यच्च सुबहुद्विजेभ्यो रघुनन्दनः।  
ददौ गोदानमुद्दिश्य पुत्राणां पुत्रवत्सलः॥1.72.24॥

#### शब्दार्थः
पुरुषर्षभः great among men, पुत्रवत्सलः affectionate towards his children, रघुनन्दनः Dasaratha, पुत्राणाम् sons', गोदानम् gifting away of cows, उद्धिश्य with reference to that, सुवर्णश्रुङ्गाः with their horns plaited with gold, सम्पन्नाः endowed with abundance(of milk), सवत्साः accompanied by calves, कांस्यदोहनाः bronze vessels for milking, गवाम् of cows, चत्वारि four, शतसहस्राणि a hundred thousand, अन्यत् other, सुबहु innumerable, वित्तम् च valuables, द्विजेभ्यः for brahmins, ददौ bestowed.

#### आङ्ग्लानुवादः
Great among men and affectionate towards his children, (king Dasaratha), the delight of the Raghus donated in the name of his sons' donates to the brahmins four hundred thousand cows. They were capable of abundance of milk. Their horns were plaited with gold. They were accompanied by calves. With them were given away bellmetal vessels for keeping milk and innumerable valuables.



### श्लोकः
#### मूलम्
स सुतैः कृतगोदानैर्वृतस्तु नृपतिस्तदा।  
लोकपालैरिवाभाति वृतःस् सौम्यः प्रजापतिः॥1.72.25॥

#### शब्दार्थः
कृतगोदानैः having distributed the cows, सुतैः with his sons, वृतः surrounded, सः that, नृपतिः king, तदा then, लोकपालैः by guardians of worlds, वृतः surrounded, सौम्यः pleased, प्रजापतिरिव like brahma, आभाति shining.

#### आङ्ग्लानुवादः
With his sons for whose sake cows have been given away the cheerful king looked like  shining Prajapati surrrounded by the guardians of the world.  

### समाप्तिः
 श्रीमद्रामायणे वाल्मीकीय आदिकाव्ये बालकाण्डे द्विसप्ततितमस्सर्गः॥  
Thus ends the seventhsecond sarga of Balakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/05-svayaMvaraH/072_kanyAdAnaM_godAnancha.md">
<details><summary><h2>भूषणम् ...{Loading}...</h2></summary>



तमुक्तवन्तं वैदेहं विश्वामित्रो महामुनिः ।  

उवाच वचनं वीरं वसिष्ठसहितो नृपम्  ॥  १।७२।१  ॥   

अथ विश्वामित्रेण भरतशत्रुघ्नार्थे कुशध्वजसुतावरणं गोदानकरणं च
द्विसप्ततितमे--तमुक्तवन्तमित्यादि । नृपं जनकम्  ॥  १।७२।१  ॥   

  

अचिन्त्यान्यप्रमेयानि कुलानि नरपुङ्गव ।  

इक्ष्वाकूणां विदेहानां नैषां तुल्यो ऽस्ति कश्चन  ॥  १।७२।२  ॥   

अचिन्त्यानीत्यादि । अचिन्त्यानि आश्चर्यभूतानि । अप्रमेयानि
अपरिच्छेद्यमहिमानि । एषाम् इक्ष्वाकुविदेहानाम् । तुल्यः कश्चन नास्ति यतः
अतःकारणादचिन्त्यत्वमप्रमेयत्वं चेति भावः  ॥  १।७२।२  ॥   

  

सदृशो धर्मसम्बन्धः सदृशो रूपसम्पदा ।  

रामलक्ष्मणयो राजन् सीता चोर्मिलया सह  ॥  १।७२।३  ॥   

सदृश इति । सीता ऊर्मिलया सह रामलक्ष्मणयोर्दीयते इति यत् । अयं
धर्मसम्बन्धः धर्मेण सम्बन्धः, यौनसम्बन्ध इति यावत् । सदृशः रूपसम्पदा च
सदृशः । यद्वा अयं करिष्यमाणो धर्मसम्बन्धः सदृशः उभयकुलसदृशः रूपसम्पदा च
सदृशः तुल्यरूपयोर्विवाह इत्यर्थः । अत्र हेतुमाह रामेति । सीता ऊर्मिलया
सह रामलक्ष्मणयोः यतः सदृशीत्यनुषङ्गः । यद्वा सीता ऊर्मिलया सह
रामलक्ष्मणयोः चकाराद्रामलक्ष्मणौ च सीतोर्मिलयोः रूपसम्पदा सदृशः ।
शकारान्ते बहुवचनम् । अतः सदृशो धर्मसम्बन्ध इत्यर्थः  ॥  १।७२।३  ॥   

  

वक्तव्यं च नरश्रेष्ठ श्रूयतां वचनं मम  ॥  १।७२।४  ॥   

भ्राता यवीयान् धर्मज्ञ एष राजा कुशध्वजः ।  

अस्य धर्मात्मनो राजन् रूपेणाप्रतिमं भुवि ।  

सुताद्वयं नरश्रेष्ठ पत्न्यर्थं वरयामहे  ॥  १।७२।५  ॥   

वक्तव्यञ्चेति । अन्यद्वक्तव्यं किञ्चिदस्ति तदपि श्रूयतामित्यर्थः  ॥ 
१।७२।४,५  ॥   

  

भरतस्य कुमारस्य शत्रुघ्नस्य च धीमतः ।  

वरयामस्सुते राजंस्तयोरर्थे महात्मनोः  ॥  १।७२।६  ॥   

पुत्रा दशरथस्येमे रूपयौवनशालिनः ।  

लोकपालोपमाः सर्वे देवतुल्यपराक्रमाः  ॥  १।७२।७  ॥   

पत्न्यर्थमित्युक्तं कयोरित्याकाङ्क्षायां तदुपपादयन्नाह--भरतस्येति ।
भरतस्य शत्रुघ्नस्य च तयोरुभयोरर्थ इत्यन्वयः  ॥  १।७२।६,७  ॥   

  

उभयोरपि राजेन्द्र सम्बन्धेनानुबध्यताम् ।  

इक्ष्वाकोः कुलमव्यग्रं भवतः पुण्यकर्मणः  ॥  १।७२।८  ॥   

उभयोरिति । उभयोर्युवयोः सम्बन्धेन कुलद्वयमप्यनुबध्यतामित्यर्थः । भवतः
कुलमित्यनुकर्षः । अव्यग्रं निर्दोषम् ।
अन्योन्यसम्बन्धेनान्योन्यमुत्कर्षं प्राप्नुयादित्यर्थः  ॥  १।७२।८  ॥   

  

विश्वामित्रवचः श्रुत्वा वसिष्ठस्य मते तदा ।  

जनकः प्राञ्जलिर्वाक्यमुवाच मुनिपुङ्गवौ  ॥  १।७२।९  ॥   

वसिष्ठस्य मतेवसिष्ठानुमत इत्यर्थः  ॥  १।७२।९  ॥   

  

कुलं धन्यमिदं मन्ये येषां नो मुनिपुङ्गवौ ।  

सदृशं कुलसम्बन्धं यदाज्ञापयथस्स्वयम्  ॥  १।७२।१०  ॥   

कुलमिति । यद्यस्मात् । मुनिपुङ्गवौ युवां येषां नः कुलसम्बन्धम्
इक्ष्वाकुवंशेन यौनसम्बन्धम् । स्वयं शिष्यमुखं विना आज्ञापयथः,
तस्मात्तेषां नः इदं कुलं धन्यं भाग्यशालीति मन्ये  ॥  १।७२।१०  ॥   

  

एवं भवतु भद्रं वः कुशध्वजसुते इमे ।  

पत्न्यौ भजेतां सहितौ शत्रुघ्नभरतावुभौ  ॥  १।७२।११  ॥   

पत्न्यौ भजेतां पत्नीत्वेन भजेताम् । सहितौ सदा सहचरौ  ॥  १।७२।११  ॥   

  

एकाह्ना राजपुत्रीणां चतसृ़णां महामुने ।  

पाणीन् गृह्णन्तु चत्वारो राजपुत्रा महाबलाः  ॥  १।७२।१२  ॥   

एकाह्नेति । एकाह्नेत्यजभाव आर्षः । सप्तम्यर्थे तृतीया । चतसृ़णामिति
"छन्दस्युभयथा" इति पक्षे दीर्घः  ॥  १।७२।१२  ॥   

  

उत्तरे दिवसे ब्रह्मन् फल्गुनीभ्यां मनीषिणः ।  

वैवाहिकं प्रशंसन्ति भगो यत्र प्रजापतिः  ॥  १।७२।१३  ॥   

उत्तरे फल्गुनीभ्यामुपलक्षितयोर्दिवसयोरुत्तरस्मिन् दिवसे,
उत्तरफल्गुन्यामित्यर्थः । यद्वा फल्गुनीभ्यामिति सप्तम्यर्थे चतुर्थी ।
फल्गुन्यामुत्तरे फल्गुन्याख्ये उत्तरनक्षत्र इत्यर्थः । प्रशस्ततायां
हेतुः भग इति । भगः प्रजापतिः । प्रजोत्पत्तिस्थानयोनिलिङ्गाधिष्ठाता देवता
। ननु-- "एकस्मिंस्तु गृहे कुर्यादेकामेव शुभक्रियाम् । अनेकां यस्तु
कुरुते स नाशमधिगच्छति  ॥ " इति ज्योतिश्शास्त्रे एकगृहे अनेकोत्सवनिषेधो
दृश्यत इति चेत्, मतान्तरे एकगृहे भ्रातृ़णामेकदोत्सवस्य विहितत्वात्।
उक्तं हि दैवज्ञविलासे "भिन्नोदरोदयवतामुद्वाहे कल्पयेत् पृथग्वेदिम्।
एकगृहे जगुरार्या मण्डपमेकं पराशरेणोक्तम्  ॥ " इति । नन्वेवमपि
लक्ष्मणशत्रुघ्नयोः कथमेकदा विवाहः? "एकमातृप्रसूतानामेकस्मिन्नेव वत्सरे ।
विवाहं मौञ्जिबन्धं च चूडाकर्म न कारयेत्  ॥ " इति निषेधादिति चेत् सत्यम्।
एकस्मिन् दिने तु कर्तव्य एव। उक्तं हि दैवज्ञविलासे "भ्रातृद्वये
स्वसृयुगे भ्रातृस्वसृयुगे तथा। समानाश्च क्रियाः कुर्युर्मातृभेदे तथैव च।
एकस्मिन् दिवसे त्वेकलग्ने भिन्नांशके तयोः। एकगर्भोदयवतोर्विवाहः
शुभकृद्भवेत्  ॥ " इति एकोदरयोरप्येकगृहे विवाहकरणवचनं द्रष्टव्यम्  ॥ 
१।७२।१३  ॥   

  

एवमुक्त्वा वचः सौम्यं प्रत्युत्थाय कृताञ्जलिः ।  

उभौ मुनिवरौ राजा जनको वाक्यमब्रवीत्  ॥  १।७२।१४  ॥   

प्रत्युत्थाय आदरातिशयेनेति भावः  ॥  १।७२।१४  ॥   

  

परो धर्मः कृतो मह्यं शिष्यो ऽस्मि भवतोः सदा  ॥  १।७२।१५  ॥   

परो धर्मः कन्याप्रदानरूपः  ॥  १।७२।१५  ॥   

  

इमान्यासनमुख्यानि आसातां मुनिपुङ्गवौ ।  

यथा दशरथस्येयं तथायोध्या पुरी मम ।  

प्रभुत्वे नास्ति सन्देहो यथार्हं कर्तुमर्हथ  ॥  १।७२।१६  ॥   

इमानीति सार्द्धश्लोक एकान्वयः । मद्भ्रातुर्मम दशरथस्य च यान्यासनमुख्यानि
सिंहासनानि तानि युवामासाताम् । पुरुषव्यत्यय आर्षः । विनयाय प्रथमपुरुषो
वा । राज्यत्रयमपि युष्मदीयमित्यर्थः । ननु दशरथसिंहासनं कथं त्वया शक्यं
दातुम् ? तत्राह यथेति । इयं मिथिला यथा दशरथस्येष्टविनियोगार्हा तथा
अयोध्या च मम, तथा च युवयोः प्रभुत्वे सन्देहो नास्ति । अतो यथार्हं
यथोचितम्, प्रभुत्वं कर्तुमर्हथ । पूजायां बहुवचनम् । वयं सर्वे भवदधीनाः
यूयमेवास्माकं त्रयाणां हितमुपदिश्य यथोचितं प्रकृतकार्यं
कर्तुमर्हथेत्यर्थः  ॥  १।७२।१६  ॥   

  

तथा ब्रुवति वैदेहे जनके रघुनन्दनः ।  

राजा दशरथो हृष्टः प्रत्युवाच महीपतिम्  ॥  १।७२।१७  ॥   

युवामसङ्ख्येयगुणौ भ्रातरौ मिथिलेश्वरौ ।  

ऋषयो राजसङ्घाश्च भवद्भ्यामभिपूजिताः  ॥  १।७२।१८  ॥   

स्वस्ति प्राप्नुहि भद्रं ते गमिष्यामि स्वमालयम् ।  

श्राद्धकर्माणि सर्वाणि विधास्यामीति चाब्रवीत्  ॥  १।७२।१९  ॥   

तमापृष्ट्वा नरपतिं राजा दशरथस्तदा ।  

मुनीन्द्रौ तौ पुरस्कृत्य जगामाशु महायशाः  ॥  १।७२।२०  ॥   

हृष्ट इति । एवमेकवाक्यवादेनेति शेषः  ॥  १।७२।१७२०  ॥   

  

स गत्वा निलयं राजा श्राद्धं कृत्वा विधानतः ।  

प्रभाते काल्यमुत्थाय चक्रे गोदानमुत्तमम्  ॥  १।७२।२१  ॥   

काल्यं काले कर्तव्यं गोदानं समावर्तनम्  ॥  १।७२।२१  ॥   

  

गवां शतसहस्राणि ब्राह्मणेभ्यो नराधिपः ।  

एकैकशो ददौ राजा पुत्रानुद्दिश्य धर्मतः  ॥  १।७२।२२  ॥   

तदङ्गदानान्याह--गवामित्यादि  ॥  १।७२।२२  ॥   

  

सुवर्णशृङ्गाः सम्पन्नाः सवत्साः कांस्यदोहनाः ।  

गवां शतसहस्राणि चत्वारि पुरुषर्षभः  ॥  १।७२।२३  ॥   

वित्तमन्यच्च सुबहुद्विजेभ्यो रघुनन्दनः ।  

ददौ गोदानमुद्दिश्य पुत्राणां पुत्रवत्सलः  ॥  १।७२।२४  ॥   

सम्पन्नाः । क्षीरसम्पन्नाः । कांस्यदोहनाः कांस्यमयदोहनपात्राः । सुबहु
अन्यद्वित्तं च  ॥   

१।७२।२३,२४  ॥   

  

ससुतैः कृतगोदानैर्वृतस्तु नृपतिस्तदा ।  

लोकपालैरिवाभाति वृतः सौम्यः प्रजापतिः  ॥  १।७२।२५  ॥   

इत्यार्षे श्रीरामायणे वाल्मीकीये आदिकाव्ये बालकाण्डे द्विसप्ततितमः सर्गः
 ॥  ७२  ॥   

सौम्यः सुप्रसन्नचित्तः  ॥  १।७२।२५  ॥   

इति श्रीगोविन्दराजविरचिते श्रीरामायणभूषणे मणिमञ्जीराख्याने
बालकाण्डव्याख्याने द्विसप्ततितमः सर्गः  ॥  ७२  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/05-svayaMvaraH/072_kanyAdAnaM_godAnancha.md">
<details><summary><h2>शिरोमणी ...{Loading}...</h2></summary>



जनकर्कृकवृत्तकथनानन्तरकालिकं वृत्तमाह तमिति । वशिष्ठसहितो
महामुनिर्विश्वामित्रः उक्तवन्तं कथितवाक्यं वीरं वैदेहं तं नृपं वचनमुवाच
 ॥  १।७२।१  ॥   

  

तद्वचनमेवाह अचिन्त्यानिति । हे नरपुङ्गव इक्ष्वाकूणां विदेहानां च कुलानि
अचिन्त्यानि अतिशुद्धत्वेन विवाहार्थं सन्देहानर्हाणि अप्रमेयाणि
इयत्तारहितप्रभावविशिष्टानि च अतः एषां वंशद्वयोद्भवानां तुल्यः अन्यः
कश्चन नास्ति एषामेव परस्परं सादृश्यमिति तात्पर्यम् तेनावश्यमयं विवाहः
कर्तव्य इति व्यञ्जितम्  ॥  १।७२।२  ॥   

  

वंशयोः सादृश्यमुक्त्वा कन्यावरयोः सादृश्यं बोधयन्नाह सदृश इति । हे राजन्
या सीतास्ति तया ऊर्मिलया च रूपसम्पदा रूपेण सम्पदा च सदृशस्तुल्ययोः
रामलक्ष्मणयोः धर्मसम्बन्धो धर्महेतुको विवाहः सदृशः वंशद्वयविवाहानुरूपः
अत एव ह हर्षावहः  ॥  १।७२।३  ॥   

  

वक्तव्यमिति । हे नरश्रेष्ठ जनक वक्तव्यं वचनार्हं मम वचनं त्वया श्रूयताम्
। किन्तद्वचनमित्यत आह हे राजन् धर्मज्ञ एष राजा कुशध्वजो यतो यवीयान्
कनिष्ठस्ते भ्राता अतो हे नरश्रेष्ठ भुवि रूपेण अप्रतिममसृशं धर्मात्मनो
ऽस्य कुशध्वजस्य सुताद्वयं पत्न्यर्थं वरयामहे  ॥  १।७२।४,५  ॥   

  

कस्य पत्न्यर्थमित्यत आह भरतस्येति । हे राजन् तयोः प्रसिद्धयोर्महात्मनोः
धीमतः कुमारस्य भरतस्य शत्रुघ्नस्य च अर्थे ते सुते वरये  ॥  १।७२।६  ॥   

  

चतुर्णामपि विवाहयोग्यतेत्याह पुत्रा इति । रूपयौवनशालिनः लोकपालसमाः देवाः
ब्रह्मादयः तुल्यपराक्रमा येषामत एव लोकपालाः ब्रह्मादयः समा येषां ते
सर्वे एते दशरथस्य पुत्राः सन्तीति शेषः । एतेनैष्वेव
भवत्सुताविवाहयोग्यतेति परिसङ्ख्यासङ्कारो ध्वनितः  ॥  ७२।७,८  ॥   

  

विश्वामित्रेति । तदा विश्वामित्रोक्तिकाले वसिष्ठस्य मते विद्यमानं
त्रिश्वामित्रवचो वचनं श्रुत्वा प्राञ्जलिर्जनको मुनिपुङ्गवौ
वसिष्ठविश्वामित्रौ वाक्यमुवाच  ॥  १।७२।९  ॥   

  

तद्वाक्यमेवाह कुलमिति । यद्यस्मात् येषां नो ऽस्माकं कुलसम्बन्धं
सदृशमिक्ष्वाकुवंशानुरूपं मुनिपुङ्गवौ युवां स्वयमाज्ञापयतस्तस्मात् तेषां
नः इदं कुलं धन्यं मन्ये  ॥  १।७२।१०  ॥   

  

एवमिति । इमे कुशध्वजसुते पत्न्यौ सहितौ नित्यसाहित्यविशिष्टौ उमौ
शत्रुघ्नभरतौ भजेताम् एवं वो मद्रं भवतु  ॥  १।७२।११  ॥   

  

एकेति । हे महामुने चतसृ़णां राजपुत्रीणाम् पाणीन् महाबलाः चत्वारो
राजपुत्राः एकाह्ना एकस्मिन्नेव दिने इत्यर्थः गृह्णन्तु ।
समासान्तविधेरनित्यत्वाट्टजनभावः न तिस्रितिनिषेधाप्रवृतिस्त्वत एव
ज्ञापकात्  ॥  १।७२।१२  ॥   

  

वैवाहिकदिवसनियममाह उत्तरे इति । हे ब्रह्मन् यत्र ययोः भगः प्रजापतिरर्यमा
च स्थितः ताभ्यां फल्गुनीभ्यां पूर्वफल्गुन्युत्तरफल्गुनीभ्यां
विशिष्टयोर्दिवसयोरुत्तरे उत्तरफल्गुनीविशिष्टे दिवसे वैवाहिकं विवाहं
मनीषिणो ज्योतिःशास्त्राभिज्ञाः प्रशंसन्ति । विनापि चं समुच्चयः ।
विशिष्टयोर्दिवसयोरित्यध्याहृतम्  ॥  १।७२।१३  ॥   

  

एवमिति । एवं सौम्यं वच उक्त्वा कृताञ्जलिः राजा जनकः प्रत्युत्थाय उभौ
मुनिवरौ वाक्यमब्रवीत्  ॥  १।७२।१४  ॥   

  

तद्वाक्यमेवाह पर इति । मह्यं परः अत्युत्कृष्टः धर्मः रामादिविवाहरूपः
कृतः सम्पादित उपदिष्ट इत्यर्थः । अतः सदा इतःप्रभृति सर्वस्मिन् काले
भवतोः शिष्यो ऽस्मि अत इमानि मत्समर्पितानि आसनमुख्यानि गुरूचितासनानि
मुनिपुङ्गवौ युवाम् आस्येताम् । गुरुत्वादासनयोर्बहुत्वम् आसनबाहुल्याद्वा
। ऽआस्यताम्ऽ इति भट्टसम्मतः पाठः । एकत्वमार्षमिति तैरुक्तम्  ॥  १।७२।१५
 ॥   

  

यथेति । यथा दशरथस्य पुरी अयोध्या तथा दशरथस्य पुरी ममेयं मिथिला अतः
प्रभुत्वे पुरीद्वयनिरूपितदशरथस्वामित्वे सन्देहः संशयो नास्ति अतः यथार्हं
यथायोग्यं कर्तुमर्हथ यूयमिति शेषः पूजार्थं बहुवचनम्  ॥  १।७२।१६  ॥   

  

तथेति । वैदेहे जनके तथा ब्रुवति सति हृष्टो रघुनन्दनो राजा दशरथः महीपतिं
जनकं प्रत्युवाच  ॥  १।७२।१७  ॥   

  

तत्प्रतिवचनमेवाह युवामिति । हे मिथिलेश्वरौ युवां भ्रातरौ असङ्ख्येयगुणौ
अत एव ऋषयो राजसङ्घाश्च भवद्भ्यामभिपूजिता अतिसत्कृतिं प्राप्ताः  ॥ 
१।७२।१८  ॥   

  

स्वस्तीति । त्वं स्वस्ति प्राप्नुहि स्वसुतादानेन मङ्गलं प्रापय
अन्तर्भावितणिजर्थः । ते भद्रम् स्वमालयं निवासस्थानं गमिष्यामि ।
स्वालयगमने प्रयोजनमाह श्राद्धकर्माणि विधिवदेव विधास्ये इत्यब्रवीत् दशरथ
इति शेषः । चशब्द एवार्थे किञ्च त्वं स्वस्ति प्राप्नुहि अहं ते दत्तं
स्वमालयं गमिष्यामि  ॥  १।७२।१९  ॥   

  

तमिति । तदा तस्मिन् समये महायशाः राजा दशरथः तं नरपतिं जनकमापृष्ट्वा
आपृच्छय तौ मुनीन्द्रौ वशिष्ठविश्वामित्रौ पुरस्कृत्य आशु जगाम ल्यबभाव
आर्षः  ॥  १।७२।२०  ॥   

  

स इति । स राजा दशरथः निलयं गत्वा विधानतः श्राद्धं कृत्वा प्रभाते उत्थाय
काल्यं प्रातःकालकर्तव्यमुत्तमं गोदानाभिधं कर्म चक्रे  ॥  १।७२।२१  ॥   

  

तत्कर्माङ्गीभूतं गोदानं वदन्नाह गवामिति । राजा पुत्रात्यनुरागविशिष्टो
नराधिपो दशरथः एकैकशः पुत्रानुद्दिश्य ब्राह्मणेभ्यो धर्मतः गवां
शतसहस्राणि ददौ । एकैकश इत्यत्र उक्तार्थानामितिन्यायाप्रवृत्तिस्तु द्वौ
ब्राह्मणावित्यादाविव द्विर्बद्धं सुबद्धं भवतीति स्वीकारात् आर्ष
इत्युक्तिस्तु तदविचारमूलका  ॥  १।७२।२२  ॥   

  

गोदानप्रकारं वदन्नाह सुवर्णेति । पुत्रवत्सलः पुरुषर्षभो रघुनन्दनो दशरथः
सुवर्णशृङ्गाः सम्पन्नाः सवत्साः वत्ससहिताः कांस्यदोहनाः या गावः तासां
गवां चत्वारि शतसहस्राणि ददौ पुत्राणां गोदानमुद्दिश्य सुबहु वित्तमन्यच्च
द्विजेभ्यो ददौ । द्वयोरेकत्रान्वयः  ॥  १।७२।२३,२४  ॥   

  

स इति । तदा गोदानोत्तरकाले कृतगोदानैः सुतैर्वृतः सन् स नृपतिः
लोकपालैर्वृतः सौम्यः सोमः प्रजापतिरिवाभाति । सौम्यशब्दः स्वार्थष्यञन्तः
 ॥  १।७२।२५  ॥   

  

इति श्रीमद्वाल्मीकीयरामायणव्याख्याने रामायणशिरोमणौ बालकाण्डे
द्विसप्ततितमः सर्गः  ॥  १।७२  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/05-svayaMvaraH/072_kanyAdAnaM_godAnancha.md">
<details><summary><h2>तिलकम् ...{Loading}...</h2></summary>



वीरम् जनकम्  ॥  १।७२।१  ॥   

  

एषां तुल्यः परस्परव्यतिरेकेणापरो नास्ति  ॥  १।७२।२  ॥   

  

धर्मसम्बन्धो युवयोर्विवाहसम्बन्धः सदृशो ऽनुरूपः । किं च ऊर्मिलया सह
वर्तमाना या सीता तस्या यथायोग्ययो रामलक्ष्मणयोर्यः सम्बन्धः स्वरूपसम्पदा
सदृशः । "सीतयोर्मिलया" इति पाठस्तु सुगम एव  ॥  १।७२।३  ॥   

  

किञ्चिदन्यद्वक्तव्यमस्ति तच्छ्रूयतामित्यन्वयः  ॥  १।७२।४,५  ॥   

  

कयोः पत्नीत्वार्थं तत्राह भरतस्येत्यादि । आद्यार्धं पूर्वान्वयि । तथा ते
सुते सीतोर्मिले । तयोरर्थे रामलक्ष्मणयोरर्थे  ॥  १।७२।६  ॥   

  

दशरथपुत्रेषु न कस्मिन्नपि वरगुणन्यूनतेत्याह पुत्रा इति  ॥  १।७२।७  ॥   

  

उभयोर्भ्रात्रोः सम्बन्धेनेक्ष्वाकुकुलं सम्बध्यताम् । तत्र च सम्बन्धे
पुण्यकर्मणो भवतो ऽव्यग्रं चित्तं भवत्विति शेषः । कथमीदृशेन महाराजेन
युगपन्मया सम्बन्धचतुष्टयं कार्यमिति व्यग्रता मास्त्वित्यर्थः  ॥  १।७२।८,९
 ॥   

  

स्वयम्, न तु शिष्यादिमुखतः, यद्यस्मादाज्ञापयतस्तस्मादिदं कुलं धन्यं
मन्ये  ॥  १।७२।१०  ॥   

  

सहितौ नित्यसहचरौ । अत्र क्रमे न तात्पर्यम्  ॥  १।७२।११  ॥   

  

एकाह्नेति टजभावो ऽनित्याः समासान्ता इति । सप्तम्यर्थे तृतीया । एकदिवसे
इत्यर्थः । चतसृ़णामिति दीर्घत्वमार्षम्  ॥  १।७२।१२  ॥   

  

फल्गुनीभ्यामुत्तरफल्गुनीभ्यामुपलक्षिते उत्तरे दिवसे द्वितीये दिवसे ।
प्रजापतिर्देवता । प्राशस्त्यं च
विवाह\[प्रयोजन\]प्रजोत्पत्तिसाधनयोनिलिङ्गाधिष्ठातृभगदैवत्यत्वेनेति कतकः
 ॥  १।७२।१३  ॥   

  

प्रत्युत्थायासनादुत्थाय  ॥  १।७२।१४  ॥   

  

परो धर्मः कन्यादानरूपः । अहं भवतोः शिष्यो ऽस्मि । तथा यथा दशरथश्च युवयोः
शिष्यः । स्वस्य शिष्यत्वे कनीयसः कुशध्वजस्य शिष्यत्वमर्थसिद्धम् ।
आसनमुख्यानि त्रयाणां त्रीणि सिंहासनानि । आस्यतामित्यार्षं
परिपालयेतामित्यर्थकम् । राज्यत्रयमपि युष्मदीयमित्यर्थः  ॥  १।७२।१५  ॥   

  

ननु दशरथसिंहासनं कथं त्वया शक्यदानमत आह यथेति । यथेयं मिथिला दशरथस्य
यथेष्टविनियोगार्हा, एवमयोध्यापुरी मम । अतो युष्माकं त्रिसिंहासनप्रभुत्वे
नास्ति सन्देहः । अतो यथायोग्यं प्रभुत्वं कर्तुमर्हथ । पूजायां बहुवचनम् ।
वयं सर्वे भवदधीना इत्याशयः  ॥  १।७२।१६  ॥   

  

हृष्टः । एवमैक्यवादेनेति शेषः  ॥  १।७२।१७  ॥   

  

ऋषिरूपा भवद्वंश्या राजसङ्घास्ते भवद्भ्यामभिपूजिता अनेन विनयेन
सर्वोत्कर्षं प्रापिताः । भवद्वंशे एवैवं विनीतो नायमपूर्वो ऽर्थस्त्वयीति
भावः  ॥  १।७२।१८  ॥   

  

क्षत्रियत्वे ऽपि प्रतिग्रहीतृत्वाद्दातरि जनके आशीः स्वस्तीत्यादि  ॥ 
१।७२।१९  ॥   

  

आपृष्ट्वापृच्छ्य  ॥  १।७२।२०  ॥   

  

प्रभात उत्थाय काल्यं प्रातःकालकर्तव्यं गोदानाख्यं कर्म चक्रे  ॥  १।७२।२१
 ॥   

  

तदङ्गत्वेन प्रसिद्धगोदानमाह गवामित्यादि । एकैकश इत्यार्षम्  ॥  १।७२।२२
 ॥   

  

सम्पन्ना बहुदुग्धाः । ईदृश्यो या गावस्तासां गवां चत्वारि लक्षाणि
ददावित्युत्तरेणान्वयः  ॥  १।७२।२३  ॥   

  

गोदानम् तदाख्यं कर्मविशेषम् । "गोदानं चौलवत्कार्यं षोडशे ऽब्दे तदुच्यते
। अङ्कोपवेशनं नास्ति श्मश्रूणां मुण्डनं भवेत्  ॥  स्नात्वा च
वाग्यतस्तिष्ठन्नहःशेषं नयेदथ । आदित्ये ऽस्तमिते वाचं विसृजेतान्तिके
गुरोः  ॥  अहं वरं ददामीति दद्याद्गोमिथुनं ततः  ॥ " इत्याश्वलायनकारिकायाम्।
इदं समावर्तनपूर्वाङ्गम्। "वेदव्रतानि वा पारं नीत्वा ह्युभयमेव वा। गुरवे
तु वरं दत्त्वा स्नायीत तदनुज्ञया  ॥   

" इति याज्ञवल्क्यात्  ॥  १।७२।२४  ॥   

  

सौम्यः । सोम इव सोम्यः । सोम्य एव सौम्यः  ॥  १।७२।२५  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये बालकाण्डे
द्विसप्ततिमः सर्गः  ॥  ७२  ॥   

  



</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/05-svayaMvaraH/072_kanyAdAnaM_godAnancha.md">
<details><summary><h2>द्राविडपाठः ...{Loading}...</h2></summary>


तमुक्तवन्तं वैदेहं विश्वामित्रो महामुनिः।  
उवाच वचनं वीरं वसिष्ठसहितो नृपम् ॥ 1.72.1 ॥   
अचिन्त्यान्यप्रमेयानि कुलानि नरपुङ्गव।  
इक्ष्वाकूणां विदेहानां नैषां तुल्योऽस्ति कश्चन ॥ 1.72.2 ॥   
सदृशो धर्मसम्बन्धः सदृशो रूपसम्पदा।  
रामलक्ष्मणयो राजन् सीता चोर्मिलया सह ॥ 1.72.3 ॥   
वक्तव्यं च नरश्रेष्ठ श्रूयतां वचनं मम ॥ 1.72.4 ॥   
अस्य धर्मात्मनो राजन् रूपेणाप्रतिमं भुवि।  
सुताद्वयं नरश्रेष्ठ पत्न्यर्थं वरयामहे ॥ 1.72.5 ॥   
भरतस्य कुमारस्य शत्रुघ्नस्य च धीमतः।  
वरयामस्सुते राजंस्तयोरर्थे महात्मनोः ॥ 1.72.6 ॥   
पुत्रा दशरथस्येमे रूपयौवनशालिनः।  
लोकपालोपमाः सर्वे देवतुल्यपराक्रमाः ॥ 1.72.7 ॥   
उभयोरपि राजेन्द्र सम्बन्धेनानुबध्यताम्।  
इक्ष्वाकोः कुलमव्यग्रं भवतः पुण्यकर्मणः ॥ 1.72.8 ॥   
विश्वामित्रवचः श्रुत्वा वसिष्ठस्य मते तदा।  
जनकः प्राञ्जलिर्वाक्यमुवाच मुनिपुङ्गवौ ॥ 1.72.9 ॥   
कुलं धन्यमिदं मन्ये येषां नो मुनिपुङ्गवौ।  
सदृशं कुलसम्बन्धं यदाज्ञापयथस्स्वयम् ॥ 1.72.10 ॥   
एवं भवतु भद्रं वः कुशध्वजसुते इमे।  
पत्न्यौ भजेतां सहितौ शत्रुघ्नभरतावुभौ ॥ 1.72.11 ॥   
एकाह्ना राजपुत्रीणां चतसॄणां महामुने।  
पाणीन् गृह्णन्तु चत्वारो राजपुत्रा महाबलाः ॥ 1.72.12 ॥   
उत्तरे दिवसे ब्रह्मन् फल्गुनीभ्यां मनीषिणः।  
वैवाहिकं प्रशंसन्ति भगो यत्र प्रजापतिः ॥ 1.72.13 ॥   
एवमुक्त्वा वचः सौम्यं प्रत्युत्थाय कृताञ्जलिः।  
उभौ मुनिवरौ राजा जनको वाक्यमब्रवीत् ॥ 1.72.14 ॥   
परो धर्मः कृतो मह्यं शिष्योऽस्मि भवतोः सदा ॥ 1.72.15 ॥   
यथा दशरथस्येयं तथायोध्या पुरी मम।  
प्रभुत्वे नास्ति सन्देहो यथार्हं कर्तुमर्हथ ॥ 1.72.16 ॥   
तथा ब्रुवति वैदेहे जनके रघुनन्दनः।  
राजा दशरथो हृष्टः प्रत्युवाच महीपतिम् ॥ 1.72.17 ॥   
युवामसङ्ख्येयगुणौ भ्रातरौ मिथिलेश्वरौ।  
ऋषयो राजसङ्घाश्च भवद्भ्यामभिपूजिताः ॥ 1.72.18 ॥   
स्वस्ति प्राप्नुहि भद्रं ते गमिष्यामि स्वमालयम्।  
श्राद्धकर्माणि सर्वाणि विधास्यामीति चाब्रवीत् ॥ 1.72.19 ॥   
तमापृष्ट्वा नरपतिं राजा दशरथस्तदा।  
मुनीन्द्रौ तौ पुरस्कृत्य जगामाशु महायशाः ॥ 1.72.20 ॥   
स गत्वा निलयं राजा श्राद्धं कृत्वा विधानतः।  
प्रभाते काल्यमुत्थाय चक्रे गोदानमुत्तमम् ॥ 1.72.21 ॥   
गवां शतसहस्राणि ब्राह्मणेभ्यो नराधिपः।  
एकैकशो ददौ राजा पुत्रानुद्दिश्य धर्मतः ॥ 1.72.22 ॥   
सुवर्णशृङ्गाः सम्पन्नाः सवत्साः कांस्यदोहनाः।  
गवां शतसहस्राणि चत्वारि पुरुषर्षभः ॥ 1.72.23 ॥   
वित्तमन्यच्च सुबहुद्विजेभ्यो रघुनन्दनः।  
ददौ गोदानमुद्दिश्य पुत्राणां पुत्रवत्सलः ॥ 1.72.24 ॥   
ससुतैः कृतगोदानैर्वृतस्तु नृपतिस्तदा।  
लोकपालैरिवाभाति वृतः सौम्यः प्रजापतिः ॥ 1.72.25 ॥   

</details>
</div>
