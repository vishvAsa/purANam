+++
title = "गायत्रीरामायणम्"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2950"
source_url = "https://www.ebharatisampat.in/readbook3.php?bookid=MDA5NDQxNTE5ODgxMzgy&pageno=MjI0MjQyNjk5NTk="

+++
[[गायत्रीरामायणम्	Source: [EB](https://www.ebharatisampat.in/readbook3.php?bookid=MDA5NDQxNTE5ODgxMzgy&pageno=MjI0MjQyNjk5NTk=)]]

\[




गायत्रीरामायणम्

तपस्स्वाध्याय निरतं तपस्वी वाग्विदां वरं ।  

नारदं परिपप्रच्छ वाल्मीकिर्मुनिपुङ्गवम् ॥ १ १-०१-०१ तत  

स हत्वा राक्षसान् सर्वान् यज्ञघ्नान् रघुनन्दनः ।  

ऋषिभिर्जितः सम्यग्यथेन्द्रो विजयी पुरा ॥ २ १-३०-१४ स  

विश्वामित्रः स धर्मात्मा श्रुत्वा जनकभाषितं ।  

वत्स राम धनुः पश्य इति राघवमब्रवीत ॥ ३ १-६७-१२ वि  

तुष्टावास्य तदा वंशं प्रविश्य स विशाम्पतेः ।  

शयनीयं नरेन्द्रस्य तदासाद्य व्यतिष्ठत ॥ ४ २-१५-२० तुर  

वनवासं हि सन्ग्ख्याय वासाम्स्याभरणानि च ।  

भर्तारमनुगच्छन्त्यै सीतायै स्वशुरो दधौ ॥ ५ २-४०-१४ व  

राजा सत्यं च धर्मं च राजा कुलवतां कुलं ।  

राजा माता पिता चैव राजा हितकरो नृणाम्॥ ६ २-६७-३४ रे  

निरीक्ष्य स मुहूर्तं तु ददर्श भरतो गुरुं ।  

उटजे राममासीनं जटावल्कलधारिणं ॥ ७ २-९९-२५ णि  

यदि बुद्धिः कृता द्रष्टुम् अगस्त्यं तं महामुनिं ।  

अद्यैव गमने बुद्धिं रोचयस्व महायशः ॥ ८ ३-११-४४ यम  

भरतस्यार्य पुत्रस्य स्वश्रूणां मम च प्रभो ।  

मृगरूपमिदं व्यक्तं विस्मयं जनयिष्यति ॥ ९ ३-४३-१७ भर  

गच्छ शीघ्रमितो राम सुग्रीवं तं महाबलं ।  

वयस्यं तं कुरु क्षिप्रं इतो गत्वाद्य राघव ॥ १० ३-७२-१७ गो  

देशकालौ प्रतीक्षस्व क्षममाणः प्रियाप्रिये ।  

सुखदुःखसहः काले सुग्रीव वशगो भव ॥ ११ ४-२२-२० दे  

वन्द्यास्ते ति तपस्सिद्धाः तापसा वीतकल्मषाः ।  

प्रष्टव्या चापि सीतायाः प्रवृत्तिर्विनयान्वितैः ॥ १२ ४-४३-३४ व  

स निर्जित्य पुरीं श्रेष्ठां लङ्कां तां कामरूपिणीं ।  

विक्रमेण महतेजा हनुमान कपिसत्तमः ॥ १३ ५-०४-०१ स्य  

धन्या देवाः स गन्धर्वाः सिद्धाश्च परमर्षयः ।  

मम पश्यन्ति ये नाथं रामं राजीवलोचनं ॥ १४ ५-२६-३९ धी  

मङ्लाभिमुखी तस्य सा तदासीन महाकपेः ।  

उपतस्थे विशालाक्षी प्रयता हव्यवाहनं ॥ १५ ५-५३-२७ म  

हितं महार्थं म्रुदु हेतु संहितम  

व्यतीत कालायति सम्प्रतिक्षमं ।  

निशम्य तद्वाक्यमुपस्थितज्वरः  

प्रसन्ग्गवान उत्तरमेतदब्रवीत ॥ १६ ६-१०-२७ हि  

धर्मात्मा रक्षसां श्रेष्ठः  

सम्प्राप्तोऽयं विभीषणः ।  

लङ्केश्वर्यं ध्रुवं श्रीमान  

अयं प्राप्नोत्यकण्टकं ॥ १७ ६-४१-६९ धि  

यो वज्रपाताशनि सन्निपातात  

न सुक्षुभे नापि चचाल राजा ।  

स रामबाणाभिहतो भृशार्तः  

चचाल चापं च मुमोच वीरः ॥ १८ ६-५९-१३९ यो  

यस्य विक्रम मासाद्य राक्षसा निधनं गताः ।  

तं मन्ये राघवं वीरं नारायण मनामयं ॥ १९ ६-७२-११ यो  

न ते दद्रुशिरे रामं दहन्तमरिवाहिनीं ।  

मोहिताः परमास्त्रेण गान्धर्वेण माहात्मना ॥ २० ६-९४-०३ नः  

प्रणम्य देवताभ्यश्च ब्राह्मणेभ्यश्च मैथिली ।  

बद्धान्ज्जलिपुटा चेदमुवाचाग्नि समीपतः ॥ २१ ६-११६-१८ प्र  

चलनात पर्वेन्द्रस्य गणा देवाश्च कम्पिताः ।  

चचाल पार्वती चापि तदाश्लिष्टा महेश्वरं ॥ २२ ७-१६-२७ चो  

दाराः पुत्राः पुरं राष्ट्रं भोगाच्छादन भोजनं ।  

सर्वमेवाविभक्तं नो भविष्यति हरीश्वर ॥ २३ ७-३४-४१ द  

यामेव रात्रिं शत्रुघ्नः पर्णशालां समाविशत ।  

तामेव रात्रिं सीतापि प्रसूता दारक द्वयं ॥ २४ ७-६६-०१ यात  

॥ इति श्री गायत्रीरामायणं सम्पूर्णम् ॥




\]
