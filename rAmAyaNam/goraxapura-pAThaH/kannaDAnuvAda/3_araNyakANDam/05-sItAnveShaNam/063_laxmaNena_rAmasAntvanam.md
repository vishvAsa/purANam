+++
title = "०६३ लक्ष्मणेन रामसान्त्वनम्"
title_english = "063 Rama laments for Seetha contd"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-063-Lakshmanena_Rama_Samthvanam.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀ ರಾಮನ ವಿಲಾಪ
</details>

###### 1


<details><summary>ಮೂಲಮ್</summary>

ಸ ರಾಜಪುತ್ರಃ ಪ್ರಿಯಯಾ ವಿಹೀನಃ  
ಶೋಕೇನ ಮೋಹೇನ  ಚ ಪೀಡ್ಯಮಾನಃ ।  
ವಿಷಾದಯನ್ಭ್ರಾತರಮಾರ್ತರೂಪೋ  
ಭೂಯೋ ವಿಷಾದಂ ಪ್ರವಿವೇಶ ತೀವ್ರಮ್ ॥
</details>

<details><summary>ಅನುವಾದ</summary>

ತನ್ನ ಪ್ರಿಯೆ ಸೀತೆಯ ರಹಿತನಾದ ರಾಜಕುಮಾರ ಶ್ರೀರಾಮನು ಶೋಕ, ಮೋಹದಿಂದ ಪೀಡಿತನಾದನು. ಅವನು ಸ್ವತಃ ಪೀಡಿತನಾಗಿಯೇ ಇದ್ದನು, ತನ್ನ ತಮ್ಮ ಲಕ್ಷ್ಮಣನನ್ನು ವಿಷಾದದಲ್ಲಿ ಕೆಡಹಿ ಪುನಃ ತೀವ್ರಶೋಕ ಮಗ್ನನಾದನು.॥1॥
</details>

###### 2


<details><summary>ಮೂಲಮ್</summary>

ಸ ಲಕ್ಷ್ಮಣಂ ಶೋಕವಶಾಭಿಪನ್ನಂ  
ಶೋಕೇ ನಿಮಗ್ನೋ ವಿಪುಲೇ ತು ರಾಮಃ ।  
ಉವಾಚ ವಾಕ್ಯಂವ್ಯಸನಾನುರೂಪ-  
ಮುಷ್ಣಂ ವಿನಿಃಶ್ವಸ್ಯ ರುದನ್ ಸಶೋಕಮ್ ॥
</details>

<details><summary>ಅನುವಾದ</summary>

ಲಕ್ಷ್ಮಣನೂ ಶೋಕಕ್ಕೆ ಅಧೀನನಾಗಿದ್ದನು. ಮಹಾಶೋಕದಲ್ಲಿ ಮುಳುಗಿದ್ದ ಶ್ರೀರಾಮನು ದುಃಖದಿಂದ ಅಳುತ್ತಾ ಬಿಸಿಯಾದ ನಿಟ್ಟುಸಿರುಬಿಡುತ್ತಾ, ತನ್ನ ಮೇಲೆ ಬಿದ್ದ ಸಂಕಟಕ್ಕನುಸಾರ ಅವನಲ್ಲಿ ಹೇಳಿದನು .॥2॥
</details>

###### 3


<details><summary>ಮೂಲಮ್</summary>

ನ ಮದ್ವಿಧೋ ದುಷ್ಕೃತಕರ್ಮಕಾರೀ  
ಮನ್ಯೇ ದ್ವಿತೀಯೋಽಸ್ತಿ ವಸುಂಧರಾಯಾಮ್ ।  
ಶೋಕಾನುಶೋಕೋ ಹಿ ಪರಂಪರಾಯಾ  
ಮಾಮೇತಿ ಭಿಂದನ್ಹೃದಯಂ ಮನಶ್ಚ ॥
</details>

<details><summary>ಅನುವಾದ</summary>

ಸುಮಿತ್ರಾನಂದನನೇ! ನನ್ನಂತಹ ಪಾಪಕರ್ಮ ಮಾಡಿದ ಮನುಷ್ಯನು ಈ ಪೃಥ್ವಿಯಲ್ಲಿ ಬೇರೆ ಯಾರೂ ಇರಲಾರನೆಂದೇ ಅನಿಸುತ್ತದೆ. ಏಕೆಂದರೆ, ಒಂದರ ಮೇಲೆ ಮತ್ತೊಂದು ಶೋಕವು ನನ್ನ ಹೃದಯ ಮತ್ತು ಮನಸ್ಸನ್ನು ವಿದೀರ್ಣಗೊಳಿಸುತ್ತಾ ಒಂದೇ ಸಮನೆ ನನ್ನ ಮೇಲೆ ಬಂದು ಬೀಳುತ್ತಾ ಇದೆ.॥3॥
</details>

###### 4


<details><summary>ಮೂಲಮ್</summary>

ಪೂರ್ವಂ ಮಯಾ ನೂನಮಭೀಪ್ಸಿತಾನಿ  
ಪಾಪಾನಿ ಕರ್ಮಾಣ್ಯ ಸಕೃತ್ಕೃತಾನಿ ।  
ತತ್ರಾಯಮದ್ಯಾಪತಿತೋ ವಿಪಾಕೋ  
ದುಃಖೇನ ದುಃಖಂ ಯದಹಂ ವಿಶಾಮಿ ॥
</details>

<details><summary>ಅನುವಾದ</summary>

ಖಂಡಿತವಾಗಿ ನಾನು ಹಿಂದಿನ ಜನ್ಮದಲ್ಲಿ ಸ್ವಇಚ್ಛೆಯಿಂದ ಪದೇ-ಪದೇ ಅನೇಕ ಪಾಪಗಳನ್ನು ಮಾಡಿರುವೆ, ಅವುಗಳಲ್ಲೇ ಕೆಲವು ಕರ್ಮಗಳ ಪರಿಣಾಮ ಇಂದು ಪ್ರಾಪ್ತವಾಗಿದೆ. ಅದರಿಂದ ನಾನು ಒಂದು ದುಃಖದಿಂದ ಇನ್ನೊಂದು ದುಃಖದಲ್ಲಿ ಬೀಳುತ್ತಾ ಇದ್ದೇನೆ.॥4॥
</details>

###### 5


<details><summary>ಮೂಲಮ್</summary>

ರಾಜ್ಯಪ್ರಣಾಶಃ ಸ್ವಜನೈರ್ವಿಯೋಗಃ  
ಪಿತುರ್ವಿನಾಶೋ ಜನನೀವಿಯೋಗಃ ।  
ಸರ್ವಾಣಿ ಮೇ ಲಕ್ಷ್ಮಣ ಶೋಕವೇಗ-  
ಮಾಪೂರಯಂತಿ ಪ್ರವಿಚಿಂತಿತಾನಿ ॥
</details>

<details><summary>ಅನುವಾದ</summary>

ಮೊದಲಿಗೆ ರಾಜ್ಯದಿಂದ ವಂಚಿತನಾದೆ ಮತ್ತು ಸ್ವಜನರಿಂದ ನನ್ನ ವಿಯೊಗವಾಯಿತು. ಅನಂತರ ತಂದೆಯವರು ಪರಲೋಕಕ್ಕೆ ತೆರಳಿದರು, ಮತ್ತೆ ತಾಯಿಯಿಂದಲೂ ಅಗಲಬೇಕಾಯಿತು. ಲಕ್ಷ್ಮಣ! ಇವೆಲ್ಲ ಘಟನೆಗಳು ನೆನಪಾದಾಗ ನನ್ನ ಶೋಕದ ವೇಗ ಹೆಚ್ಚುತ್ತದೆ.॥5॥
</details>

###### 6


<details><summary>ಮೂಲಮ್</summary>

ಸರ್ವಂ ತು ದುಃಖಂ ಮಮ ಲಕ್ಷ್ಮಣೇದಂ  
ಶಾಂತಂ ಶರೀರೇ ವನಮೇತ್ಯ ಕ್ಲೇಶಮ್ ।  
ಸೀತಾವಿಯೋಗಾತ್ಪುನರಪ್ಯುದೀರ್ಣಂ  
ಕಾಷ್ಠೈರಿವಾಗ್ನಿಃ ಸಹಸೋಪದೀಪ್ತಃ ॥
</details>

<details><summary>ಅನುವಾದ</summary>

ಲಕ್ಷ್ಮಣ! ಕಾಡಿಗೆ ಬಂದು ಕ್ಲೇಶವನ್ನು ಅನುಭವಿಸಿದರೂ ಇದೆಲ್ಲ ದುಃಖಗಳು ಸೀತೆಯು ಸಮೀಪದಲ್ಲಿದ್ದಾಗ ನನ್ನ ಶರೀರದಲ್ಲೇ ಶಾಂತವಾಗಿ ಹೋಗಿದ್ದವು, ಆದರೆ ಸೀತೆಯ ವಿಯೋಗದಿಂದ ಒಣಗಿದ ಕಟ್ಟಿಗೆಯ ಸಂಯೋಗದಿಂದ ಬೆಂಕಿಯು ಉರಿದೇಳುವಂತೆ ಅವು ಪುನಃ ಮೇಲಕೆದ್ದು ಬಾಧಿಸುತ್ತವೆ.॥6॥
</details>

###### 7


<details><summary>ಮೂಲಮ್</summary>

ಸಾ ನೂನಮಾರ್ಯಾ ಮಮ ರಾಕ್ಷಸೇನ  
ಹ್ಯಭ್ಯಾಹೃತಾ ಖಂ ಸಮುಪೇತ್ಯ ಭೀರುಃ ।  
ಅಪಸ್ವರಂ ಸುಸ್ವರವಿಪ್ರಲಾಪಾ  
ಭಯೇನ ವಿಕ್ರಂದಿತವತ್ಯಭೀಕ್ಷ್ಣಮ್ ॥
</details>

<details><summary>ಅನುವಾದ</summary>

ಅಯ್ಯೋ! ಶ್ರೇಷ್ಠ ಸ್ವಭಾವವುಳ್ಳ ಭೀರು ಪತ್ನಿಯನ್ನು ಅವಶ್ಯವಾಗಿ ರಾಕ್ಷಸನು ಆಕಾಶಮಾರ್ಗದಿಂದ ಕದ್ದುಕೊಂಡು ಹೋಗಿರಬಹುದು. ಆಗ ಸುಮಧುರ ಸ್ವರದಲ್ಲಿ ವಿಲಾಪ ಮಾಡುವ ಸೀತೆಯು ಭಯದಿಂದ ಪದೇ-ಪದೇ ವಿಕತ ಸ್ವರದಲ್ಲಿ ಅಳುತ್ತಿರಬಹುದು.॥7॥
</details>

###### 8


<details><summary>ಮೂಲಮ್</summary>

ತೌ ಲೋಹಿತಸ್ಯ ಪ್ರಿಯದರ್ಶನಸ್ಯ  
ಸದೋಚಿತಾವುತ್ತಮಚಂದನಸ್ಯ ।  
ವೃತ್ತೌ ಸ್ತನೌ ಶೋಣಿತಪಂಕದಿಗ್ಧೌ  
ನೂನಂ ಪ್ರಿಯಾಯಾ ಮಮ ನಾಭಿಪಾತಃ ॥
</details>

<details><summary>ಅನುವಾದ</summary>

ನನ್ನ ಪ್ರಿಯೆಯ ಚಂದನ ಚರ್ಚಿತ ಗುಂಡು-ಗುಂಡಾಗಿರುವ ಎರಡೂ ಸ್ತನಗಳು ನಿಶ್ಚಿತವಾಗಿ ರಕ್ತದಿಂದ ನೆನೆದು ಹೋಗಿರಬಹುದು. ಇಷ್ಟಾದರೂ ನನ್ನ ಶರೀರದ ಪತನವಾಗುವುದಿಲ್ಲವಲ್ಲ.॥8॥
</details>

###### 9


<details><summary>ಮೂಲಮ್</summary>

ತತ್ ಛಲಕ್ಷ್ಣಸುವ್ಯಕ್ತಮೃದುಪ್ರಲಾಪಂ  
ತಸ್ಯಾ ಮುಖಂ ಕುಂಜಿತಕೇಶಭಾರಮ್ ।  
ರಕ್ಷೋವಶಂ ನೂನಮುಪಾಗತಾಯಾ  
ನ ಭ್ರಾಜತೇ ರಾಹುಮುಖೇ ಯಥೇಂದುಃ ॥
</details>

<details><summary>ಅನುವಾದ</summary>

ರಾಕ್ಷಸನ ವಶದಲ್ಲಿ ಇರುವ ನನ್ನ ಪ್ರಿಯೆಯ ಸ್ನಿಗ್ಧ ಮತ್ತು ಸುಸ್ಪಷ್ಟ ಮಧುರವಾಗಿ ಮಾತನಾಡುವ ಹಾಗೂ ಕಪ್ಪಾದ ಗುಂಗುರು ಕೂದಲುಗಳುಳ್ಳ ಭಾರದಿಂದ ಸುಶೋಭಿತವಾಗಿದ್ದ ಮುಖವು ರಾಹುವು ನುಂಗಿದ ಚಂದ್ರನಂತೆ ಶೋಭಾಹೀನವಾಗಿರಬಹುದು.॥9॥
</details>

###### 10


<details><summary>ಮೂಲಮ್</summary>

ತಾಂ ಹಾರಪಾಶಸ್ಯ ಸದೋಚಿತಾಂತಾಂ  
ಗ್ರೀವಾಂ ಪ್ರಿಯಾಯಾ ಮಮ ಸುವ್ರತಾಯಾಃ ।  
ರಕ್ಷಾಂಸಿ ನೂನಂ ಪರಿಪೀತವಂತಿ  
ಶೂನ್ಯೇ ಹಿ ಭಿತ್ವಾ ರುಧಿರಾಶನಾನಿ ॥
</details>

<details><summary>ಅನುವಾದ</summary>

ಅಯ್ಯೋ! ಉತ್ತಮ ವ್ರತವನ್ನು ಪಾಲಿಸುವ ನನ್ನ ಪ್ರಿಯತಮೆಯ ಕಂಠವು ಎಲ್ಲಾ ಹೊತ್ತಿನಲ್ಲಿ ಹಾರಗಳಿಂದ ಸುಶೋಭಿತವಾಗಿರಲು ಯೋಗ್ಯವಾಗಿದೆ. ಆದರೆ ರಕ್ತಭೋಜೀ ರಾಕ್ಷಸನು ಬರಿದಾದ ವನದಲ್ಲಿ ಅವಶ್ಯವಾಗಿ ಅದನ್ನು ಹರಿದು ಅದರ ರಕ್ತ ಕುಡಿದಿರಬಹುದು.॥10॥
</details>

###### 11


<details><summary>ಮೂಲಮ್</summary>

ಮಯಾ ವಿಹೀನಾ ವಿಜನೇ ವನೇ ಸಾ  
ರಕ್ಷೋಭಿರಾಹೃತ್ಯವಿಕೃಷ್ಯಮಾಣಾ ।  
ನೂನಂ ವಿನಾದಂ ಕುರರೀವ ದೀನಾ  
ಸಾ ಮುಕ್ತವತ್ಯಾಯತಕಾಂತನೇತ್ರಾ॥
</details>

<details><summary>ಅನುವಾದ</summary>

ನಾನು ಇಲ್ಲದಿರುವಾಗ ನಿರ್ಜನ ವನದಲ್ಲಿ ರಾಕ್ಷಸರು ಆಕೆಯನ್ನು ಎಳೆದುಕೊಂಡು ಹೋಗಿರಬೇಕು. ವಿಶಾಲ ಹಾಗೂ ಮನೋಹರ ಕಣ್ಣುಗಳುಳ್ಳ ಜಾನಕಿಯು ಅತ್ಯಂತ ದೀನಳಾಗಿ ಕುಕರಪಕ್ಷಿಯಂತೆ ವಿಲಾಪಿಸುತ್ತಾ ಇದ್ದಿರಬಹುದು.॥11॥
</details>

###### 12


<details><summary>ಮೂಲಮ್</summary>

ಅಸ್ಮಿನ್ಮಯಾ ಸಾರ್ಧಮುದಾರಶೀಲಾ  
ಶಿಲಾತಲೇ ಪೂರ್ವಮುಪೋಪವಿಷ್ಟಾ ।  
ಕಾಂತಸ್ಮಿತಾ ಲಕ್ಷ್ಮಣ ಜಾತಹಾಸಾ  
ತ್ವಾಮಾಹ ಸೀತಾ ಬಹುವಾಕ್ಯಜಾತಮ್ ॥
</details>

<details><summary>ಅನುವಾದ</summary>

ಲಕ್ಷ್ಮಣ! ಉದಾರ ಸ್ವಭಾವವುಳ್ಳ ಸೀತೆಯು ಮೊದಲು ಒಂದು ದಿನ ನನ್ನ ಜೊತೆಗೆ ಕುಳಿತಿದ್ದ ಶಿಲೆಯು ಇದೇ ಆಗಿದೆ. ಆಕೆಯ ಮುಗುಳ್ನಗೆ ಎಷ್ಟು ಮನೋಹರವಾಗಿತ್ತು. ಆಗ ಅವಳು ನಗು-ನಗುತ್ತಾ ನಿನ್ನೊಡನೆಯೂ ಅನೇಕ ಮಾತುಗಳನ್ನು ಆಡಿದ್ದಳು.॥12॥
</details>

###### 13


<details><summary>ಮೂಲಮ್</summary>

ಗೋದಾವರೀಯಂ ಸರಿತಾಂ ವರಿಷ್ಠಾ  
ಪ್ರಿಯಾ ಪ್ರಿಯಾಯಾ ಮಮ ನಿತ್ಯಕಾಲಮ್ ।  
ಅಪ್ಯತ್ರ ಗಚ್ಛೇದಿತಿ ಚಿಂತಯಾಮಿ  
ನೈಕಾಕಿನೀ ಯಾತಿ ಹಿ ಸಾ ಕದಾಚಿತ್ ॥
</details>

<details><summary>ಅನುವಾದ</summary>

ನದಿಗಳಲ್ಲಿ ಶ್ರೇಷ್ಠವಾದ ಈ ಗೋದಾವರಿಯು ನನ್ನ ಪ್ರಿಯತಮೆಗೆ ಸದಾ ಪ್ರಿಯವಾಗಿತ್ತು. ಅವಳು ಅದೇ ನದಿಯ ತೀರಕ್ಕೆ ಹೋಗಿರಬಹುದು ಎಂದು ಯೋಚಿಸುತ್ತೇನೆ. ಆದರೆ ಒಬ್ಬಳೇ ಆಕೆಯು ಎಂದೂ ಅಲ್ಲಿಗೆ ಹೋಗಿರಲಿಲ್ಲ.॥13॥
</details>

###### 14


<details><summary>ಮೂಲಮ್</summary>

ಪದ್ಮಾನನಾ ಪದ್ಮಪಲಾಶನೇತ್ರಾ  
ಪದ್ಮಾನಿ ವಾನೇತುಮಭಿಪ್ರಯಾತಾ ।  
ತದಪ್ಯಯುಕ್ತಂ ನಹಿ ಸಾ ಕದಾಚಿ-  
ನ್ಮಯಾ ವಿನಾ ಗಚ್ಛತಿ ಪಂಕಜಾನಿ ॥
</details>

<details><summary>ಅನುವಾದ</summary>

ಆಕೆಯ ಮುಖ ಮತ್ತು ವಿಶಾಲನೇತ್ರಗಳು ಅರಳಿದ ಕಮಲಗಳಂತೆ ಸುಂದರವಾಗಿದೆ. ಅವಳು ಕಮಲಪುಷ್ಪಗಳನ್ನು ತರಲು ಗೋದಾವರಿ ತೀರಕ್ಕೆ ಹೋಗಿರಬಹುದು, ಆದರೆ ಇದೂ ಸರಿಯಲ್ಲ, ಏಕೆಂದರೆ ಆಕೆಯು ನನ್ನನ್ನು ಜೊತೆಗೆ ಕರೆದುಕೊಂಡು ಹೋಗದೆ ಒಬ್ಬಳೇ ಎಂದೂ ಕಮಲಗಳ ಬಳಿಗೆ ಹೋಗಿಲ್ಲ.॥14॥
</details>

###### 15


<details><summary>ಮೂಲಮ್</summary>

ಕಾಮಂ ತ್ವಿದಂ ಪುಷ್ಟಿತವೃಕ್ಷಷಂಡಂ  
ನಾನಾವಿಧೈಃ ಪಕ್ಷಿಗಣೈರುಪೇತಮ್ ।  
ವನಂ ಪ್ರಯಾತಾ ನು ತದಪ್ಯಯುಕ್ತ-  
ಮೇಕಾಕಿನೀ ಸಾತಿಬಿಭೇತಿ ಭೀರುಃ ॥
</details>

<details><summary>ಅನುವಾದ</summary>

ಈ ಪುಷ್ಟಿತ ವೃಕ್ಷ ಸಮೂಹಗಳಿಂದ ಕೂಡಿದ ನಾನಾ ಪ್ರಕಾರದ ಪಕ್ಷಿಗಳಿಂದ ಸೇವಿತ ವನದಲ್ಲಿ ತಿರುಗಾಡಲು ಹೋಗಿರಬಹುದು. ಆದರೆ ಇದು ಸರಿ ಎಂದು ಅನಿಸುವುದಿಲ್ಲ, ಏಕೆಂದರೆ ಭೀರುವಾದ ಅವಳು ಒಬ್ಬಳೇ ಕಾಡಿಗೆ ಹೋಗಲು ಬಹಳ ಹೆದರುತ್ತಿದ್ದಳು.॥15॥
</details>

###### 16


<details><summary>ಮೂಲಮ್</summary>

ಆದಿತ್ಯ ಭೋ ಲೋಕಕೃತಾಕೃತಜ್ಞ  
ಲೋಕಸ್ಯ ಸತ್ಯಾನೃತಕರ್ಮಸಾಕ್ಷಿನ್ ।  
ಮಮ ಪ್ರಿಯಾ ಸಾ ಕ್ವ ಗತಾ ಹೃತಾ ವಾ  
ಶಂಸಸ್ವ ಮೇ ಶೋಕಹತಸ್ಯ ಸರ್ವಮ್ ॥
</details>

<details><summary>ಅನುವಾದ</summary>

ಸೂರ್ಯದೇವನೇ! ಜಗತ್ತಿನಲ್ಲಿ ಯಾರು ಏನೇನು ಮಾಡುವರೋ, ಏನೇನು ಮಾಡಿಲ್ಲವೋ ಅದೆಲ್ಲವನ್ನೂ ನೀನು ತಿಳಿದೇ ಇರುವೆ. ಜನರ ಸತ್ಯ-ಅಸತ್ಯ, ಪಾಪ-ಪುಣ್ಯ ಕರ್ಮಗಳ ಸಾಕ್ಷಿಯಾಗಿರುವೆ. ನನ್ನ ಪ್ರಿಯೆ ಸೀತೆಯು ಎಲ್ಲಿಗೆ ಹೋಗಿರುವಳು? ಅಥವಾ ಯಾರು ಕದ್ದುಕೊಂಡು ಹೋದರು? ಇದೆಲ್ಲವನ್ನೂ ನನಗೆ ತಿಳಿಸು, ಏಕೆಂದರೆ ನಾನು ಆಕೆಯ ಶೋಕದಿಂದ ಪೀಡಿತನಾಗಿದ್ದೇನೆ.॥16॥
</details>

###### 17


<details><summary>ಮೂಲಮ್</summary>

ಲೋಕೇಷು ಸರ್ವೇಷು ಚ ನಾಸ್ತಿ ಕಿಂಚಿದ್  
ಯತ್ ತೇ ನ ನಿತ್ಯಂ ವಿದಿತಂ ಭವೇತ್ತತ್ ।  
ಶಂಸಸ್ವ ವಾಯೋ ಕುಲಪಾಲಿನೀಂ ತಾಂ  
ಮೃತಾ ಹೃತಾ ವಾ ಪಥಿ ವರ್ತತೇ ವಾ ॥
</details>

<details><summary>ಅನುವಾದ</summary>

ವಾಯುದೇವನೇ! ಸಮಸ್ತ ವಿಶ್ವದಲ್ಲಿ ನಿನಗೆ ತಿಳಿಯದಿರುವ ಸಂಗತಿಯಾವುದೂ ಇಲ್ಲ. ನನ್ನ ಕುಲಪಾಲಿನೀ ಸೀತೆಯು ಈಗ ಎಲ್ಲಿರುವಳು? ಅವಳು ಸತ್ತುಹೋಗಿರುವಳೇ, ಕದ್ದುಕೊಂಡು ಹೋಗಿರುವರೋ ಅಥವಾ ದಾರಿಯಲ್ಲಿರುವಳೋ ಇದನ್ನು ಹೇಳಿಬಿಡು.॥17॥
</details>

###### 18


<details><summary>ಮೂಲಮ್</summary>

ಇತೀವ ತಂ ಶೋಕವಿಧೇಯದೇಹಂ  
ರಾಮಂ ವಿಸಂಜ್ಞಂ ವಿಲಪಂತಮೇವ ।  
ಉವಾಚ ಸೌಮಿತ್ರಿರದೀನಸತ್ತ್ವೋ  
ನ್ಯಾಯ್ಯೇ ಸ್ಥಿತಃ ಕಾಲಯುತಂ ಚ ವಾಕ್ಯಮ್ ॥
</details>

<details><summary>ಅನುವಾದ</summary>

ಈ ಪ್ರಕಾರ ಶೋಕಕ್ಕೆ ಅಧೀನನಾಗಿ ಶ್ರೀರಾಮಚಂದ್ರನು ಎಚ್ಚರವಿಲ್ಲದೆ ವಿಲಾಪಿಸುತ್ತಿರುವಾಗ, ಅವನ ಇಂತಹ ಸ್ಥಿತಿಯನ್ನು ನೋಡಿ ನ್ಯಾಯೋಚಿತ ಮಾರ್ಗದಲ್ಲಿ ಸ್ಥಿತನಾದ ಲಕ್ಷ್ಮಣನು ಅವನಲ್ಲಿ ಹೀಗೆ ಯಥೋಚಿತವಾಗಿ ಹೇಳಿದನು.॥18॥
</details>

###### 19


<details><summary>ಮೂಲಮ್</summary>

ಶೋಕಂ ವಿಸೃಜ್ಯಾದ್ಯ ಧೃತಿಂ ಭಜಸ್ವ  
ಸೋತ್ಸಾಹತಾ ಚಾಸ್ತು  ವಿಮಾಗಣೇಽಸ್ಯಾಃ ।  
ಉತ್ಸಾಹವಂತೋ ಹಿ ನರಾ ನ ಲೋಕೇ  
ಸೀದಂತಿ ಕರ್ಮಸ್ವತಿದುಷ್ಕರೇಷು ॥
</details>

<details><summary>ಅನುವಾದ</summary>

ಆರ್ಯ! ನೀನು ಶೋಕವನ್ನು ಬಿಟ್ಟು ಧೈರ್ಯದಿಂದಿರು. ಸೀತೆಯನ್ನು ಹುಡುಕಲು ಮನಸ್ಸಿನಲ್ಲಿ ಉತ್ಸಾಹ ತಳೆ, ಏಕೆಂದರೆ ಉತ್ಸಾಹಿ ಮನುಷ್ಯನು ಜಗತ್ತಿನಲ್ಲಿ ಅತ್ಯಂತ ದುಷ್ಕರ ಕಾರ್ಯ ಎದುರಾದರೂ ಎಂದೂ ದುಃಖಿಸುವುದಿಲ್ಲ.॥19॥
</details>

###### 20


<details><summary>ಮೂಲಮ್</summary>

ಇತೀವ ಸೌಮಿತ್ರಿಮುದಗ್ರಪೌರುಷಂ  
ಬ್ರುವಂತಮಾರ್ತೋ ರಘುವಂಶವರ್ಧನಃ ।  
ನ ಚಿಂತಯಾಮಾಸ ಧೃತಿಂ ವಿಮುಕ್ತವಾನ್  
ಪುನಶ್ಚ ದುಃಖಂ ಮಹದಭ್ಯುಪಾಗಮತ್ ॥
</details>

<details><summary>ಅನುವಾದ</summary>

ಹೆಚ್ಚಾದ ಪುರುಷಾರ್ಥವುಳ್ಳ ಲಕ್ಷ್ಮಣನು ಹೀಗೆ ಹೇಳುತ್ತಿರುವಾಗ ರಘುಕುಲವರ್ಧನ ಶ್ರೀರಾಮನು ಆರ್ತನಾಗಿ ಅವನ ಮಾತಿನ ಔಚಿತ್ಯದ ಕಡೆಗೆ ಗಮನವೇ ಕೊಡಲಿಲ್ಲ. ಅವನು ಧೈರ್ಯವನ್ನು ತೊರೆದು ಪುನಃ ಮಹಾನ್ ದುಃಖದಲ್ಲಿ ಮುಳುಗಿಹೋದನು.॥20॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀ ವಾಲ್ಮೀಕಿವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅರಣ್ಯಕಾಂಡದಲ್ಲಿ ಅರವತ್ತಮೂರನೆಯ ಸರ್ಗ ಸಂಪೂರ್ಣವಾಯಿತು.॥63॥
</details>
