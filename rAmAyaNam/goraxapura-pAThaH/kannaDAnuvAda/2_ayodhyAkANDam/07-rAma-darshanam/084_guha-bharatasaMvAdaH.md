+++
title = "०८४ गुह-भरतसंवादः"
title_english = "084 Guha welcomes Bharata with drink of honey and meat"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-084-Guha_Bharatha_Samvadaha.mp3"></div>
</details>



<details><summary>ಭಾಗಸೂಚನಾ</summary>

ನಿಷಾದರಾಜ ಗುಹನು ನದಿಯನ್ನು ರಕ್ಷಿಸುವ ನೆಪದಲ್ಲಿ ಯುದ್ಧಸನ್ನದ್ಧರಾಗಿರುವಂತೆ ತನ್ನ ಜ್ಞಾತಿಗಳಿಗೆ ಆದೇಶ ನೀಡಿ, ಸತ್ಕಾರ ಸಾಮಗ್ರಿಗಳನ್ನು ತೆಗೆದುಕೊಂಡು ಭರತನನ್ನು ಸಂದರ್ಶಿಸಿದುದು
</details>

###### 1


<details><summary>ಮೂಲಮ್</summary>

ತತೋ ನಿವಿಷ್ಟಾಂ ಧ್ವಜಿನೀಂ ಗಂಗಾಮನ್ವಾಶ್ರಿತಾಂ ನದೀಮ್ ।  
ನಿಷಾದರಾಜೋ ದೃಷ್ಟೈವ ಜ್ಞಾತೀನ್ ಸ ಪರಿತೋಽಬ್ರವೀತ್ ॥
</details>

<details><summary>ಅನುವಾದ</summary>

ಅತ್ತ ನಿಷಾದರಾಜ ಗುಹನು ಗಂಗಾನದಿಯ ತೀರದಲ್ಲಿ ತಂಗಿದ ಭರತನ ಸೈನ್ಯವನ್ನು ನೋಡಿ, ಅಲ್ಲಲ್ಲಿ ಕುಳಿತಿರುವ ತನ್ನ ಬಂಧು-ಬಾಂಧವರಲ್ಲಿ ಇಂತೆಂದನು.॥1॥
</details>

###### 2


<details><summary>ಮೂಲಮ್</summary>

ಮಹತೀಯಮಿತಃ ಸೇನಾ ಸಾಗರಾಭಾ ಪ್ರದೃಶ್ಯತೇ ।  
ನಾಸ್ಯಾಂತಮವಗಚ್ಛಾಮಿ ಮನಸಾಪಿ ವಿಚಿಂತಯನ್ ॥
</details>

<details><summary>ಅನುವಾದ</summary>

ಬಂಧುಗಳೇ! ಇಲ್ಲಿ ತಂಗಿದ ಈ ವಿಶಾಲ ಸೈನ್ಯವು ಸಮುದ್ರದಂತೆ ಅಪಾರವಾಗಿ ಕಾಣುತ್ತಿದೆ. ನಾನು ಮನಸ್ಸಿನಲ್ಲಿ ಬಹಳ ಯೋಚಿಸಿಯೂ ಇದರ ಕೊನೆಯೇ ಕಾಣುವುದಿಲ್ಲ.॥2॥
</details>

###### 3


<details><summary>ಮೂಲಮ್</summary>

ಯಥಾ ನ ಖಲುದುರ್ಬುದ್ಧಿರ್ಭರತಃ ಸ್ವಯಮಾಗತಃ ।  
ಸ ಏಷ ಹಿ ಮಹಾಕಾಯಃ ಕೋವಿದಾರಧ್ವಜೋರಥೇ ॥
</details>

<details><summary>ಅನುವಾದ</summary>

ನಿಶ್ಚಯವಾಗಿ ಇದರೊಂದಿಗೆ ದುರ್ಬುದ್ಧಿ ಭರತನೂ ಬಂದಿರುವನು; ಈ ಕೋವಿದಾರ ಚಿಹ್ನೆಯ ವಿಶಾಲ ಧ್ವಜವು ಅವನ ರಥದ ಮೇಲೆ ಹಾರಾಡುತ್ತಾ ಇದೆ.॥3॥
</details>

###### 4


<details><summary>ಮೂಲಮ್</summary>

ಬಂಧಯಿಷ್ಯತಿ ವಾ ಪಾಶೈರಥ ವಾಸ್ಮಾನ್ ವಧಿಷ್ಯತಿ ।  
ಅನು ದಾಶರಥಿಂ ರಾಮಂ ಪಿತ್ರಾ ರಾಜ್ಯಾದ್ವಿವಾಸಿತಮ್ ॥
</details>

<details><summary>ಅನುವಾದ</summary>

ಇವನು ತನ್ನ ಮಂತ್ರಿಗಳಿಂದ ಮೊದಲು ನಮ್ಮೆಲ್ಲರನ್ನು ಪಾಶಗಳಿಂದ ಬಂಧಿಸಿಯಾನು, ಅಥವಾ ಕೊಲ್ಲಿಸಲೂಬಹುದು; ಅನಂತರ ಯಾರನ್ನು ತಂದೆಯು ರಾಜ್ಯದಿಂದ ಹೊರಹಾಕಿದ ಆ ದಶರಥನಂದನ ಶ್ರೀರಾಮನನ್ನೂ ಕೂಡ ಕೊಂದುಹಾಕುವನೆಂದು ನನಗೆ ಅನಿಸುತ್ತದೆ.॥4॥
</details>

###### 5


<details><summary>ಮೂಲಮ್</summary>

ಸಂಪನ್ನಾಂ ಶ್ರಿಯಮನ್ವಿಚ್ಛಂಸ್ತಸ್ಯ ರಾಜ್ಞಃ ಸುದುರ್ಲಭಾಮ್ ।  
ಭರತಃ ಕೇಕಯೀಪುತ್ರೋ ಹಂತುಂ ಸಮಧಿಗಚ್ಛತಿ ॥
</details>

<details><summary>ಅನುವಾದ</summary>

ಕೈಕೇಯಿಯ ಪುತ್ರ ಭರತನು ದಶರಥನ ಸಂಪನ್ನ ಹಾಗೂ ಸುದುರ್ಲಭ ರಾಜ್ಯಲಕ್ಷ್ಮಿಯನ್ನು ಒಬ್ಬನೇ ಎತ್ತಿಹಾಕಬೇಕೆಂದು ಬಯಸುತ್ತಿರುವನು. ಅದಕ್ಕಾಗಿ ಅವನು ಶ್ರೀರಾಮನನ್ನು ವನದಲ್ಲಿ ಕೊಂದುಹಾಕಲು ಹೋಗುತ್ತಿದ್ದಾನೆ.॥5॥
</details>

###### 6


<details><summary>ಮೂಲಮ್</summary>

ಭರ್ತಾ ಚೈವ ಸಖಾ ಚೈವ ರಾಮೋದಾಶರಥಿರ್ಮಮ ।  
ತಸ್ಯಾರ್ಥಕಾಮಾಃ ಸನ್ನದ್ಧಾ ಗಂಗಾನೂಪೇಽತ್ರ ತಿಷ್ಠತ ॥
</details>

<details><summary>ಅನುವಾದ</summary>

ಆದರೆ ದಶರಥಕುಮಾರ ಶ್ರೀರಾಮನು ನನ್ನ ಸ್ವಾಮಿ ಮತ್ತು ಸಖನಾಗಿದ್ದಾನೆ, ಅದಕ್ಕಾಗಿ ಅವನ ಹಿತವನ್ನು ಬಯಸಿ ನೀವೆಲ್ಲರೂ ಅಸ್ತ್ರ-ಶಸ್ತ್ರಗಳಿಂದ ಸುಸಜ್ಜಿತರಾಗಿ ಇಲ್ಲಿ ಗಂಗಾತೀರದಲ್ಲಿ ಸಿದ್ಧರಾಗಿರಿ.॥6॥
</details>

###### 7


<details><summary>ಮೂಲಮ್</summary>

ತಿಷ್ಠಂತು ಸರ್ವದಾಶಾಶ್ಚ ಗಂಗಾಮನ್ವಾಶ್ರಿತಾ ನದೀಮ್ ।  
ಬಲಯುಕ್ತಾ ನದೀರಕ್ಷಾ ಮಾಂಸಮೂಲಫಲಾಶನಾಃ ॥
</details>

<details><summary>ಅನುವಾದ</summary>

ಎಲ್ಲ ಅಂಬಿಗರು ಸೈನ್ಯದೊಂದಿಗೆ ನದಿಯನ್ನು ರಕ್ಷಿಸುತ್ತಾ ಗಂಗಾತೀರದಲ್ಲೇ ಇರಿ ಮತ್ತು ನಾವೆಗಳಲ್ಲಿ ಇಟ್ಟಿರುವ ಫಲ-ಮೂಲಗಳನ್ನು ತಿಂದುಕೊಂಡು ಇಂದಿನ ರಾತ್ರಿಯನ್ನು ಕಳೆಯಿರಿ.॥7॥
</details>

###### 8


<details><summary>ಮೂಲಮ್</summary>

ನಾವಾಂ ಶತಾನಾಂ ಪಂಚಾನಾಂ ಕೈವರ್ತಾನಾಂ ಶತಂ ಶತಮ್ ।  
ಸಂನದ್ಧಾನಾಂ ತಥಾ ಯೂನಾಂ ತಿಷ್ಠಂತ್ವಿತ್ಯಭ್ಯಚೋದಯತ್ ॥
</details>

<details><summary>ಅನುವಾದ</summary>

ನಮ್ಮ ಬಳಿ ಐದುನೂರು ದೋಣಿಗಳು ಇವೆ, ಅದರಲ್ಲಿ ಪ್ರತಿಯೊಂದರ ಮೇಲೆಯೂ ಬೆಸ್ತರ ನೂರು-ನೂರು ಯುವಕರು ಯುದ್ಧ ಸಾಮಗ್ರಿಗಳನ್ನು ಅಣಿಗೊಳಿಸಿ ಕೂತಿರಲಿ. ಈ ಪ್ರಕಾರ ಗುಹನು ಅವರೆಲ್ಲರಿಗೆ ಆದೇಶಿಸಿದನು.॥8॥
</details>

###### 9


<details><summary>ಮೂಲಮ್</summary>

ಯದಿ ತುಷ್ಟಸ್ತು ಭರತೋ ರಾಮಸ್ಯೇಹ ಭವಿಷ್ಯತಿ ।  
ಇಯಂ ಸ್ವಸ್ತಿಮತೀ ಸೇನಾ ಗಂಗಾಮದ್ಯ ತರಿಷ್ಯತಿ ॥
</details>

<details><summary>ಅನುವಾದ</summary>

ಅವನು ಪುನಃ ಹೇಳಿದನು - ಭರತನ ಭಾವವು ಶ್ರೀರಾಮನ ಕುರಿತು ಸಂತೋಷಜನಕವಾಗಿದ್ದರೆ ಆಗ ಅವನ ಈ ಸೈನ್ಯ ಇಂದು ಕ್ಷೇಮವಾಗಿ ಗಂಗೆಯನ್ನು ದಾಟಬಹುದು.॥9॥
</details>

###### 10


<details><summary>ಮೂಲಮ್</summary>

ಇತ್ಯುಕ್ತ್ವೋಪಾಯನಂ ಗೃಹ್ಯ ಮತ್ಸ್ಯಮಾಂಸಮಧೂನಿ ಚ ।  
ಅಭಿಚಕ್ರಾಮ ಭರತಂ ನಿಷಾದಾಧಿಪತಿರ್ಗುಹಃ ॥
</details>

<details><summary>ಅನುವಾದ</summary>

ಹೀಗೆ ಹೇಳಿ ನಿಷಾದರಾಜ ಗುಹನು ಮತ್ಸ್ಯಂಡೀ (ಕಲ್ಲು ಸಕ್ಕರೆ) ಹಣ್ಣಿನ ತಿರುಳು, ಜೇನು ಮೊದಲಾದ ಸಾಮಗ್ರಿಗಳನ್ನು ತೆಗೆದುಕೊಂಡು ಭರತನನ್ನು ಸಂದರ್ಶಿಸಲು ಹೊರಟನು.॥10॥
</details>

###### 11


<details><summary>ಮೂಲಮ್</summary>

ತಮಾಯಾಂತಂ ತು ಸಂಪ್ರೇಕ್ಷ್ಯ ಸೂತಪುತ್ರಃ ಪ್ರತಾಪವಾನ್ ।  
ಭರತಾಯಾಚಚಕ್ಷೇಽಥ ಸಮಯಜ್ಞೋ ವಿನೀತವತ್ ॥
</details>

<details><summary>ಅನುವಾದ</summary>

ಅವನು ಬರುವುದನ್ನು ನೋಡಿ ಸಮಯೋಚಿತ ಕರ್ತವ್ಯವನ್ನು ತಿಳಿದ ಪ್ರತಾಪಿ ಸೂತಪುತ್ರ ಸುಮಂತ್ರನು ವಿನೀತ ಭಾವದಿಂದ ಭರತನಲ್ಲಿ ಹೇಳಿದನು.॥11॥
</details>

###### 12


<details><summary>ಮೂಲಮ್</summary>

ಏಷ ಜ್ಞಾತಿಸಹಸ್ರೇಣ ಸ್ಥಪತಿಃ ಪರಿವಾರಿತಃ ।  
ಕುಶಲೋ ದಂಡಕಾರಣ್ಯೇ ವೃದ್ಧೋ ಭ್ರಾತುಶ್ಚ ತೇ ಸಖಾ ॥
</details>

###### 13


<details><summary>ಮೂಲಮ್</summary>

ತಸ್ಮಾತ್ಪುಶ್ಯತು ಕಾಕುತ್ಸ್ಥ ತ್ವಾಂ ನಿಷಾದಾಧಿಪೋ ಗುಹಃ ।  
ಅಸಂಶಯಂ ವಿಜಾನೀತೇ ಯತ್ರ ತೌ ರಾಮಲಕ್ಷ್ಮಣೌ ॥
</details>

<details><summary>ಅನುವಾದ</summary>

ಕಕುತ್ಸ್ಥಕುಲಭೂಷಣ! ಈ ಮುದುಕ ನಿಷಾದರಾಜ ಗುಹನು ತನ್ನ ಸಾವಿರಾರು ಬಂಧು-ಬಾಂಧವರೊಂದಿಗೆ ಇಲ್ಲಿ ವಾಸಿಸುತ್ತಿದ್ದಾನೆ. ಇವನು ನಿನ್ನಣ್ಣ ಶ್ರೀರಾಮನ ಮಿತ್ರನಾಗಿದ್ದಾನೆ. ಇವನಿಗೆ ದಂಡಕಾರಣ್ಯದ ವಿಶೇಷ ಪರಿಚಯವಿದೆ. ಖಂಡಿತವಾಗಿ ಶ್ರೀರಾಮ-ಲಕ್ಷ್ಮಣರು ಎಲ್ಲಿರುವರೆಂದು ಇವನಿಗೆ ತಿಳಿದಿರಬಹುದು; ಆದ್ದರಿಂದ ನಿಷಾದರಾಜ ಗುಹನು ನಿನ್ನೊಂದಿಗೆ ಭೆಟ್ಟಿಯಾಗಲು ಅವಕಾಶಮಾಡಿಕೊಡು.॥12-13॥
</details>

###### 14


<details><summary>ಮೂಲಮ್</summary>

ಏತತ್ತು ವಚನಂ ಶ್ರುತ್ವಾ ಸುಮಂತ್ರಾದ್ ಭರತಃ ಶುಭಮ್ ।  
ಉವಾಚ ವಚನಂ ಶೀಘ್ರಂ ಗುಹಃ ಪಶ್ಯತು ಮಾಮಿತಿ ॥
</details>

<details><summary>ಅನುವಾದ</summary>

ಸುಮಂತ್ರನಿಂದ ಈ ಶುಭ ಸಮಾಚಾರ ಕೇಳಿ ಭರತನು ಹೇಳಿದನು - ನಿಷಾದರಾಜ ಗುಹನು ನನಗೆ ಶೀಘ್ರವಾಗಿ ಭೆಟ್ಟಿಯಾಗುವಂತೆ ವ್ಯವಸ್ಥೆಯಾಗಲಿ.॥14॥
</details>

###### 15


<details><summary>ಮೂಲಮ್</summary>

ಲಬ್ಧ್ವಾನುಜ್ಞಾಂ ಸಂಪ್ರಹೃಷ್ಟೋ ಜ್ಞಾತಿಭಿಃ ಪರಿವಾರಿತಃ ।  
ಆಗಮ್ಯ ಭರತಂ ಪ್ರಹ್ವೋ ಗುಹೋ ವಚನಮಬ್ರವೀತ್ ॥
</details>

<details><summary>ಅನುವಾದ</summary>

ಭೇಟಿಯ ಅನುಮತಿ ಪಡೆದು ಗುಹನು ತನ್ನ ಬಂಧು-ಬಾಂಧವರೊಂದಿಗೆ ಅಲ್ಲಿಗೆ ಸಂತೋಷವಾಗಿ ಬಂದು, ಭರತನನ್ನು ಭೆಟ್ಟಿಯಾಗಿ ಬಹಳ ನಮ್ರತೆಯಿಂದ ಹೇಳಿದನು.॥15॥
</details>

###### 16


<details><summary>ಮೂಲಮ್</summary>

ನಿಷ್ಕುಟಶ್ಚೈವ ದೇಶೋಽಯಂ ವಂಚಿತಾಶ್ಚಾಪಿ ತೇ ವಯಮ್ ।  
ನಿವೇದಯಾಮ ತೇ ಸರ್ವಂ ಸ್ವಕೇ ದಾಶಗೃಹೇ ವಸ ॥
</details>

<details><summary>ಅನುವಾದ</summary>

ಈ ವನಪ್ರದೇಶವು ನಿಮಗಾಗಿ ಮನೆಯ ಹೂದೋಟದಂತೆ ಇದೆ. ನೀವು ನಿಮ್ಮ ಆಗಮನದ ಸೂಚನೆಯನ್ನು ಕೊಡದೆ ನಮ್ಮನ್ನು ವಂಚಿಸಿದರಿ. ನಾವು ನಿಮ್ಮ ಸ್ವಾಗತದ ಯಾವುದೇ ಸಿದ್ಧತೆ ಮಾಡದೇಹೋದೆವು. ನಮ್ಮ ಬಳಿ ಇರುವುದೆಲ್ಲವೂ ನಿಮ್ಮ ಸೇವೆಗಾಗಿ ಅರ್ಪಿತವಾಗಿದೆ. ಈ ನಿಷಾದರ ಮನೆ ನಿಮ್ಮದೇ ಆಗಿದೆ. ನೀವು ಸುಖವಾಗಿ ಇಲ್ಲಿ ವಾಸಿಸಿರಿ.॥16॥
</details>

###### 17


<details><summary>ಮೂಲಮ್</summary>

ಅಸ್ತಿ ಮೂಲ ಫಲಂ ಚೈತನ್ನಿಷಾದೈಃ ಸ್ವಯಮರ್ಜಿತಮ್ ।  
ಆರ್ದ್ರಂ ಶುಷ್ಕಂ ಯಥಾ ಮಾಂಸಂ ವನ್ಯಂ ಚೋಚ್ಚಾವಚಂ ತಥಾ ॥
</details>

<details><summary>ಅನುವಾದ</summary>

ಈ ಫಲ-ಮೂಲಗಳು ನಿಮ್ಮ ಸೇವೆಗಾಗಿ ಇವೆ. ಇವನ್ನು ನಿಷಾದರು ಸ್ವತಃ ಕಿತ್ತುತಂದಿರುವರು. ಇವುಗಳಲ್ಲಿ ಕೆಲವು ಫಲ ಹಣ್ಣಾಗಿವೆ, ಕೆಲವು ಒಣಗಿವೆ. ಇವುಗಳ ಜೊತೆಗೆ ಹಣ್ಣುಗಳ ತಿರುಳನ್ನು ಇರಿಸಿದೆ. ಇವುಗಳಲ್ಲದೆ ಇತರ ವನ್ಯ ಪದಾರ್ಥಗಳೂ ಇವೆ. ಇವೆಲ್ಲವನ್ನು ಸ್ವೀಕರಿಸಿರಿ.॥17॥
</details>

###### 18


<details><summary>ಮೂಲಮ್</summary>

ಆಶಂಸೇ ಸ್ವಶಿತಾ ಸೇನಾ ವತ್ಸ್ಯತ್ಯೇನಾಂ ವಿಭಾವರೀಮ್ ।  
ಅರ್ಚಿತೋ ವಿವಿಧೈಃ ಕಾಮೈಃಶ್ವಃ ಸಸೈನ್ಯೋ ಗಮಿಷ್ಯಸಿ ॥
</details>

<details><summary>ಅನುವಾದ</summary>

ಈ ಸೈನ್ಯವು ಇಂದಿನ ರಾತ್ರಿ ಇಲ್ಲೇ ತಂಗಿದ್ದು ನಾವು ಕೊಟ್ಟ ಭೋಜನವನ್ನು ಸ್ವೀಕರಿಸಬೇಕೆಂದು ನಾವು ಆಶಿಸುತ್ತೇವೆ. ನಾನಾ ಪ್ರಕಾರ ಮನೋವಾಂಛಿತ ವಸ್ತುಗಳಿಂದ ಇಂದು ನಾವು ಸೈನ್ಯಸಹಿತ ನಿಮ್ಮನ್ನು ಸತ್ಕರಿಸುವೆವು ಮತ್ತು ನಾಳೆ ಬೆಳಿಗ್ಗೆ ನೀವು ನಿಮ್ಮ ಸೈನ್ಯದೊಂದಿಗೆ ಬೇರೆಡೆಗೆ ಹೋಗಿರಿ.॥18॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಎಂಭತ್ತನಾಲ್ಕನೆಯ ಸರ್ಗ ಪೂರ್ಣವಾಯಿತು.॥84॥
</details>
