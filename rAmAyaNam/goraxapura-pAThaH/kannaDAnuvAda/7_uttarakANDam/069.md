+++
title = "೦೬೯"
unicode_script = "kannada"

+++
[ಅರವತ್ತೊಂಭತ್ತನೆಯ ಸರ್ಗ]



<details><summary>ಭಾಗಸೂಚನಾ</summary>

ಶತ್ರುಘ್ನ ಮತ್ತು ಲವಣಾಸುರರ ಯುದ್ಧ, ಲವಣಾಸುರನ ವಧೆ
</details>

###### 1


<details><summary>ಮೂಲಮ್</summary>

ತಚ್ಛ್ರುತ್ವಾ ಭಾಷಿತಂ ತಸ್ಯ ಶತ್ರುಘ್ನಸ್ಯ ಮಹಾತ್ಮನಃ ।  
ಕ್ರೋಧಮಾಹಾರಯತ್ತೀವ್ರಂ ತಿಷ್ಠ ತಿಷ್ಠೇತಿ ಚಾಬ್ರವೀತ್ ॥
</details>

<details><summary>ಅನುವಾದ</summary>

ಮಹಾಮನಾ ಶತ್ರುಘ್ನನ ಮಾತನ್ನು ಕೇಳಿ ಲವಣಾಸುರನಿಗೆ ಭಾರೀ ಕ್ರೋಧ ಬಂದು ಹೇಳಿದನು-ಎಲವೋ! ನಿಲ್ಲು, ನಿಲ್ಲು.॥1॥
</details>

###### 2


<details><summary>ಮೂಲಮ್</summary>

ಪಾಣೌ ಪಾಣಿಂ ಸ ನಿಷ್ಪಿಷ್ಯ ದಂತಾನ್ಕಟಕಟಾಯ್ಯ ಚ ।  
ಲವಣೋ ರಘುಶಾರ್ದೂಲಮಾಹ್ವಯಾಮಾಸ ಚಾಸಕೃತ್ ॥
</details>

<details><summary>ಅನುವಾದ</summary>

ಅವನ ಕೈಗಳನ್ನು ಹಿಸುಕಿಕೊಳ್ಳುತ್ತಾ, ಹಲ್ಲು ಕಡಿಯುತ್ತಾ ರಘುಕುಲಸಿಂಹ ಶತ್ರುಘ್ನನನ್ನು ಪದೇ-ಪದೇ ಯುದ್ಧಕ್ಕಾಗಿ ಆಹ್ವಾನಿಸತೊಡಗಿದನು.॥2॥
</details>

###### 3


<details><summary>ಮೂಲಮ್</summary>

ತಂ ಬ್ರುವಾಣಂ ತಥಾ ವಾಕ್ಯಂ ಲವಣಂ ಘೋರದರ್ಶನಮ್ ।  
ಶತ್ರುಘ್ನೋ ದೇವಶತ್ರುಘ್ನ ಇದಂ ವಚನಮಬ್ರವೀತ್ ॥
</details>

<details><summary>ಅನುವಾದ</summary>

ಭಯಂಕರವಾಗಿ ಕಾಣುವ ಲವಣನು ಹೀಗೆ ಹೇಳುತ್ತಿರು ವುದನ್ನು ನೋಡಿ ದೇವಶತ್ರುಗಳನ್ನು ನಾಶ ಮಾಡುವ ಶತ್ರುಘ್ನನು ಹೀಗೆ ಹೇಳಿದನು.॥3॥
</details>

###### 4


<details><summary>ಮೂಲಮ್</summary>

ಶತ್ರುಘ್ನೋ ನ ತದಾ ಜಾತೋ ಯದಾನ್ಯೇ ನಿರ್ಜಿತಾಸ್ತ್ವಯಾ ।  
ತದದ್ಯ ಬಾಣಾಭಿಹತೋ ವ್ರಜ ತ್ವಂ ಯಮಸಾದನಮ್ ॥
</details>

<details><summary>ಅನುವಾದ</summary>

ರಾಕ್ಷಸನೇ! ನೀನು ಬೇರೆ ವೀರರನ್ನು ಪರಾಜಿತಗೊಳಿಸಿದಾಗ ಶತ್ರುಘ್ನನು ಹುಟ್ಟಿರಲಿಲ್ಲ. ಆದ್ದರಿಂದ ಇಂದು ನನ್ನ ಬಾಣಗಳ ಏಟು ತಿಂದು ನೀನು ನೇರವಾಗಿ ಯಮಲೋಕದ ದಾರಿ ಹಿಡಿಯುವೆ.॥4॥
</details>

###### 5


<details><summary>ಮೂಲಮ್</summary>

ಋಷಯೋಪ್ಯದ್ಯ ಪಾಪಾತ್ಮನ್ಮಯಾ ತ್ವಾಂ ನಿಹತಂ ರಣೇ ।  
ಪಶ್ಯಂತು ವಿಪ್ರಾ ವಿದ್ವಾಂಸಸ್ತ್ರಿದಶಾ ಇವ ರಾವಣಮ್ ॥
</details>

<details><summary>ಅನುವಾದ</summary>

ಪಾಪಾತ್ಮನೇ! ರಾವಣನು ಧರಾಶಾಯಿಯಾದುದನ್ನು ದೇವತೆಗಳು ನೋಡಿದ್ದರೋ ಹಾಗೆಯೇ ವಿದ್ವಾನ್ ಬ್ರಾಹ್ಮಣರು, ಋಷಿಗಳು ಇಂದು ರಣರಂಗದಲ್ಲಿ ನನ್ನಿಂದ ಹತನಾದ ದುರಾಚಾರಿ ರಾಕ್ಷಸ ನಿನ್ನನ್ನು ನೋಡುವರು.॥5॥
</details>

###### 6


<details><summary>ಮೂಲಮ್</summary>

ತ್ವಯಿ ಮದ್ವಾಣನಿರ್ದಗ್ಧೇ ಪತಿತೇಽದ್ಯ ನಿಶಾಚರ ।  
ಪುರೇ ಜನಪದೇ ಚಾಪಿ ಕ್ಷೇಮಮೇವ ಭವಿಷ್ಯತಿ ॥
</details>

<details><summary>ಅನುವಾದ</summary>

ನಿಶಾಚರ! ಇಂದು ನನ್ನ ಬಾಣಗಳಿಂದ ದಗ್ಧನಾಗಿ ನೀನು ಧರಿತ್ರಿಗೆ ಬಿದ್ದಾಗ, ಈ ನಗರ ಮತ್ತು ರಾಷ್ಟ್ರದಲ್ಲಿಯೂ ಎಲ್ಲರ ಶ್ರೇಯಸ್ಸು ಆಗುವುದು.॥6॥
</details>

###### 7


<details><summary>ಮೂಲಮ್</summary>

ಆದ್ಯ ಮದ್ಬಾಹುನಿಷ್ಕ್ರಾಂತಃ ಶರೋ ವಜ್ರನಿಭಾನನಃ ।  
ಪ್ರವೇಕ್ಷ್ಯತೇ ತೇ ಹೃದಯಂ ಪದ್ಮಮಂಶುರಿವಾರ್ಕಜಃ ॥
</details>

<details><summary>ಅನುವಾದ</summary>

ಇಂದು ನನ್ನ ಕೈಯಿಂದ ಬಿಡಲ್ಪಟ್ಟ ವಜ್ರದಂತಹ ತುದಿಯುಳ್ಳ ಬಾಣಗಳು, ಸೂರ್ಯಕಿರಣವು ಕಮಲಕೋಶವನ್ನು ಪ್ರವೇಶಿಸುವಂತೆ ನಿನ್ನ ಎದೆಯನ್ನು ಹೊಕ್ಕುವವು.॥7॥
</details>

###### 8


<details><summary>ಮೂಲಮ್</summary>

ಏವಮುಕ್ತೋ ಮಹಾವೃಕ್ಷಂ ಲವಣಃ ಕ್ರೋಧಮೂರ್ಛಿತಃ ।  
ಶತ್ರುಘ್ನೋರಸಿ ಚಿಕ್ಷೇಪ ಸ ಚ ತಂ ಶತಧಾಚ್ಛಿನತ್ ॥
</details>

<details><summary>ಅನುವಾದ</summary>

ಶತ್ರುಘ್ನನು ಹೀಗೆ ಹೇಳಿದಾಗ ಲವಣನು ಕ್ರೋಧದಿಂದ ಮೂರ್ಛಿತನಂತಾಗಿ ಒಂದು ಮಹಾವೃಕ್ಷವನ್ನೆತ್ತಿ ಶತ್ರುಘ್ನನ ಎದೆಗೆ ಹೊಡೆದನು. ಆದರೆ ಶತ್ರುಘ್ನನು ಅದನ್ನು ನುಚ್ಚುನೂರಾಗಿಸಿದನು.॥8॥
</details>

###### 9


<details><summary>ಮೂಲಮ್</summary>

ತದ್ದೃಷ್ಟ್ವಾ ವಿಲಂ ಕರ್ಮ ರಾಕ್ಷಸಃ ಪುನರೇವ ತು ।  
ಪಾದಪಾನ್ಸಬಹೂನ್ಗೃಹ್ಯ ಶತ್ರುಘ್ನಾಯಾಸೃಜದ್ಬಲೀ ॥
</details>

<details><summary>ಅನುವಾದ</summary>

ಅದು ವಿಫಲವಾದುದನ್ನು ನೋಡಿ ಆ ಬಲವಂತ ರಾಕ್ಷಸನು ಪುನಃ ಅನೇಕ ವೃಕ್ಷಗಳನ್ನು ಶತ್ರುಘ್ನನ ಮೇಲೆ ಪ್ರಯೋಗಿಸಿದನು.॥9॥
</details>

###### 10


<details><summary>ಮೂಲಮ್</summary>

ಶತ್ರುಘ್ನಶ್ಚಾಪಿ ತೇಜಸ್ವೀ ವೃಕ್ಷಾನಾಪತತೋ ಬಹೂನ್ ।  
ತ್ರಿಭಿಶ್ಚತುರ್ಭಿರೇಕೈಕಂ ಚಿಚ್ಛೇದ ನತಪರ್ವಭಿಃ ॥
</details>

<details><summary>ಅನುವಾದ</summary>

ಆದರೆ ತೇಜಸ್ವಿಯಾದ ಶತ್ರುಘ್ನನು ತನ್ನ ಮೇಲೆ ಬೀಳುವ ಆ ಅಸಂಖ್ಯ ವೃಕ್ಷಗಳನ್ನು ಬಾಗಿದ ಗಂಟುಗಳುಳ್ಳ ಮೂರು-ಮೂರು, ನಾಲ್ಕು-ನಾಲ್ಕು ಬಾಣಗಳನ್ನು ಹೊಡೆದು ಕತ್ತರಿಸಿ ಹಾಕಿದನು.॥10॥
</details>

###### 11


<details><summary>ಮೂಲಮ್</summary>

ತತೋ ಬಾಣಮಯಂ ವರ್ಷಂ ವ್ಯಸೃಜದ್ರಾಕ್ಷಸೋಪರಿ ।  
ಶತ್ರುಘ್ನೋ ವೀರ್ಯಸಂಪನ್ನೋ ವಿವ್ಯಥೇ ನ ಸ ರಾಕ್ಷಸಃ ॥
</details>

<details><summary>ಅನುವಾದ</summary>

ಮತ್ತೆ ಪರಾಕ್ರಮಿ ಶತ್ರುಘ್ನನು ಆ ರಾಕ್ಷಸನ ಮೇಲೆ ಬಾಣಗಳ ಮಳೆಗರೆದನು. ಆದರೆ ಆ ನಿಶಾಚರನು ಇದರಿಂದ ವ್ಯಥೆಗೊಳ್ಳದೆ, ವಿಚಲಿತನಾಗಲಿಲ್ಲ.॥11॥
</details>

###### 12


<details><summary>ಮೂಲಮ್</summary>

ತತಃ ಪ್ರಹಸ್ಯ ಲವಣೋ ವೃಕ್ಷಮುದ್ಯಮ್ಯ ವೀರ್ಯವಾನ್ ।  
ಶಿರಸ್ಯಭ್ಯಹನಚ್ಛೂರಂ ಸ್ರಸ್ತಾಂಗಃ ಸ ಮುಮೋಹ ವೈ ॥
</details>

<details><summary>ಅನುವಾದ</summary>

ಆಗ ಬಲ-ವಿಕ್ರಮಶಾಲಿ ಲವಣನು ನಗುತ್ತಾ ಒಂದು ಮರವನ್ನೆತ್ತಿಕೊಂಡು ಶೂರವೀರ ಶತ್ರುಘ್ನನ ತಲೆಗೆ ಅಪ್ಪಳಿಸಿದನು. ಅದರ ಏಟು ತಿಂದು ಶತ್ರುಘ್ನನ ಸರ್ವಾಂಗವೂ ಶಿಥಿಲವಾಗಿ ಮೂರ್ಛಿತನಾದನು.॥12॥
</details>

###### 13


<details><summary>ಮೂಲಮ್</summary>

ತಸ್ಮನ್ನಿಪತಿತೇ ವೀರೇ ಹಾಹಾಕಾರೋ ಮಹಾನಭೂತ್ ।  
ಋಷೀಣಾಂ ದೇವಸಂಘಾನಾಂ ಗಂಧರ್ವಾಪ್ಸರಸಾಂ ತಥಾ ॥
</details>

<details><summary>ಅನುವಾದ</summary>

ವೀರ ಶತ್ರುಘ್ನನು ಬೀಳುತ್ತಲೇ ಋಷಿಗಳು, ದೇವತೆಗಳು, ಗಂಧರ್ವರು, ಅಪ್ಸರೆಯರು ಮಹಾ ಹಾಹಾಕಾರ ಮಾಡಿದರು.॥13॥
</details>

###### 14


<details><summary>ಮೂಲಮ್</summary>

ತಮವಜ್ಞಾಯ ತು ಹತಂ ಶತ್ರುಘ್ನಂ ಭುವಿ ಪಾತಿತಮ್ ।  
ರಕ್ಷೋ ಲಬ್ಧಾಂತರಮಪಿ ನವಿವೇಶ ಸ್ವಮಾಲಯಮ್ ॥
</details>

###### 15


<details><summary>ಮೂಲಮ್</summary>

ನಾಪಿ ಶೂಲಂ ಪ್ರಜಗ್ರಾಹಂ ತಂ ದೃಷ್ಟ್ವಾ ಭುವಿ ಪಾತಿತಮ್ ।  
ತತೋ ಹತ ಇತಿ ಜ್ಞಾತ್ವಾ ತಾನ್ಭಕ್ಷಾನ್ಸಮುದಾವಹತ್ ॥
</details>

<details><summary>ಅನುವಾದ</summary>

ಶತ್ರುಘ್ನನು ಭೂಮಿಗೆ ಬಿದ್ದುದನ್ನು ನೋಡಿ, ಇವನು ಸತ್ತನೆಂದೆ ಲವಣನು ತಿಳಿದನು. ಇದರಿಂದ ಅವಕಾಶ ಸಿಕ್ಕಿದರೂ ಆ ರಾಕ್ಷಸನು ಮನೆಯೊಳಗೆ ಹೋಗಲಿಲ್ಲ, ಶೂಲವನ್ನೂ ತರಲಿಲ್ಲ. ಧರಾಶಾಯಿಯಾದ ಅವನನ್ನು ನೋಡಿ ಸರ್ವಥಾ ಸತ್ತನೆಂದೇ ತಿಳಿದು ಅವನು ತನ್ನ ಭೋಜನ ಸಾಮಗ್ರಿಯನ್ನು ಒಟ್ಟುಗೂಡಿಸಿದನು.॥14-15॥
</details>

###### 16


<details><summary>ಮೂಲಮ್</summary>

ಮುಹೂರ್ತಾಲ್ಲಬ್ಧಸಂಜ್ಞಸ್ತುಪುನಸ್ತಸ್ಥೌ ಧೃತಾಯುಧಃ ।  
ಶತ್ರುಘ್ನೋ ವೈ ಪುರದ್ವಾರಿ ಋಷಿಭಿಃ ಸಂಪ್ರಪೂಜಿತಃ ॥
</details>

<details><summary>ಅನುವಾದ</summary>

ಮುಹೂರ್ತ ಮಾತ್ರದಲ್ಲಿ ಶತ್ರುಘ್ನನು ಎಚ್ಚರಗೊಂಡು, ಅಸ್ತ್ರ-ಶಸ್ತ್ರಗಳನ್ನು ಧರಿಸಿ ಎದ್ದುನಿಂತು ಮತ್ತೆ ನಗರ ದ್ವಾರದಲ್ಲಿ ನಿಂತುಕೊಂಡನು. ಆಗ ಋಷಿಗಳು ಅವನನ್ನು ಭೂರಿ-ಭೂರಿ ಪ್ರಶಂಸಿಸಿದರು.॥16॥
</details>

###### 17


<details><summary>ಮೂಲಮ್</summary>

ತತೋ ದಿವ್ಯಮಮೋಘಂ ತಂಜಗ್ರಾಹ ಶರಮುತ್ತಮಮ್ ।  
ಜ್ವಲಂತಂ ತೇಜಸಾ ಘೋರಂ ಪೂರಯಂತಂದಿಶೋ ದಶ ॥
</details>

<details><summary>ಅನುವಾದ</summary>

ಅನಂತರ ಶತ್ರುಘ್ನನು ದಿವ್ಯ, ಅಮೋಘ, ಉತ್ತಮ ಬಾಣವನ್ನು ಕೈಗೆತ್ತಿಕೊಂಡನು. ಅದು ತನ್ನ ಘೋರ ತೇಜದಿಂದ ಪ್ರಜ್ವಲಿತವಾಗಿ ದಶದಿಕ್ಕುಗಳಿಗೂ ವ್ಯಾಪ್ತವಾದಂತೆ ಇತ್ತು.॥17॥
</details>

###### 18


<details><summary>ಮೂಲಮ್</summary>

ವಜ್ರಾನನಂವಜ್ರವೇಗಂ ಮೇರುಮಂದರಸಂನಿಭಮ್ ।  
ನತಂ ಪರ್ವಸು ಸರ್ವೇಷು ಸಂಯುಗೇಷ್ವಪರಾಜಿತಮ್ ॥
</details>

<details><summary>ಅನುವಾದ</summary>

ಅವರ ಮುಖ ಮತ್ತು ವೇಗ ವಜ್ರದಂತೆ ಇತ್ತು. ಅದು ಮೇರು-ಮಂದರಾಚಲದಂತೆ ಭಾರೀಯಾಗಿತ್ತು. ಅದರ ಗಂಟುಗಳು ಬಾಗಿಕೊಂಡಿತ್ತು ಹಾಗೂ ಅದು ಯಾವುದೇ ಯುದ್ಧದಲ್ಲಿ ಪರಾಜಿತವಾಗುವಂತಹುದಲ್ಲ.॥18॥
</details>

###### 19


<details><summary>ಮೂಲಮ್</summary>

ಅಸೃಕ್ ಚಂದನದಿಗ್ಧಾಂಗಂ ಚಾರುಪತ್ರಂ ಪತತ್ತ್ರಿಣಮ್ ।  
ದಾನವೇಂದ್ರಾಚಲೇಂದ್ರಾಣಾಮಸುರಾಣಾಂ ಚ ದಾರುಣಮ್ ॥
</details>

<details><summary>ಅನುವಾದ</summary>

ಅದು ರಕ್ತರೂಪೀ ಚಂದನದಿಂದ ಲಿಪ್ತವಾಗಿತ್ತು. ಗರಿಗಳು ದೊಡ್ಡದಿದ್ದು, ಆ ಬಾಣವು ದಾನವ ರಾಜರೂಪಿ ಪರ್ವತಗಳಿಗೆ, ಅಸುರರಿಗೆ ಭಯಂಕರವಾಗಿತ್ತು.॥19॥
</details>

###### 20


<details><summary>ಮೂಲಮ್</summary>

ತಂ ದೀಪ್ತಮಿವ ಕಾಲಾಗ್ನಿಂ ಯುಗಾಂತೇ ಸಮುಪಸ್ಥಿತೇ ।  
ದೃಷ್ಟ್ವಾ ಸರ್ವಾಣಿ ಭೂತಾನಿ ಪರಿತ್ರಾಸಮುಪಾಗಮನ್ ॥
</details>

<details><summary>ಅನುವಾದ</summary>

ಪ್ರಳಯಕಾಲ ಉಪಸ್ಥಿತವಾದಾಗ ಪ್ರಜ್ವಲಿತ ಕಾಲಾಗ್ನಿಯಂತೆ ಉದ್ದೀಪ್ತವಾಗುತ್ತಿತ್ತು. ಅದನ್ನು ನೋಡಿ ಸಮಸ್ತ ಪ್ರಾಣಿಗಳು ಭಯಗೊಂಡವು.॥20॥
</details>

###### 21


<details><summary>ಮೂಲಮ್</summary>

ಸದೇವಾಸುಗಂಧರ್ವಂ ಮುನಿಭಿಃ ಸಾಪ್ಸರೋಗಣಮ್ ।  
ಜಗದ್ಧಿ ಸರ್ವಮಸ್ವಸ್ಥಂ ಪಿತಾಮಹಮುಪಸ್ಥಿತಮ್ ॥
</details>

<details><summary>ಅನುವಾದ</summary>

ದೇವತೆ, ಅಸುರ, ಗಂಧರ್ವ, ಮುನಿಗಳು, ಅಪ್ಸರೆಯರೊಂದಿಗೆ ಇಡೀ ಜಗತ್ತು ಅಸ್ವಸ್ಥರಾಗಿ ಬ್ರಹ್ಮದೇವರ ಬಳಿಗೆ ಹೋದರು.॥21॥
</details>

###### 22


<details><summary>ಮೂಲಮ್</summary>

ಉವಾಚ ದೇವದೇವೇಶಂ ವರದಂ ಪ್ರಪಿತಾಮಹಮ್ ।  
ದೇವಾನಾಂ ಭಯಸಮ್ಮೋಹೋ ಲೋಕಾನಾಂ ಸಂಕ್ಷಯಂಪ್ರತಿ ॥
</details>

<details><summary>ಅನುವಾದ</summary>

ಜಗತ್ತಿನ ಎಲ್ಲ ಪ್ರಾಣಿಗಳು ವರ ಕೊಡುವ ದೇವದೇವೇಶ್ವರ ಪಿತಾಮಹ ಬ್ರಹ್ಮದೇವರಲ್ಲಿ ಹೇಳಿದರು- ಭಗವಂತಾ! ಸಮಸ್ತ ಲೋಕಗಳ ಸಂಹಾರದ ಸಂಭವದಿಂದ ದೇವತೆಗಳಗೂ ಭಯ, ಮೋಹ ಉಂಟಾಗಿದೆ.॥22॥
</details>

###### 23


<details><summary>ಮೂಲಮ್</summary>

ಕಚ್ಚಿಲ್ಲೋಕಕ್ಷಯೋ ದೇವ ಸಂಪ್ರಾಪ್ತೋ ವಾ ಯುಗಕ್ಷಯಃ ।  
ನೇದೃಶಂ ದೃಷ್ಟಪೂರ್ವಂ ಚ ನ ಶ್ರುತಂ ಪ್ರಪಿತಾಮಹ ॥
</details>

<details><summary>ಅನುವಾದ</summary>

ದೇವಾ! ಲೋಕಗಳ ಸಂಹಾರವಾಗುವುದಿಲ್ಲ ತಾನೆ? ಅಥವಾ ಪ್ರಳಯ ಕಾಲ ಸನ್ನಿಹಿತವಾಗಲಿಲ್ಲವಲ್ಲ? ಪಿತಾಮಹ! ಪ್ರಪಂಚದ ಇಂತಹ ಸ್ಥಿತಿ ಮೊದಲು ಎಂದೂ ನೋಡಲಾಗಲಿಲ್ಲ, ಕೇಳಲಿಲ್ಲ.॥23॥
</details>

<details><summary>ಮೂಲಮ್</summary>

(ಶ್ಲೋಕ - 24)  
ತೇಷಾಂ ತದ್ವಚನಂ ಶ್ರುತ್ವಾ ಬ್ರಹ್ಮಾಲೋಕಪಿತಾಮಹಃ ।  
ಭಯಕಾರಣಮಾಚಷ್ಟ ದೇವಾನಾಮಭಯಂಕರಃ ॥
</details>

<details><summary>ಅನುವಾದ</summary>

ಅವರ ಮಾತನ್ನು ಕೇಳಿ ದೇವತೆಗಳ ಭಯ ದೂರಗೊಳಿಸುವ ಲೋಕ ಪಿತಾಮಹ ಬ್ರಹ್ಮದೇವರು ಪ್ರಸ್ತುತ ಭಯದ ಕಾರಣವನ್ನು ತಿಳಿಸುತ್ತಾ ಹೇಳಿದರು.॥24॥
</details>

###### 25


<details><summary>ಮೂಲಮ್</summary>

ಉವಾಚ ಮಧುರಾಂ ವಾಣೀಂ ಶೃಣುಧ್ವಂ ಸರ್ವದೇವತಾಃ ।  
ವಧಾಯ ಲವಣಸ್ಯಾಜೌ ಶರಃ ಶತ್ರುಘ್ನಧಾರಿತಃ ॥  
ತೇಜಸಾ ತಸ್ಯ ಸಮ್ಮೂಢಾಃಸರ್ವೇ ಸ್ಮಃ ಸುರಸತ್ತಮಾಃ ।
</details>

<details><summary>ಅನುವಾದ</summary>

ಮಧುರವಾಗಿ ಅವರು ನುಡಿದರು - ದೇವತೆಗಳಿರಾ ! ನನ್ನ ಮಾತನ್ನು ಕೇಳಿ, ಇಂದು ಶತ್ರುಘ್ನನು ಯುದ್ಧರಂಗದಲ್ಲಿ ಲವಣಾಸುರನ ವಧೆ ಮಾಡಲು ಕೈಗೆತ್ತಿಕೊಂಡ ಬಾಣದ ತೇಜದಿಂದ ನಾವೆಲ್ಲರೂ ಮೋಹಿತರಾಗಿದ್ದೇವೆ. ಈ ಶ್ರೇಷ್ಠ ದೇವತೆಗಳೂ ಕೂಡ ಅದರಿಂದ ಗಾಬರಿಗೊಂಡಿರುವರು.॥25॥
</details>

###### 26


<details><summary>ಮೂಲಮ್</summary>

ಏಷಪೂರ್ವಸ್ಯ ದೇವಸ್ಯ ಲೋಕಕರ್ತುಃ ಸನಾತನಃ ॥  
ಶರಸ್ತೇಜೋಮಯೋ ವತ್ಸಾ ಯೇನ ವೈ ಭಯಮಾಗತಮ್ ।
</details>

<details><summary>ಅನುವಾದ</summary>

ಪುತ್ರರೇ ! ಈ ತೇಜೋಮಯ ಸನಾತನ ಬಾಣವು ಆದಿಪುರುಷ ಲೋಕಕರ್ತಾ ಭಗವಾನ್ ವಿಷ್ಣುವಿನದಾಗಿದೆ. ಅದರಿಂದ ನಿಮಗೆ ಭಯ ಪ್ರಾಪ್ತವಾಗಿದೆ.॥26॥
</details>

###### 27


<details><summary>ಮೂಲಮ್</summary>

ಏಷ ವೈ ಕೈಟಭಸ್ಯಾರ್ಥೇ ಮಧುನಶ್ಚ ಮಹಾಶರಃ ॥  
ಸೃಷ್ಟೋ ಮಹಾತ್ಮನಾ ತೇನ ವಧಾರ್ಥೇ ದೈತ್ಯಯೋಸ್ತಯೋಃ ।
</details>

<details><summary>ಅನುವಾದ</summary>

ಪರಮಾತ್ಮಾ ಶ್ರೀಹರಿಯು ಮಧು-ಕೈಟಭ ಎಂಬ ಇಬ್ಬರು ದೈತ್ಯರನ್ನು ವಧಿಸಲು ಈ ಮಹಾಬಾಣವನ್ನು ಸೃಷ್ಟಿಸಿದ್ದನು.॥27॥
</details>

###### 28


<details><summary>ಮೂಲಮ್</summary>

ಏಕ ಏವ ಪ್ರಜಾನಾತಿ ವಿಷ್ಣುಸ್ತೇಜೋಮಯಂಶರಮ್ ॥  
ಏಷಾ ಏವ ತನುಃ ಪೂರ್ವಾ ವಿಷ್ಣೋಸ್ತಸ್ಯಮಹಾತ್ಮನಃ ।
</details>

<details><summary>ಅನುವಾದ</summary>

ಏಕಮಾತ್ರ ಭಗವಾನ್ ವಿಷ್ಣುವೇ ಈ ತೇಜೋಮಯ ಬಾಣವನ್ನು ತಿಳಿದಿರುವನು; ಏಕೆಂದರೆ ಈ ಬಾಣವು ಸಾಕ್ಷಾತ್ ಪರಮಾತ್ಮಾ ವಿಷ್ಣುವಿನದೇ ಪ್ರಾಚೀನ ಮೂರ್ತಿಯಾಗಿದೆ.॥28॥
</details>

###### 29


<details><summary>ಮೂಲಮ್</summary>

ಇತೋಗಚ್ಛತ ಪಶ್ಯಧ್ವಂ ವಧ್ಯಮಾನಂ ಮಹಾತ್ಮನಾ ॥  
ರಾಮಾನುಜೇನ ವೀರೇಣ ಲವಣಂ ರಾಕ್ಷಸೋತ್ತಮಮ್ ।
</details>

<details><summary>ಅನುವಾದ</summary>

ಈಗ ನೀವೆಲ್ಲ ಹೊರಟು ಹೋಗಿ. ಶ್ರೀರಾಮನ ತಮ್ಮ ಮಹಾತ್ಮಾ ವೀರ ಶತ್ರುಘ್ನನ ಕೈಯಿಂದ ರಾಕ್ಷಸಪ್ರವರ ಲವಣಾಸುರನ ವಧೆಯನ್ನು ನೋಡಿರಿ.॥29॥
</details>

###### 30


<details><summary>ಮೂಲಮ್</summary>

ತಸ್ಯ ತೇ ದೇವದೇವಸ್ಯ ನಿಶಮ್ಯ ವಚನಂ ಸುರಾಃ ॥  
ಆಜಗ್ಮುರ್ಯತ್ರ ಯುಧ್ಯೇತೇ ಶತ್ರುಘ್ನಲವಣಾವುಭೌ ।
</details>

<details><summary>ಅನುವಾದ</summary>

ದೇವಾಧಿದೇವ ಬ್ರಹ್ಮದೇವರ ಈ ಮಾತನ್ನು ಕೇಳಿ ದೇವತೆಗಳು ಶತ್ರುಘ್ನ ಮತ್ತು ಲವಣಾಸುರರ ಯುದ್ಧ ನಡೆಯುತ್ತಿದ್ದಲ್ಲಿಗೆ ಬಂದರು.॥30॥
</details>

###### 31


<details><summary>ಮೂಲಮ್</summary>

ತಂ ಶರಂ ದಿವ್ಯಸಂಕಾಶಂ ಶತ್ರುಘ್ನಕರಧಾರಿತಮ್ ॥  
ದದೃಶುಃ ಸರ್ವಭೂತಾನಿ ಯುಗಾಂತಾಗ್ನಿ ಮಿವೋತ್ಥಿತಮ್ ।
</details>

<details><summary>ಅನುವಾದ</summary>

ಶತ್ರುಘ್ನನು ಎತ್ತಿಕೊಂಡ ಆ ದಿವ್ಯ ಬಾಣವನ್ನು ಎಲ್ಲ ಪ್ರಾಣಿಗಳು ನೋಡಿದನು. ಅದು ಪ್ರಳಯಕಾಲದ ಅಗ್ನಿಯಂತೆ ಪ್ರಜ್ವಲಿಸುತ್ತಿತ್ತು.॥31॥
</details>

###### 32


<details><summary>ಮೂಲಮ್</summary>

ಆಕಾಶಮಾವೃತಂದೃಷ್ಟ್ವಾ ದೇವೈರ್ಹಿ ರಘುನಂದನಃ ॥  
ಸಿಂಹನಾದಂ ಭೃಶಂಕೃತ್ವಾ ದದರ್ಶ ಲವಣಂ ಪುನಃ ।
</details>

<details><summary>ಅನುವಾದ</summary>

ಆಕಾಶವು ದೇವತೆಗಳಿಂದ ತುಂಬಿರುವುದನ್ನು ನೋಡಿದ ರಘುಕುಲನಂದನ ಶತ್ರುಘ್ನನು ಜೋರಾಗಿ ಸಿಂಹನಾದ ಮಾಡಿ ಲವಣಾಸುರನ ಕಡೆಗೆ ನೋಡಿದನು.॥32॥
</details>

###### 33


<details><summary>ಮೂಲಮ್</summary>

ಆಹೂತಶ್ಚ ಪುನಸ್ತೇನ ಶತ್ರುಘ್ನೇನ ಮಹಾತ್ಮನಾ ॥  
ಲವಣಃ ಕ್ರೋಧಸಂಯುಕ್ತೋ ಯುದ್ಧಾಯ ಸಮುಪಸ್ಥಿತಃ ।
</details>

<details><summary>ಅನುವಾದ</summary>

ಮಹಾತ್ಮಾ ಶತ್ರುಘ್ನನು ಯುದ್ಧಕ್ಕಾಗಿ ಆಹ್ವಾನಿಸಿದಾಗ ಲವಣಾಸುರನು ಕ್ರೋಧಗೊಂಡು ಮತ್ತು ಯುದ್ಧಕ್ಕಾಗಿ ಅವನ ಎದುರಿಗೆ ಬಂದನು.॥33॥
</details>

###### 34


<details><summary>ಮೂಲಮ್</summary>

ಆಕರ್ಣಾತ್ ಸವಿಕೃಷ್ಯಾಥ ತದ್ಧನುರ್ಧನ್ವಿನಾಂವರಃ ॥  
ಸ ಮುಮೋಚ ಮಹಾಬಾಣಂ ಲವಣಸ್ಯ ಮಹೋರಸಿ ।
</details>

<details><summary>ಅನುವಾದ</summary>

ಆಗ ಧನುರ್ಧರರಲ್ಲಿ ಶ್ರೇಷ್ಠ ಶತ್ರುಘ್ನನು ತನ್ನ ಧನುಸ್ಸನ್ನು ಕಿವಿವರೆಗೆ ಸೆಳೆದು ಆ ಮಹಾಬಾಣವನ್ನು ಲವಣಾಸುರನ ವಿಶಾಲ ವಕ್ಷಃಸ್ಥಳಕ್ಕೆ ಪ್ರಯೋಗಿಸಿದನು.॥34॥
</details>

###### 35


<details><summary>ಮೂಲಮ್</summary>

ಉರಸ್ತಸ್ಯ ವಿದಾರ್ಯಾಶು ಪ್ರವಿವೇಶ ರಸಾತಲಮ್ ॥
</details>

###### 36


<details><summary>ಮೂಲಮ್</summary>

ಗತ್ವಾ ರಸಾತಲಂ ದಿವ್ಯಃ ಶರೋ ವಿಬುಧಪೂಜಿತಃ ।  
ಪುನರೇವಾಗಮತ್ತೂರ್ಣಮಿಕ್ಷ್ವಾಕುಕುಲನಂದನಮ್ ॥
</details>

<details><summary>ಅನುವಾದ</summary>

ಆ ದೇವಪೂಜಿತ ದಿವ್ಯಬಾಣವು ಕೂಡಲೇ ಆ ರಾಕ್ಷಸನ ಹೃದಯ ಸೀಳಿ ರಸಾತಳಕ್ಕೆ ನುಗ್ಗಿ ಹೋಗಿ ಅದು ಪುನಃ ತತ್ಕಾಲವೇ ಇಕ್ಷ್ವಾಕುಕುಲನಂದನ ಶತ್ರುಘ್ನನ ಬಳಿಗೆ ಬಂದಿತು.॥35-36॥
</details>

###### 37


<details><summary>ಮೂಲಮ್</summary>

ಶತ್ರುಘ್ನ ಶರನಿರ್ಭಿನ್ನೋ ಲವಣಃ ಸ ನಿಶಾಚರಃ ।  
ಪಪಾತ ಸಹಸಾ ಭೂವೌ ವಜ್ರಾಹತ ಇವಾಚಲಃ ॥
</details>

<details><summary>ಅನುವಾದ</summary>

ಶತ್ರುಘ್ನನ ಬಾಣದಿಂದ ವಿದೀರ್ಣನಾಗಿ ನಿಶಾಚರ ಲವಣನು, ವಜ್ರಾಘಾತದಿಂದ ಪರ್ವತವು ಕುಸಿದು ಹೋಗುವಂತೆ ಆಗಲೇ ಪೃಥಿವಿಗೆ ಬಿದ್ದು ಹೋದನು.॥37॥
</details>

###### 38


<details><summary>ಮೂಲಮ್</summary>

ತಚ್ಚ ಶೂಲಂ ಮಹದ್ದಿವ್ಯಂ ಹತೇ ಲವಣರಾಕ್ಷಸೇ ।  
ಪಶ್ಯತಾಂ ಸರ್ವದೇವಾನಾಂ ರುದ್ರಸ್ಯ ವಶಮನ್ವಗಾತ್ ॥
</details>

<details><summary>ಅನುವಾದ</summary>

ಲವಣಾಸುರನ ವಧೆಯಾಗುತ್ತಲೇ ಆ ದಿವ್ಯ ಮಹಾಶೂಲವು ಎಲ್ಲ ದೇವತೆಗಳು ನೋಡು-ನೋಡುತ್ತ ಭಗವಾನ್ ರುದ್ರನ ಬಳಿಗೆ ಹೊರಟು ಹೋಯಿತು.॥38॥
</details>

###### 39


<details><summary>ಮೂಲಮ್</summary>

ಏಕೇಷುಪಾತೇನ ಭಯಂ ನಿಪಾತ್ಯ  
ಲೋಕತ್ರಯಸ್ಯಾಸ್ಯ ರಘುಪ್ರವೀರಃ ।  
ವಿನಿರ್ಬಭಾವುತ್ತಮಚಾಪಬಾಣ-  
ಸ್ತಮಃ ಪ್ರಣುದ್ಯೇವ ಸಹಸ್ರರಶ್ಮಿಃ ॥
</details>

<details><summary>ಅನುವಾದ</summary>

ಹೀಗೆ ಉತ್ತಮ ಧನುರ್ಬಾಣಧಾರೀ ರಘುಕುಲದ ಪ್ರಮುಖ ವೀರನು ಒಂದೇ ಬಾಣದಿಂದ ಮೂರು ಲೋಕಗಳ ಭಯವನ್ನು ನಾಶಮಾಡಿ, ತ್ರಿಭುವನಗಳ ಅಂಧಕಾರ ನಾಶಮಾಡುವ ಸೂರ್ಯನಂತೆ ಪ್ರಕಾಶಿಸಿದನು.॥39॥
</details>

###### 40


<details><summary>ಮೂಲಮ್</summary>

ತತೋ ಹಿ ದೇವಾ ಋಷಿಪನ್ನಗಾಶ್ಚ  
ಪ್ರಪೂಜಿರೇ ಹ್ಯಪ್ಸರಸಶ್ಚ ಸರ್ವಾಃ ।  
ದಿಷ್ಟ್ಯಾ ಜಯೋ ದಾಶರಥೇರವಾಪ್ತ-  
ಸ್ತ್ಯಕ್ತ್ವಾ ಭಯಂ ಸರ್ಪ ಇವ ಪ್ರಶಾಂತಃ ॥
</details>

<details><summary>ಅನುವಾದ</summary>

ದಶರಥನಂದನ ಶತ್ರುಘ್ನನು ಭಯಬಿಟ್ಟು ವಿಜಯ ಪಡೆದು ಹಾಗೂ ಹಾವಿನಂತೆ ಲವಣಾಸುರನು ಸತ್ತುಹೋದನು. ಇದು ಸೌಭಾಗ್ಯದ ಮಾತಾಗಿದೆ ಎಂದು ಹೇಳುತ್ತಾ ದೇವತೆಗಳು, ಋಷಿಗಳು, ನಾಗಗಳು, ಸಮಸ್ತ ಅಪ್ಸರೆಯರು ಆಗ ಶತ್ರುಘ್ನ ನನ್ನು ಭೂರಿ-ಭೂರಿ ಪ್ರಶಂಸೆ ಮಾಡಿದರು.॥40॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ಅರವತ್ತೊಂಭತ್ತನೆಯ ಸರ್ಗ ಪೂರ್ಣವಾಯಿತು. ॥69॥
</details>
