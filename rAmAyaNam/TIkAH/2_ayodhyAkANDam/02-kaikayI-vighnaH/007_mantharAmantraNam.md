+++
title = "००७ मन्थरामन्त्रणम्"
title_english = "007 The wicked Manthara"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-007-Mandthara_Manthranam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/02-kaikayI-vighnaH/007_mantharAmantraNam.md">
<details><summary><h3>IITK ...{Loading}...</h3></summary>

Manthara informs Kaikeyi about the installation of Rama--happy over the
news Kaikeyi gifts away her ornaments.



#### श्लोकः
##### मूलम्
ज्ञातिदासी यतो जाता कैकेय्यास्तु सहोषिता।  
प्रासादं चन्द्रसङ्काशमारुरोह यदृच्छया॥2.7.1॥

##### शब्दार्थः
यतः जाता from the time of her birth, कैकेय्या सह along with Kaikeyi, ऊषिता living, ज्ञातिदासी family servant, यदृच्छया casually, चन्द्रसङ्काशम् resembling the Moon, प्रासादम् palace, आरुरोह ascended.

##### आङ्ग्लानुवादः
The family maid (Manthara) of Kaikeyi who had been living with her since her (Kaikeyi's) birth casually ascended the palace gleaming white like the Moon.



#### श्लोकः
##### मूलम्
सिक्तराजपथां कृत्स्नां प्रकीर्णकुसुमोत्कराम्।  
अयोध्यां मन्थरा तस्मात्प्रासादादन्ववैक्षत॥2.7.2॥

##### शब्दार्थः
मन्थरा Manthara, सिक्तराजपथाम् highway sprinkled with water, प्रकीर्णकुसुमोत्कराम् strewn with a lot of flowers, कृत्स्नाम् whole, अयोध्याम् Ayodhya, तस्मात् from that, प्रासादात् palace, अन्ववैक्षत beheld.

##### आङ्ग्लानुवादः
Manthara beheld from that palace the whole of Ayodhya with its highways sprinkled with water and strewn with a lot of flowers.



#### श्लोकः
##### मूलम्
पताकाभिर्वरार्हाभिर्ध्वजैश्च समलङ्कृताम्।  
वृतां छन्दपथैश्चापि शिरस्स्नातजनैर्वृताम्॥2.7.3॥  
माल्यमोदकहस्तैश्च द्विजेन्द्रैरभिनादिताम्।  
शुक्लदेवगृहद्वारां सर्ववादित्रनिस्वनाम्॥2.7.4॥  
सम्प्रहृष्टजनाकीर्णां ब्रह्मघोषाभिनादिताम्।  
प्रहृष्टवरहस्त्यश्वां सम्प्रणर्दितगोवृषाम्॥2.7.5॥  
प्रहृष्टमुदितैः पौरैरुच्छ्रितध्वजमालिनीम्।  
अयोध्यां मन्थरा दृष्ट्वा परं विस्मयमागता॥2.7.6॥

##### शब्दार्थः
मन्थरा Manthara, तस्मात् प्रासादात् from that palace, वरार्हाभिः by costly, पताकाभिः with banners, ध्वजैश्च with flags, समलङ्कृताम् welldecorated, छन्दपथैः च अपि labyrinthine thoroughfares also, वृताम् enveloped by, शिरस्स्नातजनैः with men who had, वृताम् surrounded by, माल्यमोदकहस्तैः holding garlands and sweetmeats in their hands, द्विजेन्द्रैः with the best of brahmins, अभिनादिताम् reverberating, शुक्ल देवगृहद्वाराम् with temples with white doors, सर्ववादित्रनिस्वनाम् with sounds from every kind of musical instrument, सम्प्रहृष्टजनाकीर्णाम् filled with joyful crowds, ब्रह्मघोषाभिनादिताम् echoed  with the chanting of the Vedas, प्रहृष्टवरहस्त्यश्वाम् with the best boisterous horses and elephants, सम्प्रणर्दितगोवृषाम् with the lowing and bellowing of cows and bulls, प्रहृष्टमुदितैः with great joy, पौरैः by the citizens, उच्छ्रितध्वजमालिनीम् encircled by elevated pennants, अयोध्याम् to Ayodhya, विस्मयमागता was astonished.

##### आङ्ग्लानुवादः
The city of Ayodhya was decorated with costly banners and pennants. The labyrinthine roads were crowded with people who had (finished) their headbath and were wandering at will. The temples with their doors painted white were reverberating with the chanting from the Vedas by the best of brahmins holding garlands and sweetmeats in their hands and with sounds of   all kinds of musical instruments. The city was filled with spirited horses and elephants. The bulls were  
bellowing and the cows were lowing. The citizens with great joy raised the penants encircling the city of Ayodhya. All this left Manthara astonished.



#### श्लोकः
##### मूलम्
प्रहर्षोत्फुल्लनयनां पाण्डुरक्षौमवासिनीम्।  
अविदूरे स्थितां दृष्ट्वा धात्रीं पप्रच्छ मन्थरा॥2.7.7॥

##### शब्दार्थः
मन्थरा Manthara, प्रहर्षोत्फुल्लनयनाम् whose eyes were expanded with delight, पाण्डुरक्षौमवासिनीम् clad in white silk garment, अविदूरे not very far, स्थिताम् standing, धात्रीम् to  
a royal  maid, दृष्ट्वा  having seen, पप्रच्छ enquired.

##### आङ्ग्लानुवादः
Seeing a royal  maid clad in white silk garment and standing not very far with her eyes expanded in delight Manthara enquiredः



#### श्लोकः
##### मूलम्
उत्तमेनाभिसंयुक्ता हर्षेणार्थपरा सती।  
राममाता धनं किन्नु जनेभ्यस्सम्प्रयच्छति॥2.7.8॥

##### शब्दार्थः
राममाता Rama's mother, अर्थपरासती one interested in wealth, उत्तमेन great, हर्षेण with joy, अभिसंयुक्ता possessed of, जनेभ्यः for men, धनम् wealth, किं नु सम्प्रयच्छति why is she gifting away?

##### आङ्ग्लानुवादः
Why is Rama's mother, forever interested in the accumulation of money gifting away her wealth to men with great joy?



#### श्लोकः
##### मूलम्
अतिमात्रप्रहर्षोऽयं किं जनस्य च शंस मे।  
कारयिष्यति किं वापि सम्प्रहृष्टो महीपतिः॥2.7.9॥

##### शब्दार्थः
जनस्य for men, अयम् this, अतिमात्रप्रहर्षः exceedingly happy, किम् why?, मे to me, शंस tell, सम्प्रहृष्टः delighted, महीपतिः king, किं वापि what is he, कारयिष्यति वा proposing to do ?

##### आङ्ग्लानुवादः
Why do the people look exceedingly happy? Tell me, what the king with great delight is proposing to do?



#### श्लोकः
##### मूलम्
विदीर्यमाणा हर्षेण धात्री तु परया मुदा।  
आचचक्षेऽथ कुब्जायै भूयसीं राघव श्रियम्॥2.7.10॥

##### शब्दार्थः
धात्री तु the royal maid, हर्षेण with delight, विदीर्यमाणा bursting, अथ threafter, कुब्जायै for that hunchback, भूयसीम् greater, राघवश्रियम् about the fortune of Rama, परया great, मुदा with delight, आचचक्षे related.

##### आङ्ग्लानुवादः
Bursting with great joy, the royal maid related to the hunchback the great fortune  
awaiting the son of the Raghus (Rama).



#### श्लोकः
##### मूलम्
श्वः पुष्येण जितक्रोधं यौवराज्येन राघवम्।  
राजा दशरथो राममभिषेचयिताऽनघम्॥2.7.11॥

##### शब्दार्थः
दशरथः राजा king Dasaratha, श्वः tomorrow, पुष्येण under the star Pushya, राघवम् born in the race of Raghu, अनघम् blameless रामम् to Rama, यौवराज्येन as heirapparent, अभिषेचयिता will consecrate.

##### आङ्ग्लानुवादः
Tomorrow under the spell of the Pushya star, king Dasaratha will consecrate blameless Rama born in the race of Raghu as heirapparent (the maid said).



#### श्लोकः
##### मूलम्
धात्र्यास्तु वचनं शृत्वा कुब्जा क्षिप्रममर्षिता।  
कैलासशिखराकारा त्प्रासादादवरोहत॥2.7.12॥

##### शब्दार्थः
कुब्जा that hunchback, धात्र्याः वचनम् the words of royal maid, शृत्वा having heard, अमर्षिता  was furious, कैलासशिखराकारात् resembling the peak of mount Kailasa, प्रासादात् from the palace, क्षिप्रम् speedily, अवरोहत descended.

##### आङ्ग्लानुवादः
Having heard these words of the royal maid, the hunchback became furious and speedily descended from that palace resembling the peak of mount Kailasa.



#### श्लोकः
##### मूलम्
सा दह्यमाना कोपेन मन्थरा पापदर्शिनी।  
शयानामेत्य कैकेयीमिदं वचनमब्रवीत्॥2.7.13॥

##### शब्दार्थः
पापदर्शिनी malevolent, सा मन्थरा that Manthara, कोपेन with fury, दह्यमाना burning, शयानाम् as she lay upon her couch, कैकेयीम् Kaikeyi, एत्य having reached,  इदम् this, वचनम् words, अब्रवीत् said.

##### आङ्ग्लानुवादः
The malevolent Manthara on fire with fury reached Kaikeyi lying upon her couch  and saidः



#### श्लोकः
##### मूलम्
उत्तिष्ठ मूढे किं शेषे भयं त्वामभिवर्तते।  
उपप्लुतामौघेन किमात्मानं न बुध्यसे॥2.7.14॥

##### शब्दार्थः
मूढे O senseless one, उत्तिष्ठ get up, किम् why, शेषे are sleeping, भयम् fear, त्वाम् you, अभिवर्तते is approaching you, अमौघेन in a sea of perils, उपप्लुताम् floating, आत्मानम् about yourself, न बुध्यसे why do not you realise?

##### आङ्ग्लानुवादः
O senseless one, why are you lying down? Get up A great fear is gripping you. Why don't you realise that you are floating in a sea of perils.



#### श्लोकः
##### मूलम्
अनिष्टे सुभगाकारे सौभाग्येन विकत्थसे।  
चलं हि तव सौभाग्यं नद्यास्स्रोत इवोष्णगे॥2.7.15॥

##### शब्दार्थः
सुभगाकारे you appear to be your husband's darling, अनिष्टे O one disliked (by the husband), सौभाग्येन with your good fortune, विकत्थसे you are boasting, उष्णगे in summer season, नद्याः river's, स्रोतः इव like a flow, तव your, सौभाग्यम् good fortune, चलं हि is unstable indeed.

##### आङ्ग्लानुवादः
Though you appear to be your husband's darling, in reality he dislikes you. The good fortune you boast of indeed is unstable like the stream of a river in summer.



#### श्लोकः
##### मूलम्
एवमुक्ता तु कैकेयी रुष्टया परुषं वचः।  
कुब्जया पापदर्शिन्या विषादमगमत्परम्॥2.7.16॥

##### शब्दार्थः
रुष्टया in a rage, पापदर्शिन्या evileyed, कुब्जया by the hunchback (Manthara), एवम् in this way, परुषं वचः harsh words, उक्ता having spoken, कैकेयी Kaikeyi, परम् great, विषादम् despondency, अगमत् obtained.

##### आङ्ग्लानुवादः
At these harsh words of the furious, evileyed hunchback Kaikeyi   fell into great despondency.



#### श्लोकः
##### मूलम्
कैकेयी त्वब्रवीत्कुब्जां कच्चित्क्षेमं नु मन्थरे।  
विषण्णवदनां हि त्वां लक्षये भृशदुःखिताम्॥2.7.17॥

##### शब्दार्थः
कैकेयी तु as for Kaikeyi, कुब्जाम् to the hunchback, अब्रवीत् spoke, मन्थरे O Manthara, क्षेमम् कच्चित् all is well I hope?, त्वाम् you, विषण्णवदनाम् a dejected face, भृशदुःखिताम् to deeply sorrowful, लक्षये हि I observe indeed.

##### आङ्ग्लानुवादः
Kaikeyi said to the hunchback, O Manthara isn't all well with you? I can mark it from your dejected face how greatly distressed you feel, indeed.



#### श्लोकः
##### मूलम्
मन्थरा तु वच श्श्रुत्वा कैकेय्या मधुराक्षरम्।  
उवाच क्रोधसंयुक्ता वाक्यं वाक्यविशारदा॥2.7.18॥

##### शब्दार्थः
वाक्यविशारदा skilled in speech, मन्थरा तु Manthara, मधुराक्षरम् in sweet accent, कैकेय्याः वचः the words of  Kaikeyi, श्रुत्वा having heard, क्रोधसंयुक्ता filled with anger, वाक्यम् words, उवाच said.

##### आङ्ग्लानुवादः
Hearing the words of Kaikeyi uttered in a gentle voice, wrathful Manthara skilled in speech, saidः



#### श्लोकः
##### मूलम्
सा विषण्णतरा भूत्वा कुब्जा तस्या हितैषिणी।  
विषादयन्ती प्रोवाच भेदयन्ती च राघवम्॥2.7.19॥

##### शब्दार्थः
सा कुब्जा that hunchback, विषण्णतरा भूत्वा being still more depressed, तस्याः her, हितैषिणी desiring the welfare, विषादयन्ती causing despondency, राघवम् of Rama, भेदयन्ती च also separating, प्रोवाच said.

##### आङ्ग्लानुवादः
That hunchback feeling still more depressed in her (Kaikeyi's) interest and intending to cause in her despondency and distance Rama from her spoke outः



#### श्लोकः
##### मूलम्
अक्षय्यं सुमहद्देवि प्रवृत्तं त्वद्विनाशनम्।  
रामं दशरथो राजा यौवराज्येऽभिषेक्ष्यति॥2.7.20॥

##### शब्दार्थः
देवि O queen, अक्षय्यम् unending, सुमहत् immense, त्वद्विनाशनम् your ruin, प्रवृत्तम् is in the offing, राजा दशरथः king Dasaratha, रामम् of Rama, यौवराज्ये as heirapparent, अभिषेक्ष्यति is crowning.

##### आङ्ग्लानुवादः
O queen, your end is approaching, and it has no end and it is overwhelming. King Dasaratha is crowning Rama as heirapparent.



#### श्लोकः
##### मूलम्
साऽस्म्यगाधे भये मग्ना दुःखशोकसमन्विता।  
दह्यमानाऽनलेनेव त्वद्धितार्थमिहागता॥2.7.21॥

##### शब्दार्थः
सा such I am, अगाधे in unfathomable, भये in fear, मग्ना plunged, दुःखशोकसमन्विता stricken with grief and tears, अनलेन by fire, दह्यमानेव as if being burnt, त्वद्धितार्थम् for your welfare, इह here, आगता have come.

##### आङ्ग्लानुवादः
Plunged in unfathomable fear and stricken with grief and tears I am here seeking your wellbeing and yet consumed as though by fire.



#### श्लोकः
##### मूलम्
तव दुःखेन कैकेयि मम दुःखं महद्भवेत्।  
त्वद्वृद्धौ मम वृद्धिश्च भवेदत्र न संशयः॥2.7.22॥

##### शब्दार्थः
कैकेयि O Kaikeyi, तव दुःखेन with your grief, मम my, महत् great, दुःखम् भवेत् distress will occur, त्वद्वृद्धौ in your prosperity, मम my, वृद्धिश्च prosperity, भवेत् would become, अत्र in  
this aspect, न संशयः there is no doubt.

##### आङ्ग्लानुवादः
O Kaikeyi, your sorrow will augment my sorrow. Your prosperity would mean my prosperity. There is no doubt about this.



#### श्लोकः
##### मूलम्
नराधिपकुले जाता महिषी त्वं महीपतेः।  
उग्रत्वं राजधर्माणां कथं देवि न बुध्यसे॥2.7.23॥

##### शब्दार्थः
देवि O queen, नराधिपकुले in the royal family, जाता you are born, महीपतेः महिषी the king's consort, त्वम् you, राजधर्माणाम् of the statecraft, उग्रत्वम् cruelty, कथम् how, न बुध्यसे do not realise.

##### आङ्ग्लानुवादः
O queen, born in the royal family and being a king's consort why don't you realise the ruthless ways of statecraft?



#### श्लोकः
##### मूलम्
धर्मावादी शठो भर्ता श्लक्ष्णवादी च दारुणः।  
शुद्धभावे न जानीषे तेनैव मतिसन्धिता॥2.7.24॥

##### शब्दार्थः
भर्ता your husband, धर्मावादी one who speaks of morals, शठः one who is deceitful, श्लक्ष्णवादी one who speaks gently, दारुणः च cruel also, शुद्धभावे of innocent nature, तेन by such person, एवम् thus, अतिसन्धिता beguiled, न जानीषे you do  not understand.

##### आङ्ग्लानुवादः
Your husband speaks morals publicly but in private he is deceitful. He speaks gently  but acts cruelly. Because of your innocent nature you are  beguiled by him. You do not understand this.



#### श्लोकः
##### मूलम्
उपस्थितः प्रयुञ्जानस्त्वयि सान्त्वमनर्थकम्।  
अर्थेनैवाद्य ते भर्ता कौसल्यां योजयिष्यति॥2.7.25॥

##### शब्दार्थः
उपस्थितः have approached, अनर्थकम् meaningless, सान्त्वम् appeasing words, त्वयि in you, प्रयुञ्जानः while confers, ते भर्ता your husband, अद्य today, कौसल्यामेव only for Kausalya, अर्थेन with advantage, योजयिष्यति will bestow.

##### आङ्ग्लानुवादः
When your husband approaches you he swears in meaningless, appeasing words. But today he is going to bestow benefit on Kausalya only.



#### श्लोकः
##### मूलम्
उपवाह्य स दुष्टात्मा भरतं तव बन्धुषु।  
काल्ये स्थापयिता रामं राज्ये निहतकण्टके॥2.7.26॥

##### शब्दार्थः
दुष्टात्मा evilminded one, सः he, भरतम् Bharata, तव बन्धुषु to your relations, अपवाह्य having  
sent, काल्ये at dawn tomorrow, रामम् Rama, निहतकण्टके rid of the thorns, राज्ये in the kingdom, स्थापयिता will be established.

##### आङ्ग्लानुवादः
That evilminded one, having sent Bharata away to your relations house, is going to install Rama unhindered in the kingdom at dawn tomorrow.



#### श्लोकः
##### मूलम्
शत्रुः पतिप्रवादेन मात्रेव हितकाम्यया।  
आशीविष इवाङ्केन बाले परिधृतस्त्वया॥2.7.27॥

##### शब्दार्थः
बाले O child मात्रेव like a mother, त्वया by you, हितकाम्यया desirous of wellbeing, आशीविषः      venomous serpent, अङ्केनेव in your lap, शत्रुः enemy, पतिप्रवादेन with the belief that he is the husband, परिधृतः preserved.

##### आङ्ग्लानुवादः
O innocent lady with the intention of doing good like a mother to your husband who is your enemy, you are holding on your lap a venomous serpent.



#### श्लोकः
##### मूलम्
यथा हि कुर्यात्सर्पो वा शत्रुर्वा प्रत्युपेक्षितः।  
राज्ञा दशरथेनाद्य सपुत्रा त्वं तथा कृता॥2.7.28॥

##### शब्दार्थः
सपुत्रा along with your son, त्वम् you, राज्ञा by the kng, दशरथेन by Dasaratha, प्रत्युपेक्षितः ignored, सर्पो वा snake or, शत्रुर्वा or enemy, यथा just like, कुर्यात् would do, तथा in the same way, कृता has been done.

##### आङ्ग्लानुवादः
King Dasaratha has done to you and to your son the same thing as a  snake or an  
enemy would do when ignored.



#### श्लोकः
##### मूलम्
पापेनानृतसान्त्वेन बाले नित्यसुखोचिते।  
रामं स्थापयता राज्ये सानुबन्धा हता ह्यसि॥2.7.29॥

##### शब्दार्थः
नित्यसुखोचिते always accustomed to comfort, बाले O child अनृतसान्त्वेन with deceitful words of appeasement, रामम् to Rama, राज्ये in the kingdom, स्थापयता installing, पापेन by that vicious one, सानुबन्धा along with your son, हता असिहि surely have been ruined.

##### आङ्ग्लानुवादः
O senseless lady, you are always accustomed to comfort. With deceitful words of appeasement that vicious one (King Dasaratha) is going to install Rama in the kingdom. You along with your son have been surely ruined.



#### श्लोकः
##### मूलम्
सा प्राप्तकालं कैकेयि क्षिप्रं कुरु हितं तव।  
त्रायस्व पुत्रमात्मानं मां च विस्मयदर्शने॥2.7.30॥

##### शब्दार्थः
कैकेयि O Kaikeyi, सा such you are, तव your, हितम् wellbeing, प्राप्तकालम् appropriate time has come, क्षिप्रम् quickly, कुरु act, विस्मयदर्शने O fool पुत्रम् your son, आत्मानम् yourself, मां च also me, त्रायस्व save.

##### आङ्ग्लानुवादः
O enchantingeyed Kaikeyi, that appropriate time has come. Act quickly for your own wellbeing. Save yourself, your son and me too.



#### श्लोकः
##### मूलम्
मन्थाराया वचश्श्रुत्वा शयाना सा शुभानना।  
उत्तस्थौ हर्षसम्पूर्णा चन्द्रलेखेव शारदी॥2.7.31॥

##### शब्दार्थः
शयाना lying in her couch, सा that Kaikeyi, शुभानना with a charming countenance, मन्थरायाः Manthara's, वचः words, श्रुत्वा having heard, हर्षसंपूर्णा full of joy, शारदी autumnal, चन्द्रलेखेव Moon's crescent, उत्तस्थौ rose.

##### आङ्ग्लानुवादः
Hearing the words of Manthara, Kaikeyi of charming countenance lying in her couch rose, full of joy, like the autumnal streak of the Moon's crescent.



#### श्लोकः
##### मूलम्
अतीव सा तु संहृष्टा कैकेयी विस्मयान्विता।  
एकमाभरणं तस्यै कुब्जायै प्रददौ शुभम्॥2.7.32॥

##### शब्दार्थः
सा कैकेयी that Kaikeyi, अतीव exceedingly, संहृष्टा pleased, विस्मयान्विता filled with astonishment, तस्यै कुब्जायै for that hunckback, एकम् one, शुभम् beautiful, आभरणम् ornament, ददौ gave.

##### आङ्ग्लानुवादः
Filled with immense joy and wonder (at the news), Kaikeyi gifted a beauthful ornament to that hunchback.



#### श्लोकः
##### मूलम्
दत्वा त्वाभरणं तस्यै कुब्जायै प्रमदोत्तमा।  
कैकेयी मन्थरां दृष्ट्वा पुनरेवाब्रवीदिदम्॥2.7.33॥

##### शब्दार्थः
प्रमदोत्तमा the best among beautiful women, कैकेयी Kaikeyi, तस्यै कुब्जायै to that hunchback, आभरणम् ornament, दत्वा looking at, मन्थराम् Manthara, दृष्ट्वा having seen, पुनः एव again, इदम् these (words), अब्रवीत् spoke.

##### आङ्ग्लानुवादः
Kaikeyi, the best among the beauties, having given the ornament to Manthara, the hunchback, looked at her and said these words againः



#### श्लोकः
##### मूलम्
इदं तु मन्थरे मह्यमाख्यासि परमं प्रियम्।  
एतन्मे प्रियमाख्यातुः किं वा भूयः करोमि ते॥2.7.34॥

##### शब्दार्थः
मन्थरे O Manthara, मह्यम् for me, परमम् exceedingly, प्रियम् pleasant, इदम् this (news), आख्यासि telling, मे to me, प्रियम् pleasant (news), आख्यातुः one who communicates, एतत् this one is the gift, ते for you, भूयः still more, किं वा anything, करोमि shall I do?

##### आङ्ग्लानुवादः
O Manthara, the news you have brought me is exceedingly pleasant. What more can I do for you? Here is the gift for one who brings good tidings.



#### श्लोकः
##### मूलम्
रामे वा भरते वाऽहं विशेषं नोपलक्षये।  
तस्मात्तुष्टाऽस्मि यद्राजा रामं राज्येऽभिषेक्ष्यति॥2.7.35॥

##### शब्दार्थः
अहम् I, रामे वा either in Rama, भरते वा or in Bharata, विशेषम् distinction, नोपलक्षये do not see, तस्मात् as such, राजा king, रामम् to Rama, राज्ये in the kingdom, यत् अभिषेक्ष्यति if installs, तुष्टा अस्मि am contented

##### आङ्ग्लानुवादः
I do not see any distinction between Rama and Bharata as such. I am contented with Rama's consecration in the kingdom.



#### श्लोकः
##### मूलम्
न मे परं किञ्चिदितस्त्वया पुनः  
प्रियं प्रियार्हे सुवचं वचःपरम्।  
तथा ह्यवोचस्त्वमतः प्रियोत्तरं  
वरं परं ते प्रददामि तं वृणु॥2.7.36॥

##### शब्दार्थः
प्रियार्हे O woman worthy of affection, मे to me, इतः than this, परम् great, न किञ्चित् nothing, न not, त्वयापि by you, परम् exceedingly, प्रियम् dear, वचः words, सुवचम् cannot be expressed easily, न not, त्वम् you, तथा thus, प्रियोत्तरम् best among the dear ones, अवोचः हि have told, अतः now, परम् best, वरम् reward, ते to you, प्रददामि shall bestow, तम् that one, वृणु ask for.

##### आङ्ग्लानुवादः
O woman worthy of affection for me there is nothing greater and dearer than this news. I will grant you another reward better than this. Just ask for it.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे सप्तमस्सर्गः॥  
Thus ends the seventh sarga of Ayodhyakanda of the  holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/02-kaikayI-vighnaH/007_mantharAmantraNam.md">
<details><summary><h3>भूषणम् ...{Loading}...</h3></summary>



चोम्मेन्तर्य् फ़ोर् थे सेलेच्तेद् वलुएस् दोएस्न्ऽत् एxइस्त्


</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/02-kaikayI-vighnaH/007_mantharAmantraNam.md">
<details><summary><h3>शिरोमणी ...{Loading}...</h3></summary>



वनप्रवेशवर्णनमुपक्रममाण आह-- ज्ञातीति । अजाता आय विष्णवे तेन
सहोद्वाहार्थमित्यर्थः जायते कुशध्वजभार्यायां प्रादुर्भवतीत्यजा
प्रतिज्ञातरावणवधवेदवत्यपरावस्थाकमाण्डवीत्यर्थः । तया सह अतति सततं
गच्छतीत्यजाता मन्यरेत्यर्थः । यतः कैकेय्याः ज्ञातिदासी ज्ञातिर्ज्ञानं
तद्युक्ता दासी अतिज्ञानवत्यनुचरी किंच ज्ञातिः क्षत्रियजातिः सैव दासी अतः
सहोषिता मन्थरेत्यर्थः । चन्द्रसंकाशमुन्नतत्वस्वच्छत्वादिना
चन्द्रवत्प्रकाशमानं प्रासादं यदृच्छयैवारुरोह । अजातेत्यनेन
वेदवत्यभिप्रायाभिज्ञत्वं तद्धिताचरणकर्त्रीत्वं मन्थराया व्यक्तम् ।
तुशब्द एवार्थे  ॥  २।७।१  ॥   

  

आरोहणौत्तरकालिकं वृत्तमाह-- सिक्तेति । प्रकीर्णानि कमलोत्पलानि यस्यां
तामन्ववैक्षत अपश्यत्  ॥  २।७।२  ॥   

  

पताकाभिरिति । वरार्हाभिः वराः सर्वश्रेष्ठाः अत एव आर्हाः अयोध्यायोग्याः
कर्मधारयः किंच वरो ऽर्हः पूजा यासाम् किंच वरैः
सर्वश्रेष्ठैर्ब्रह्मादिभिः अर्हाः प्रशंसिता इत्यर्थः । एतेन तत्पताकानां
प्राकृतविलक्षणत्वं सूचितं छन्दपथैः छन्दा निःशङ्कगमनयोग्याः पन्थानो
मार्गा येषु तैः वीथीभिरित्यर्थः । शिरःस्नातजनैः मूर्धाभिषिक्तै
राजभिरित्यर्थः । किंच शिरसि स्नानं विधिनाभिषेको यैः किंच छन्दः स्वाधीनः
पथो गमनं येषां परमहंसैरित्यर्थः । ते एव जनाः तैः वसिष्ठादिभिरित्यर्थः ।
समलङ्कृतामित्येतदग्रे "वृतां छन्दपथैश्चापि स्वच्छन्दकपथैर्वृताम् ।
सिक्तां चन्दनतोयैश्च शिरःस्नातजनैर्युताम्" इति श्लोको भट्टसंमतः  ॥  २।७।३
 ॥   

  

माल्येति । माल्यमोदकहस्तैः
रामोपायनयोग्यदानप्राप्तानन्तरमाल्यमोदकयुक्तकरैर्द्विजेन्द्रैरभिनादितां
शुक्लदेवहगृद्वारां शुक्लानि स्फटिकमण्यादिरचितत्वेन श्वेतानि देवानां
गृहद्वाराणि यस्यां तां सर्ववादित्रनिस्वनां सर्वेषां प्राकृताप्राकृतानां
वादित्राणां निःस्वनः शब्दो यस्यां ताम्  ॥  २।७।४  ॥   

  

समिति । ब्रह्मघोषो वेदध्वनिः प्रहृष्टं वरं प्राकृतविलक्षणत्वेन
सर्वश्रेष्ठं हस्त्यश्वं यस्यां ताम्  ॥  २।७।५  ॥   

  

प्रहृष्टेति । प्रहृष्टमुदितैः पोरैः पुरोद्भवैः उच्छ्रितः रामेण सह नेतुं
गृहीतः ध्वजमाली मालाविशिष्टो ध्वजो यस्यां तां मन्थरा दृष्ट्वा परं
विस्मयमागता प्राप्ता  ॥  २।७।६  ॥   

  

विस्मयप्राप्त्यौत्तराकलिकं वृत्तमाह-- सेति । मन्थरा धात्रीं पप्रच्छ  ॥ 
२।७।७  ॥   

  

प्रश्नाकारमाह उत्तमेनेति । उत्तमेन महता हर्षेण अभिसंयुक्ता अर्थपरा
अर्थैर्धनैः परा पूर्णा राममाता जनेभ्यो धनं किं नु किमर्थं संप्रयच्छति
ददाति  ॥  २।७।८  ॥   

  

अतीति । अस्यायोध्यास्थस्य जनस्य अतिमात्रः परममहान् प्रहर्षः किं
किंनिमित्तः महीपतिः किं कारयिष्यति शंस पृष्टं कथय  ॥  २।७।९  ॥   

  

विदीर्येति । हर्षेण विदीर्यमाणा हर्षपूर्णेत्यर्थः । धात्री राघवे
राघवनिमित्तं भूयसीमत्यधिकां श्रियं राज्याभिषेकसामग्रीमित्यर्थः । चचक्षे
 ॥  २।७।१०  ॥   

  

तदाकारमाह-- श्व इति । पुष्येण युक्ते इव श्व आगामिदिवसे अनघं
स्वाश्रिताघनिवर्तकं यौवराज्येनाभिषेचयिता  ॥  २।७।११  ॥   

  

धात्र्या इति । कुब्जा मन्थरा अवरोहत आगमशास्त्रस्यानित्यत्वादडभावः  ॥ 
२।७।१२  ॥   

  

सेति । पापदर्शिनी पापकर्मण उपदेष्ट्री किंच पापं राक्षसकृतोपद्रवं पश्यति
तच्छीला इदमब्रवीत्  ॥  २।७।१३  ॥   

  

तद्वचनमेवाह उत्तिष्ठेति । मूढे कार्याकार्यविवेकरहिते अघौघेन
पापसमूहकर्मफलेन उपप्लुतं युक्तम्  ॥  २।७।१४  ॥   

  

अनिष्टे इति । अन्निष्टे राजेच्छाया अविषयीभूते राजप्रीत्यविषयीभूत
इत्यर्थः । अत एव सुभगाकारे सुभगस्य शोभनैश्वर्यस्य आकारः प्रक्षेपो यस्याः
किंच सुभगस्य नकारः राजकर्तृकनिष्पादः यस्यै तत्संबोधनम् । सौभाग्येन
युक्तमात्मानमिति शेषः । विकत्थसे वस्तुतस्तव सौभाग्यं नास्तीत्यर्थः ।
तदेव विशदयति उष्णगे ग्रीष्मर्तुगे सूर्ये नद्याः स्त्रोत इव तव सौभाग्यं
चलं नाशोन्मुखमित्यर्थः  ॥  २।७।१५  ॥   

  

एवमिति । परं विषादमनिष्टवचनं श्रुत्वातिखेदमगमत्  ॥  २।७।१६  ॥   

  

कैकेयीति । क्षेमं कुशलमिहास्तीति शेषः  ॥  २।७।१७  ॥   

  

मन्थरेति । वाक्यविशारदा वचननिपुणा  ॥  २।७।१८  ॥   

  

सेति । हितैषिणी प्रातिभासिकहितविषयकेच्छावती हितप्रक्षेपणशीला वा आद्ये
इच्छार्थक इव द्वितीये तु गत्यर्थकः तच्छब्देन देवतापरामर्शो वा विषादयन्ती
विषादमुत्पादयन्ती राघवं रघुकुलोद्भवदशरथादिनिष्ठकेकयीविषयकस्नेहं भेदयन्ती
विदारयन्ती  ॥  २।७।१९  ॥   

  

तद्वचनमेवाह-- अक्षयमिति । अक्षयं विनाशरहितं त्वद्विनाशनं त्वत्कर्मको
ध्वंसः प्रवृत्तं तत्र हेतुरभिषेक्ष्यतीति  ॥  २।७।२०  ॥   

  

सेति । सा दृष्टत्वद्विनाशकरामाभिषेकहेतुभूतसामग्रीसंपादनादिः  ॥  २।७।२१
 ॥   

  

तवेति । मम दुःखं महत् त्वद्दुःखाधिकं भवेत् स्वदुःखात्
मित्रदुःखदर्शनजनितदुःखस्याधिक्यादिति भावः  ॥  २।७।२२  ॥   

  

नराधिपेति । राजधर्माणां राजाचरितकर्मणामुग्रत्वं क्रूरत्वं त्वं कथं न
बुध्यसे एतेन दशरथस्य क्रूरकर्मकर्तृत्वं बोधितम्  ॥  २।७।२३  ॥   

  

ननु इक्ष्वाकुवंशप्रभूतः परमधर्मात्मा मम भर्ता क्रूरकर्मा कथं स्यादित्यत
आह-- धर्मेति । भर्ता तव पतिः धर्मवादी सन् शठः अधर्माचरण इत्यर्थः ।
श्लक्ष्णवादी मृदुभाषणशीलः सन् दारुणः कठोरहृदयः एवं एतद्धर्मविशिष्टं तं
त्वं शुद्धभावेन अधर्मसंसर्गशून्यधर्मविशिष्टत्वेन जानीषे तेन तस्यां
विवेकाभावः सूचितः । ननु त्वया कथमेवं विज्ञातमित्यत आह तेन राज्ञा अहं
अतिसंधिता वञ्चिता वञ्चनं च अधर्माचरणादि ज्ञाप्यमेवेति भावः  ॥  २।७।२४
 ॥   

  

उपेति । सान्त्वं शान्तिमुपस्थितः प्राप्तस्ते भर्ता त्वयि
अनर्थकमर्थाभावमद्य प्रयुञ्जन् सन् अर्थेन कौशल्यामेव योजयिष्यति  ॥  २।७।२५
 ॥   

  

अनर्थमेव बोधयन्ती आह-- अपेति । दुष्टो निषिद्ध आत्मा प्रयत्नो यस्य ।
अपवाह्य संप्रेष्य काल्ये प्रातरेव  ॥  २।७।२६  ॥   

  

शत्रुरिति । पतिप्रवादेव पतिनाम्ना शत्रुः शातयिता विषदन्तसहित इत्यर्थः
आशीविषः क्रूरसर्प इव अङ्केन स्वोत्सङ्गेन हितकाम्यया मात्रेव पोषणपरया
त्वया परिहृतः स्वीकृतः पोषित इत्यर्थः । "परिधृतः" इति पाठे ऽपि स एवार्थः
। एनेनास्मात्पत्युस्ते कल्याणं नास्तीति ध्वनितम्  ॥  २।७।२७  ॥   

  

तदेव भङ्ग्यन्तरेणाह-- यथेति । शत्रुः शातयिता प्रत्युपेक्षित एव सर्पः यथा
कुर्यात्तथैवाद्यैव त्वं कृता हिवाशब्दौ एवार्थौ । किंच प्रत्युपेक्षितः
सर्पः शत्रुश्च यथा कुर्यात्तथैव  ॥  २।७।२८  ॥   

  

पापेनेति । पापेन पापसंपादककर्मकारिणा अनृतशान्तेन अनृतं मिथ्याभूतं शान्तं
शान्तिर्यस्य क्रूरहृदयेनेत्यर्थः । सानुबन्धा पुत्रादिपरिकरसहिता हता
विपत्तिप्राप्त्या हिंसितेवेत्यर्थः  ॥  २।७।२९  ॥   

  

इदानीं कृतयत्नेन तव कल्याणं भवितेति बोधयन्त्याह-- सेति । तव स्वस्य
विस्मयदर्शने विगतः स्मयः रूपादिगर्वः येन तदेव दर्शनं यस्याः तत्संबोधनम्
किंच विस्मयमाश्वर्यकारकमिह लोके दर्शनं यस्याः परमसुन्दरीत्यर्थः  ॥ 
२।७।३०  ॥   

  

वचनश्रवणौत्तरकालिकं केकयीवृत्तमाह-- मन्थराया इति । शारदी चन्द्रलेखेव
आश्विनपूर्णिमाचन्द्रसदृशीत्यर्थः  ॥  २।७।३१  ॥   

  

अतीवेति । एकं मुख्यमाभरणदानेन तत्कोपः शाम्यतु इति हेतुर्ध्वनितः
तेनाभिषेकविरोधिवचो नोच्चारयत्विति हेतुः सूचितः  ॥  २।७।३२  ॥   

  

दत्त्वेति । प्रमदोत्तमा प्राकृतप्रमदाविलक्षणा इदमब्रवीत्  ॥  २।७।३३  ॥   

  

तद्वचनमेवाह-- इदमिति । परमं प्रियमेवाख्यातं कथितम् । तुरेवार्थे एतन्मे
प्रियमाख्यातुस्ते तव किं करोमि तद्वदित्यर्थः । एतत्प्रतिदानयोग्यं वस्तु
अहं न पश्यामीति भावः । उत्तरार्धादौ "एतन्मे प्रियमाख्यातम्" इति भट्टपाठः
। प्रियमाख्यातमित्यस्य पुनरुक्तिः वक्त्र्याः हर्षातिशयद्योतकत्वान्न
दोषावहेति तद्व्याख्या  ॥  २।७।३४  ॥   

  

रामे इति । विशेषमैश्वर्यप्राप्तौ भेदं नोपलक्षये अभिषेक्ष्यति अभिषेक्ता
विशेषकालाविवक्षयापि लृट्  ॥  २।७।३५  ॥   

  

नेति । हे प्रियार्हे प्रियवस्तुप्राप्तियोग्ये अमृतं मधुरं किंच
मृतिनिवर्तकमेतच्छ्रवणमात्रेण आसन्नमरणो ऽपि हर्षातिशयप्राप्त्या जीवितो
भवतीति भावः अत एव वरं सर्वश्रेष्ठमत एव प्रियं सर्वप्रीतिविषयीभूतं
वचस्त्वमवोचः इतो ऽस्मात्परं भिन्नं किंचित्प्रियं सुवचं न वचनविषयं वस्तु
नास्तीति भावः अतो ऽपि तथा मत्प्रीतिविषयीभूतवस्तुसदृशं
प्रियोत्तरमतिप्रियमत एव ते परं त्वत्तृप्तिकारकं कंचिद्वरं त्वं वृणु तमहं
प्रददामि कंचिदित्यध्याहृतम् । इतो ऽनन्तरं त्वयेति वचःशब्दानन्तरं वरमिति
च ददामीत्येतदनन्तरं ते इति च गोविन्दाचारिपाठः  ॥  २।७।३६  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे सप्तमः
सर्गः  ॥  २।७  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/02-kaikayI-vighnaH/007_mantharAmantraNam.md">
<details><summary><h3>तिलकम् ...{Loading}...</h3></summary>



अथ सीताया लङ्कापुरप्रवेशं विना रावणवधस्याशक्यतया तत्सिद्धये देवैः
प्रेरितायाः कृतकुब्जावेषाया मन्थराया रामाभिषेकविघ्नप्रवृत्तिं
तद्रात्रिगतं कैकेयीवृत्तान्तं च वक्तुमुपक्रमते ज्ञातीत्यादि ।
"ज्ञातिदासी यतो नित्यम्" इति पाठे यतः कैकेय्या ज्ञातेर्मातृकुलस्य दासी
यतश्च कैकेय्या नित्यं सहोषिता अतो जनकोलाहलं श्रुत्वा कैकेय्यै तदर्थं
निवेदयितुं यदृच्छया स्वयमेव न त्वन्यप्रेरणया प्रासादमारुरोहेत्यन्वयः ।
यत्तु अतः "कुब्जा क्षिप्रममर्षिता" इत्यनेन द्वादशश्लोकस्थपदेनान्वयः,
स्वीयाभ्युदयस्य सर्वेष्टत्वाद्रामाभ्युदयजदुःखेन तद्विघटको ऽमर्ष इति कतकः
तन्न, रामाभ्युदयस्याग्रे धात्रीमुखेन श्रवणस्य वक्ष्यमाणतया तस्यैव
चामर्षहेतुत्वस्य च वक्ष्यमाणतयात्रत्यस्य तत्रान्वयानौचित्यात् । "यतो
जाता" इति पाठे यतो यत्र कुत्रचिज्जाता अविज्ञातवेश्ममातापितृकेत्यर्थः ।
एवं च कैकेयीज्ञातिदासीत्वमपि कार्यार्थमुदरभरणव्याजेन स्वीकृतमनया इति
बोध्यम् । इदं तु युक्तम् "मन्थरा नाम कार्यार्थमप्सरा प्रेषिता सुरैः ।
दासी काचन कैकेय्यै दत्ता केकयभूभृता  ॥ " इति पाद्मोक्तेः । कार्यार्थं
रावणवधरूपकार्यार्थं दासी स्वयमागत्य केकयराजस्य जातेति शेषः । "नित्यम्"
इति पाठेऽपि जातेति शेषपूरणेनैव व्याख्योचिता पाद्मैकवाक्यत्वात्।
चन्द्रसङ्काशं सुधाधवलितत्वात्  ॥   

२।७।१  ॥   

प्रकीर्णानि कमलान्युत्पलानि च यस्याम् । तस्मात्सर्वोत्कृष्टात्प्रासादात्
प्रासादे  

स्थित्वेत्यर्थः । ल्यब्लोपे पञ्चमी  ॥  २।७।२  ॥   

  

वरार्हाभिः श्रेष्ठयोग्याभिः । राजयोग्याभिरिति यावत् । एतदुत्तरम् "कृतां
छन्नपथैश्चापि स्वच्छन्दकपथैर्वृताम्" इत्यर्धं पठन्ति ।
छन्नपथैर्निम्नोन्नतप्रदेशमार्गैः कृतामलङ्कृताम् ।
स्वच्छन्दकपथैरुत्सवादिषु जनभूयस्त्वेन प्रवेशनिर्गमार्थं प्राकारादिभङ्गेन
कृतैर्मार्गैरिति व्याचक्षते च केचित् । चन्दनयुक्ततोयैः सिक्ताम् ।
शिरःस्नातजनैः कृताभ्यङ्गस्नानैः  ॥  २।७।३  ॥   

  

माल्यमोदकहस्तैर्दानप्राप्तमाल्यमोदकहस्तैः,
रामोपायनमाल्यमोदकरूपमङ्गलद्रव्याहस्तैरित्यर्थो वा । सुधाचन्दनादिलेपेन
शुक्लानि देवगृहद्वाराणि यस्याम्  ॥  २।७।४  ॥   

  

ब्रह्मघोषो वेदघोषः । प्रहृष्टेत्यादिना तिरश्चामपि रामाभिषेकाद्धर्ष इति
सूचितम्  ॥  २।७।५  ॥   

  

हृष्टैर्जातरोमाञ्चादिभिर्मुदितैरानन्दयुक्तैः पौरैरुपलक्षिताम्  ॥  २।७।६
 ॥   

  

अविदूरे स्वाधिरूढहर्म्यात्यासन्नहर्म्यै । धात्रीम् रामस्येति शेषः । अत
एव हर्षोत्फुल्लनयनत्वादि तस्याः वक्ष्यति च हर्षेण विदीर्यमाणेत्यादि  ॥ 
२।७।७  ॥   

  

अर्थपरा स्वेष्टार्थपरा स्वेष्टार्थकामेवेति शेषः । किं नु कस्मात्  ॥ 
२।७।८  ॥   

  

किं कुतो जनस्य प्रहर्षः अभिषेकप्राग्दिनीयसायंकाले मन्थरायास्तद्दर्शनेन
राजा संप्रहृष्टः इत्युक्तिः  ॥  २।७।९  ॥   

  

विदीर्यमाणान्तर्गतानन्दौत्कट्याद्देहपोषमुखविकासादिना तस्या आनन्दस्य  

बहिःप्रसारणाद्विदीर्यमाणत्वोत्प्रेक्षा । राघवे राज्ञा न्यस्यमानां भूयसीं
श्रियं राज्यलक्ष्मीम्  ॥  २।७।१०  ॥   

  

अनघं क्काप्यकारणेर्ष्यादिरहितम्  ॥  २।७।११  ॥   

  

अवरोहतावारुहत्  ॥  २।७।१२  ॥   

  

क्रोधेन दह्यमाना सेव पापदर्शिनी रामाभिषेके कैकेय्यै भरतविषयपापप्रदर्शिका
 ॥  २।७।१३  ॥   

  

अघौघेन दुःखसमूहेनोपप्लुतं पीडितम् । कारणकार्ययोः
पौर्वापर्यविपर्ययरूपातिशयोक्तिः । "अधं दुरितदुःखयोः" इति कोशः  ॥  २।७।१४
 ॥   

  

सुभगाकारे त्वद्विषये सौभाग्यद्योतकाकारवत्याकारेणैव तव सौभाग्येन वस्तुतो
ऽनिष्टे ऽप्रियकर्तरि किं सौभाग्येन विकत्थसे मय्येवानुरक्तो मे स्वामी
मदाज्ञावशंवद इत्यादिप्रकारेण वृथा श्लाघसे । उष्णगे ग्रीष्मगे रवौ सति
नद्याः स्रोत इव सौभाग्यं चलं रामाभिषेकात्क्षीणप्रायमित्याशयः  ॥  २।७।१५
 ॥   

  

पापदर्शिन्या पापं दर्शयन्त्या विषादमगमत्स्वस्मिन्राजवैरस्योद्भावनात्  ॥ 
२।७।१६  ॥   

  

कच्चित्क्षेमम् न मह्यमिति शेषः  ॥  २।७।१७,१८  ॥   

  

विषण्णतरा भूत्वा तदाकारेव भूत्वा । अप्सरस्त्वे
सर्वज्ञत्वाद्वास्तवविषादाभावात् विषादयन्ती राज्यश्रियो
ऽन्यगामित्वरूपानिष्टप्रकाशेन कैकेय्या विषादं जनयन्ती भेदयन्ती राघवं
प्रति पुत्रत्वप्रयुक्तं तस्याः स्नेहं नाशयन्ती  ॥  २।७।१९  ॥   

  

अश्रयम् क्षयः प्रतीकारः, अशक्यप्रतीकारमित्यर्थः । त्वद्विनाशनं
त्वत्सौभाग्यनाशकारणं प्रवृत्तम् । तदेवाह राममिति  ॥  २।७।२०  ॥   

  

शत्रो राज्यलाभाहुःखम् । स्वेष्टस्य तदलाभाच्छोकः शत्रुराज्यलाभ एव ततो
भयम् त्वद्धितार्थं त्वद्धितबोधनार्थम्  ॥  २।७।२१  ॥   

  

ननु दास्यास्तव कुतो भयम्, अत आह तवेत्यादि  ॥  २।७।२२  ॥   

  

किं मे दुःखं तत्राह नराधिपेति । एतद्विशेषणद्वयमग्रे ऽपि
राजप्रातृत्वाप्रच्युतये यत्नावश्यकत्वद्योतनाय । ननु रामराज्ये ऽपि
महिषीत्वं मे दुष्परिहरमित्यत आह उग्रत्वमिति । सापत्नो हि स राज्यलाभे
त्वां त्वत्पुत्रं च नाशयिष्यतीति भावः  ॥  २।७।२३  ॥   

  

ननु राज्ञो रामस्य चात्यन्तं मदनुरक्तत्वात्स मत्पुत्रस्यैव राज्यलाभो ऽत
आह धर्मवादीति । वाङ्मात्रेण धार्मिकः श्लक्षणवादी च सस्मितमधुरभाषी
अन्ततस्तु शठो ऽसूयावान् अत एव दारुणः कूरहृदय आन्तरक्रौर्यगोपनायैव
सस्मितमृदुमधुरभाषी । एवंभूतं तं शुद्धभावेनोपलक्षितं जानीषे । सर्वधा
तेनैवमुक्तरीत्यातिसंधिता वञ्चिता  

असीति शेषः  ॥  २।७।२४  ॥   

  

उपस्थितः कौसल्यार्थसाधने हृदयेन सावधानस्त्वत्समीपे स्थितो वा ।
"उपस्तितम्" इति पाठे तत्कालोचितसान्त्वमित्यर्थः । अनर्थकं फलरहितम् ।
सान्त्वं प्रियवचनं त्वयि प्रयुञ्जानः अर्थेन राज्यरूपेण कौसल्यामेव
योजयिष्यति  ॥  २।७।२५ ॥   

  

कौसल्यार्थप्रायणार्थमेव तोनोपायान्तरमप्यनुष्ठितमित्याह अपवाह्येति ।
उद्वास्येत्यर्थः । काल्ये ऽन्यत्रोपसंक्रमणकालार्हे । "कोल्ये" इति पाठः
कुलक्रमागत इत्यर्थः आर्षः  ॥  २।७।२६  ॥   

  

आत्मनो हितेच्छया त्वया मात्रेव भोजनदानादिना पोषित आशीविष इव क्रूरः
शत्रुः पतिप्रवादेन प्रतिव्यपदेशेन त्वयाङ्गेन परिधृत इत्यन्वयः  ॥  २।७।२७
 ॥   

  

तद्धरणेन च ते ऽनर्थः संवृत्त इत्याह यथेति । प्रत्युपेक्षित उपेक्षितनाशः
 ॥  २।७।२८  ॥   

  

कथं कृतेत्यत्राह पापेनेति । अनुबन्धः पुत्रादिपरिकरः  ॥  २।७।२९  ॥   

  

सा त्वं प्राप्तकालं प्राप्तानुष्ठानकालं यत्तव हितं तत्कुरु ।
विस्मयदर्शने ऽतिदुःखजनकवार्ताश्रवणे ऽपि स्वेष्टाद्भुतवार्ताश्रवणेनैव
विस्मयसूचकदर्शने । एवं विस्मयं हित्वा स्वेष्टं विभावयेति तात्पर्यम्  ॥ 
२।७।३०  ॥   

  

एवं मन्थरयानर्थत्वेन प्रकाशिते रामाभिषेके महाकुलप्रसूता निसर्गकल्याणगुणा
सर्वथा तं स्वेष्टार्थमेव मन्यते स्मेत्याह मन्थराया इत्यादि  ॥  २।७।३१
 ॥   

  

विस्मयो ऽत्यद्भुतस्वेष्टश्रवणात् कौसल्यावदेवेति भावः  ॥  २।७।३२,३३  ॥   

  

प्रियमाख्यातमित्यस्य पुनरुक्तिर्वक्त्र्या हर्षातिशयवत्त्वान्न दोषावहा ।
भूयो ऽभ्यधिकं किं प्रीतिदानं करोमि
त्वच्छ्रावितप्रियसमाभ्यधिकप्रियवस्त्वभावादित्यर्थः  ॥  २।७।३४  ॥   

  

ननु सापत्नश्रेयः श्रुतिः कथं ते प्रियमित्यत्राह रामे वेति । विशेषं
पुत्रत्वप्रयुक्तस्नेहविशेषम्  ॥  २।७।३५  ॥   

  

प्रियार्हे प्रियदानार्हे । इत उक्ताद्रामाभिषेकाद्वरमधिकं प्रियं वचो
ऽमृतं परमन्यत्, न सुवचम् तादृशं हि त्वमवोचः । यतो ऽधिकं प्रियं न सुवचमतः
प्रियोत्तरं प्रियाख्यानोत्तरं पारितोषिकरूपं परं श्रेष्ठं वरं वृणु ते तव
तं वरं प्रददामि । मया तु स्वबुद्ध्यैतत्प्रियाक्यानपारितोषिकयोग्यं वस्तु
न दृस्यते, अतस्त्वं यद्वरयिष्यसि तद्दास्यामीत्यर्थः  ॥  २।७।३६  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे सप्तमः सर्गः  ॥  २।७  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/02-kaikayI-vighnaH/007_mantharAmantraNam.md">
<details><summary><h3>द्राविडपाठः ...{Loading}...</h3></summary>



  
ज्ञातिदासी यतोजाता कैकेय्यास्तु सहोषिता।  
प्रसादं चन्द्रसङ्काशमारुरोह यदृच्छया ॥ 2.7.1 ॥   
सिक्तराजपथां रम्यां प्रकीर्णकुसुमोत्कराम्।  
अयोध्यां मन्थरा तस्मात्प्रासादादन्ववैक्षत ॥ 2.7.2 ॥   
पताकाभिर्वरार्हाभिर्ध्वजैश्च समलङ्कृताम्।  
वृतां छन्दपथैश्चापि शिरःस्नातजनैर्वृताम् ॥ 2.7.3 ॥   
माल्यमोदकहस्तैश्च द्विजेन्द्रैरभिनादिताम्।  
शुक्लदेवगृहद्वारां सर्ववादित्रनिस्वनाम् ॥ 2.7.4 ॥   
सम्प्रहृष्टजनाकीर्णां ब्रह्मघोषोभिनादिताम्।  
प्रहृष्टवरहस्त्यश्वां सम्प्रणर्दितगोवृषाम् ॥ 2.7.5 ॥   
प्रहृष्टमुदितैः पौरैरुच्छ्रितध्वजमालिनीम्।  
अयोध्या मन्थरा दृष्ट्वा परं विस्मयमागता ॥ 2.7.6 ॥   
प्रहर्षोत्फुल्लनयनां पाण्डरक्षौमवासिनीम्।  
अविदूरे स्थितां दृष्ट्वा धात्री पप्रच्छ मन्थरा ॥ 2.7.7 ॥   
उत्तमेनाभिसंयुक्ता हर्षेणार्थपरा सती।  
राममाता धनं किं नु जनेभ्यः सम्प्रयच्छति ॥ 2.7.8 ॥   
अतिमात्रप्रहर्षोऽयं किं जनस्य च शंस मे।  
कारयिष्यति किं वापि सम्प्रहृष्टो महीपतिः ॥ 2.7.9 ॥   
विदीर्यमाणा हर्षेण धात्री तु परया मुदा।  
आचचक्षेऽथ कुब्जायै भूयसीं राघवश्रियम् ॥ 2.7.10 ॥   
श्वः पुष्येण जितक्रोधं यौवराज्येन राघवम्।  
राजा दशरथो राममभिषेचयिताऽनघम् ॥ 2.7.11 ॥   
धात्र्यास्तु वचनं श्रुत्वा कुब्जाक्षिप्रममर्षिता।  
कैलासशिखराकारात् प्रासादादवरोहत ॥ 2.7.12 ॥   
सा दह्यमाना कोपेन मन्थरा पापदर्शिनी।  
शयानामेत्य कैकेयीमिदं वचनमब्रवीत् ॥ 2.7.13 ॥   
उत्तिष्ठ मूढे किं शेषे भयं त्वामभिवर्त्तते।  
उपप्लुतमघौघेन किमात्मानं न बुध्यसे ॥ 2.7.14 ॥   
अनिष्टे सुभगाकारे सौभाग्येन विकत्थसे।  
चलं हि तव सौभाग्यं नद्याः स्रोत इवोष्णगे ॥ 2.7.15 ॥   
एवमुक्ता तु कैकेयी रुष्टया परुषं वचः।  
कुब्जया पापदर्शिन्या विषादमगमत्परम् ॥ 2.7.16 ॥   
कैकेयी त्वब्रवीत्कुब्जां कच्चित् क्षेमं न मन्थरे।  
विषण्णवदनां हि त्वां लक्षये भृशदुःखिताम् ॥ 2.7.17 ॥   
मन्थरा तु वचः श्रुत्वा कैकेय्या मधुराक्षरम्।  
उवाच क्रोधसंयुक्ता वाक्यं वाक्यविशारदा ॥ 2.7.18 ॥   
सा विषण्णतरा भूत्वा कुब्जा तस्या हितैषिणी।  
विषादयन्ती प्रोवाच भेदयन्ती च राघवम् ॥ 2.7.19 ॥   
अक्षय्यं सुमहद्देवि प्रवृत्तं त्वद्विनाशनम्।  
रामं दशरथो राजा यौवराज्येऽभिषेक्ष्यति ॥ 2.7.20 ॥   
सास्म्यगाधे भये मग्ना दुःखशोकसमन्विता।  
दह्यमानानलेनेव त्वद्धितार्थमिहागता ॥ 2.7.21 ॥   
तव दुःखेन कैकेयि मम दुःखं महद्भवेत्।  
त्वद्वृद्धौ मम वृद्धिश्च भवेदत्र न संशयः ॥ 2.7.22 ॥   
नराधिपकुले जाता महिषी त्वं महीपतेः।  
उग्रत्वं राजधर्माणां कथं देवि न बुध्यसे ॥ 2.7.23 ॥   
धर्मवादी शठो भर्ता श्लक्ष्णवादी च दारुणः।  
शुद्धभावेन जानीषे तेनैवमतिसन्धिता ॥ 2.7.24 ॥   
उपस्थितं प्रयुञ्जानस्त्वयि सान्त्वमनर्थकम्।  
अर्थेनैवाद्य ते भर्त्ता कौसल्यां योजयिष्यति ॥ 2.7.25 ॥   
अपवाह्य स दुष्टात्मा भरतं तव बन्धुषु।  
काल्ये स्थापयिता रामं राज्ये निहतकण्टके ॥ 2.7.26 ॥   
शत्रुः पतिप्रवादेन मात्रेव हितकाम्यया।  
आशीविष इवाङ्केन बाले परिहृतस्त्वया ॥ 2.7.27 ॥   
यथा हि कुर्यात् सर्पो वा शत्रुर्वा प्रत्युपेक्षितः।  
राज्ञा दशरथेनाद्य सपुत्रा त्वं तथा कृता ॥ 2.7.28 ॥   
पापेनानृतसान्त्वेन बाले नित्यसुखोचिते।  
रामं स्थापयता राज्ये सानुबन्धा हता ह्यसि ॥ 2.7.29 ॥   
सा प्राप्तकालं कैकेयि क्षिप्रं कुरु हितं तव।  
त्रायस्व पुत्रमात्मानं मां च विस्मयदर्शने ॥ 2.7.30 ॥   
मन्थराया वचः श्रुत्वा शयाना सा शुभानना।  
उत्तस्थौ हर्षसम्पूर्णा चन्द्रलेखेव शारदी ॥ 2.7.31 ॥   
अतीव सा तु संहृष्टा कैकेयी विस्मयान्विता।  
एकमाभरणं तस्यै कुब्जायै प्रददौ शुभम् ॥ 2.7.32 ॥   
दत्त्वा त्वाभरणं तस्यै कुब्जायै प्रमदोत्तमा।  
कैकेयी मन्थरां दृष्ट्वा पुनरेवाब्रवीदिदम् ॥ 2.7.33 ॥   
इदं तु मन्थरे मह्यमाख्यासि परमं प्रियम्।  
एतन्मे प्रियमाख्यातुः किं वा भूयः करोमि ते ॥ 2.7.34 ॥   
रामे वा भरते वाहं विशेषं नोपलक्षये।  
तस्मात्तुष्टास्मि यद्राजा रामं राज्येऽभिषेक्ष्यति ॥ 2.7.35 ॥   

</details>
</div>
