+++
title = "गौर्यष्टोत्तरशतनामस्तोत्रम्"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2940"
source_url = "https://www.ebharatisampat.in/readbook3.php?bookid=MDg2MDI3MjU5ODIyMjgy&pageno=MjI0MjQyNjk5NTk="

+++
[[गौर्यष्टोत्तरशतनामस्तोत्रम्	Source: [EB](https://www.ebharatisampat.in/readbook3.php?bookid=MDg2MDI3MjU5ODIyMjgy&pageno=MjI0MjQyNjk5NTk=)]]

\[




गौर्याष्टोत्तरशतनामस्तोत्रम्

..गौर्याष्टोत्तरशतनामस्तोत्रम्  
.. दत्तात्रयेण गौर्याष्टोत्तरशतनामस्तोत्रोपदेशवर्णनम्..  
इति श्रुत्वा कथां पुण्यां गौरीवीर्यविचित्रिताम् .  
अपृच्छद् भार्गवोभूयोदत्तात्रेयं महामुनिम् .. १..  
भगवन्नद्भुततमं गौर्या वीर्यमुदाहृतम् .  
शृण्वतो न हि मे तृप्तिः कथां ते मुखनिःसृताम् .. २..  
गौर्या नामाऽष्टशतकं यच्छच्यै धिषणो जगौ .  
तन्मे कथय यच्छ्रोतुं मनो मेऽत्यन्तमुत्सुकम् .. ३..  
भार्गवेणेत्थमापृष्टो योगिराडत्रिनन्दनः .  
अष्टोत्तरशतं नाम्नां प्राह गौर्या दयानिधिः .. ४..  
जामदग्न्य शृणु स्तोत्रं गौरीनामभिरङ्कितम् .  
मनोहरं वाञ्छितदं महाऽऽपद्विनिवारणम् .. ५..  
स्तोत्रस्याऽस्य ऋषिः प्रोक्त अङ्गिराश्छन्द ईरित .  
अनुष्टुब् देवता गौरी आपन्नाशाय यो जपेत् .. ६..  
ह्रां ह्रीं इत्यादि विन्यस्य ध्यात्वा स्तोत्रमुदीरयेत्..  
सिंहसंस्थां मेचकाऽऽभां कौसुम्भांऽशुकशोभिताम् .. ७  
खड्गं खेटं त्रिशूलञ्च मुद्गरं बिभ्रतीं करैः .  
चन्द्रचूडां त्रिनयनां ध्यायेत् गौरीं अभीष्टदाम् .. ८..  
गौरी गोजननी विद्या शिवा देवी महेश्वरी .  
नारायणाऽनुजा नम्रभूषणा नुतवैभवा .. ९..  
त्रिनेत्रा त्रिशिखा शम्भुसंश्रया शशिभूषणा .  
शूलहस्ता श्रुतधरा शुभदा शुभरूपिणी .. १०..  
उमा भगवती रात्रिः सोमसूर्याऽग्निलोचना .  
सोमसूर्यात्मताटङ्का सोमसूर्यकुचद्वयी .. ११..  
अम्बा अम्बिका अम्बुजधरा अम्बुरूपा आप्यायिनी स्थिरा .  
शिवप्रिया शिवाऽङ्कस्था शोभना शुम्भनाशिनी .. १२..  
खड्गहस्ता खगा खेटधरा खाऽच्छनिभाऽऽकृतिः .  
कौसुम्भञ्चला कौसुम्भप्रिया कुन्दनिभद्विजा .. १३..  
काली कपालिनी क्रूरा करवालकरा क्रिया .  
काम्या कुमारी कुटिला कुमाराऽम्बा कुलेश्वरी .. १४..  
मृडानी मृगशावाक्षी मृदुदेहा मृगप्रिया .  
मृकण्डुपूजिता माध्वीप्रिया मातृगणोडिता .. १५..  
मातृका माधवी माद्यन्मानसा मदिरेक्षणा .  
मोदरूपा मोदकरी मुनिध्येया मनोन्मनी .. १६..  
पर्वतस्था पर्वपूज्या परमाऽर्थदा .  
परात्परा परामर्शमयी परिणताऽखिला .. १७..  
पाशिसेव्या पशुपतिप्रिया पशुवृषस्तुता .  
पश्यन्ती परचिद्रूपा परीवादहरा परा .. १८..  
सर्वज्ञा सर्वरूपा सा सम्पत्तिः सम्पदुन्नता .  
आपन्निवारिणी भक्तसुलभा करुणामयी .. १९..  
कलावती कलामूला कलाकलितविग्रहा .  
गणसेव्या गणोशाना गतिर्गमनवर्जिता .. २०..  
ईश्वरीशानदयिता शक्तिः शमितपातका .  
पीठगा पीठिकारूपा पृषत्पूज्या प्रभामयी .. २१..  
महमाया मतङ्गेष्टा लोकाऽलोका शिवाङ्गना..  
.. फलश्रुतिः..  
एतत्तेऽभिहितं राम ! स्तोत्रमत्यन्तदुर्लभम् .. २२..  
गौर्याष्टोत्तरशतनामभिः सुमनोहरम् .  
आपदम्भोधितरणे सुदृढप्लवरूपकम् .. २३..  
एतत् प्रपठतां नित्यमापदो यान्ति दूरतः .  
गौरीप्रसादजननमात्मज्ञानप्रदं नृणाम् .. २४..  
भक्त्या प्रपठतां पुंसां सिध्यत्यखिलमीहितम् .  
अन्ते कैवल्यमाप्नोति सत्यं ते भार्गवेरितम् .. २५..




\]
