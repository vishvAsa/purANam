+++
title = "०४४ रावणेन जम्बुमालिप्रेक्षणम्"
title_english = "044 Ravana sends Jambumali"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-044-Ravana_sends_Jambumali.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/5_sundarakANDam/06-vana-nAshaH/044_rAvaNena_jambumAliprexaNam.md">
<details><summary><h3>IITK ...{Loading}...</h3></summary>

Killing of Jambumali by Hanuman



#### श्लोकः
##### मूलम्
सन्दिष्टो राक्षसेन्द्रेण प्रहस्तस्य सुतो बली।  
जम्बुमाली महादंष्ट्रो निर्जगाम धनुर्धरः॥5.44.1॥  
रक्तमाल्याम्बरधरस्स्रग्वी रुचिरकुण्डलः।  
महान्विवृत्तनयनश्चण्डस्समरदुर्जयः॥5.44.2॥  
धनुश्शक्रधनुः प्रख्यं महद्रुचिरसायकम्।  
विष्फारयाणो वेगेन वज्राशनिसमस्वनम्॥5.44.3॥

##### शब्दार्थः
महादंष्ट्रः one with big front teeth, धनुर्धरः bow in hand, रक्तमाल्याम्बरधरः adorned with a garland of red flowers and red clothes, स्रग्वी wearing a chaplet, रुचिरकुण्डलः with beautiful earrings, महान् great, विवृत्तनयनः who had big round eyes, चण्डः fierce, समरदुर्जयः  invincible in war, बली mighty, प्रहस्तस्य सुतः son of Prahasta,जम्बुमाली Jambumali,राक्षसेन्द्रेण by the demon king, सन्दिष्टः commanded, महत् huge, रुचिरसायकम् who had radiant arrows, वज्राशनिसमस्वनम् making sounds like thunderbolt, शक्रधनुःप्रख्यम् like Indra's splendid bow (a rainbow), धनुः bow, वेगेन very swiftly, विष्फारयाणः as if thundering, निर्जगाम went out.

##### आङ्ग्लानुवादः
Commanded  by the demon king, Jambumali the invincible son of Prahasta, who had large teeth in front, big rolling eyes, red flower garland, red robes and a chaplet with beautiful earrings. He went round twanging his producing thunderous sound. His arrows were huge, shining and beautiful.



#### श्लोकः
##### मूलम्
तस्य विष्फारघोषेण धनुषो महता दिशः।  
प्रदिशश्च नभश्चैव सहसा समपूर्यत॥5.44.4॥

##### शब्दार्थः
तस्य his, धनुषः bow's, महता by the huge, विष्फारघोषेण by the twang, दिशः all directions,  
प्रदिशश्चैव and intermediate directions, नभश्चैव heavens also, सहसा at once, समपूर्यत were filled.

##### आङ्ग्लानुवादः
All directions including the intermediate directions and the sky were filled with that loud sound produced by his twang.



#### श्लोकः
##### मूलम्
रथेन खरयुक्तेन तमागतमुदीक्ष्य सः।  
हनुमान्वेगसम्पन्नो जहर्ष च ननाद च॥5.44.5॥

##### शब्दार्थः
खरयुक्तेन drawn by donkeys, रथेन by the chariot, आगतम् reached, तम् him, उदीक्षय after seeing, सः हनुमान् that Hanuman, वेगसम्पन्नः who was endowed with speed, जहर्ष च felt glad, ननाद च and made a loud noise.

##### आङ्ग्लानुवादः
Seeing him coming in a chariot drawn by donkeys, Hanuman who was swift to act was glad (to have an opportunity to fight) and made a loud noise.



#### श्लोकः
##### मूलम्
तं तोरणविटङ्कस्थं हनुमन्तं महाकपिम्।  
जम्बुमाली महाबाहुर्विव्याध निशितैश्शरैः॥5.44.6॥

##### शब्दार्थः
महाबाहुः strongarmed one, जम्बुमाली Jambumali, तोरणविटङ्कस्थम् who stood on top of the exit archway, महाकपिम् great monkey, तं हनुमन्तम् that Hanuman, निशितैः with sharp, शरैः with arrows, विव्याध hit hard.

##### आङ्ग्लानुवादः
Strongarmed Jambumali with his sharp arrows hit great Hanuman who stood on top of the exit archway.



#### श्लोकः
##### मूलम्
अर्धचन्द्रेण वदने शिरस्येकेन कर्णिना।  
बाह्वोर्विव्याध नाराचैर्दशभिस्तं कपीश्वरम्॥5.44.7॥

##### शब्दार्थः
अर्धचन्द्रेण with a crescentshaped arrow, वदने on the face, एकेन with one, कर्णिना ear shaped arrow, शिरसि on the head, दशभिः ten, नाराचैः iron arrows, बाह्वोः into the arms, तं कपीश्वरम् that lord of monkeys, विव्याध hit.

##### आङ्ग्लानुवादः
Jambumali released a crescentshaped arrow on the face, one earshaped (barbed) arrow on the head and ten iron arrows into the arms of the lord of monkeys.



#### श्लोकः
##### मूलम्
तस्य तच्छुशुभे ताम्रं शरेणाभिहतं मुखम्।  
शरदीवाम्बुजं फुल्लं विद्धं भास्कररश्मिना॥5.44.8॥

##### शब्दार्थः
शरेण by an arrow, अभिहतम् struck, ताम्रम् reddish, तत् his, मुखम् face, शरदि in autumn, भास्करश्मिना with Sun's radiance, विद्धम् hit, फुल्लम् blown, अम्बुजमिव like a lotus, शुशुभे appeared.

##### आङ्ग्लानुवादः
His red face struck by an arrow appeared like a fullblown lotus in autumn season hit  by  the rays of the Sun.



#### श्लोकः
##### मूलम्
तत्तस्य रक्तं रक्तेन रञ्जितं शुशुभे मुखम्।  
यथाकाशे महापद्मं सिक्तं चन्दनबिन्दुभिः॥5.44.9॥

##### शब्दार्थः
रक्तेन by blood, रञ्जितम् glowing, रक्तम् red, तस्य his, तत् that, मुखम् face, चन्दनबिन्दुभिः with sandal drops, सिक्तम् sprinkled, आकाशे in the sky, महापद्मं यथा like a great lotus, शुशुभे looked bright.

##### आङ्ग्लानुवादः
His red face  stained with blood was glowing bright like red lotus in the sky sprinkled with drops of red sandal.



#### श्लोकः
##### मूलम्
चुकोप बाणाभिहतो राक्षसस्य महाकपिः।  
ततः पार्श्वेऽतिविपुलां ददर्श महतीं शिलाम्॥5.44.10॥

##### शब्दार्थः
बाणाभिहतः struck by the shafts, महाकपिः great monkey, राक्षसस्य of the demon, चुकोप enraged, ततः then, पार्श्वे lying beside, अतिविपुलाम् huge, महतीम् on the ground, शिलाम् rock, ददर्श he saw.

##### आङ्ग्लानुवादः
Struck by the shafts of the ogre, the great monkey was enraged and happened to see  
a huge,  heavy rock lying beside him on the ground.



#### श्लोकः
##### मूलम्
तरसा तां समुत्पाट्य चिक्षेप बलवद्भली।  
तां शरैर्दशभिः क्रुद्धस्ताडयामास राक्षसः॥5.44.11॥

##### शब्दार्थः
बली a powerful one, ताम् that boulder, तरसा with vehemence, समुत्पाट्य having lifted, बलवत् with his strength, चिक्षेप hurled, राक्षसः giant, क्रुद्धः angrily, ताम् that rock, दशभिः with ten, शरैः with arrows, ताडयामास smashed.

##### आङ्ग्लानुवादः
Powerful Hanuman with all vehemence lifted the rock and hurled it at the giant which he angrily smashed with ten arrows.



#### श्लोकः
##### मूलम्
विपन्नं कर्म तद्दृष्ट्वा हनुमांश्चण्डविक्रमः।  
सालं विपुलमुत्पाट्य भ्रामयामास वीर्यवान्॥5.44.12॥

##### शब्दार्थः
चण्डविक्रमः who had fierce power, वीर्यवान् a warrior, हनुमान् Hanuman, तत् that कर्म action, विपन्नम् failed, दृष्ट्वा seeing, विपुलम् huge, सालम् sala tree, उत्पाट्य pulled out, भ्रामयामास whirled.

##### आङ्ग्लानुवादः
Hanuman, a strong, powerful and fierce warrior pulled out a sala tree and whirled it. Seeing that his attempt has failed.



#### श्लोकः
##### मूलम्
भ्रामयन्तं कपिं दृष्ट्वा सालवृक्षं महाबलम्।  
चिक्षेप सुबहून्बाणान्जम्बुमाली महाबलः॥5.44.13॥

##### शब्दार्थः
महाबलः mighty, जम्बुमाली Jambumali, सालवृक्षम् sala tree, भ्रामयन्तम् after whirling, महाबलम् mighty, कपिम् monkey, दृष्ट्वा after seeing, सुबहून् many, बाणान् arrows, चिक्षेप fired.

##### आङ्ग्लानुवादः
Gigantic Jambumali seeing the mighty Hanuman whirling the sala tree fired many arrows at him.



#### श्लोकः
##### मूलम्
सालं चतुर्भिश्चिच्छेद वानरं पञ्चभिर्भुजे।  
उरस्येकेन बाणेन दशभिस्तु स्तनान्तरे॥5.44.14॥

##### शब्दार्थः
सालम् sala tree, चतुर्भिः with four, चिच्छेद cut off, वानरम् vanara, पञ्चभिः with five, भुजे on his arm, उरसि on his chest, एकेन बाणेन with one arrow, स्तनान्तरे in the hollow of the chest, दशभिः with ten.

##### आङ्ग्लानुवादः
He struck the sala tree with four arows, the arm of Hanuman with five arrows, chest with one, the hollow of the chest with ten more arrows.



#### श्लोकः
##### मूलम्
स शरैः पूरिततनुः क्रोधेन महता वृतः।  
तमेव परिघं गृह्य भ्रामयामास वेगितः॥5.44.15॥

##### शब्दार्थः
शरैः arrows, पूरिततनुः the body was filled, सः that, महता intense, क्रोधेन with anger, वृतः endowed, वेगितः speedily, तं परिघमेव the same iron spear, गृह्य seized, भ्रामयामास started whirling.

##### आङ्ग्लानुवादः
Hanuman filled with arrows all over his body, seized an iron spear (which he made use of in the initial battle) and impetuously spun it in  intense anger.



#### श्लोकः
##### मूलम्
अतिवेगोऽतिवेगेन भ्रामयित्वा बलोत्कटः।  
परिघं पातयामास जम्बुमालेर्महोरसि॥5.44.16॥

##### शब्दार्थः
बलोत्कटः of immeasurable strength, अतिवेगः a hero of great speed, परिघम् iron spear, अतिवेगेन with great speed, भ्रामयित्वा after turning round and round, जम्बुमालेः on Jambumali, महोरसि on the broad chest, पातयामास hurled.

##### आङ्ग्लानुवादः
Hanuman of immeasurable strength hurled the iron spear after turning it round and round at high speed on the broad chest of Jambumali.



#### श्लोकः
##### मूलम्
तस्य चैव शिरो नास्ति न बाहू न च जानुनी।  
न धनुर्न रथो नाश्वास्तत्रादृश्यन्त नेषवः॥5.44.17॥

##### शब्दार्थः
तत्र there, तस्य his, शिरः चैव even head, नास्ति not there, बाहू shoulders, न not, जानुनी knees, न not, धनुः bow, न not, रथः chariot, न not, अश्वाः donkeys, horses, नादृश्यन्तः not there to discern, इषवः न nothing was seen.

##### आङ्ग्लानुवादः
Neither his head could be discerned nor his arms, knees, nor bow, chariot nor donkeys. Nothing was seen.



#### श्लोकः
##### मूलम्
स हतस्सहसा तेन जम्बुमाली महाबलः।  
पपात निहतो भूमौ चूर्णिताङ्गविभूषणः॥5.44.18॥

##### शब्दार्थः
तेन by that blow, हतः killed, महाबलः mighty, जम्बुमाली Jambumali, सहसा inconsiderately, निहतः having been killed, चूर्णिताङ्गविभूषणः with his ornaments reduced to powder, भूमौ on the floor, पपात fell down.

##### आङ्ग्लानुवादः
Mighty Jambumali killed  by that blow dropped down dead at once with his ornaments reduced to powder.



#### श्लोकः
##### मूलम्
जम्बुमालिं च निहतं किङ्करांश्च महाबलान्।  
चुक्रोध रावणश्शुत्वा कोपसंरक्तलोचनः॥5.44.19॥

##### शब्दार्थः
रावणः Ravana, जम्बुमालिं च even Jambumali, निहतम् being klled, महाबलान् of great strength, किंकरांश्च and kinkaras also, श्रुत्वा hearing, कोपसंरक्तलोचनः bloodshot eyes, चुक्रोध got enraged.

##### आङ्ग्लानुवादः
Ravana's eyes became bloodshot in anger when he heard about the death of Jambumali and of the strong army of kinkaras.



#### श्लोकः
##### मूलम्
स रोषसंवर्तितताम्रलोचनः प्रहस्तपुत्त्रे निहते महाबले।  
अमात्यपुत्त्रानतिवीर्यविक्रमान् समादिदेशाशु निशाचरेश्वरः॥5.44.20॥

##### शब्दार्थः
महाबले who had great strength, प्रहस्तपुत्त्रे Prahasta's son, निहते killed, सः निशाचरेश्वरः demon king, रोषसंवर्तितताम्रलोचनः his eyes red and rolling in anger, आशु quickly, अतिवीर्यविक्रमान् highly valiant wariors, अमात्यपुत्रान् sons of ministers, समादिदेश commanded.

##### आङ्ग्लानुवादः
When the mighty son of Prahasta was killed, infuriated Ravana, his eyes red and rolling, commanded the highly valiant sons of ministers.  

#### समाप्तिः
 श्रीमद्रामायणे वाल्मीकीय आदिकाव्ये सुन्दरकाण्डे चतुश्चत्वारिंशस्सर्गः॥  
Thus ends the fortyfourth sarga of Sundarakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/5_sundarakANDam/06-vana-nAshaH/044_rAvaNena_jambumAliprexaNam.md">
<details><summary><h3>भूषणम् ...{Loading}...</h3></summary>



सन्दिष्टो राक्षसेन्द्रेण प्रहस्तस्य सुतो बली ।  

जम्बुमाली महादंष्ट्रो निर्जगाम धनुर्धरः  ॥  ५।४४।१ ॥   

संदिष्ट इत्यादि  ॥  ५।४४।१ ॥   

  

रक्तमाल्याम्बरधरः स्रग्वी रुचिरगुण्डलः ।  

महान् विवृत्तनयनश्चण्डः समरदुर्जयः  ॥  ५।४४।२ ॥   

विवृत्तनयनः मण्डलीकृतनयनः  ॥  ५।४४।२ ॥   

  

धनुः शक्रधनुः प्रख्यं महद्रुचिरसायकम् ।  

विस्फारयानो वेगेन वज्राशनिसमस्वनम्  ॥  ५।४४।३ ॥   

रुचिरसायकं रुचिरसायकार्हम् । विस्फारयानः विस्फारयमाणः, ज्याकर्षणं
कुर्वन्नित्यर्थः । वज्राशनिसमस्वनमिति विस्फारणक्रियाविशेषणम्  ॥ 
५।४४।३ ॥   

  

तस्य विस्फारघोषेण धनुषो महता दिशः ।  

प्रदिशश्च नभश्चैव सहसा समपूर्यत  ॥  ५।४४।४ ॥   

रथेन खरयुक्तेन तमागतमुदीक्ष्य सः ।  

हनुमान् वेगसम्पन्नौ जहर्ष च ननाद च  ॥  ५।४४।५ ॥   

तस्येति । नभस्समपूर्यत, दिशः प्रदिशश्च समपूर्यन्तेति विपरिणामेनानुषङ्गः
 ॥  ५।४४।४५ ॥   

  

तं तोरणविटङ्कस्थं हनुमन्तं महाकिपम् ।  

जम्बुमाली महाबाहुर्विव्याध निशितैः शरैः  ॥  ५।४४।६ ॥   

तोरणविटङ्कं तोरणस्य कपोतपालिका । "कपोतपालिकायां तु विटङ्कं पुन्नपुंसकम्"
इत्यमरः । स्तम्भोपरि तिर्यङ्निहितदार्वित्यर्थः  ॥  ५।४४।६ ॥   

  

अर्धचन्द्रेण वदने शिरस्येकेन कर्णिना ।  

बाह्वोर्विव्याध नाराचैर्दशभिस्तं कपीश्वरम्  ॥  ५।४४।७ ॥   

एकेनेत्येतदर्धचन्द्रस्यापि विशेषणम् । अर्धचन्द्राकाराग्रशरेणेत्यर्थः ।
कर्णिना कर्णवच्छरेण  ॥  ५।४४।७ ॥   

  

तस्य तच्छुशुभे ताम्रं शरेणाभिहतं मुखम् ।  

शरदीवाम्बुजं फुल्लं विद्धं भास्कररश्मिना  ॥  ५।४४।८ ॥   

अम्बुजं रक्तपद्मम् । भास्कररश्मिना विद्धम् अत एव फुल्लमित्यर्थः  ॥ 
५।४४।८ ॥   

  

तत्तस्य रक्तं रक्तेन ऱञ्जितं शुशुभे मुखम् ।  

यथा ऽ ऽकाशे महापद्मं सिक्तं चन्दनबिन्दुभिः  ॥  ५।४४।९ ॥   

रक्तं स्वत एव रक्तम् । रक्तेन शोणितेन । महापद्मं रक्तोत्पलम् ।
चन्दनबिन्दुभिः रक्तचन्दनबिन्दुभिः  ॥  ५।४४।९ ॥   

  

चुकोप बाणाभिहतो राक्षसस्य महाकपिः  ॥  ५।४४।१० ॥   

ततः पार्श्वे ऽतिविपुला ददर्श महतीं शिलाम् ।  

तरसा तां समुत्पाट्य चिक्षेप बलवद्बली ।  

तां शरैर्दशभिः क्रुद्धस्ताडयामास राक्षसः  ॥  ५।४४।११ ॥   

विपन्नं कर्म तद् दृष्ट्वा हनुमांश्चण्डविक्रमः ।  

सालं विपुलमुत्पाट्य भ्रामयामास वीर्यवान्  ॥  ५।४४।१२ ॥   

भ्रामयन्तं कपिं दृष्ट्वा सालवृक्षं महाबलम् ।  

चिक्षेप सुबहून् बाणान् जम्बुमाली महाबलः  ॥  ५।४४।१३ ॥   

चुकोपेत्यर्धम् । राक्षसस्य राक्षसविषये  ॥  ५।४४।१०१३ ॥   

  

सालं चतुर्भिश्चिच्छेद वानरं पञ्चभिर्भुजे ।  

उरस्येकेन बाणेन दशभिस्तु स्तनान्तरे  ॥  ५।४४।१४ ॥   

स शरैः पूरिततनुः क्रोधेन महता वृतः ।  

तमेव परिघं गृह्य भ्रामयामास वेगतः  ॥  ५।४४।१५ ॥   

अतिवेगो ऽतिवेगेन भ्रामयित्वा बलोत्कटः ।  

परिघं पातयामास जम्बुमालेर्महोरसि  ॥  ५।४४।१६ ॥   

सालमिति । प़ञ्चभिर्भुजे इत्यादौ विव्याधेत्यध्याहारः  ॥  ५।४४।१४१६ ॥   

  

तस्य चैव शिरो नास्ति न बाहू न च जानुनी ।  

न धनुर्न रथो नाश्वास्तत्रादृश्यन्त नेषवः  ॥  ५।४४।१७ ॥   

स हतस्तरसा तेन जम्बुमाली महाबलः ।  

पपात निहतो भूमौ चूर्णिताङ्गविभूषणः  ॥  ५।४४।१८ ॥   

जम्बुमालिं च निहतं किङ्करांश्च महाबलान् ।  

चुक्रोध रावणः श्रुत्वा कोपसंरक्तलोचनः  ॥  ५।४४।१९ ॥   

स रोषसंवर्तितताम्रलोचनः प्रहस्तपुत्रे निहते महाबले ।  

अमात्यपुत्रानतिवीर्यविक्रमान् समादिदेशाशु निशाचरेश्वरः  ॥  ५।४४।२० ॥   

इत्यार्षे श्रीरामायणे वाल्मीकीये आदिकाव्ये श्रीमत्सुन्दकाण्डे
चतुश्चत्वारिंशः सर्गः  ॥  ५।४४ ॥   

तस्य चैवेति । नाश्वा इति अश्वशब्देनात्र खरा उच्यन्ते । "रथेन खरयुक्तेन"
इति पूर्वमुक्तत्वात्  ॥  ५।४४।१७२० ॥   

इति श्रीगोविन्दराजविरचिते श्रीरामायणभूषणे श्रृङ्गारतिलकाख्याने
सुन्दरकाण्डव्याख्याने चतुश्चत्वारिंशः सर्गः  ॥  ५।४४ ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/5_sundarakANDam/06-vana-nAshaH/044_rAvaNena_jambumAliprexaNam.md">
<details><summary><h3>शिरोमणी ...{Loading}...</h3></summary>



रावणप्रेषितप्रहस्तपुत्रवृत्तान्तमाह-- संदिष्ट इत्यादिभिः ।
राक्षसेन्द्रेण संदिष्टः रक्तमाल्याम्बरधरः रुचिराः सायका यस्मिन् तत्
शक्रधनुःप्रख्यं धनुर्विस्फारयाणः प्रहस्तस्य सुतो धनुर्धरो
ऽनेकधनुर्धरविशिष्टो जम्बुमाली निर्जगाम । श्लोकत्रयमेकान्वयि  ॥  ५।४४।१३
 ॥   

  

तस्येति । तस्य जम्बुमालिनो धनुषो महता विस्तारघोषेण दिक्प्रभृतिः समपूर्यत
। अन्यत्र वचनविपरिणामेनान्वयः  ॥  ५।४४।४  ॥   

  

रथेनेति । खरयुक्तेन रथेनागतं तं जम्बुमालिनमुदीक्ष्य स हनूमान् जहर्ष ननाद
च  ॥  ५।४४।५  ॥   

  

तमिति । तोरणविटङ्कस्थं तोरणविटङ्कः तोरणस्तम्भयोरुपरि
तिर्यक्प्रतिष्ठापितकपोतपालिकाकाष्ठं तत्स्थं हनूमन्तं निशितैः शरैः
जम्बुमाली विव्याध  ॥  ५।४४।६  ॥   

  

तदाकारमाह-- अर्धेति । अर्धचन्द्रेण अर्धचन्द्राकारशरविशेषेण वदने एकेन
कर्णिना अङ्कुशाकाराग्रभागकशरविशेषेण शिरसि दशभिर्नाराचैः
शरविशेषैर्बाह्वोः कपीश्वरं विव्याध  ॥  ५।४४।७  ॥   

  

तस्येति । शरेण अभिहतं तस्य हनूमतस्ताम्रं मुखं भास्कररश्मिना सूर्यकिरणेन
विद्धं विकाशितं फुल्लमम्बुजमिव शुशुभे  ॥  ५।४४।८  ॥   

  

तदेव भङ्ग्यन्तरेणाह तदिति । रक्तेन रुधिरेण रञ्जितम् अत एव रक्तमत्यरुणं
तस्य मुखं काञ्चनबिन्दुभिः सिक्तम् आकाशे महापद्ममिव शुशुभे  ॥  ५।४४।९  ॥   

  

चुकोपेति । राक्षसस्य बाणाभिहतो महाकपिः चुकोप पार्श्वे स्थितां अतिविपुलां
विशालां महतीं गुर्वीं शिलां ददर्श च  ॥  ५।४४।१०  ॥   

  

तरसेति । जववान् अतिवेगवान् स एव बलीति कर्मधारयः । तां शिलां समुत्पाट्य
चिक्षेप क्रुद्धो राक्षसः तां हनुमत्प्रक्षेपितशिलां दशभिः शरैस्ताडयामास
 ॥  ५।४४।११  ॥   

  

विपन्नमिति । चण्डविक्रमो हनूमान् विपन्नं विनष्टं कर्म स्वव्यापारं
दृष्ट्वा विपुलं बृहत् शालमुत्पाट्यभ्रामयामास  ॥  ५।४४।१२  ॥   

  

भ्रामयन्तमिति । शालवृक्षं भ्रामयंतं कपिं दृष्ट्वा सुबहून् बाणन् चिक्षेप
 ॥  ५।४४।१३  ॥   

  

तत्प्रकारमाह शालमिति । चतुर्भिः शालं चिच्छेद दशभिस्तु वानरं स्तनान्तरे
चिच्छेद  ॥  ५।४४।१४  ॥   

  

स इति । शरैः पूरिततनुः स हनूमान् तं पूर्वगृहीतं परिघं गृह्य गृहीत्वा
भ्रामयामास  ॥  ५।४४।१५  ॥   

  

अतीति । मदोत्कटो हनूमान् परिघं भ्रामयित्वा जम्बुमालेर्महोरसि पातयामास  ॥ 
५।४४।१६  ॥   

  

तस्येति । तस्य हनुमता हतस्य जम्बुमालेः शिरः प्रभृतयो नादृश्यन्त विनष्टा
इत्यर्थः  ॥  ५।४४।१७  ॥   

  

स इति । तेन हतो जम्बुमाली चूर्णिताङ्गो द्रुम इव भूमौ पपात  ॥  ५।४४।१८ ॥   

  

जम्बुमालिमिति । रावणः जम्बुमालिप्रभृतिं सुनिहतं श्रुत्वा चुक्रोध  ॥ 
५।४४।१९ ॥   

  

स इति । स रावणः प्रहस्तपुत्रे निहते सति अमात्यपुत्रान् समादिदेश  ॥ 
५।४४।२०  ॥   

  

इति श्रीमद्वाल्मीकीयरामायणव्याख्याने रामायणशिरोमणौ सुन्दरकाण्डे
चतुश्चत्वारिंशः सर्गः  ॥  ५।४४  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/5_sundarakANDam/06-vana-nAshaH/044_rAvaNena_jambumAliprexaNam.md">
<details><summary><h3>तिलकम् ...{Loading}...</h3></summary>



अथ जम्बुमाल्यागमनं तद्वधश्च-- सन्दिष्ट इति  ॥  ५।४४।१,२  ॥   

  

धनुर्विस्फारयाणो विस्फारयमाणः विस्फारो ज्याघोषः  ॥  ५।४४।३  ॥   

  

समपूर्यत दिगादिसमुदायापेक्षमेकवचनम्  ॥  ५।४४।४  ॥   

  

जहर्ष स्वबलानुरूपशत्रुप्राप्त्या  ॥  ५।४४।५  ॥   

  

तोरणविटङ्कस्तोरणस्तम्भयोरुपरितिर्यक्प्रतिष्ठापितकपोतपालिकादारु  ॥  ५।४४।६
 ॥   

  

कर्ण्यङ्कुशाकाराग्रशरविशेषः  ॥  ५।४४।७  ॥   

  

अम्बुजं रक्ताम्बुजम्  ॥  ५।४४।८  ॥   

  

तत्तस्य रक्तम् । स्वत इति शेषः । रक्तेन क्षतजेन रञ्जितं मुखमाकाशे
काञ्चनबिन्दुभी रक्ताशोकपुष्परसबिन्दुभिः सिक्तं महापद्मं महत्तरं
रक्तपद्ममिवेत्यभूतोपमेयम् । अशोकः काञ्चनाह्वयः  ॥  ५।४४।९,१०  ॥   

  

ताडयामास बिभेद  ॥  ५।४४।११  ॥   

  

विपन्नं व्यर्थीकृतम्  ॥  ५।४४।१२१६  ॥   

  

नाश्वा रथेन खरयुक्तेनेत्युक्तेरश्वशब्देनात्र स्वरा उच्यन्ते  ॥  ५।४४।१७२०
 ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
सुन्दरकाण्डे चतुश्चत्वारिंशः सर्गः  ॥  ५।४४  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/5_sundarakANDam/06-vana-nAshaH/044_rAvaNena_jambumAliprexaNam.md">
<details><summary><h3>द्राविडपाठः ...{Loading}...</h3></summary>



  
सन्दिष्टो राक्षसेन्द्रेण प्रहस्तस्य सुतो बली।  
जम्बुमाली महादंष्ट्रो निर्जगाम धनुर्धरः ॥ 5.44.1 ॥   
रक्तमाल्याम्बरधरः स्रग्वी रुचिरगुण्डलः।  
महान् विवृत्तनयनश्चण्डः समरदुर्जयः ॥ 5.44.2 ॥   
धनुः शक्रधनुः प्रख्यं महद्रुचिरसायकम्।  
विस्फारयानो वेगेन वज्राशनिसमस्वनम् ॥ 5.44.3 ॥   
तस्य विस्फारघोषेण धनुषो महता दिशः।  
प्रदिशश्च नभश्चैव सहसा समपूर्यत ॥ 5.44.4 ॥   
रथेन खरयुक्तेन तमागतमुदीक्ष्य सः।  
हनुमान् वेगसम्पन्नौ जहर्ष च ननाद च ॥ 5.44.5 ॥   
तं तोरणविटङ्कस्थं हनुमन्तं महाकिपम्।  
जम्बुमाली महाबाहुर्विव्याध निशितैः शरैः ॥ 5.44.6 ॥   
अर्धचन्द्रेण वदने शिरस्येकेन कर्णिना।  
बाह्वोर्विव्याध नाराचैर्दशभिस्तं कपीश्वरम् ॥ 5.44.7 ॥   
तस्य तच्छुशुभे ताम्रं शरेणाभिहतं मुखम्।  
शरदीवाम्बुजं फुल्लं विद्धं भास्कररश्मिना ॥ 5.44.8 ॥   
तत्तस्य रक्तं रक्तेन रञ्जितं शुशुभे मुखम्।  
यथाऽऽकाशे महापद्मं सिक्तं चन्दनबिन्दुभिः ॥ 5.44.9 ॥   
चुकोप बाणाभिहतो राक्षसस्य महाकपिः ॥ 5.44.10 ॥   
तरसा तां समुत्पाट्य चिक्षेप बलवद्बली।  
तां शरैर्दशभिः क्रुद्धस्ताडयामास राक्षसः ॥ 5.44.11 ॥   
विपन्नं कर्म तद् दृष्ट्वा हनुमांश्चण्डविक्रमः।  
सालं विपुलमुत्पाट्य भ्रामयामास वीर्यवान् ॥ 5.44.12 ॥   
भ्रामयन्तं कपिं दृष्ट्वा सालवृक्षं महाबलम्।  
चिक्षेप सुबहून् बाणान् जम्बुमाली महाबलः ॥ 5.44.13 ॥   
सालं चतुर्भिश्चिच्छेद वानरं पञ्चभिर्भुजे।  
उरस्येकेन बाणेन दशभिस्तु स्तनान्तरे ॥ 5.44.14 ॥   
स शरैः पूरिततनुः क्रोधेन महता वृतः।  
तमेव परिघं गृह्य भ्रामयामास वेगतः ॥ 5.44.15 ॥   
अतिवेगोऽतिवेगेन भ्रामयित्वा बलोत्कटः।  
परिघं पातयामास जम्बुमालेर्महोरसि ॥ 5.44.16 ॥   
तस्य चैव शिरो नास्ति न बाहू न च जानुनी।  
न धनुर्न रथो नाश्वास्तत्रादृश्यन्त नेषवः ॥ 5.44.17 ॥   
स हतस्तरसा तेन जम्बुमाली महाबलः।  
पपात निहतो भूमौ चूर्णिताङ्गविभूषणः ॥ 5.44.18 ॥   
जम्बुमालिं च निहतं किङ्करांश्च महाबलान्।  
चुक्रोध रावणः श्रुत्वा कोपसंरक्तलोचनः ॥ 5.44.19 ॥   
स रोषसंवर्तितताम्रलोचनः प्रहस्तपुत्रे निहते महाबले।  
अमात्यपुत्रानतिवीर्यविक्रमान् समादिदेशाशु निशाचरेश्वरः ॥ 5.44.20 ॥   

</details>
</div>
