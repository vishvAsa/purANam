+++
title = "०८५ गुहकृतं मार्गदर्शनम्"
title_english = "085 Bharata thanks Guha for his hospitality"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-085-Guha_Krutham_Marga_Darshanam.mp3"></div>
</details>



<details><summary>ಭಾಗಸೂಚನಾ</summary>

ಗುಹ ಮತ್ತು ಭರತರ ಸಂಭಾಷಣೆ, ಭರತನ ಶೋಕ
</details>

###### 1


<details><summary>ಮೂಲಮ್</summary>

ಏವಮುಕ್ತಸ್ತು ಭರತೋ ನಿಷಾದಾಧಿಪತಿಂ ಗುಹಮ್ ।  
ಪ್ರತ್ಯುವಾಚ ಮಹಾಪ್ರಾಜ್ಞೋ ವಾಕ್ಯಂ ಹೇತ್ವರ್ಥಸಂಹಿತಮ್ ॥
</details>

<details><summary>ಅನುವಾದ</summary>

ನಿಷದಾಧಿಪತಿ ಗುಹನು ಹೀಗೆ ಹೇಳಿದಾಗ ಮಹಾ ಪ್ರಾಜ್ಞನಾದ ಭರತನು ಯುಕ್ತಿ ಮತ್ತು ಪ್ರಯೋಜನಗಳಿಂದ ಕೂಡಿದ ಮಾತುಗಳಿಂದ ಅವನಿಗೆ ಹೀಗೆ ಉತ್ತರಿಸಿದನು.॥1॥
</details>

###### 2


<details><summary>ಮೂಲಮ್</summary>

ಊರ್ಜಿತಃ ಖಲು ತೇ ಕಾಮಃ ಕೃತೋ ಮಮ ಗುರೋಃ ಸಖೇ ।  
ಯೋ ಮೇ ತ್ವಮೀದೃಶೀಂ ಸೇನಾಮಭ್ಯರ್ಚಯಿತುಮಿಚ್ಛಸಿ ॥
</details>

<details><summary>ಅನುವಾದ</summary>

ಅಯ್ಯಾ! ನೀನು ನನಗೆ ಅಣ್ಣನಾಗಿದ್ದು ಶ್ರೀರಾಮನ ಸಖನಾಗಿರುವೆ. ನಮ್ಮ ಇಷ್ಟು ದೊಡ್ಡ ಸೈನ್ಯದ ಸತ್ಕಾರ ಮಾಡಲು ಬಯಸಿದುದು, ಇದು ನಿನ್ನ ಮನೋರಥವು ಬಹಳ ಉಚ್ಚ ಮಟ್ಟದಾಗಿದೆ. ನೀನು ಅದು ಪೂರ್ಣವಾದಂತೆ ತಿಳಿ. ನಿನ್ನ ಶ್ರದ್ಧೆಯಿಂದಲೇ ನಮ್ಮೆಲ್ಲರ ಸತ್ಕಾರವಾಯಿತು.॥2॥
</details>

###### 3


<details><summary>ಮೂಲಮ್</summary>

ಇತ್ಯುಕ್ತ್ವಾ ಸ ಮಹಾತೇಜಾ ಗುಹಂವಚನಮುತ್ತಮಮ್ ।  
ಅಬ್ರವೀದ್ ಭರತಃ ಶ್ರೀಮಾನ್ಪಂಥಾನಂ ದರ್ಶಯನ್ಪುನಃ ॥
</details>

<details><summary>ಅನುವಾದ</summary>

ಹೀಗೆ ಹೇಳಿ ಮಹಾತೇಜಸ್ವೀ ಶ್ರೀಮಾನ್ ಭರತನು ಹೋಗುವ ದಾರಿಯನ್ನು ಕೈಸನ್ನೆಯಿಂದಲೇ ತಿಳಿಸಿ, ಪುನಃ ಗುಹನಲ್ಲಿ ಉತ್ತಮ ಮಾತಿನಿಂದ ಕೇಳಿದನು.॥3॥
</details>

###### 4


<details><summary>ಮೂಲಮ್</summary>

ಕತರೇಣ ಗಮಿಷ್ಯಾಮಿ ಭರದ್ವಾಜಾಶ್ರಮಂ ಯಥಾ ।  
ಗಹನೋಽಯಂ ಭೃಶಂ ದೇಶೋ ಗಂಗಾನೂಪೋ ದುರತ್ಯಯಃ ॥
</details>

<details><summary>ಅನುವಾದ</summary>

ನಿಷಾದರಾಜನೇ! ಭರದ್ವಾಜರ ಆಶ್ರಮಕ್ಕೆ ಹೋಗುವ ದಾರಿಯು ಯಾವುದು? ಕಷ್ಟವಿಲ್ಲದೆ ಬೇಗನೆ ಹೋಗಬಹುದಾದ ದಾರಿ ಯಾವುದು? ಗಂಗಾತೀರದ ಈ ಪ್ರದೇಶವು ಬಹಳ ಗಹನವಾಗಿದೆ. ಇದನ್ನು ದಾಟಿ ಹೋಗುವುದು ಕಠಿಣವಾಗಿದೆ.॥4॥
</details>

###### 5


<details><summary>ಮೂಲಮ್</summary>

ತಸ್ಯ ತದ್ವಚನಂ ಶ್ರುತ್ವಾ ರಾಜಪುತ್ರಸ್ಯ ಧೀಮತಃ ।  
ಅಬ್ರವೀತ್ ಪ್ರಾಂಜಲಿರ್ಭೂತ್ವಾ ಗುಹೋಗಹನಗೋಚರಃ ॥
</details>

<details><summary>ಅನುವಾದ</summary>

ಧೀಮಂತನಾದ ರಾಜಕುಮಾರ ಭರತನ ಮಾತನ್ನು ಕೇಳಿ ದಟ್ಟ ಅಡವಿಯಲ್ಲಿ ಸಂಚರಿಸುವ ಗುಹನು ಕೈಮುಗಿದು ಹೇಳಿದನು.॥5॥
</details>

###### 6


<details><summary>ಮೂಲಮ್</summary>

ದಾಶಾಸ್ತ್ವಾನುಗಮಿಷ್ಯಂತಿ ದೇಶಜ್ಞಾಃ ಸುಸಮಾಹಿತಾಃ ।  
ಅಹಂ ಚಾನುಗಮಿಷ್ಯಾಮಿ ರಾಜಪುತ್ರ ಮಹಾಬಲ ॥
</details>

<details><summary>ಅನುವಾದ</summary>

ಮಹಾಬಲೀ ರಾಜಕುಮಾರನೇ! ಈ ಪ್ರದೇಶದ ಪೂರ್ಣ ಪರಿಚಯವುಳ್ಳ ಹಾಗೂ ರಾಜನಿಷ್ಠೆಯಿಂದ ಇರುವ ಅನೇಕ ಬೆಸ್ತರು ನಿನ್ನೊಡನೆ ಬರುವರು. ಅಲ್ಲದೆ ನಾನೂ ನಿಮ್ಮೊಂದಿಗೆ ಬರುವೆನು.॥6॥
</details>

###### 7


<details><summary>ಮೂಲಮ್</summary>

ಕಚ್ಚಿನ್ನ ದುಷ್ಟೋ ವ್ರಜಸಿ ರಾಮಸ್ಯಾಕ್ಲಿಷ್ಟಕರ್ಮಣಃ ।  
ಇಯಂ ತೇ ಮಹತೀ ಸೇನಾ ಶಂಕಾಂ ಜನಯತೀವ ಮೇ ॥
</details>

<details><summary>ಅನುವಾದ</summary>

ಯಾವುದೇ ಪ್ರಯಾಸವಿಲ್ಲದೆ ಮಹಾಪರಾಕ್ರಮ ತೋರುವ ಶ್ರೀರಾಮನ ಕುರಿತು ನಿಮ್ಮಲ್ಲಿ ಯಾವುದೇ ದುರ್ಭಾವನೆ ಇಲ್ಲವಲ್ಲ? ಇದನ್ನು ತಿಳಿಸು. ನಿಮ್ಮ ಈ ವಿಶಾಲ ಸೈನ್ಯವನ್ನು ನೋಡಿ ನನ್ನ ಮನಸ್ಸಿನಲ್ಲಿ ಶಂಕೆ ಉಂಟಾಗಿದೆ.॥7॥
</details>

###### 8


<details><summary>ಮೂಲಮ್</summary>

ತಮೇವಮಭಿಭಾಷಂತಮಾಕಾಶ ಇವ ನಿರ್ಮಲಃ ।  
ಭರತಃ ಶ್ಲಕ್ಷ್ಣಯಾ ವಾಚಾ ಗುಹಂ ವಚನಮಬ್ರವೀತ್ ॥
</details>

<details><summary>ಅನುವಾದ</summary>

ಹೀಗೆ ನುಡಿದ ಗುಹನಲ್ಲಿ ಆಕಾಶದಂತೆ ನಿರ್ಮಲವಾದ ಭರತನು ಮಧುರವಾಗಿ ಹೇಳಿದನು.॥8॥
</details>

###### 9


<details><summary>ಮೂಲಮ್</summary>

ಮಾ ಭೂತ್ಸಕಾಲೋ ಯತ್ ಕಷ್ಟಂ ನ ಮಾಂಶಂಕಿತುಮರ್ಹಸಿ ।  
ರಾಘವಃ ಸ ಹಿ ಮೇ ಭ್ರಾತಾ ಜ್ಯೇಷ್ಠಃ ಪಿತೃಸಮೋ ಮತಃ ॥
</details>

<details><summary>ಅನುವಾದ</summary>

ನಿಷಾದ ರಾಜನೇ! ಇಂತಹ ಸಮಯ ಎಂದೂ ಬಾರದಿರಲಿ. ನಿನ್ನ ಮಾತನ್ನು ಕೇಳಿ ನನಗೆ ಬಹಳ ದುಃಖವಾಯಿತು. ನೀನು ನನ್ನ ಮೇಲೆ ಸಂದೇಹಪಡಬಾರದು. ಶ್ರೀ ರಘುನಾಥನು ನನಗೆ ಅಣ್ಣನಾಗಿದ್ದಾನೆ. ನಾನು ಅವನನ್ನು ತಂದೆಯಂತೆ ತಿಳಿಯುತ್ತೇನೆ.॥9॥
</details>

###### 10


<details><summary>ಮೂಲಮ್</summary>

ತಂ ನಿವರ್ತಯಿತುಂ ಯಾಮಿ ಕಾಕುತ್ಸ್ಥಂ ವನವಾಸಿನಮ್ ।  
ಬುದ್ಧಿರನ್ಯಾ ನ ಮೇ ಕಾರ್ಯಾ ಗುಹ ಸತ್ಯಂ ಬ್ರವೀಮಿ ತೇ ॥
</details>

<details><summary>ಅನುವಾದ</summary>

ಕಾಕುತ್ಸ್ಥ ಶ್ರೀರಾಮನು ವನದಲ್ಲಿ ವಾಸಿಸುತ್ತಿದ್ದಾನೆ, ಆದ್ದರಿಂದ ಅವನನ್ನು ಮರಳಿ ಕರೆದುಕೊಂಡು ಬರಲು ಹೋಗುತ್ತಿದ್ದೇನೆ. ಗುಹನೇ! ನಾನು ನಿನ್ನಲ್ಲಿ ನಿಜವನ್ನೇ ಹೇಳುತ್ತಿದ್ದೇನೆ. ನೀನು ನನ್ನ ಕುರಿತು ಅನ್ಯಥಾ ವಿಚಾರಮಾಡಬಾರದು.॥10॥
</details>

###### 11


<details><summary>ಮೂಲಮ್</summary>

ಸ ತು ಸಂಹೃಷ್ಟವದನಃ ಶ್ರುತ್ವಾ ಭರತಭಾಷಿತಮ್ ।  
ಪುನರೇವಾಬ್ರವೀದ್ವಾಕ್ಯಂ ಭರತಂ ಪ್ರತಿ ಹರ್ಷಿತಃ ॥
</details>

<details><summary>ಅನುವಾದ</summary>

ಭರತನ ಮಾತನ್ನು ಕೇಳಿ ನಿಷಾದರಾಜನ ಮುಖವು ಪ್ರಸನ್ನತೆಯಿಂದ ಅರಳಿತು. ಅವನು ಹರ್ಷಗೊಂಡು ಪುನಃ ಭರತನಲ್ಲಿ ಈ ರೀತಿ ಹೇಳಿದನು.॥11॥
</details>

###### 12


<details><summary>ಮೂಲಮ್</summary>

ಧನ್ಯಸ್ತ್ವಂ ನ ತ್ವಯಾ ತುಲ್ಯಂ ಪಶ್ಯಾಮಿ ಜಗತೀತಲೇ ।  
ಅಯತ್ನಾದಾಗತಂ ರಾಜ್ಯಂ ಯಸ್ತ್ವಂ ತ್ಯಕ್ತುಮಿಹೇಚ್ಛಸಿ ॥
</details>

<details><summary>ಅನುವಾದ</summary>

ನೀವು ಧನ್ಯರಾಗಿರುವಿರಿ. ಪ್ರಯತ್ನವಿಲ್ಲದೆ ಕೈಗೆ ಬಂದ ರಾಜ್ಯವನ್ನು ತ್ಯಜಿಸಲು ಬಯಸುತ್ತಿರುವಿರಿ. ನಿಮ್ಮಂತಹ ಧರ್ಮಾತ್ಮರು ನನಗೆ ಭೂಮಂಡಲದಲ್ಲಿ ಯಾರು ಕಾಣುವುದಿಲ್ಲ.॥12॥
</details>

###### 13


<details><summary>ಮೂಲಮ್</summary>

ಶಾಶ್ವತೀ ಖಲು ತೇ ಕೀರ್ತಿರ್ಲೋಕಾನನು ಚರಿಷ್ಯತಿ ।  
ಯಸ್ತ್ವಂ ಕೃಚ್ಛ್ರಗತಂ ರಾಮಂ ಪ್ರತ್ಯಾನಯಿತುಮಿಚ್ಛಸಿ ॥
</details>

<details><summary>ಅನುವಾದ</summary>

ಕಷ್ಟಕರ ಕಾಡಿನಲ್ಲಿ ವಾಸಿಸುವ ಶ್ರೀರಾಮನನ್ನು ನೀವು ಕರೆದುಕೊಂಡು ಬರಲು ಬಯಸುತ್ತಿರುವಿರಿ. ಇದರಿಂದ ಸಮಸ್ತ ಲೋಕಗಳಲ್ಲಿ ನಿಮ್ಮ ಅಕ್ಷಯ ಕೀರ್ತಿಯು ಹರಡುವುದು.॥13॥
</details>

###### 14


<details><summary>ಮೂಲಮ್</summary>

ಏವಂ ಸಂಭಾಷಮಾಣಸ್ಯ ಗುಹಸ್ಯ ಭರತಂ ತದಾ ।  
ಬಭೌ ನಷ್ಟಪ್ರಭಃ ಸೂರ್ಯೋ ರಜನೀ ಚಾಭ್ಯವರ್ತತ ॥
</details>

<details><summary>ಅನುವಾದ</summary>

ಗುಹನು ಭರತನಲ್ಲಿ ಹೀಗೆ ಸಂಭಾಷಣೆ ಮಾಡುತ್ತಿದ್ದಾಗ ಸೂರ್ಯನ ಪ್ರಕಾಶ ಅದೃಶ್ಯವಾಗಿ ರಾತ್ರಿಯ ಅಂಧಕಾರ ಎಲ್ಲೆಡೆ ಹರಡಿಕೊಂಡಿತು.॥14॥
</details>

###### 15


<details><summary>ಮೂಲಮ್</summary>

ಸಂನಿವೇಶ್ಯ ಸ ತಾಂ ಸೇನಾಂಗುಹೇನ ಪರಿತೋಷಿತಃ ।  
ಶತ್ರುಘ್ನೇನ ಸಮಂ ಶ್ರೀಮಾನ್ ಶಯನಂ ಪುನರಾಗತಮ್ ॥
</details>

<details><summary>ಅನುವಾದ</summary>

ಗುಹನ ವರ್ತನೆಯಿಂದ ಶ್ರೀಮಾನ್ ಭರತನಿಗೆ ಬಹಳ ಸಂತೋಷವಾಯಿತು. ಅವನು ಸೈನ್ಯಕ್ಕೆ ವಿಶ್ರಮಿಸಿಕೊಳ್ಳಲು ಆಜ್ಞೆಯಿತ್ತು ಶತ್ರುಘ್ನನೊಂದಿಗೆ ಮಲಗಲು ಹೋದನು.॥15॥
</details>

###### 16


<details><summary>ಮೂಲಮ್</summary>

ರಾಮಚಿಂತಾಮಯಃ ಶೋಕೋ ಭರತಸ್ಯಮಹಾತ್ಮನಃ ।  
ಉಪಸ್ಥಿತೋ ಹ್ಯನರ್ಹಸ್ಯ ಧರ್ಮಪ್ರೇಕ್ಷಸ್ಯ ತಾದೃಶಃ ॥
</details>

<details><summary>ಅನುವಾದ</summary>

ಧರ್ಮದಲ್ಲಿ ದೃಷ್ಟಿಯಿರಿಸಿರುವ ಮಹಾತ್ಮಾ ಭರತನು ಶೋಕಿಸಲು ಯೋಗ್ಯನಲ್ಲದಿದ್ದರೂ ಅವನ ಮನಸ್ಸಿನಲ್ಲಿ ಶ್ರೀರಾಮನ ಕುರಿತಾದ ಚಿಂತೆಯಿಂದಾಗಿ ವರ್ಣಿಸಲಾರದಷ್ಟು ಶೋಕ ಉಂಟಾಯಿತು.॥16॥
</details>

###### 17


<details><summary>ಮೂಲಮ್</summary>

ಅಂತರ್ದಾಹೇನ ದಹನಃ ಸಂತಾಪಯತಿ ರಾಘವಮ್ ।  
ವನದಾಹಾಗ್ನಿಸಂತಪ್ತಂ ಗೂಢೋಽಗ್ನಿರಿವ ಪಾದಪಮ್ ॥
</details>

<details><summary>ಅನುವಾದ</summary>

ಕಾಡುಗಿಚ್ಚಿನಿಂದ ಬೆಂದ ಮರದ ಪೊಟರೆಯಲ್ಲಿದ್ದ ಕಿಡಿಯಿಂದಾಗಿ ಇನ್ನು ಹೆಚ್ಚಾಗಿ ಉರಿಯುಂಟುಮಾಡುವ ಹಾಗೆ ದಶರಥನ ಮರಣಜನ್ಯ ಚಿಂತೆಯಿಂದ ಬೇಯುತ್ತಿದ್ದ ರಘುಕುಲನಂದನ ಭರತನನ್ನು ರಾಮ ವಿಯೋಗವೆಂಬ ಶೋಕಾಗ್ನಿಯು ಇನ್ನೂ ಸುಡಲು ತೊಡಗಿತು.॥17॥
</details>

###### 18


<details><summary>ಮೂಲಮ್</summary>

ಪ್ರಸೃತಃ ಸರ್ವಗಾತ್ರೇಭ್ಯಃ ಸ್ವೇದಂ ಶೋಕಾಗ್ನಿಸಂಭವಮ್ ।  
ಯಥಾ ಸೂರ್ಯಾಂಶುಸಂತಪ್ತೋ ಹಿಮವಾನ್ ಪ್ರಸೃತೋಹಿಮಮ್ ॥
</details>

<details><summary>ಅನುವಾದ</summary>

ಸೂರ್ಯನ ಕಿರಣಗಳ ಬಿಸಿಯಿಂದ ಹಿಮಾಲಯವು ಕರಗಿದ ಮಂಜುಗಡ್ಡೆಗಳನ್ನು ಹರಿಸಿ ಬಿಡುವಂತೆಯೇ ಭರತನು ಶೋಕಾಗ್ನಿಯಿಂದ ಸಂತಪ್ತನಾದ್ದರಿಂದ ತನ್ನ ಸಮಸ್ತ ಶರೀರದಿಂದ ಬೆವರು ಸುರಿಸತೊಡಗಿದನು.॥18॥
</details>

###### 19


<details><summary>ಮೂಲಮ್</summary>

ಧ್ಯಾನನಿರ್ದರಶೈಲೇನ ವಿನಿಃಶ್ವಸಿತಧಾತುನಾ ।  
ದೈನ್ಯಪಾದಪಸಂಘೇನ ಶೋಕಾಯಾಸಾಧಿಶೃಂಗಿಣಾ ॥
</details>

###### 20


<details><summary>ಮೂಲಮ್</summary>

ಪ್ರಮೋಹಾನಂತಸತ್ತ್ವೇನ ಸಂತಾಪೌಷಧಿವೇಣುನಾ ।  
ಆಕ್ರಾಂತೋ ದುಃಖಶೈಲೇನ ಮಹತಾ ಕೈಕಯೀಸುತಃ ॥
</details>

<details><summary>ಅನುವಾದ</summary>

ಆಗ ಕೈಕೇಯಿಯ ಮಗ ಭರತನು ದುಃಖದ ವಿಶಾಲ ಪರ್ವತದಿಂದ ಆಕ್ರಾಂತನಾಗಿದ್ದನು. ಶ್ರೀರಾಮನ ಧ್ಯಾನವೇ ಅದರಲ್ಲಿನ ಛಿದ್ರರಹಿತ ಬಂಡೆಗಳ ಸಮೂಹವಾಗಿತ್ತು. ದುಃಖಪೂರ್ಣ ನಿಟ್ಟುಸಿರೇ ಗೈರಿಕ ಮೊದಲಾದ ಧಾತುಗಳ ಸ್ಥಾನವಾಗಿದ್ದವು. ದೀನತೆ (ಇಂದ್ರಿಯಗಳು ತಮ್ಮ ವಿಷಯಗಳಿಂದ ವಿಮುಖತೆ)ಯೇ ವೃಕ್ಷ ಸಮೂಹವಾಗಿ ಕಂಡು ಬರುತ್ತಿತ್ತು. ಶೋಕಜನಿತ ಆಯಾಸವೇ ಆ ದುಃಖರೂಪೀ ಪರ್ವತದ ಎತ್ತರವಾದ ಶಿಖರಗಳಾಗಿದ್ದವು. ಅತಿಶಯ ಮೋಹವೇ ಅದರಲ್ಲಿನ ಅನಂತ ಪ್ರಾಣಿಗಳು. ಒಳ-ಹೊರಗೆ ಇಂದ್ರಿಯಗಳಲ್ಲಿ ಆಗುವ ಸಂತಾಪವೇ ಆ ಪರ್ವತದ ವನಸ್ಪತಿಗಳು ಮತ್ತು ಬೆತ್ತ-ಬಿದಿರುಗಳಾಗಿದ್ದವು.॥19-20॥
</details>

###### 21


<details><summary>ಮೂಲಮ್</summary>

ವಿನಿಃಶ್ವಸನ್ ವೈ ಭೃಶದುರ್ಮನಾಸ್ತತಃ  
ಪ್ರಮೂಢಸಂಜ್ಞಃ ಪರಮಾಪದಂ ಗತಃ ।  
ಶಮಂ ನ ಲೇಭೇ ಹೃದಯಜ್ಞರಾರ್ದಿತೋ  
ನರರ್ಷಭೋ ಯೂಥಹತೋ ಯಥರ್ಷಭಃ ॥
</details>

<details><summary>ಅನುವಾದ</summary>

ಅವನ ಮನಸ್ಸು ಬಹಳ ದುಃಖಿತವಾಗಿತ್ತು. ಅವನು ದೀರ್ಘವಾಗಿ ನಿಟ್ಟುಸಿರು ಬಿಡುತ್ತಿದ್ದನು. ಅವನ ಹೃದಯ ಕಲುಷಿತ ಗೊಂಡು ಪ್ರತಿಕ್ಷಣ ಮೂರ್ಛಿತನಾಗುತ್ತಿದ್ದನು. ಭಾರೀ ಆಪತ್ತಿಗೆ ಸಿಲುಕಿ, ಮಾನಸಿಕ ಚಿಂತೆಯಿಂದ ನರಶ್ರೇಷ್ಠ ಭರತನಿಗೆ ಶಾಂತಿ ಇರಲಿಲ್ಲ. ಅವನ ಸ್ಥಿತಿಯು ಗುಂಪಿನಿಂದ ಅಗಲಿದ ಗೂಳಿಯಂತಾಗಿತ್ತು.॥21॥
</details>

###### 22


<details><summary>ಮೂಲಮ್</summary>

ಗುಹೇನ ಸಾರ್ಧಂ ಭರತಃ ಸಮಾಗತೋ  
ಮಹಾನುಭಾವಃ ಸಜನಃ ಸಮಾಹಿತಃ ।  
ಸುದುರ್ಮನಾಸ್ತಂ ಭರತಂ ತದಾ ಪುನ-  
ರ್ಗುಹಃ ಸಮಾಶ್ವಾಸಯದಗ್ರಜಂ ಪ್ರತಿ ॥
</details>

<details><summary>ಅನುವಾದ</summary>

ಏಕಾಗ್ರಚಿತ್ತ ಮಹಾನುಭಾವ ಭರತನು ಪರಿವಾರದೊಂದಿಗೆ ಗುಹನನ್ನು ಭೆಟ್ಟಿಯಾದಾಗ ಅವನ ಮನಸ್ಸಿಗೆ ದುಃಖವಾಗಿತ್ತು. ಅವನು ತನ್ನಣ್ಣನಿಗಾಗಿ ಚಿಂತಿತನಾಗಿದ್ದನು. ಆದ್ದರಿಂದ ಗುಹನು ಅವನಿಗೆ ಪುನಃ ಆಶ್ವಾಸನೆಯನ್ನು ನೀಡಿದನು.॥22॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಎಂಭತ್ತೈದನೆಯ ಸರ್ಗ ಪೂರ್ಣವಾಯಿತು ॥85॥
</details>
