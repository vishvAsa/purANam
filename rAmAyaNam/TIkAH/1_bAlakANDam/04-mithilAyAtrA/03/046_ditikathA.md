+++
title = "०४६ दितिकथा"
title_english = "046 Lady diti seeks for a son to kill Indra"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-046-Dithi_Katha.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/04-mithilAyAtrA/03/046_ditikathA.md">
<details><summary><h2>IITK ...{Loading}...</h2></summary>

Diti undergoes mortifications for the birth of a son with the consent of
Kasyapa-- Indra serves her on an occasion when she was impure enters her
womb and severes the embryo into seven parts.



### श्लोकः
#### मूलम्
हतेषु तेषु पुत्रेषु दितिः परमदुःखिता।  
मारीचं काश्यपं राम भर्तारमिदमब्रवीत्॥1.46.1॥

#### शब्दार्थः
राम O Rama, तेषु पुत्रेषु when those sons, हतेषु were killed, दितिः Diti, परमदुःखिता afflicted with great grief, भर्तारम् husband, मारीचम् Maricha, काश्यपम् Kasyapas's son, इदम् अब्रवीत् spoke these words.

#### आङ्ग्लानुवादः
"O Rama! afflicted with great grief when her sons were killed, Diti said to her husband Kasyapa, son of Marichaः



### श्लोकः
#### मूलम्
हतपुत्राऽस्मि भगवंस्तव पुत्रैर्महाबलैः।  
शक्रहन्तारमिच्छामि पुत्रं दीर्घतपोऽर्जितम्॥1.46.2॥

#### शब्दार्थः
भगवन् O Adorable one, महाबलैः by the highly powerful, पुत्रैः by your sons, devatas, हतपुत्रा  अस्मि my sons have been killed, शक्रहन्तारम् capable of slaying Indra, दीर्घतपोऽर्जितम् acquire through long austerities, पुत्रम् mighty son, इच्छामि I desire.

#### आङ्ग्लानुवादः
"O adorable one, your highly powerful sons, (devatas) have killed mine through extensive austerities. I am desirous of obtaining a (mighty) son capable of killing Indra.



### श्लोकः
#### मूलम्
साऽहं तपश्चरिष्यामि गर्भं मे दातुमर्हसि।  
ईश्वरं शक्रहन्तारं त्वमनुज्ञातुमर्हसि॥1.46.3॥

#### शब्दार्थः
सा अहम् I, तपः austerities, चरिष्यामि I shall practise, त्वम् you, ईश्वरम् a supreme ruler of the world, शुक्रहंतारम् capable of slaying Indra, गर्भम् embryo (son), मे to me, दातुम् to give, अर्हसि behoves of you, अनुज्ञातुम् to give consent, अर्हसि behoves.

#### आङ्ग्लानुवादः
I shall practise austerities. You ought to grant me a son who would be the supreme ruler of the world and capable of killing Indra. You can say yes (if you will)".



### श्लोकः
#### मूलम्
तस्यास्तद्वचनं श्रुत्वा मारीचः काश्यपस्तदा।  
प्रत्युवाच महातेजा दितिं परमदुःखिताम्॥1.46.4॥

#### शब्दार्थः
तदा then, मारीचः Maricha's son, महातेजाः exceedingly lustrous, काश्यपः Kashyapa, तस्याः her, तत् वचनम् those words, श्रुत्वा having heard, परमदुखिःताम् deeply grieved, दितिम् addressing Diti, प्रत्युवाच replied.

#### आङ्ग्लानुवादः
Then, Maricha's son, exceedingly bright Kasyapa on hearing the words of Diti who was deeply grieved repliedः



### श्लोकः
#### मूलम्
एवं भवतु, भद्रं ते शुचिर्भव तपोधने।  
जनयिष्यसि पुत्रं त्वं शक्रहन्तारमाहवे॥1.46.5॥

#### शब्दार्थः
तपोधने O One having austerities as wealth, एवं भवतु 'Be it so', ते भद्रम् prosperity to you, शुचिः भव become pure, त्वम् you, आहवे in the battle, शक्रहन्तारम् slayer of Indra, पुत्रम् son, जनयिष्यसि will give birth.

#### आङ्ग्लानुवादः
"O one vested with the wealth of austerities be it so. Prosperity to you Remain chaste, you will deliver a son who will kill Indra in the battle.



### श्लोकः
#### मूलम्
पूर्णे वर्षसहस्रे तु शुचिर्यदि भविष्यसि।  
पुत्रं त्रैलोक्यभर्तारं मत्तस्त्वं जनयिष्यसि॥1.46.6॥

#### शब्दार्थः
त्वम् you, शुचिः भविष्यसि यदि if you remain pure and clean, वर्षसहस्रे thousand years, पूर्णे after completion, मत्तः through me, त्रैलोक्यभर्तारम् lord of three worlds, पुत्रम् son, जनयिष्यसि will give birth.

#### आङ्ग्लानुवादः
"If you remain pure and clean, on completion of a thousand years you will give birth to a son through me who will be the lord of the three worlds".



### श्लोकः
#### मूलम्
एवमुक्त्वा महातेजाः पाणिना स ममार्ज ताम्।  
समालभ्य ततस्स्वस्तीत्युक्त्वा स तपसे ययौ॥1.46.7॥

#### शब्दार्थः
महातेजाः highly energetic, सः Kasyapa, एवम् in this way, उक्त्वा having spoken, ताम् her, पाणिना with his palm, ममार्ज touched her body gently stroking, समालभ्य having touched her, ततः then, स्वस्ति इति "May good be with thee", उक्त्वा having spoken, सः Kashyapa, तपसे to perform austerities, ययौ had gone.

#### आङ्ग्लानुवादः
Highly brilliant Kasyapa, having thus spoken, touched her gently with his palm, stroked her body and said, "May good betide thee". Having said this, Kasyapa went away to perform austerities.



### श्लोकः
#### मूलम्
गते तस्मिन्नरश्श्रेष्ठ दितिः परमहर्षिता।  
कुशप्लवनमासाद्य तपस्तेपे सुदारुणम्॥1.46.8॥

#### शब्दार्थः
नरश्श्रेष्ठ O Foremost of men, तस्मिन् when that Kasyapa, गते (सति) had gone, दितिः Diti, परमहर्षिता was exceedingly delighted, कुशप्लवनम् sacred spot named Kushaplavana, आसाद्य having reached, सुदारुणम् intense, तपः mortifications, तेपे practised.

#### आङ्ग्लानुवादः
"O foremost among men after Kasyapa had left, Diti exceedingly delighted (at the prospect of having sons) reached Kushaplavana, and practised intense mortifications.



### श्लोकः
#### मूलम्
तपस्तस्यां हि कुर्वन्त्यां परिचर्यां चकार  ह।  
सहस्राक्षो नरश्श्रेष्ठ परया गुणसम्पदा॥1.46.9॥

#### शब्दार्थः
नरश्श्रेष्ठ O Foremost of men, Rama, तस्याम् when she, तपः austerities, कुर्वन्त्याम् while doing, सहस्राक्षः thousandeyed Indra, परया with great, गुणसम्पदा treasure of virtues, परिचर्याम् service, चकार had made.

#### आङ्ग्लानुवादः
O foremost of men great treasure of virtues while she was practising austerities, the thousandeyed Indra  began to serve her.



### श्लोकः
#### मूलम्
अग्निं कुशान् काष्ठमपः फलं मूलं तथैव च।  
न्यवेदयत्सहस्राक्षो यच्चान्यदपि काङ्क्षितम्॥1.46.10॥

#### शब्दार्थः
सहस्राक्षः Devendra, अग्निम् fire, कुशान् Kusha grass, काष्ठम् sticks for burning, अपः water, फलम् fruits, तथैव च and, मूलम् roots, काङ्क्षितम् desired, अन्यत् all other things, यच्च whichever, न्यवेदयत् provided her.

#### आङ्ग्लानुवादः
The thousandeyed Indra served her by providing fire, Kusha grass, sticks for burning,  
water, fruits, roots and all other things desired by her.



### श्लोकः
#### मूलम्
गात्रसंवहनश्चैव श्रमापनयनैस्तथा।  
शक्रस्सर्वेषु कालेषु दितिं परिचचार ह ॥1.46.11॥

#### शब्दार्थः
शक्रः Devendra, गात्रसंवहनैः च एव stroking her limbs gently to regain their suppleness, तथा and, श्रमापनयनैः alleviating her fatigue, सर्वेषु कालेषु at all times, दितिम् Diti, परिचचार ह attended on her.

#### आङ्ग्लानुवादः
Indra attended on Diti, stroking her limbs gently from time to time to help her regain their  suppleness and alleviate her fatigue.



### श्लोकः
#### मूलम्
अथ वर्षसहस्रे तु दशोने रघुनन्दन ।  
दितिः परमसम्प्रीता सहस्राक्षमथाब्रवीत्॥1.46.12॥

#### शब्दार्थः
रघुनन्दन O Joy of Raghus, Rama, अथ thereafter, वर्षसहस्रे when thousand years, दशोने short of ten, दितिः Diti, परमसम्प्रीता highly pleased, सहस्राक्षम् addressing Indra, अब्रवीत् spoke.

#### आङ्ग्लानुवादः
O son of the Raghus ten years before completion of a thousand years. Diti, highly pleased with the services rendered by Indra, addressed him", sayingः



### श्लोकः
#### मूलम्
याचितेन सुरश्रेष्ठ तव पित्रा महात्मना।  
वरो वर्षसहस्रान्ते दत्तो मम सुतं प्रति॥1.46.13॥

#### शब्दार्थः
सुरश्रेष्ठ O Excellent among devatas, Indra, याचितेन having been sought, महात्मना by the illustrious, तव your, पित्रा father, वर्षसहस्रान्ते after completion of thousand years, सुतं प्रति about a son, मम to me, वरः boon, दत्तः granted.

#### आङ्ग्लानुवादः
"O best of the gods your illustrious father granted me a boon for a son I sought on completion of a thousand years (of penance).



### श्लोकः
#### मूलम्
तपश्चरन्त्या वर्षाणि दश वीर्यवतां वर।  
अवशिष्टानि भद्रं ते भ्रातरं द्रक्ष्यसे ततः॥1.46.14॥

#### शब्दार्थः
वीर्यवताम् among those having prowess, वर excellent, तपः austerities, चरन्त्याः performing, दश ten, वर्षाणि years, अवशिष्टानि remaining, ततः afterwards, भ्रातरम् brother, द्रक्ष्यसे you will see, ते भद्रम् may prosperity to you.

#### आङ्ग्लानुवादः
O the best of the brave ten years is yet to go (for completion of austerities). You will  have a brother. May you prosper



### श्लोकः
#### मूलम्
तमहं त्वत्कृते पुत्र समाधास्ये जयोत्सुकम्।  
त्रैलोक्यविजयं पुत्र सह भोक्ष्यसि विज्वरः॥1.46.15॥

#### शब्दार्थः
पुत्र O Son, तम् him, त्वत्कृते for you, जयोत्सुकम् having fortitude for victory, (अहं) समाधास्ये I shall unite him, पुत्र O Son, विज्वरः relieved of grief, त्रैलोक्यविजयम् victory over three worlds, सह भोक्ष्यसि you will enjoy together with him.

#### आङ्ग्लानुवादः
O Child I'll create in him eagerness victory. Together with him you will gain victory over the three worlds. Relieved of sorrows, enjoy you'll with him".



### श्लोकः
#### मूलम्
एवमुक्त्वा दितिश्शक्रं प्राप्ते मध्यं दिवाकरे।  
निद्रयाऽपहृता देवी पादौ कृत्वाऽथ शीर्षतः॥1.46.16॥

#### शब्दार्थः
दितिः देवी Diti devi,  शक्रम् to Indra, एवम् in this way, उक्त्वा having spoken, दिवाकरे when  Sun, मध्यम् midday, प्राप्ते having reached, अथ thereafter, पादौ feet, शीर्षतः head side, कृत्वा having placed, निद्रया by sleep, अपहृता has been overcome.

#### आङ्ग्लानुवादः
After speaking thus to Indra, goddess Diti overpowered with sleep around midsday dropped off, her feet towards her head.



### श्लोकः
#### मूलम्
दृष्ट्वा तामशुचिं शक्रः पादतः कृतमूर्धजाम्।  
शिरस्स्थाने कृतौ पादौ जहास च मुमोद च॥1.46.17॥

#### शब्दार्थः
शक्रः Indra, पादतः towards her feet, कृतमूर्धजाम् with the hairs falling, अशुचिम् impure posture, तां दृष्ट्वा having seen her, शिरस्स्थाने in the place where she should place her head, कृतै placed, पादौ feet (having  seen), जहास laughed, मुमोद च was pleased.

#### आङ्ग्लानुवादः
Indra laughed. He rejoiced at the sight of her ominous posture of sleeping with her feet towards her head and her hair falling on her feet.



### श्लोकः
#### मूलम्
तस्याश्शरीरविवरं विवेश च पुरन्दरः।  
गर्भं च सप्तधा राम बिभेद परमात्मवान्॥1.46.18॥

#### शब्दार्थः
राम O Rama, पुरन्दरः Indra, तस्याः her, शरीरविवरं womb, विवेश च entered, परम् great, आत्मवान् courageous one, गर्भम् embryo, सप्तधा seven pieces, बिभेद severed it.

#### आङ्ग्लानुवादः
O Rama with great courage Indra entered her womb and severed her embryo into  seven pieces.



### श्लोकः
#### मूलम्
भिद्यमानस्ततो गर्भो वज्रेण शतपर्वणा।  
रुरोद सुस्वरं राम ततो दितिरबुध्यत॥1.46.19॥

#### शब्दार्थः
राम O Rama, ततः then, शतपर्वणा by the hundred edged, वज्रेण by Vajra, भिद्यमानः being severed, गर्भः embryo, सुस्वरम् at high pitch, रुरोद cried, ततः then, दितिः Diti, अबुध्यत woke up.

#### आङ्ग्लानुवादः
O Rama that embryo, being severed by Vajra having a hundred edges, cried at high pitch which awakened Diti".



### श्लोकः
#### मूलम्
मा रुदो मा रुदश्चेति गर्भं शक्रोऽभ्यभाषत।  
बिभेद च महातेजा रुदन्तमपि वासवः॥1.46.20॥

#### शब्दार्थः
मा रुदः "Do not weep", मा रुदः "Do not weep", इति शक्रः Indra, गर्भम् addressing embryo, अभ्यभाषत spoke, महातेजाः highly powerful, वासवः Indra, रुदन्तमपि even though crying, बिभेद severed it.

#### आङ्ग्लानुवादः
Highly powerful Indra, even while saying to the crying embryo  "Do not weep, Do not weep" severed it.



### श्लोकः
#### मूलम्
न हन्तव्यो न हन्तव्य इत्येवं दितिरब्रवीत्।  
निष्पपात ततश्शक्रो मातुर्वचनगौरवात्॥1.46.21॥

#### शब्दार्थः
दिति Diti, न हन्तव्यः "Sould not be killed", न हन्तव्यः" should not be killed ", इत्येवम् in this way, अब्रवीत् said, ततः subsequently, शक्रः Indra, मातुः वचनगौरवात् in deference to the words of his mother, निष्पपात came out.

#### आङ्ग्लानुवादः
"Do not kill", "Do not kill", said Diti. Subsequently Indra, in deference to the words of his mother, emerged out of the womb.



### श्लोकः
#### मूलम्
प्राञ्जलिर्वज्रसहितो दितिं शक्रोऽभ्यभाषत।  
अशुचिर्देवि सुप्ताऽसि पादयोः कृतमूर्धजा॥1.46.22॥

#### शब्दार्थः
वज्रसहितः armed with Vajra, शक्रः Indra, प्राञ्जलिः with folded palms, दितिम् Diti, अभ्यभाषत spoke, देवि O Devi, पादयोः feet, कृतमूर्धजा hairs falling( on her feet ), अशुचिः becoming impure, सुप्ता असि slept.

#### आङ्ग्लानुवादः
Armed with Vajra, Indra addressed Diti with folded palms, saying, "O Devi you have slept,  with your head towards your feet and your hair falling on your feet".



### श्लोकः
#### मूलम्
तदन्तरमहं लब्ध्वा शक्रहन्तारमाहवे।  
अभिदं सप्तधा देवि तन्मे त्वं क्षन्तुमर्हसि॥1.46.23॥

#### शब्दार्थः
अहम् I, तत् that, अन्तरम् opportunity, लब्ध्वा having seized, आहवे in war, शक्रहन्तारम् that one who was to be slayer of Indra, सप्तधा into seven parts, अभिदम् severed, देवि O Devi, त्वम् you, क्षंतुम् to forgive, अर्हसि it is proper.

#### आङ्ग्लानुवादः
"I have seized the opportunity and severed into seven pieces the foetus who would have been a slayer of Indra. O Devi shoudn't you forgive me"?  

### समाप्तिः
 श्रीमद्रामायणे वाल्मीकीय आदिकाव्ये बालकाण्डे षट्चत्वारिंशस्सर्गः॥  
Thus ends the fortysixth sarga of Balakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/04-mithilAyAtrA/03/046_ditikathA.md">
<details><summary><h2>भूषणम् ...{Loading}...</h2></summary>



हतेषु तेषु पुत्रेषु दितिः परमदुःखिता ।  

मारीचं काश्यपं राम भर्त्तारमिदमब्रवीत्  ॥  १।४६।१  ॥   

विष्णुपक्षविरोधे महानपि यत्नो विफलः स्यादित्याह
षट्चत्वारिंशे--हतेष्वित्यादि । मारीचं मरीचिपुत्रम्  ॥  १।४६।१  ॥   

  

हतपुत्रास्मि भगवंस्तव पुत्रैर्महाबलैः ।  

शक्रहन्तारमिच्छामि पुत्रं दीर्घतपोर्जितम्  ॥  १।४६।२  ॥   

हतेति । तपोर्जितं तपसा ऊर्जितं दृढम् । आर्षः सन्धिः  ॥  १।४६।२  ॥   

  

साहं तपश्चरिष्यामि गर्भं मे दातुमर्हसि ।  

ईश्वरं शक्रहन्तारं त्वमनुज्ञातुमर्हसि  ॥  १।४६।३  ॥   

साहमिति । गर्भं पुत्रम् । ईश्वरं त्रैलोक्यनियन्तारम् । ईदृशमितिपाठे
ऽप्ययमर्थो विवक्षितः । अनुज्ञातुम्, तप इति शेषः । भर्त्रनुज्ञां विना
तपसि स्त्रिया अस्वातन्त्र्यादिति भावः  ॥  १।४६।३  ॥   

  

तस्यास्तद्वचनं श्रुत्वा मारीचः काश्यपस्तदा ।  

प्रत्युवाच महातेजा दितिं परमदुःखिताम्  ॥  १।४६।४  ॥   

तस्या इति  ॥  १।४६।४  ॥   

  

एवं भवतु भद्रं ते शुचिर्भव तपोधने ।  

जनयिष्यसि पुत्रं त्वं शक्रहन्तारमाहवे  ॥  १।४६।५  ॥   

एवमिति । शुचिर्भव, यावत् पुत्रोत्पत्तीति शेषः  ॥  १।४६।५  ॥   

  

पूर्णे वर्षसहस्रे तु शुचिर्यदि भविष्यसि ।  

पुत्रं त्रैलोक्यभर्तारं मत्तस्त्वं जनयिष्यसि  ॥  १।४६।६  ॥   

पूर्ण इति । मत्तः मदनुग्रहादित्यर्थः  ॥  १।४६।६  ॥   

  

एवमुक्त्वा महातेजाः पाणिना स ममार्ज ताम् ।  

समालभ्य ततः स्वस्तीत्युक्त्वा स तपसे ययौ  ॥  १।४६।७  ॥   

एवमिति । ममार्जेत्याश्वासनप्रकारः । ततः मार्जनानन्तरम् । उदरं समालभ्य
स्वस्ति पुत्रोत्पत्तिरूपं शुभं भवत्वित्युक्त्वानुगृह्य स काश्यपस्तपसे
ययौ  ॥  १।४६।७  ॥   

  

गते तस्मिन्नरश्रेष्ठ दितिः परमहर्षिता ।  

कुशप्लवनमासाद्य तपस्तेपे सुदारुणम्  ॥  १।४६।८  ॥   

गत इति । कुशप्लवनं विशालायाः पूर्वस्थानम्  ॥  १।४६।८  ॥   

  

तपस्तस्यां हि कुर्वन्त्यां परिचर्यां चकार ह ।  

सहस्राक्षो नरश्रेष्ठ परया गुणसम्पदा  ॥  १।४६।९  ॥   

तप इति । गुणसम्पदा विनयादिसमृद्ध्या  ॥  १।४६।९  ॥   

  

अग्निं कुशान् काष्ठमपः फलं मूलं तथैव च ।  

न्यवेदयत् सहस्राक्षो यच्चान्यदपि काङ्क्षितम्  ॥  १।४६।१०  ॥   

अग्निमिति । परिचर्याप्रकारः  ॥  १।४६।१०  ॥   

  

गात्रसंवहनैश्चैव श्रमापनयनैस्तथा ।  

शक्रः सर्वेषु कालेषु दितिं परिचचार ह  ॥  १।४६।११  ॥   

गात्रेति । मातृत्वात् गात्रसंवहनानि, श्रमापनयनैः व्यजनवीजनादिभिरिति शेषः
 ॥  १।४६।११  ॥   

  

अथ वर्षसहस्रे तु दशोने रघुनन्दन ।  

दितिः परमसम्प्रीता सहस्राक्षमथाब्रवीत्  ॥  १।४६।१२  ॥   

अथेति । दशोने दशवर्षोने  ॥  १।४६।१२  ॥   

  

याचितेन सुरश्रेष्ठ पित्रा तव महात्मना ।  

वरो वर्षसहस्रान्ते मम दत्तः सुतं प्रति  ॥  १।४६।१३  ॥   

याचितेनेति । शुश्रूषाकृतप्रीत्यतिशयाद्वैरं विस्मृतवतीति भावः  ॥  १।४६।१३
 ॥   

  

तपश्चरन्त्या वर्षाणि दश वीर्यवतां वर ।  

अवशिष्टानि भद्रं ते भ्रातरं द्रक्ष्यसे ततः  ॥  १।४६।१४  ॥   

तप इति । ततः दशवर्षान्ते  ॥  १।४६।१४  ॥   

  

तमहं त्वत्कृते पुत्रं समाधास्ये जयोत्सुकम् ।  

त्रैलोक्यविजयं पुत्रं सह भोक्ष्यसि विज्वरः  ॥  १।४६।१५  ॥   

तमिति । समाधास्ये विगतवैरं भ्रातृस्नेहवन्तमेव करिष्यामीत्यर्थः ।
त्रैलोक्यविजयं त्वद्भ्रातृकृतमिति शेषः ।
अमोघभर्त्रनुग्रहेणाप्रतिबन्धसुतोत्पत्तिं मन्वाना ऋजुतया
शुश्रूषाफलमुक्तवती  ॥  १।४६।१५  ॥   

  

एवमुक्त्वा दितिः शक्रं प्राप्ते मध्यं दिवाकरे ।  

निद्रयापहृता देवी पादौ कृत्वाथ शीर्षतः  ॥  १।४६।१६  ॥   

एवमिति । मध्यं गगनमध्यम् । शीर्षतः शिरसि पादौ कृत्वा, स्थितेति शेषः ।
मध्याह्नशयनपरिग्रहप्रसङ्गाभावेनासन एवोपविशन्त्यास्तस्या निद्रापारवश्येन
नम्रं शिरः पादयोः संसक्तमभवदित्यर्थः  ॥  १।४६।१६  ॥   

  

दृष्ट्वा तामशुचिं शक्रः पादतः कृतमूर्द्धजाम् ।  

शिरःस्थाने कृतौ पादौ जहास च मुमोद च  ॥  १।४६।१७  ॥   

दृष्ट्वेति । पादतः कृतमूर्द्धजां पादौ कृत्वाथ शीर्षत इत्यस्य विवरणम्, अत
एव अशुचिं तां  

दृष्ट्वा शिरःस्थाने कृतौ पादौ शिरःस्पृष्टौ पादाविति मुमोद, तेन जहास च ।
यद्वा प्राप्ते मध्यं दिवाकर इत्यनेन दिवास्वापरूपाशौचं दर्शितम् । शीर्षतः
शिरःस्थाने, शिरःस्थान इत्यनुवादात् । पादतः पादस्थाने । शयनपरिग्रहाभावे
ऽपि कृष्णाजिनाद्यास्तरणे पादस्थाने शिरः शिरःस्थाने च पादौ कृत्वा
सुप्तवतीत्यर्थः । पादोपधाने शीर्षं शीर्षोपधाने पादौ च कृत्वेत्यर्थः ।
रन्ध्रान्वेषणफलं जातमिति मोदः, वृथागर्वितेयमिति हासः  ॥  १।४६।१७  ॥   

  

तस्याः शरीरविवरं विवेश च पुरन्दरः ।  

गर्भं च सप्तधा राम बिभेद परमात्मवान्  ॥  १।४६।१८  ॥   

तस्या इति । शरीरविवरं योनिविवरम् । आत्मवान् धैर्यवान्  ॥  १।४६।१८  ॥   

  

भिद्यमानस्ततो गर्भो वज्रेण शतपर्वणा ।  

रुरोद सुस्वरं राम ततो दितिरबुध्यत  ॥  १।४६।१९  ॥   

भिद्यमान इति । शतपर्वणा शतकोटिना  ॥  १।४६।१९  ॥   

  

मा रुदो मा रुदश्चेति गर्भं शक्रो ऽभ्यभाषत ।  

बिभेद च महातेजा रुदन्तमपि वासवः  ॥  १।४६।२०  ॥   

मा रुद इति । "रुदिर् अश्रुविमोचने" इत्यस्माल्लुङ् । माङ्योगादडभावः  ॥ 
१।४६।२०  ॥   

  

न हन्तव्यो न हन्तव्य इत्येवं दितिरब्रवीत् ।  

निष्पपात ततः शक्रो मातुर्वचनगौरवात्  ॥  १।४६।२१  ॥   

न हन्तव्य इति । न हन्तव्यः । भेदने कृते ऽपि प्राणवियोजनं मा
कुर्वित्यर्थः  ॥  १।४६।२१  ॥   

  

प्राञ्जलिर्वज्रसहितो दितिं शक्रो ऽभ्यभाषत ।  

अशुचिर्देवि सुप्तासि पादयोः कृतमूर्द्धजा  ॥  १।४६।२२  ॥   

प्राञ्जलिरिति  ॥  १।४६।२२  ॥   

  

तदन्तरमहं लब्ध्वा शक्रहन्तारमाहवे ।  

अभिदं सप्तधा देवि तन्मे त्वं क्षन्तुमर्हसि  ॥  १।४६।२३  ॥   

इत्यार्षे श्रीरामायणे वाल्मीकीये आदिकाव्ये बालकाण्डे षट्चत्वारिंशः सर्गः
 ॥  ४६  ॥   

तदिति । अन्तरमवकाशम् । क्षन्तुमर्हसि ऽस्वहिंसापरां गामपि हिंस्यात्ऽ
इतिन्यायेन युक्तत्वादिति भावः  ॥  १।४६।२३  ॥   

इति श्रीगोविन्दराजविरचिते श्रीरामायणभूषणे मणिमञ्जीराख्याने
बालकाण्डव्याख्याने षट्चत्वारिंशः सर्गः  ॥  ४६  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/04-mithilAyAtrA/03/046_ditikathA.md">
<details><summary><h2>शिरोमणी ...{Loading}...</h2></summary>



पुत्रनाशानन्तरकालिकं दितिवृत्तमाह हतेष्विति । तेषु पूर्वजेषु पुत्रेषु
हतेषु सत्सु परमदुःखिता दितिः मारीचं मरीचपुत्रं कश्यपं नाम
भर्तारमिदमब्रवीत्  ॥  १।४६।१  ॥   

  

तद्वचनमेवाह हतेति । हे भगवन् महाबलैः तव पुत्रैः अहं हतपुत्रास्मि अतः
दीर्घतपोर्जितं दीर्घतपेन राज्यविषयकात्यन्तज्ञानेन ऊर्जितं प्रवृद्धं
शक्रहन्तारं पुत्रमिच्छामि । आलोचनार्थकतपधातोः अच्  ॥  १।४६।२  ॥   

  

सेति । सा शक्रहन्तृपुत्रविषयकेच्छावती अहं तपश्चरिष्यामि
अतस्त्वमनुज्ञातुमाज्ञापयितुमर्हसि । ईश्वरं समर्थं शक्रहन्तारं गर्भं
पुत्रं दातुं च त्वमर्हसि । ऽईदृशं शक्रहन्तारम्ऽ इति पाठान्तरम् । विनापि
चं समुच्चयः  ॥  १।४६।३  ॥   

  

तस्या इति । तदा दितिप्रार्थनासमये तस्याः दितेस्तत्तादृशपुत्रविषयकं वचनं
श्रुत्वा महातेजाः मारीचः कश्यपः परमदुःखितां दितिं प्रत्युवाच  ॥  १।४६।४
 ॥   

  

तत्प्रतिवचनमेवाह एवमिति । हे तपोधने एवमनेन प्रकारेण प्रार्थितं भवतु
सिध्यतु ते भद्रं कल्याणं त्वं शुचिः भव तेन आहवे सङ्ग्रामे शक्रहन्तारं
पुत्रं जनयिष्यसि  ॥  १।४६।५  ॥   

  

तदेव विशदयन्नाह पूर्ण इति । यदि त्वं शुचिर्भविष्यसि तर्हि वर्षसहस्रे
पूर्णे सति त्रैलोक्यहन्तारं त्रिलोकीहननसमर्थं पुत्रं मत्तस्त्वं
जनयिष्यसि । त्रैलोक्यहन्तारमित्यनेन यदि त्रिलोकहननयोग्यः सः तर्हि
इन्द्रहननयोग्य इति किं वक्तव्यमिति काव्यार्थापत्तिरलङ्कारो ध्वनितः ।
किञ्च तैलोक्यं नियम्यत्वेनास्यातीति त्रैलोक्य इन्द्रः किञ्च त्रिलोक्या
अयं स्वामी त्रैलोक्य तस्येदमित्यण् यस्येति लोपाभावस्तु
सञ्ज्ञापूर्वकविधेरनित्यत्वात्  ॥  १।४६।६  ॥   

  

एवमिति । महातेजाः स कश्यपः एवमनेन प्रकारेण उक्त्वा तां दितिं सम्ममार्ज
पुत्रोत्पत्तिप्रतिबन्धकीभूतदुरितध्वंसार्थं मार्जनं चकारेत्यर्थः ।
संमार्जनानन्तरं पाणिना समालम्ब्य स्पृष्ट्वा स्वस्ति शुभं ते
स्यादित्युक्त्वा तपसे ययौ एतेन कश्यपस्य सुशीलतातिशयः सूचितः । ऽतामालभ्यऽ
इति भाट्टपाठः  ॥  १।४६।७  ॥   

  

गते इति । हे नरश्रेष्ठ तस्मिन् कश्यपे गते सति परमहर्षिता दितिः कुशप्लवनं
विशालाभिधपूर्वदेशवृत्तितपोवनमासाद्य प्राप्य सुदारुणं तपस्तेपे ।
ऽकुशप्लवं समासाद्यऽ इति भाट्टपाठः  ॥  १।४६।८  ॥   

  

तप इति । हे नरश्रेष्ठ । तस्यां दितौ तप एव कुर्वत्यां सत्यां सहस्राक्षः
इन्द्रः परया गुणसम्पदा विनयादिसम्पत्यैव परिचर्यां चकार । हिहशब्दौ
एवार्थे  ॥  १।४६।९  ॥   

  

परिचर्यास्वरूपं वर्णयन्नाह अग्निमिति द्वाभ्याम् । सहस्राक्षः
अग्न्यादीन्न्यवेदयत् अन्यदपि यत्काङ्क्षितं तदपि न्यवेदयत्  ॥  १।४६।१०
 ॥   

  

गात्रेति । गात्रसंवाहनैः गात्ररक्षणप्रयत्नैः च्छत्रादिग्रहणैरित्यर्थः ।
तथा श्रमापनयनैः । श्रमनिवर्तकपादपीडनादिभिश्च सर्वेष्वपि कालेषु शक्रः
दितिमेव परिचचार । ह प्रसिद्धमेतत् । एवो ऽप्यर्थे  ॥  १।४६।११  ॥   

  

पूर्णे इति । हे रघुनन्दन दशोने दशवर्षहीने वर्षसहस्रे पूर्णे सति
परमसंहृष्टा दितिः अथ इदं सहस्राक्षमब्रवीत् । अथशब्द इत्यर्थे  ॥  १।४६।१२
 ॥   

  

तप इति । वीर्यवतां वर हे इन्द्र तपश्चरन्त्या मम दशवर्षाणि अवशिष्टानि ततः
दशवर्षानन्तरं भ्रातरं द्रक्ष्यसे ते भद्रम्  ॥  १।४६।१४  ॥   

  

यमिति । हे पुत्र जयोत्सुकं स्वविजयाकाङ्क्षिणं त्रैलोक्यविजयं
त्रैलोक्यविजयकर्तारं यं पुत्रं त्वत्कृते त्वन्नाशाय अहं समाधास्ये तेन
पुत्रेण सह विज्वरः विगतसन्तापस्त्वं भोक्ष्यसि पायिष्यसि एतेन दितेः
कारुण्यं जातमिति सूचितम् । तेन वक्ष्यमाणाशुचित्वहेतुभूतानवधानता
दितिज्ञानपूर्विकेति व्यक्तम्  ॥  १।४६।१५  ॥   

  

तद्वचनमेवाह याचितेनेति । हे सुरश्रेष्ठ याचितेन मया प्रार्थितेन महात्मना
तव पित्रा वर्षसहस्रान्ते वर्षसहस्रतपश्चरणानन्तरकाले मम सुतं प्रति वरो
दत्तः  ॥  १।४६।१६  ॥   

  

एवमिति । तत्र तस्मिन्संवादे दिवाकरे मध्यं प्राप्ते सति देवी दितिः एवमनेन
प्रकारेण उक्त्वा पादौ शीर्षतः शिरस्थापनोचितदेशे दक्षिणे पूर्वे वा कृत्वा
निद्रया अपहृता अपहृतबुद्धिरासीदिति शेषः । अथशब्देन पादयोर्मूर्धजांश्च
कृत्वेत्यर्थः । तेन पादयोः पूर्वदक्षिणस्थापनं मूर्धजानां पादस्पर्शनं
चेत्येतद्द्वयमपि अशुचिहेतुभूतं सञ्जातमिति फलितम्  ॥  १।४६।१६  ॥   

  

दृष्ट्वेति । यया शिरः स्थाने पादौ कृतौ तां पादयोः कृतमूर्धजामत एव अशुचिं
तां दितिं शक्रो दृष्ट्वा जहास मुमोद च । जहासेत्यनेन एतावन्तं श्रमं
कृत्वापि सह भोक्ष्यसि विज्वर इति आशीर्वादो मात्रा दत्त इति
स्मृतिर्व्यञ्जिता । एकश्चकार एवार्थकः । पादयोः मूर्धजस्पर्शस्य
पूर्वदक्षिणयोः पादस्थापनस्य चाशुचिकारणत्वं धर्मशास्त्रादौ प्रसिद्धम्  ॥ 
१।४६।१७  ॥   

  

तस्या इति । हे राम परमात्मवानतिप्रयत्नशीलः पुरन्दरस्तस्या दितेः
शरीरविवरं योनिप्रदेशं प्रविवेश गर्भं च सप्तधा बिभेद
अनेकधाभवनानुकूलव्यापारं चकार  ॥  १।४६।१८  ॥   

  

भिद्यमान इति । हे राम ततः इन्द्रकृतभेदानुकूलव्यापारानन्तरं शतपर्वणा
शतकोटियुक्तेन वज्रेण भिद्यमानः गर्भः सुस्वरं यथा स्यात्तथा रुरोद
ततस्तस्मात् रोदनात् दितिः अबुद्ध्यत  ॥  १।४६।१९  ॥   

  

मेति । शक्रः मा रुद्रो मा रुद्र मा रुद्र इति गर्भं पुनः पुनर्व्यभाषत
महातेजा वासवः रुदन्तमपि गर्भं बिभेदैव । एकश्चकारः पुनःपुनरर्थकः  ॥ 
१।४६।२०  ॥   

  

नेति । न हन्तव्यः न हन्तव्यः इत्येव वचनं दितिः अब्रवीत् ततः
दितिवचनश्रवणानन्तरं मातुः वचनगौरवाद्धेतोः शक्रः निष्पपात दितेः उदरात्
निःससार  ॥  १।४६।२१  ॥   

  

प्राञ्जलिरिति । प्राञ्जलिः प्रणयसूचकबद्धयुगलकरः शक्रः दितिमभ्यभाषत ।
अभिभाषणमेवाह हे देवि पादयोः कृतमूर्धजा अत एव अशुचिस्त्वं सुप्तासि
तदन्तरं छिद्रं लब्ध्वा आहवे सङ्ग्रामे शक्रहन्तारं त्वद्गर्भमहं सप्तधा
अभिदं तन्मे अपराधं क्षन्तुमर्हसि  ॥  १।४६।२२,२३  ॥   

  

इति श्रीमद्वाल्मीकीयरामायणव्याख्याने रामायणशिरोमणौ बालकाण्डे
षट्चत्वारिंशः सर्गः  ॥  १।४६  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/04-mithilAyAtrA/03/046_ditikathA.md">
<details><summary><h2>तिलकम् ...{Loading}...</h2></summary>



किं तत इत्यत्राह हतेष्वित्यादि । मारीचम् मरीचेरपत्यम्  ॥  १।४६।१  ॥   

  

दीर्घेण तपसार्जितम्  ॥  १।४६।२  ॥   

  

ईश्वरम् त्रैलोक्यनाथम् । "ईदृशम्" इति पाठान्तरम् । तत्रेदृशमित्यस्यैव
विवरणं शक्रहन्तारमिति  ॥  १।४६।३,४  ॥   

  

शुचिर्भव । पुत्रोत्पत्तिं यावदिति शेषः  ॥  १।४६।५  ॥   

  

पूर्णे वर्षसहस्रे त्विति जनयिष्यसीत्यनेनान्वयः । शुचिर्यदि भविष्यसीति
वत्सरसहस्रमपीति शेषः । त्रैलोक्यहन्तारम् तदधिपशक्रहन्तारम्  ॥  १।४६।६
 ॥   

  

पाणिना सम्ममार्ज । तादृशपुत्रप्रतिबन्धहेतुपापक्षयार्थमिति शेष । अथ
तामालभ्य स्पृष्ट्वा "स्वति गर्भम्, भद्रं तवास्तु" इत्युक्त्वा स
कश्यपस्तपसे ययावित्यन्वयः  ॥  १।४६।७  ॥   

  

कुशप्लवम् विशालाख्यं पूर्वदेशस्थतपोवनम्  ॥  १।४६।८  ॥   

  

गुणसम्पदा शुश्रूषोपयोगिगुणसम्पदा  ॥  १।४६।९  ॥   

  

तामेव गुणसम्पदमाह अग्निमित्यादि  ॥  १।४६।१०  ॥   

  

पुत्रत्वाद्गात्रसंवाहनादि । सर्वेषु कालेषु तस्या अशुचित्वप्रतीक्षयेति
भावः । ननु तद्धन्तृपुत्रप्रेप्सोर्दितेः कथं तत्परिचर्याङ्गीकार इति
चेद्देवमाययैवेति गृहाण  ॥  १।४६।११  ॥   

  

दशोने दशभिर्न्यूने  ॥  १।४६।१२,१३  ॥   

  

हे पुत्र यं पुत्रमहं त्वत्कृते त्वन्नाशार्थं याचितवती तं तव
जयोत्सुकमाधास्ये विगतवैरं भ्रातृस्नेहवन्तमेव करिष्य इत्यन्वयः ।
त्रैलोक्यविजयं भ्रातृकृतम् । सह तेन भ्रात्रा सह  ॥  १।४६।१४,१५  ॥   

  

दिनेश्वरे सूर्ये मध्यं प्राप्ते सति शय्यायां शीर्षस्थाने पादौ कृत्वा
दितिर्निद्रयापहृता । गृहीतेत्यर्थः । अनेन दिवास्वापरूपपापेन
शय्यापादस्थाने मस्तककरणेन चाशुचित्वं सूचितम् । केचित्तु उपविष्टाया एव
प्रह्वतया पादपर्यन्तं शिरःसम्बन्धेन शीर्षे पादसम्बन्धः । तेन ब्राह्मणस्य
शूद्रस्पर्श इव शिरसः पादस्पर्शे ऽशुचित्वं सूचितम् । तपसि स्थितायाः
शय्यासम्बन्धाभावेन पूर्वव्याख्याया अयुक्तत्वादित्याहुः । परे तु भूशयने
ऽपि दक्षिणपूर्वदिशोः शिरःस्थापनयोग्यतायाः स्मृतिषूक्तेस्तद्वैपरीत्येन
शयनस्याशुचित्वसूचकत्वमस्त्येवेत्याहुः  ॥  १।४६।१६  ॥   

  

पादयोस्तत्स्थापनदेशे कृतमूर्धजाम् । मूर्ध(ज)सम्बन्धे मूर्धसम्बन्धो ऽपि
जात एव, अत एवाशुचिम् । तथा शिरःस्थाने तया पादौ कृतावतस्तामशुचिं
दृष्ट्वेत्यर्थः । अत्रैकेनैवोभयलाभ उभयोपादानं स्पष्टार्थम् । वस्तुतो
वक्रग्रीवतया वक्रपादतया वा शयने परस्परस्थानव्यत्ययाभावेन तथा
अशुचित्वमित्यत्यन्ताशुचित्वप्रतिपादनायोभयोपादानमिति बोध्यम् । मुमोद ।
प्राप्तच्छिद्रत्वादिति भावः । मोदवशादेव जहास च  ॥  १।४६।१७  ॥   

  

शरीरविवरम् योनिविवरम् । आत्मवान्सावधानः  ॥  १।४६।१८  ॥   

  

शतपर्वणा शतकोटिना । अबुध्यत । भिद्यमानगर्भस्य रोदनशब्देनेत्यर्थः  ॥ 
१।४६।१९,२०  ॥   

  

न हन्तव्यमिति । विभागे ऽपि प्राणवियोजनं मा कुर्वित्यर्थः  ॥  १।४६।२१,२२
 ॥   

  

तदन्तरम् छिद्रम् । आहवे शक्रस्य मम हन्तारमङ्कुरच्छेदनन्यायेनाभिन्दम् ।
तन्मे ऽपराधकर्म त्वं क्षन्तुमर्हसि । पूर्वतनीं सेवां स्मृत्वेति शेषः  ॥ 
१।४६।२३  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये बालकाण्डे
षट्चत्वारिंशः सर्गः  ॥  ४६  ॥   

  



</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/04-mithilAyAtrA/03/046_ditikathA.md">
<details><summary><h2>द्राविडपाठः ...{Loading}...</h2></summary>


हतेषु तेषु पुत्रेषु दितिः परमदुःखिता।  
मारीचं काश्यपं राम भर्त्तारमिदमब्रवीत् ॥ 1.46.1 ॥   
हतपुत्रास्मि भगवंस्तव पुत्रैर्महाबलैः।  
शक्रहन्तारमिच्छामि पुत्रं दीर्घतपोर्जितम् ॥ 1.46.2 ॥   
साहं तपश्चरिष्यामि गर्भं मे दातुमर्हसि।  
ईश्वरं शक्रहन्तारं त्वमनुज्ञातुमर्हसि ॥ 1.46.3 ॥   
तस्यास्तद्वचनं श्रुत्वा मारीचः काश्यपस्तदा।  
प्रत्युवाच महातेजा दितिं परमदुःखिताम् ॥ 1.46.4 ॥   
एवं भवतु भद्रं ते शुचिर्भव तपोधने।  
जनयिष्यसि पुत्रं त्वं शक्रहन्तारमाहवे ॥ 1.46.5 ॥   
पूर्णे वर्षसहस्रे तु शुचिर्यदि भविष्यसि।  
पुत्रं त्रैलोक्यभर्तारं मत्तस्त्वं जनयिष्यसि ॥ 1.46.6 ॥   
एवमुक्त्वा महातेजाः पाणिना स ममार्ज ताम्।  
समालभ्य ततः स्वस्तीत्युक्त्वा स तपसे ययौ ॥ 1.46.7 ॥   
गते तस्मिन्नरश्रेष्ठ दितिः परमहर्षिता।  
कुशप्लवनमासाद्य तपस्तेपे सुदारुणम् ॥ 1.46.8 ॥   
तपस्तस्यां हि कुर्वन्त्यां परिचर्यां चकार ह।  
सहस्राक्षो नरश्रेष्ठ परया गुणसम्पदा ॥ 1.46.9 ॥   
अग्निं कुशान् काष्ठमपः फलं मूलं तथैव च।  
न्यवेदयत् सहस्राक्षो यच्चान्यदपि काङ्क्षितम् ॥ 1.46.10 ॥   
गात्रसंवहनैश्चैव श्रमापनयनैस्तथा।  
शक्रः सर्वेषु कालेषु दितिं परिचचार ह ॥ 1.46.11 ॥   
अथ वर्षसहस्रे तु दशोने रघुनन्दन।  
दितिः परमसम्प्रीता सहस्राक्षमथाब्रवीत् ॥ 1.46.12 ॥   
याचितेन सुरश्रेष्ठ पित्रा तव महात्मना।  
वरो वर्षसहस्रान्ते मम दत्तः सुतं प्रति ॥ 1.46.13 ॥   
तपश्चरन्त्या वर्षाणि दश वीर्यवतां वर।  
अवशिष्टानि भद्रं ते भ्रातरं द्रक्ष्यसे ततः ॥ 1.46.14 ॥   
तमहं त्वत्कृते पुत्रं समाधास्ये जयोत्सुकम्।  
त्रैलोक्यविजयं पुत्रं सह भोक्ष्यसि विज्वरः ॥ 1.46.15 ॥   
एवमुक्त्वा दितिः शक्रं प्राप्ते मध्यं दिवाकरे।  
निद्रयापहृता देवी पादौ कृत्वाथ शीर्षतः ॥ 1.46.16 ॥   
दृष्ट्वा तामशुचिं शक्रः पादतः कृतमूर्द्धजाम्।  
शिरःस्थाने कृतौ पादौ जहास च मुमोद च ॥ 1.46.17 ॥   
तस्याः शरीरविवरं विवेश च पुरन्दरः।  
गर्भं च सप्तधा राम बिभेद परमात्मवान् ॥ 1.46.18 ॥   
भिद्यमानस्ततो गर्भो वज्रेण शतपर्वणा।  
रुरोद सुस्वरं राम ततो दितिरबुध्यत ॥ 1.46.19 ॥   
मा रुदो मा रुदश्चेति गर्भं शक्रोऽभ्यभाषत।  
बिभेद च महातेजा रुदन्तमपि वासवः ॥ 1.46.20 ॥   
न हन्तव्यो न हन्तव्य इत्येवं दितिरब्रवीत्।  
निष्पपात ततः शक्रो मातुर्वचनगौरवात् ॥ 1.46.21 ॥   
प्राञ्जलिर्वज्रसहितो दितिं शक्रोऽभ्यभाषत।  
अशुचिर्देवि सुप्तासि पादयोः कृतमूर्द्धजा ॥ 1.46.22 ॥   
तदन्तरमहं लब्ध्वा शक्रहन्तारमाहवे।  
अभिदं सप्तधा देवि तन्मे त्वं क्षन्तुमर्हसि ॥ 1.46.23 ॥   

</details>
</div>
