<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ on पुराणे विश्वासटिप्पन्यः</title>
    <link>https://vishvAsa.github.io/purANam/shAktam/devI-bhAgavatam/03/</link>
    <description>Recent content in &#43;०३ on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam/shAktam/devI-bhAgavatam/03/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/purANam/shAktam/devI-bhAgavatam/03/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/01/</guid>
      <description>&lt;p&gt;जनमेजय उवाच -&lt;br&gt;&#xA;भगवन् भवता प्रोक्तं यज्ञमम्बाभिधं महत् ।&lt;br&gt;&#xA;सा का कथं समुत्पन्ना कुत्र कस्माच्च किङ्गुणा ॥ १ ॥&lt;br&gt;&#xA;कीदृशश्च मखस्तस्याः स्वरूपं कीदृशं तथा ।&lt;br&gt;&#xA;विधानं विधिवद्‌‌ब्रूहि सर्वज्ञोऽसि दयानिधे ॥ २ ॥&lt;br&gt;&#xA;ब्रह्माण्डस्य तथोत्पत्तिं वद विस्तरतस्तथा ।&lt;br&gt;&#xA;यथोक्तं यादृशं ब्रह्मन्नखिलं वेत्सि भूसुर ॥ ३ ॥&lt;br&gt;&#xA;ब्रह्मा विष्णुश्च रुद्रश्च त्रयो देवा मया श्रुताः ।&lt;br&gt;&#xA;सृष्टिपालनसंहारकारकाः सगुणास्त्वमी ॥ ४ ॥&lt;br&gt;&#xA;स्वतन्त्रास्ते महात्मानः पाराशर्य वदस्व मे ।&lt;br&gt;&#xA;आहोस्वित्परतन्त्रास्ते श्रोतुमिच्छामि साम्प्रतम् ॥ ५ ॥&lt;br&gt;&#xA;मृत्युधर्माश्च ते नो वा सच्चिदानन्दरूपिणः ।&lt;br&gt;&#xA;अधिभूतादिभिर्युक्ता न वा दुःखैस्त्रिधात्मकैः ॥ ६ ॥&lt;br&gt;&#xA;कालस्य वशगा नो वा ते सुरेन्द्रा महाबलाः ।&lt;br&gt;&#xA;कथं ते वै समुत्पन्ना कस्मादिति च संशयः ॥ ७ ॥&lt;br&gt;&#xA;हर्षशोकयुतास्ते वै निद्रालस्यसमन्विताः ।&lt;br&gt;&#xA;सप्तधातुमयास्तेषां देहाः किं वान्यथा मुने ॥ ८ ॥&lt;br&gt;&#xA;कैर्द्रव्यैर्निर्मितास्ते वै कैर्गुणैरिन्द्रियैस्तथा ।&lt;br&gt;&#xA;भोगश्च कीदृशस्तेषां प्रमाणमायुषस्तथा ॥ ९ ॥&lt;br&gt;&#xA;निवासस्थानमप्येषां विभूतिं च वदस्व मे ।&lt;br&gt;&#xA;श्रोतुमिच्छाम्यहं ब्रह्मन् विस्तरेण कथामिमाम् ॥ १० ॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/purANam/shAktam/devI-bhAgavatam/03/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/02/</guid>
      <description>&lt;p&gt;व्यास उवाच&lt;br&gt;&#xA;यत्त्वया च महाबाहो पृष्टोऽहं कुरुसत्तम ।&lt;br&gt;&#xA;तान्प्रश्नान्नारदः प्राह मया पृष्टो मुनीश्वरः ॥ १ ॥&lt;br&gt;&#xA;नारद उवाच&lt;br&gt;&#xA;व्यास किं ते ब्रवीम्यद्य पुराऽयं संशयो मम ।&lt;br&gt;&#xA;उत्पन्नो हृदयेऽत्यर्थं सन्देहासारपीडितः ॥ २ ॥&lt;br&gt;&#xA;गत्वाऽहं पितरं स्थाने ब्रह्माणममितौजसम् ।&lt;br&gt;&#xA;अपृच्छं यत्त्वया पृष्टं व्यासाद्य प्रश्नमुत्तमम् ॥ ३ ॥&lt;br&gt;&#xA;पितः कुतः समुत्पन्नं ब्रह्माण्डमखिलं विभो ।&lt;br&gt;&#xA;भवत्कृतेन वा सम्यक् किं वा विष्णुकृतं त्विदम् ॥ ४ ॥&lt;br&gt;&#xA;रुद्रकृतं वा विश्वात्मन् ब्रूहि सत्यं जगत्पते ।&lt;br&gt;&#xA;आराधनीयः कः कामं सर्वोत्कृष्टश्च कः प्रभुः ॥ ५ ॥&lt;br&gt;&#xA;तत्सर्वं वद मे ब्रह्मन्सन्देहांश्छिन्धि चानघ ।&lt;br&gt;&#xA;निमग्नो ह्यस्मि संसारे दुःखरूपेऽनृतोपमे ॥ ६ ॥&lt;br&gt;&#xA;सन्देहान्दोलितं चेतो न प्रशाम्यति कुत्रचित् ।&lt;br&gt;&#xA;न तीर्थेषु न देवेषु साधनेष्वितरेषु च ॥ ७ ॥&lt;br&gt;&#xA;अविज्ञाय परं तत्त्वं कुतः शान्तिः परन्तप ।&lt;br&gt;&#xA;विकीर्णं बहुधा चित्तं नैकत्र स्थिरतां व्रजेत् ॥ ८ ॥&lt;br&gt;&#xA;कं स्मरामि यजे कं वा कं व्रजाम्यर्चयामि कम् ।&lt;br&gt;&#xA;स्तौ‌मि कं नाभिजानामि देव सर्वेश्वरेश्वरम् ॥ ९ ॥&lt;br&gt;&#xA;ततो मां प्रत्युवाचेदं ब्रह्मा लोकपितामहः ।&lt;br&gt;&#xA;मया सत्यवतीसूनो कृते प्रश्ने सुदुस्तरे ॥ १० ॥&lt;br&gt;&#xA;ब्रह्मोवाच&lt;br&gt;&#xA;किं ब्रवीमि सुताद्याहं दुर्बोधं प्रश्नमुत्तमम् ।&lt;br&gt;&#xA;त्वयाशक्यं महाभाग विष्णोरपि सुनिश्चयात् ॥ ११ ॥&lt;br&gt;&#xA;रागी कोऽपि न जानाति संसारेऽस्मिन्महामते ।&lt;br&gt;&#xA;विरक्तश्च विजानाति निरीहो यो विमत्सरः ॥ १२ ॥&lt;br&gt;&#xA;एकार्णवे पुरा जाते नष्टे स्थावरजङ्गमे&lt;br&gt;&#xA;भूतमात्रे समुत्पन्ने सञ्जज्ञे कमलादहम् ॥ १३ ॥&lt;br&gt;&#xA;नापश्यं तरणिं सोमं न वृक्षान्न च पर्वतान् ।&lt;br&gt;&#xA;कर्णिकायां समाविष्टश्चिन्तामकरवं तदा ॥ १४ ॥&lt;br&gt;&#xA;कस्मादहं समुद्‌भूतः सलिलेऽस्मिन्महार्णवे ।&lt;br&gt;&#xA;को मे त्राता प्रभुः कर्ता संहर्ता वा युगात्यये ॥ १५ ॥&lt;br&gt;&#xA;न च भूर्विद्यते स्पष्टा यदाधारं जलं त्विदम् ।&lt;br&gt;&#xA;पङ्कजं कथमुत्पन्नं प्रसिद्धं रूढियोगयोः ॥ १६ ॥&lt;br&gt;&#xA;पश्याम्यद्यास्य पङ्कं तं मूलं वै पङ्कजस्य च ।&lt;br&gt;&#xA;भविष्यति धरा तत्र मूलं नास्त्यत्र संशयः ॥ १७ ॥&lt;br&gt;&#xA;उत्तरन्सलिले तत्र यावद्वर्षसहस्रकम् ।&lt;br&gt;&#xA;अन्वेषमाणो धरणीं नावाप तां यदा तदा ॥ १८ ॥&lt;br&gt;&#xA;तपस्तपेति चाकाशे वागभूदशरीरिणी ।&lt;br&gt;&#xA;ततो मया तपस्तप्तं पद्‌मे वर्षसहस्रकम् ॥ १९ ॥&lt;br&gt;&#xA;सृजेति पुनरुद्‌भूता वाणी तत्र श्रुता मया ।&lt;br&gt;&#xA;विमूढोऽहं तदाकर्ण्य कं सृजामि करोमि किम् ॥ २० ॥&#xA;तदा दैत्यावपि प्राप्तौ दारुणौ मधुकैटभौ ।&lt;br&gt;&#xA;ताभ्यां विभीषितश्चाहं युद्धाय मकरालये ॥ २१ ॥&lt;br&gt;&#xA;ततोऽहं नालमालम्ब्य वारिमध्यमवातरम् ।&lt;br&gt;&#xA;तदा तत्र मया दृष्टः पुरुषः परमाद्‌भुतः ॥ २२ ॥&lt;br&gt;&#xA;मेघश्यामशरीरस्तु पीतवासाश्चतुर्भुजः ।&lt;br&gt;&#xA;शेषशायी जगन्नाथो वनमालाविभूषितः ॥ २३ ॥&lt;br&gt;&#xA;शङ्खचक्रगदापद्माद्यायुधैः सुविराजितः ।&lt;br&gt;&#xA;तमद्राक्षं महाविष्णुं शेषपर्यङ्कशायिनम् ॥ २४ ॥&lt;br&gt;&#xA;योगनिद्रासमाक्रान्तमविस्पन्दिनमच्युतम् ।&lt;br&gt;&#xA;शयानं तं समालोक्य भोगिभोगोपरि स्थितम् ॥ २५ ॥&lt;br&gt;&#xA;चिन्ता ममाद्‌भुता जाता किं करोमीति नारद ।&lt;br&gt;&#xA;मया स्मृता तदा देवी स्तुता निद्रास्वरूपिणी ॥ २६ ॥&lt;br&gt;&#xA;देहान्निर्गत्य सा देवी गगने संस्थिता शिवा ।&lt;br&gt;&#xA;अवितर्क्यशरीरा सा दिव्याभरणमण्डिता ॥ २७ ॥&lt;br&gt;&#xA;विष्णोर्देहं विहायाशु विरराज नभःस्थिता ।&lt;br&gt;&#xA;उदतिष्ठदमेयात्मा तया मुक्तो जनार्दनः ॥ २८ ॥&lt;br&gt;&#xA;पञ्चवर्षसहस्राणि कृतवान् युद्धमुत्तमम् ।&lt;br&gt;&#xA;तदा विलोकितौ दैत्यौ हरिणा विनिपातितौ ॥ २९ ॥&lt;br&gt;&#xA;उत्सङ्गं विमलं कृत्वा तत्रैव निहतौ च तौ ।&lt;br&gt;&#xA;रुद्रस्तत्रैव सम्प्राप्तो यत्रावां संस्थितावुभौ ॥ ३० ॥&lt;br&gt;&#xA;त्रिभिः संवीक्षितास्मामिः स्वस्था देवी मनोहरा ।&lt;br&gt;&#xA;संस्तुता परमा शक्तिरुवाचास्मानवस्थितान् ॥ ३१ ॥&lt;br&gt;&#xA;कृपावलोकनैः कृत्वा पावनैर्मुदितानथ ।&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/purANam/shAktam/devI-bhAgavatam/03/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/03/</guid>
      <description>&lt;p&gt;ब्रह्मोवाच&lt;br&gt;&#xA;विमानं तन्मनोवेगं यत्र स्थानान्तरे गतम् ।&lt;br&gt;&#xA;न जलं तत्र पश्यामो विस्मिताः स्मो वयं तदा ॥ १ ॥&lt;br&gt;&#xA;वृक्षाः सर्वफला रम्याः कोकिलारावमण्डिताः ।&lt;br&gt;&#xA;मही महीधराः कामं वनान्युपवनानि च ॥ २ ॥&lt;br&gt;&#xA;नार्यश्च पुरुषाश्चैव पशवश्च सरिद्वराः ।&lt;br&gt;&#xA;वाप्यः कूपास्तडागाश्च पल्वलानि च निर्झराः ॥ ३ ॥&lt;br&gt;&#xA;पुरतो नगरं रम्यं दिव्यप्राकारमण्डितम् ।&lt;br&gt;&#xA;यज्ञशालासमायुक्तं नानाहर्म्यविराजितम् ॥ ४ ॥&lt;br&gt;&#xA;प्रत्यभिज्ञा तदा जाताप्यस्माकं प्रेक्ष्य तत्पुरम् ।&lt;br&gt;&#xA;स्वर्गोऽयमिति केनासौ निर्मितोस्ति तदाद्‌भुतम् ॥ ५ ॥&lt;br&gt;&#xA;राजानं देवसङ्काशं व्रजन्तं मृगयां वने ।&lt;br&gt;&#xA;अस्माभिः संस्थिता दृष्टा विमानोपरि चाम्बिका ॥ ६ ॥&lt;br&gt;&#xA;क्षणाच्चचाल गगने विमानं पवनेरितम् ।&lt;br&gt;&#xA;मुहूर्ताद्वा ततः प्राप्तं देशे चान्ये मनोहरे ॥ ७ ॥&lt;br&gt;&#xA;नन्दनं च वनं तत्र दृष्टमस्माभिरुत्तमम् ।&lt;br&gt;&#xA;पारिजाततरुच्छायासंश्रिता सुरभिः स्थिता ॥ ८ ॥&lt;br&gt;&#xA;चतुर्दन्तो गजस्तस्याः समीपे समवस्थितः ।&lt;br&gt;&#xA;अप्सरसां तत्र वृन्दानि मेनकाप्रभृतीनि च ॥ ९ ॥&lt;br&gt;&#xA;क्रीडन्ति विविधैर्भावैर्गाननृत्यसमन्वितैः ।&lt;br&gt;&#xA;गन्धर्वाः शतशस्तत्र यक्षा विद्याधरास्तथा ॥ १० ॥&lt;br&gt;&#xA;मन्दारवाटिकामध्ये गायन्ति च रमन्ति च&lt;br&gt;&#xA;दृष्टः शतक्रतुस्तत्र पौलोम्या सहितः प्रभुः ॥ ११ ॥&lt;br&gt;&#xA;वयं तु विस्मिताश्चास्म दृष्ट्वा त्रैविष्टपं तदा ।&lt;br&gt;&#xA;यादःपतिं कुबेरं च यमं सूर्यं विभावसुम् ॥ १२ ॥&lt;br&gt;&#xA;विलोक्य विस्मिताश्चास्म वयं तत्र सुरान्स्थितान् ।&lt;br&gt;&#xA;तदा विनिर्गतो राजा पुरात्तस्मात्सुमण्डितात् ॥ १३ ॥&lt;br&gt;&#xA;देवराज इवाक्षोभ्यो नरवाह्यावनौ स्थितः ।&lt;br&gt;&#xA;विमानस्था वयं तच्च चचाल तरसागतम् ॥ १४ ॥&lt;br&gt;&#xA;ब्रह्मलोकं तदा दिव्यं सर्वदेवनमस्कृतम् ।&lt;br&gt;&#xA;तत्र ब्रह्माणमालोक्य विस्मितौ हरकेशवौ ॥ १५ ॥&lt;br&gt;&#xA;सभायां तत्र वेदाश्च सर्वे साङ्गाः स्वरूपिणः ।&lt;br&gt;&#xA;सागराः सरितश्चैव पर्वताः पन्नगोरगाः ॥ १६ ॥&lt;br&gt;&#xA;मामूचतुश्चतुर्वक्त्रः कोऽयं ब्रह्मा सनातनः ।&lt;br&gt;&#xA;ताववोचमहं नैव जाने सृष्टिपतिं पतिम् ॥ १७ ॥&lt;br&gt;&#xA;कोऽहं कोऽयं किमर्थं वा भ्रमोऽयं मम चेश्वरौ ।&lt;br&gt;&#xA;क्षणादथ विमानं तच्चचालाशु मनोजवम् ॥ १८ ॥&lt;br&gt;&#xA;कैलासशिखरे प्राप्तं रम्ये यक्षगणान्विते ।&lt;br&gt;&#xA;मन्दारवाटिकारम्ये कीरकोकिलकूजिते ॥ १९ ॥&lt;br&gt;&#xA;वीणामुरजवाद्यैश्च नादिते सुखदे शिवे ।&lt;br&gt;&#xA;यदा प्राप्तं विमानं तत्तदैव सदनाच्छुभात् ॥ २० ॥&lt;br&gt;&#xA;निर्गतो भगवाञ्छम्भुर्वृषारूढस्त्रिलोचनः ।&lt;br&gt;&#xA;पञ्चाननो दशभुजः कृतसोमार्धशेखरः ॥ २१ ॥&lt;br&gt;&#xA;व्याघ्रचर्मपरीधानो गजचर्मोत्तरीयकः ।&lt;br&gt;&#xA;पार्ष्णिरक्षौ महावीरौ गजाननषडाननौ ॥ २२ ॥&lt;br&gt;&#xA;शिवेन सह पुत्रौ द्वौ व्रजमानौ विरेजतुः ।&lt;br&gt;&#xA;नन्दिप्रभृतयः सर्वे गणपाश्च वराश्च ते ॥ २३ ॥&lt;br&gt;&#xA;जयशब्दं प्रयुञ्जाना व्रजन्ति शिवपृष्ठगाः ।&lt;br&gt;&#xA;तं वीक्ष्य शङ्करं चान्यं विस्मितास्तत्र नारद ॥ २४ ॥&lt;br&gt;&#xA;मातृभिः संशयाविष्टस्तत्राहं न्यवसं मुने ।&lt;br&gt;&#xA;क्षणात्तस्माद्‌गिरेः शृङ्गाद्विमानं वातरंहसा ॥ २५ ॥&lt;br&gt;&#xA;वैकुण्ठसदनं प्राप्तं रमारमणमन्दिरम् ।&lt;br&gt;&#xA;असम्भाव्या विभूतिश्च तत्र दृष्टा मया सुत ॥ २६ ॥&lt;br&gt;&#xA;विसिष्मिये तदा विष्णुर्दृष्ट्वा तत्पुरमुत्तमम् ।&lt;br&gt;&#xA;सदनाग्रे ययौ तावद्धरिः कमललोचनः ॥ २७ ॥&lt;br&gt;&#xA;अतसीकुसुमाभासः पीतवासाश्चतुर्भुजः ।&lt;br&gt;&#xA;द्विजराजाधिरूढश्च दिव्याभरणभूषितः ॥ २८ ॥&lt;br&gt;&#xA;वीज्यमानस्तदा लक्ष्म्या कामिन्या चामरैः शुभैः ।&lt;br&gt;&#xA;तं वीक्ष्य विस्मिताः सर्वे वयं विष्णुं सनातनम् ॥ २९ ॥&lt;br&gt;&#xA;परस्परं निरीक्षन्तः स्थितास्तस्मिन् वरासने ।&lt;br&gt;&#xA;ततश्चचाल तरसा विमानं वातरंहसा ॥ ३० ॥&lt;br&gt;&#xA;सुधासमुद्रः सम्प्राप्तौ मिष्टवारिमहोर्मिमान् ।&lt;br&gt;&#xA;यादोगणसमाकीर्णश्चलद्वीचिविराजितः ॥ ३१ ॥&lt;br&gt;&#xA;मन्दारपारिजाताद्यैः पादपैरतिशोभितः ।&lt;br&gt;&#xA;नानास्तरणसंयुक्तो नानाचित्रविचित्रितः ॥ ३२ ॥&lt;br&gt;&#xA;मुक्तादामपरिक्लिष्टो नानादामविराजितः ।&lt;br&gt;&#xA;अशोकबकुलाख्यैश्च वृक्षैः कुरुबकादिभिः ॥ ३३ ॥&#xA;संवृतः सर्वतः सौ‌म्यैः केतकीचम्पकैर्वृतः ।&lt;br&gt;&#xA;कोकिलारावसङ्घुष्टो दिव्यगन्धसमन्वितः ॥ ३४ ॥&lt;br&gt;&#xA;द्विरेफातिरणत्कारैरञ्जितः परमाद्‌भुतः ।&lt;br&gt;&#xA;तस्मिन्द्वीपे शिवाकारः पर्यङ्कः सुमनोहरः ॥ ३५ ॥&lt;br&gt;&#xA;रत्नालिखचितोऽत्यर्थं नानारत्नविराजितः ।&lt;br&gt;&#xA;दृष्टोऽस्माभिर्विमानस्थैर्दूरतः परिमण्डितः ॥ ३६ ॥&lt;br&gt;&#xA;नानास्तरणसञ्छन्न इन्द्रचापसमन्वितः ।&lt;br&gt;&#xA;पर्यङ्कप्रवरे तस्मिन्नुपविष्टा वराङ्गना ॥ ३७ ॥&lt;br&gt;&#xA;रक्तमाल्याम्बरधरा रक्तगन्धानुलेपना ।&lt;br&gt;&#xA;सुरक्तनयना कान्ता विद्युत्कोटिसमप्रभा ॥ ३८ ॥&lt;br&gt;&#xA;सुचारुवदना रक्तदन्तच्छदविराजिता ।&lt;br&gt;&#xA;रमाकोट्यधिका कान्त्या सूर्यबिम्बनिभाखिला ॥ ३९ ॥&lt;br&gt;&#xA;वरपाशाङ्कुशाभीष्टधरा श्रीभुवनेश्वरी ।&lt;br&gt;&#xA;अदृष्टपूर्वा दृष्टा सा सुन्दरी स्मितभूषणा ॥ ४० ॥&lt;br&gt;&#xA;ह्रीङ्कारजपनिष्ठैस्तु पक्षिवृन्दैर्निषेविता ।&lt;br&gt;&#xA;अरुणा करुणामूर्तिः कुमारी नवयौवना ॥ ४१ ॥&lt;br&gt;&#xA;सर्वशृङ्गारवेषाढ्या मन्दस्मितमुखाम्बुजा ।&lt;br&gt;&#xA;उद्यत्पीनकुचद्वन्द्वनिर्जिताम्भोजकुड्‌मला ॥ ४२ ॥&lt;br&gt;&#xA;नानामणिगणाकीर्णभूषणैरुपशोभिता ।&lt;br&gt;&#xA;कनकाङ्गदकेयूरकिरीटपरिशोभिता ॥ ४३ ॥&lt;br&gt;&#xA;कनकच्छ्रीचक्रताटङ्कविटङ्कवदनाम्बुजा ।&lt;br&gt;&#xA;हृल्लेखा भुवनेशीति नामजापपरायणैः ॥ ४४ ॥&lt;br&gt;&#xA;सखीवृन्दैः स्तुता नित्यं भुवनेशी महेश्वरी ।&lt;br&gt;&#xA;हृल्लेखाद्याभिरमरकन्याभिः परिवेष्टिता ॥ ४५ ॥&lt;br&gt;&#xA;अनङ्गकुसुमाद्याभिर्देवीभिः परिवेष्टिता ।&lt;br&gt;&#xA;देवी षट्‌कोणमध्यस्था यन्त्रराजोपरि स्थिता ॥ ४६ ॥&lt;br&gt;&#xA;दृष्ट्वा तां विस्मिताः सर्वे वयं तत्र स्थिताऽभवन् ।&lt;br&gt;&#xA;केयं कान्ता च किं नाम न जानीमोऽत्र संस्थिताः ॥ ४७ ॥&lt;br&gt;&#xA;सहस्रनयना रामा सहस्रकरसंयुता ।&lt;br&gt;&#xA;सहस्रवदना रम्या भाति दूरादसंशयम् ॥ ४८ ॥&lt;br&gt;&#xA;नाप्सरा नापि गन्धर्वी नेयं देवाङ्गना किल ।&lt;br&gt;&#xA;इति संशयमापन्नास्तत्र नारद संस्थिताः ॥ ४९ ॥&lt;br&gt;&#xA;तदाऽसौ भगवान्विष्णुर्दृष्ट्वा तां चारुहासिनीम् ।&lt;br&gt;&#xA;उवाचाम्बां स्वविज्ञानात्कृत्वा मनसि निश्चयम् ॥ ५० ॥&lt;br&gt;&#xA;एषा भगवती देवी सर्वेषां कारणं हि नः ।&lt;br&gt;&#xA;महाविद्या महामाया पूर्णा प्रकृतिरव्यया ॥ ५१ ॥&lt;br&gt;&#xA;दुर्ज्ञेयाऽल्पधियां देवी योगगम्या दुराशया ।&lt;br&gt;&#xA;इच्छा परात्मनः कामं नित्यानित्यस्वरूपिणी ॥ ५२ ॥&lt;br&gt;&#xA;दुराराध्याऽल्पभाग्यैश्च देवी विश्वेश्वरी शिवा ।&lt;br&gt;&#xA;वेदगर्भा विशालाक्षी सर्वेषामादिरीश्वरी ॥ ५३ ॥&lt;br&gt;&#xA;एषा संहृत्य सकलं विश्वं क्रीडति सङ्क्षये ।&lt;br&gt;&#xA;लिङ्गानि सर्वजीवानां स्वशरीरे निवेश्य च ॥ ५४ ॥&lt;br&gt;&#xA;सर्वबीजमयी ह्येषा राजते साम्प्रतं सुरौ ।&lt;br&gt;&#xA;विभूतयः स्थिताः पार्श्वे पश्यतां कोटिशः क्रमात् ॥ ५५ ॥&lt;br&gt;&#xA;दिव्याभरणभूषाढ्या दिव्यगन्धानुलेपनाः ।&lt;br&gt;&#xA;परिचर्यापराः सर्वाः पश्यतां ब्रह्मशङ्करौ ॥ ५६ ॥&lt;br&gt;&#xA;धन्या वयं महाभागाः कृतकृत्याः स्म साम्प्रतम् ।&lt;br&gt;&#xA;यदत्र दर्शनं प्राप्तं भगवत्याः स्वयं त्विदम् ॥ ५७ ॥&lt;br&gt;&#xA;तपस्तप्तं पुरा यत्नात्तस्येदं फलमुत्तमम् ।&lt;br&gt;&#xA;अन्यथा दर्शनं कुत्र भवेदस्माकमादरात् ॥ ५८ ॥&lt;br&gt;&#xA;पश्यन्ति पुण्यपुञ्जा ये ये वदान्यास्तपस्विनः ।&lt;br&gt;&#xA;रागिणो नैव पश्यन्ति देवीं भगवतीं शिवाम् ॥ ५९ ॥&lt;br&gt;&#xA;मूलप्रकृतिरेवैषा सदा पुरुषसङ्गता ।&lt;br&gt;&#xA;ब्रह्माण्डं दर्शयत्येषा कृत्वा वै परमात्मने ॥ ६० ॥&lt;br&gt;&#xA;द्रष्टाऽसौ दृश्यमखिलं ब्रह्माण्डं देवताः सुरौ ।&lt;br&gt;&#xA;तस्यैषा कारणं सर्वा माया सर्वेश्वरी शिवा ॥ ६१ ॥&lt;br&gt;&#xA;क्वाहं वा क्व सुराः सर्वे रम्भाद्याः सुरयोषितः ।&lt;br&gt;&#xA;लक्षांशेन तुलामस्या न भवामः कथञ्चन ॥ ६२ ॥&lt;br&gt;&#xA;सैषा वराङ्गना नाम या वै दृष्टा महार्णवे ।&lt;br&gt;&#xA;बालभावे महादेवी दोलयन्तीव मां मुदा ॥ ६३ ॥&lt;br&gt;&#xA;शयनं वटपत्रे च पर्यङ्के सुस्थिरे दृढे ।&lt;br&gt;&#xA;पादाङ्गुष्ठं करे कृत्वा निवेश्य मुखपङ्कजे ॥ ६४ ॥&lt;br&gt;&#xA;लेलिहन्तञ्च क्रीडन्तमनेकैबालचेष्टितैः ।&lt;br&gt;&#xA;रममाणं कोमलाङ्गं वटपत्रपुटे स्थितम् ॥ ६५ ॥&lt;br&gt;&#xA;गायन्ती दोलयन्ती च बालभावान्मयि स्थिते ।&lt;br&gt;&#xA;सेयं सुनिश्चितं ज्ञातं जातं मे दर्शनादिव ॥ ६६ ॥&lt;br&gt;&#xA;कामं नो जननी सैषा शृणु तं प्रवदाम्यहम् ।&lt;br&gt;&#xA;अनुभूतं मया पूर्वं प्रत्यभिज्ञा समुत्थिता ॥ ६७ ॥&lt;br&gt;&#xA;इति श्रीदेवीभागवते महापुराणेऽष्टादशसाहस्र्यां संहितायां&lt;br&gt;&#xA;तृतीयस्कन्धे विमानस्थैर्हरादिभिर्देवीदर्शनं नाम तृतीयोऽध्यायः ॥ ३ ॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/purANam/shAktam/devI-bhAgavatam/03/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/04/</guid>
      <description>&lt;p&gt;ब्रह्मोवाच&lt;br&gt;&#xA;इत्युक्त्वा भगवान्विष्णुः पुनराह जनार्दनः ।&lt;br&gt;&#xA;वयं गच्छेम पार्श्वेऽस्याः प्रणमन्तः पुनः पुनः ॥ १ ॥&lt;br&gt;&#xA;सेयं वरा महामाया दास्यत्येषा वरान् हि नः ।&lt;br&gt;&#xA;स्तुवामः सन्निधिं प्राप्य निर्भयाश्चरणान्तिके ॥ २ ॥&lt;br&gt;&#xA;यदि नो वारयिष्यन्ति द्वारस्थाः परिचारकाः ।&lt;br&gt;&#xA;पठिष्यामश्च तत्रस्थाः स्तुतिं देव्याः समाहिताः ॥ ३ ॥&lt;br&gt;&#xA;ब्रह्मोवाच&lt;br&gt;&#xA;इत्युक्ते हरिणा वाक्ये सुप्रहृष्टौ सुसंस्थितौ ।&lt;br&gt;&#xA;जातौ प्रमुदितौ कामं निकटे गमनाय च ॥ ४ ॥&lt;br&gt;&#xA;ओमित्युक्त्वा हरिं सर्वे विमानात्त्वरितास्त्रयः ।&lt;br&gt;&#xA;उत्तीर्य निर्गता द्वारि शङ्कमाना मनस्यलम् ॥ ५ ॥&lt;br&gt;&#xA;द्वारस्थान् वीक्ष्य तान्सर्वान्देवी भगवती तदा ।&lt;br&gt;&#xA;स्मितं कृत्वा चकाराशु तांस्त्रीन्स्त्रीरूपधारिणः ॥ ६ ॥&lt;br&gt;&#xA;वयं युवतयो जाताः सुरूपाश्चारुभूषणाः ।&lt;br&gt;&#xA;विस्मयै परमं प्राप्ता गतास्तत्सन्निधिं पुनः ॥ ७ ॥&lt;br&gt;&#xA;सा दृष्ट्वा नः स्थितांस्तत्र स्त्रीरूपांश्चरणान्तिके ।&lt;br&gt;&#xA;व्यलोकयत चार्वङ्गी प्रेमसम्पूर्णया दृशा ॥ ८ ॥&lt;br&gt;&#xA;प्रणम्य तां महादेवीं पुरतः संस्थिता वयम् ।&lt;br&gt;&#xA;परस्परं लोकयन्तः स्त्रीरूपाश्चारुभूषणाः ॥ ९ ॥&lt;br&gt;&#xA;पादपीठं प्रेक्षमाणा नानामणिविभूषितम् ।&lt;br&gt;&#xA;सूर्यकोटिप्रतीकाशं स्थितास्तत्र वयं त्रयः ॥ १० ॥&lt;br&gt;&#xA;काश्चिद्‌रक्ताम्बरास्तत्र सहचर्यः सहस्रशः ।&lt;br&gt;&#xA;काश्चिन्नीलाम्बरा नार्यस्तथा पीताम्बराः शुभाः ॥ ११ ॥&lt;br&gt;&#xA;देव्यः सर्वाः शुभाकारा विचित्राम्बरभूषणाः ।&lt;br&gt;&#xA;विरेजुः पार्श्वतस्तस्याः परिचर्यापराः किल ॥ १२ ॥&lt;br&gt;&#xA;जगुश्च ननृतुश्चान्याः पर्युपासन्त ताः स्त्रियः ।&lt;br&gt;&#xA;वीणामारुतवाद्यानि वादयन्तो मुदान्विताः ॥ १३ ॥&lt;br&gt;&#xA;शृणु नारद वक्ष्यामि यद्‌दृष्टं तत्र चाद्‌भुतम् ।&lt;br&gt;&#xA;नखदर्पणमध्ये वै देव्याश्चरणपङ्कजे ॥ १४ ॥&lt;br&gt;&#xA;ब्रह्माण्डमखिलं सर्वं तत्र स्थावरजङ्गमम् ।&lt;br&gt;&#xA;अहं विष्णुश्च रुद्रश्च वायुरग्निर्यमो रविः ॥ १५ ॥&lt;br&gt;&#xA;वरुणः शीतगुस्त्वष्टा कुबेरः पाकशासनः ।&lt;br&gt;&#xA;पर्वताः सागरा नद्यो गन्धर्वाप्सरसस्तथा ॥ १६ ॥&lt;br&gt;&#xA;विश्वावसुश्चित्रकेतुः श्वेतश्चित्राङ्गदस्तथा ।&lt;br&gt;&#xA;नारदस्तुम्बुरुश्चैव हाहाहूहूस्तथैव च ॥ १७ ॥&lt;br&gt;&#xA;अश्विनौ वसवः साध्याः सिद्धाश्च पितरस्तथा ।&lt;br&gt;&#xA;नागाः शेषादयः सर्वे किन्नरोरगराक्षसाः ॥ १८ ॥&lt;br&gt;&#xA;वैकुण्ठो ब्रह्मलोकश्च कैलासः पर्वतोत्तमः ।&lt;br&gt;&#xA;सर्वं तदखिलं दृष्टं नखमध्यस्थितं च नः ॥ १९ ॥&lt;br&gt;&#xA;मज्जन्मपङ्कजं तत्र स्थितोऽहं चतुराननः ।&lt;br&gt;&#xA;शेषशायी जगन्नाथस्तथा च मधुकैटभौ ॥ २० ॥&lt;br&gt;&#xA;ब्रह्मोवाच&lt;br&gt;&#xA;एवं दृष्टं मया तत्र पादपद्मनखे स्थितम् ।&lt;br&gt;&#xA;विस्मतोऽहं ततो वीक्ष्य किमेतदिति शङ्‌कितः ॥ २१ ॥&lt;br&gt;&#xA;विष्णुश्च विस्मयाविष्टः शङ्करश्च तथा स्थितः ।&lt;br&gt;&#xA;तां तदा मेनिरे देवीं वयं विश्वस्य मातरम् ॥ २२ ॥&lt;br&gt;&#xA;ततो वर्षशतं पूर्णं व्यतिक्रान्तं प्रपश्यतः ।&lt;br&gt;&#xA;सुधामये शिवे द्वीपे विहारं विविधं तदा ॥ २३ ॥&lt;br&gt;&#xA;सख्य इव तदा तत्र मेनिरेऽस्मानवस्थितान् ।&lt;br&gt;&#xA;देव्यः प्रमुदिताकारा नानाभरणमण्डिताः ॥ २४ ॥&lt;br&gt;&#xA;वयमप्यतिरम्यत्वाद्‌बभूविम विमोहिताः ।&lt;br&gt;&#xA;प्रहृष्टमनसः सर्वे पश्यन्भावान्मनोरमान् ॥ २५ ॥&lt;br&gt;&#xA;एकदा तां महादेवीं देवीं श्रीभुवनेश्वरीम् ।&lt;br&gt;&#xA;तुष्टाव भगवान्विष्णुर्युवतीभावसंस्थितः ॥ २६ ॥&lt;br&gt;&#xA;श्रीभगवानुवाच&lt;br&gt;&#xA;नमो देव्यै प्रकृत्यै च विधात्र्यै सततं नमः ।&lt;br&gt;&#xA;कल्याणै कामदायै च वृद्ध्यै सिद्ध्यै नमो नमः ॥ २७ ॥&lt;br&gt;&#xA;सच्चिदानन्दरूपिण्यै संसारारणये नमः ।&lt;br&gt;&#xA;पञ्चकृत्यविधात्र्यै ते भुवनेश्यै नमो नमः ॥ २८ ॥&lt;br&gt;&#xA;सर्वाधिष्टानरूपायै कूटस्थायै नमो नमः ।&lt;br&gt;&#xA;अर्धमात्रार्थभूतायै हृल्लेखायै नमो नमः ॥ २९ ॥&lt;br&gt;&#xA;ज्ञातं मयाऽखिलमिदं त्वयि सन्निविष्टं&lt;br&gt;&#xA;त्वत्तोऽस्य सम्भवलयावपि मातरद्य ।&lt;br&gt;&#xA;शक्तिश्च तेऽस्य करणे विततप्रभावा&lt;br&gt;&#xA;ज्ञाताऽधुना सकललोकमयीति नूनम् ॥ ३० ॥&lt;br&gt;&#xA;विस्तार्य सर्वमखिलं सदसद्विकारं&lt;br&gt;&#xA;सन्दर्शयस्यविकलं पुरुषाय काले ।&lt;br&gt;&#xA;तत्त्वैश्च षोडशभिरेव च सप्तभिश्च&lt;br&gt;&#xA;भासीन्द्रजालमिव नः किल रञ्जनाय ॥ ३१ ॥&#xA;न त्वामृते किमपि वस्तुगतं विभाति&lt;br&gt;&#xA;व्याप्यैव सर्वमखिलं त्वमवस्थिताऽसि ।&lt;br&gt;&#xA;शक्तिं विना व्यवहृतो पुरुषोऽप्यशक्तो&lt;br&gt;&#xA;वम्भण्यते जननि बुद्धिमता जनेन ॥ ३२ ॥&lt;br&gt;&#xA;प्रीणासि विश्वमखिलं सततं प्रभावैः&lt;br&gt;&#xA;स्वैस्तेजसा च सकलं प्रकटीकरोषि ।&lt;br&gt;&#xA;अत्स्येव देवि तरसा किल कल्पकाले&lt;br&gt;&#xA;को वेद देवि चरितं तव वै भवस्य ॥ ३३ ॥&lt;br&gt;&#xA;त्राता वयं जननि ते मधुकैटभाभ्यां&lt;br&gt;&#xA;लोकाश्च ते सुवितताः खलु दर्शिता वै ।&lt;br&gt;&#xA;नीताः सुखस्य भवने परमां च कोटिं&lt;br&gt;&#xA;यद्दर्शनं तव भवानि महाप्रभावम् ॥ ३४ ॥&lt;br&gt;&#xA;नाहं भवो न च विरिञ्चि विवेद मातः&lt;br&gt;&#xA;कोऽन्यो हि वेत्ति चरितं तव दुर्विभाव्यम् ।&lt;br&gt;&#xA;कानीह सन्ति भुवनानि महाप्रभावे&lt;br&gt;&#xA;ह्यस्मिन्भवानि रचिते रचनाकलापे ॥ ३५ ॥&lt;br&gt;&#xA;अस्माभिरत्र भुवने हरिरन्य एव&lt;br&gt;&#xA;दृष्टः शिवः कमलजः प्रथितप्रभावः ।&lt;br&gt;&#xA;अन्येषु देवि भुवनेपु न सन्ति किं ते&lt;br&gt;&#xA;किं विद्म देवि विततं तव सुप्रभावम् ॥ ३६ ॥&lt;br&gt;&#xA;याचेऽम्ब तेऽङ्‌घ्रिकमलं प्रणिपत्य कामं&lt;br&gt;&#xA;चित्ते सदा वसतु रूपमिदं तवैतत् ।&lt;br&gt;&#xA;नामापि वक्त्रकुहरे सततं तवैव&lt;br&gt;&#xA;सन्दर्शनं तव पदाम्बुजयोः सदैव ॥ ३७ ॥&lt;br&gt;&#xA;भृत्योऽयमस्ति सततं मयि भावनीयं&lt;br&gt;&#xA;त्वां स्वामिनीति मनसा ननु चिन्तयामि ।&lt;br&gt;&#xA;एषाऽऽवयोरविरता किल देवि भूया-&lt;br&gt;&#xA;द्व्याप्तिः सदैव जननी सुतयोरिवार्थे ॥ ३८ ॥&lt;br&gt;&#xA;त्वं वेत्सि सर्वमखिलं भुवनप्रपञ्चं&lt;br&gt;&#xA;सर्वज्ञता परिसमाप्तिनितान्तभूमिः ।&lt;br&gt;&#xA;किं पामरेण जगदम्ब निवेदनीयं&lt;br&gt;&#xA;यद्युक्तमाचर भवानि तवेङ्‌गितं स्यात् ॥ ३९ ॥&lt;br&gt;&#xA;ब्रह्मा सृजत्यवति विष्णुरुमापतिश्च&lt;br&gt;&#xA;संहारकारक इयं तु जने प्रसिद्धिः ।&lt;br&gt;&#xA;किं सत्यमेतदपि देवि तवेच्छया वै&lt;br&gt;&#xA;कर्तुं क्षमा वयमजे तव शक्तियुक्ताः ॥ ४० ॥&lt;br&gt;&#xA;धात्री धराधरसुते न जगद्‌बिभर्ति&lt;br&gt;&#xA;आधारशक्तिरखिलं तव वै बिभर्ति ।&lt;br&gt;&#xA;सूर्योऽपि भाति वरदे प्रभया युतस्ते&lt;br&gt;&#xA;त्वं सर्वमेतदखिलं विरजा विभासि ॥ ४१ ॥&lt;br&gt;&#xA;ब्रह्माऽहमीश्वरवरः किल ते प्रभावा-&lt;br&gt;&#xA;त्सर्वे वयं जनियुता न यदा तु नित्याः ।&lt;br&gt;&#xA;केऽन्ये सुराः शतमखप्रमुखाश्च नित्या&lt;br&gt;&#xA;नित्या त्वमेव जननी प्रकृतिः पुराणा ॥ ४२ ॥&lt;br&gt;&#xA;त्वं चेद्‌भवानि दयसे पुरुषं पुराणं&lt;br&gt;&#xA;जानेऽहमद्य तव सन्निधिगः सदैव ।&lt;br&gt;&#xA;नोचेदहं विभुरनादिरनीह ईशो&lt;br&gt;&#xA;विश्वात्मधीरिति तमःप्रकृतिः सदैव ॥ ४३ ॥&lt;br&gt;&#xA;विद्या त्वमेव ननु बुद्धिमतां नराणां&lt;br&gt;&#xA;शक्तिस्त्वमेव किल शक्तिमतां सदैव ।&lt;br&gt;&#xA;त्वं कीर्तिकान्तिकमलामलतुष्टिरूपा&lt;br&gt;&#xA;मुक्तिप्रदा विरतिरेव मनुष्यलोके ॥ ४४ ॥&lt;br&gt;&#xA;गायत्र्यसि प्रथमवेदकला त्वमेव&lt;br&gt;&#xA;स्वाहा स्वधा भगवती सगुणार्धमात्रा ।&lt;br&gt;&#xA;आम्नाय एव विहितो निगमो भवत्यै&lt;br&gt;&#xA;सञ्जीवनाय सततं सुरपूर्वजानाम् ॥ ४५ ॥&lt;br&gt;&#xA;मोक्षार्थमेव रचयस्यखिलं प्रपञ्चं&lt;br&gt;&#xA;तेषां गताः खलु यतो ननु जीवभावम् ।&lt;br&gt;&#xA;अंशा अनादिनिधनस्य किलानघस्य&lt;br&gt;&#xA;पूर्णार्णवस्य वितता हि यथा तरङ्गाः ॥ ४६ ॥&lt;br&gt;&#xA;जीवो यदा तु परिवेत्ति तवैव कृत्यं&lt;br&gt;&#xA;त्वं संहरस्यखिलमेतदिति प्रसिद्धम् ।&lt;br&gt;&#xA;नाट्यं नटेन रचितं वितथेऽन्तरङ्गे&lt;br&gt;&#xA;कार्ये कृते विरमसे प्रथितप्रभावा ॥ ४७ ॥&lt;br&gt;&#xA;त्राता त्वमेव मम मोहमयाद्‌भवाब्धे-&lt;br&gt;&#xA;स्त्वामम्बिके सततमेमि महार्तिदे च ।&lt;br&gt;&#xA;रागादिभिर्विरचिते वितथे किलान्ते&lt;br&gt;&#xA;मामेव पाहि बहुदुःखकरे च काले ॥ ४८ ॥&lt;br&gt;&#xA;नमो देवि महाविद्ये नमामि चरणौ तव ।&lt;br&gt;&#xA;सदा ज्ञानप्रकाशं मे देहि सर्वार्थदे शिवे ॥ ४९ ॥&lt;br&gt;&#xA;इति श्रीदेवीभागवते महापुराणेऽष्टादशसाहस्र्यां संहितायां&lt;br&gt;&#xA;तृतीयस्कन्धे विष्णुना कृतं देवीस्तोत्रं नाम चतुर्थोऽध्यायः ॥ ४ ॥&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/purANam/shAktam/devI-bhAgavatam/03/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/05/</guid>
      <description>&lt;p&gt;ब्रह्मोवाच&lt;br&gt;&#xA;इत्युक्त्वा विरते विष्णौ देवदेवे जनार्दने ।&lt;br&gt;&#xA;उवाच शङ्करः शर्वः प्रणतः पुरतः स्थितः ॥ १ ॥&lt;br&gt;&#xA;शिव उवाच&lt;br&gt;&#xA;यदि हरिस्तव देवि विभावज-&lt;br&gt;&#xA;स्तदनु पद्मज एव तवोद्‌भवः ।&lt;br&gt;&#xA;किमहमत्र तवापि न सद्‌गुणः&lt;br&gt;&#xA;सकललोकविधौ चतुरा शिवे ॥ २ ॥&lt;br&gt;&#xA;त्वमसि भूः सलिलं पवनस्तथा&lt;br&gt;&#xA;खमपि वह्निगुणश्च तथा पुनः ।&lt;br&gt;&#xA;जननि तानि पुनः करणानि च&lt;br&gt;&#xA;त्वमसि बुद्धिमनोऽप्यथ हङ्कृतिः ॥ ३ ॥&lt;br&gt;&#xA;न च विदन्ति वदन्ति च येऽन्यथा&lt;br&gt;&#xA;हरिहराजकृतं निखिलं जगत् ।&lt;br&gt;&#xA;तव कृतास्त्रय एव सदैव ते&lt;br&gt;&#xA;विरचयन्ति जगत्सचराचरम् ॥ ४ ॥&lt;br&gt;&#xA;अवनिवायुखवह्निजलादिभिः&lt;br&gt;&#xA;सविषयैः सगुणैश्च जगद्‌भवेत् ।&lt;br&gt;&#xA;यदि तदा कथमद्य च तत्स्फुटं&lt;br&gt;&#xA;प्रभवतीति तवाम्ब कलामृते ॥ ५ ॥&lt;br&gt;&#xA;भवसि सर्वमिदं सचराचरं&lt;br&gt;&#xA;त्वमजविष्णुशिवाकृतिकल्पितम् ।&lt;br&gt;&#xA;विविधवेषविलासकुतूहलै-&lt;br&gt;&#xA;र्विरमसे रमसेऽम्ब यथारुचि ॥ ६ ॥&lt;br&gt;&#xA;सकललोकसिसृक्षुरहं हरिः&lt;br&gt;&#xA;कमलभूश्च भवाम यदाऽम्बिके ।&lt;br&gt;&#xA;तव पदाम्बुजपांसुपरिग्रहं&lt;br&gt;&#xA;समधिगम्य तदा ननु चक्रिम ॥ ७ ॥&lt;br&gt;&#xA;यदि दयार्द्रमना न सदाम्बिके&lt;br&gt;&#xA;कथमहं विहितश्च तमोगुणः ।&lt;br&gt;&#xA;कमलजश्च रजोगुणसम्भवः&lt;br&gt;&#xA;सुविहितः किमु सत्त्वगुणो हरिः ॥ ८ ॥&lt;br&gt;&#xA;यदि न ते विषमा मतिरम्बिके&lt;br&gt;&#xA;कथमिदं बहुधा विहितं जगत् ।&lt;br&gt;&#xA;सचिवभूपतिभृत्यजनावृतं&lt;br&gt;&#xA;बहुधनैरधनैश्च समाकुलम् ॥ ९ ॥&lt;br&gt;&#xA;तव गुणास्रय एव सदा क्षमाः&lt;br&gt;&#xA;प्रकटनावनसंहरणेषु वै ।&lt;br&gt;&#xA;हरिहरद्रुहिणाश्च क्रमात्त्वया&lt;br&gt;&#xA;विरचितास्त्रिजगतां किल कारणम् ॥ १० ॥&lt;br&gt;&#xA;परिचितानि मया हरिणा तथा&lt;br&gt;&#xA;कमलजेन विमानगतेन वै ।&lt;br&gt;&#xA;पथिगतैर्भुवनानि कृतानि वा&lt;br&gt;&#xA;कथय केन भवानि नवानि च ॥ ११ ॥&lt;br&gt;&#xA;सृजसि पासि जगज्जगदम्बिके&lt;br&gt;&#xA;स्वकलया कियदिच्छसि नाशितुम् ।&lt;br&gt;&#xA;रमयसे स्वपतिं पुरुषं सदा&lt;br&gt;&#xA;तव गतिं न हि विद्म वयं शिवे ॥ १२ ॥&lt;br&gt;&#xA;जननि देहि पदाम्बुजसेवनं&lt;br&gt;&#xA;युवतिभागवतानपि नः सदा ।&lt;br&gt;&#xA;पुरुषतामधिगम्य पदाम्बुजा-&lt;br&gt;&#xA;द्विरहिताः क्व लभेम सुखं स्फुटम् ॥ १३ ॥&lt;br&gt;&#xA;न रुचिरस्ति ममाम्ब पदाम्बुजं&lt;br&gt;&#xA;तव विहाय शिवे भुवनेष्वलम् ।&lt;br&gt;&#xA;निवसितुं नरदेहमवाप्य च&lt;br&gt;&#xA;त्रिभुवनस्य पतित्वमवाप्य वै ॥ १४ ॥&lt;br&gt;&#xA;सुदति नास्ति मनागपि मे रति-&lt;br&gt;&#xA;र्युवतिभावमवाप्य तवान्तिके ।&lt;br&gt;&#xA;पुरुषता क्व सुखाय भवत्यलं&lt;br&gt;&#xA;तव पदं न यदीक्षणगोचरम् ॥ १५ ॥&lt;br&gt;&#xA;त्रिभुवनेषु भवत्वियमम्बिके&lt;br&gt;&#xA;मम सदैव हि कीर्तिरनाविला ।&lt;br&gt;&#xA;युवतिभावमवाप्य पदाम्बुजं&lt;br&gt;&#xA;परिचितं तव संसृतिनाशनम् ॥ १६ ॥&lt;br&gt;&#xA;भुवि विहाय तवान्तिकसेवनं&lt;br&gt;&#xA;क इह वाञ्छति राज्यमकण्टकम् ।&lt;br&gt;&#xA;त्रुटिरसौ किल याति युगात्मतां&lt;br&gt;&#xA;न निकटं यदि तेऽङ्‌घ्रिसरोरुहम् ॥ १७ ॥&lt;br&gt;&#xA;तपसि ये निरता मुनयोऽमला-&lt;br&gt;&#xA;स्तव विहाय पदाम्बुजपूजनम् ।&lt;br&gt;&#xA;जननि ते विधिना किल वञ्चिताः&lt;br&gt;&#xA;परिभवो विभवे परिकल्पितः ॥ १८ ॥&lt;br&gt;&#xA;न तपसा न दमेन समाधिना&lt;br&gt;&#xA;न च तथा विहितैः क्रतुभिर्यथा ।&lt;br&gt;&#xA;तव पदाब्जपरागनिषेवणा-&lt;br&gt;&#xA;द्‌भवति मुक्तिरजे भवसागरात् ॥ १९ ॥&lt;br&gt;&#xA;कुरु दयां दयसे यदि देवि मां&lt;br&gt;&#xA;कथय मन्त्रमनाविलमद्‌भुतम् ।&lt;br&gt;&#xA;समभवं प्रजपन्सुखितो ह्यहं&lt;br&gt;&#xA;सुविशदं च नवार्णमनुत्तमम् ॥ २० ॥&lt;br&gt;&#xA;प्रथमजन्मनि चाधिगतो मया&lt;br&gt;&#xA;तदधुना न विभाति नवाक्षरः ।&#xA;कथय मां मनुमद्य भवार्णवा-&lt;br&gt;&#xA;ज्जननि तारय तारय तारके ॥ २१ ॥&lt;br&gt;&#xA;इत्युक्ता सा तदा देवी शिवेनाद्‌भुततेजसा ।&lt;br&gt;&#xA;उच्चचाराम्बिका मन्त्रं प्रस्फुटं च नवाक्षरम् ॥ २२ ॥&lt;br&gt;&#xA;तं गृहीत्वा महादेवः परां मुदमवाप ह ।&lt;br&gt;&#xA;प्रणम्य चरणौ देव्यास्तत्रैवावस्थितः शिवः ॥ २३ ॥&lt;br&gt;&#xA;जपन्नवाक्षरं मन्त्रं कामदं मोक्षदं तथा ।&lt;br&gt;&#xA;बीजयुक्तं शुभोच्चारं शङ्करस्तस्थिवांस्तदा ॥ २४ ॥&lt;br&gt;&#xA;तं तथाऽवस्थितं दृष्ट्वा शङ्करं लोकशङ्करम् ।&lt;br&gt;&#xA;अवोचं तां महामायां संस्थितोऽहं पदान्तिके ॥ २५ ॥&lt;br&gt;&#xA;न वेदास्त्वामेवं कलयितुमिहासन्नपटवो&lt;br&gt;&#xA;यतस्ते नोचुस्त्वां सकलजनधात्रीमविकलाम् ।&lt;br&gt;&#xA;स्वधाभूता देवी सकलमखहोमेषु विहिता&lt;br&gt;&#xA;तदा त्वं सर्वज्ञा जननि खलु जाता त्रिभुवने ॥ २६ ॥&lt;br&gt;&#xA;कर्ताऽहं प्रकरोमि सर्वमखिलं ब्रह्माण्डमत्यद्‌भुतं&lt;br&gt;&#xA;कोऽन्योस्तीह चराचरे त्रिभुवने मत्तः समर्थः पुमान् ।&lt;br&gt;&#xA;धन्योऽस्म्यत्र न संशयः किल यदा ब्रह्माऽस्मि लोकातिगो&lt;br&gt;&#xA;मग्नोऽहं भवसागरे प्रवितते गर्वाभिवेशादिति ॥ २७ ॥&lt;br&gt;&#xA;अद्याहं तव पादपङ्कजपरागादानगर्वेण वै&lt;br&gt;&#xA;धन्योऽस्मीति यथार्थवादनिपुणो जातः प्रसादाच्च ते ।&lt;br&gt;&#xA;याचे त्वां भवभीतिनाशचतुरां मुक्तिप्रदां चेश्वरीं&lt;br&gt;&#xA;हित्वा मोहकृतं महार्तिनिगडं त्वद्‌भक्तियुक्तं कुरु ॥ २८ ॥&lt;br&gt;&#xA;अतोऽहञ्च जातो विमुक्तः कथं स्यां&lt;br&gt;&#xA;सरोजादमेयात्त्वदाविष्कृताद्वै ।&lt;br&gt;&#xA;तवाज्ञाकरः किङ्करोऽस्मीति नूनं&lt;br&gt;&#xA;शिवे पाहि मां मोहमग्नं भवाब्धौ ॥ २९ ॥&lt;br&gt;&#xA;न जानन्ति ये मानवास्ते वदन्ति&lt;br&gt;&#xA;प्रभुं मां तवाद्यं चरित्रं पवित्रम् ।&lt;br&gt;&#xA;यजन्तीह ये याजकाः स्वर्गकामा&lt;br&gt;&#xA;न ते ते प्रभावं विदन्त्येव कामम् ॥ ३० ॥&lt;br&gt;&#xA;त्वया निर्मितोऽहं विधित्वे विहारं&lt;br&gt;&#xA;विकर्तुं चतुर्धा विधायादिसर्गम् ।&lt;br&gt;&#xA;अहं वेद्मि कोऽन्यो विवेदातिमाये&lt;br&gt;&#xA;क्षमस्वापराधं त्वहङ्कारजं मे ॥ ३१ ॥&lt;br&gt;&#xA;श्रमं येऽष्टधा योगमार्गे प्रवृत्ताः&lt;br&gt;&#xA;प्रकुर्वन्ति मूढाः समाधौ स्थिता वै ।&lt;br&gt;&#xA;न जानन्ति ते नाम मोक्षप्रदं वा&lt;br&gt;&#xA;समुच्चारितं जातु मातर्मिषेण ॥ ३२ ॥&lt;br&gt;&#xA;विचारे परे तत्त्वसङ्ख्याविधाने&lt;br&gt;&#xA;पदे मोहिता नाम ते संविहाय ।&lt;br&gt;&#xA;न किं ते विमूढा भवाब्धौ भवानि&lt;br&gt;&#xA;त्वमेवासि संसारमुक्तिप्रदा वै ॥ ३३ ॥&lt;br&gt;&#xA;परं तत्त्वविज्ञानमाद्यैर्जनैर्यै-&lt;br&gt;&#xA;रजे चानुभूतं त्यजन्त्येव ते किम् ।&lt;br&gt;&#xA;निमेषार्धमात्रं पवित्रं चरित्रं&lt;br&gt;&#xA;शिवा चाम्बिका शक्तिरीशेति नाम ॥ ३४ ॥&lt;br&gt;&#xA;न किं त्वं समर्थाऽसि विश्वं विधातुं&lt;br&gt;&#xA;दृशैवाशु सर्वं चतुर्धा विभक्तम् ।&lt;br&gt;&#xA;विनोदार्थमेवं विधिं मां विधाया-&lt;br&gt;&#xA;दिसर्गे किलेदं करोषीति कामम् ॥ ३५ ॥&lt;br&gt;&#xA;हरिः पालकः किं त्वयाऽसौ मधोर्वा&lt;br&gt;&#xA;तथा कैटभाद्रक्षितः सिन्धुमध्ये ।&lt;br&gt;&#xA;हरः संहृतः किं त्वयाऽसौ न काले&lt;br&gt;&#xA;कथं मे भ्रुवोर्मध्यदेशात्स जातः ॥ ३६ ॥&lt;br&gt;&#xA;न ते जन्म कुत्रापि दृष्टं श्रुतं वा&lt;br&gt;&#xA;कुतः सम्भवस्ते न कोऽपीह वेद ।&lt;br&gt;&#xA;किलाद्यासि शक्तिस्त्वमेका भवानि&lt;br&gt;&#xA;स्वतन्त्रैः समस्तैरतो बोधिताऽसि ॥ ३७ ॥&lt;br&gt;&#xA;त्वया संयुतोऽहं विकर्तुं समर्थो&lt;br&gt;&#xA;हरिस्त्रातुमम्ब त्वया संयुतश्च ।&lt;br&gt;&#xA;हरः सम्प्रहर्तुं त्वयैवेह युक्तः&lt;br&gt;&#xA;क्षमा नाद्य सर्वे त्वया विप्रयुक्ताः ॥ ३८ ॥&lt;br&gt;&#xA;यथाऽहं हरिः शङ्करः किं तथाऽन्ये&lt;br&gt;&#xA;न जाता न सन्तीह नो वाऽभविष्यन् ।&lt;br&gt;&#xA;न मुह्यन्ति केऽस्मिंस्तवात्यन्तचित्रे&lt;br&gt;&#xA;विनोदे विवादास्पदेऽल्पाशयानाम् ॥ ३९ ॥&lt;br&gt;&#xA;अकर्ता गुणस्पष्ट एवाद्य देवो&lt;br&gt;&#xA;निरीहोऽनुपाधिः सदैवाकलश्च ।&lt;br&gt;&#xA;तथापीश्वरस्ते वितीर्णं विनोदं&lt;br&gt;&#xA;सुसम्पश्यतीत्याहुरेवं विधिज्ञाः ॥ ४० ॥&lt;br&gt;&#xA;दृष्टादृष्टविभेदेऽस्मिन्प्राक्त्वत्तो वै पुमान्परः ।&lt;br&gt;&#xA;नान्यः कोऽपि तृतीयोऽस्ति प्रमेये सुविचारिते ॥ ४१ ॥&lt;br&gt;&#xA;न मिथ्या वेदवाक्यं वै कल्पनीयं कदाचन ।&lt;br&gt;&#xA;विरोधोऽयं मयाऽत्यन्तं हृदये तु विशङ्‌कितः ॥ ४२ ॥&lt;br&gt;&#xA;एकमेवाद्वितीयं यद्‌‌ब्रह्म वेदा वदन्ति वै ।&lt;br&gt;&#xA;सा किं त्वं वाप्यसौ वा किं सन्देहं विनिवर्तय ॥ ४३ ॥&lt;br&gt;&#xA;निःसंशयं न मे चेतः प्रभवत्यविशङ्‌कितम् ।&lt;br&gt;&#xA;द्वित्वैकत्वविचारेऽस्मिन्निमग्नं क्षुल्लकं मनः ॥ ४४ ॥&lt;br&gt;&#xA;स्वमुखेनापि सन्देहं छेत्तुमर्हसि मामकम् ।&lt;br&gt;&#xA;पुण्यभोगाच्च मे प्राप्ता सङ्गतिस्तव पादयोः ॥ ४५ ॥&lt;br&gt;&#xA;पुमानसि त्वं स्त्री वासि वद विस्तरतो मम ।&lt;br&gt;&#xA;ज्ञात्वाऽहं परमां शक्तिं मुक्तः स्यां भवसागरात् ॥ ४६ ॥&lt;br&gt;&#xA;इति श्रीमद्देवीभागवते महापुराणेऽष्टादशसाहस्र्यां संहितायां&lt;br&gt;&#xA;तृतीयस्कन्धे हरब्रह्मकृतस्तुतिवर्णनं पञ्चमोऽध्यायः ॥ ५ ॥&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/purANam/shAktam/devI-bhAgavatam/03/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/06/</guid>
      <description>&lt;p&gt;ब्रह्मोवाच&lt;br&gt;&#xA;इति पृष्टा मया देवी विनयावनतेन च ।&lt;br&gt;&#xA;उवाच वचनं श्लक्ष्णमाद्या भगवती हि सा ॥ १ ॥&lt;br&gt;&#xA;देव्युवाच&lt;br&gt;&#xA;सदैकत्वं न भेदोऽस्ति सर्वदैव ममास्य च ।&lt;br&gt;&#xA;योऽसौ साहमहं योऽसौ भेदोऽस्ति मतिविभ्रमात् ॥ २ ॥&lt;br&gt;&#xA;आवयोरन्तरं सूक्ष्मं यो वेद मतिमान्हि सः ।&lt;br&gt;&#xA;विमुक्तः स तु संसारान्मुच्यते नात्र संशयः ॥ ३ ॥&lt;br&gt;&#xA;एकमेवाद्वितीयं वै ब्रह्म नित्यं सनातनम् ।&lt;br&gt;&#xA;द्वैतभावं पुनर्याति काल उत्पित्सुसञ्ज्ञके ॥ ४ ॥&lt;br&gt;&#xA;यथा दीपस्तथोपाधेर्योगात्सञ्जायते द्विधा ।&lt;br&gt;&#xA;छायेवादर्शमध्ये वा प्रतिबिम्बं तथावयोः ॥ ५ ॥&lt;br&gt;&#xA;भेद उत्पत्तिकाले वै सर्गार्थं प्रभवत्यज ।&lt;br&gt;&#xA;दृश्यादृश्यविभेदोऽयं द्वैविध्ये सति सर्वथा ॥ ६ ॥&lt;br&gt;&#xA;नाहं स्त्री न पुमांश्चाहं न क्लीबं सर्गसङ्क्षये ।&lt;br&gt;&#xA;सर्गे सति विभेदः स्यात्कल्पितोऽयं धिया पुनः ॥ ७ ॥&lt;br&gt;&#xA;अहं बुद्धिरहं श्रीश्च धृतिः कीर्तिः स्मृतिस्तथा ।&lt;br&gt;&#xA;श्रद्धा मेधा दया लज्जा क्षुधा तृष्णा तथा क्षमा ॥ ८ ॥&lt;br&gt;&#xA;कान्तिः शान्तिः पिपासा च निद्रा तन्द्रा जराजरा ।&lt;br&gt;&#xA;विद्याविद्या स्पृहा वाञ्छा शक्तिश्चाशक्तिरेव च ॥ ९ ॥&lt;br&gt;&#xA;वसा मज्जा च त्वक्चाहं दृष्टिर्वागनृतानृता ।&lt;br&gt;&#xA;परा मध्या च पश्यन्ती नाड्योऽहं विविधाश्च याः ॥ १० ॥&lt;br&gt;&#xA;किं नाहं पश्य संसारे मद्वियुक्तं किमस्ति हि ।&lt;br&gt;&#xA;सर्वमेवाहमित्येवं निश्चयं विद्धि पद्मज ॥ ११ ॥&lt;br&gt;&#xA;एतैर्मे निश्चितै रूपैर्विहीनं किं वदस्व मे ।&lt;br&gt;&#xA;तस्मादहं विधे चास्मिन्सर्गे वै वितताभवम् ॥ १२ ॥&lt;br&gt;&#xA;नूनं सर्वेषु देवेषु नानानामधरा ह्यहम् ।&lt;br&gt;&#xA;भवामि शक्तिरूपेण करोमि च पराक्रमम् ॥ १३ ॥&lt;br&gt;&#xA;गौरी ब्राह्मी तथा रौद्री वाराही वैष्णवी शिवा ।&lt;br&gt;&#xA;वारूणी चाथ कौबेरी नारसिंही च वासवी ॥ १४ ॥&lt;br&gt;&#xA;उत्पन्नेषु समस्तेषु कार्येषु प्रविशामि तान् ।&lt;br&gt;&#xA;करोमि सर्वकार्याणि निमित्तं तं विधाय वै ॥ १५ ॥&lt;br&gt;&#xA;जले शीतं तथा वह्नावौष्ण्यं ज्योतिर्दिवाकरे ।&lt;br&gt;&#xA;निशानाथे हिमा कामं प्रभवामि यथा तथा ॥ १६ ॥&lt;br&gt;&#xA;मया त्यक्तं विधे नूनं स्पन्दितुं न क्षमं भवेत् ।&lt;br&gt;&#xA;जीवजातं च संसारे निश्चयोऽयं ब्रुवे त्वयि ॥ १७ ॥&lt;br&gt;&#xA;अशक्तः शङ्करो हन्तुं दैत्यान्किल मयोज्झितः ।&lt;br&gt;&#xA;शक्तिहीनं नरं ब्रूते लोकश्चैवातिदुर्बलम् ॥ १८ ॥&lt;br&gt;&#xA;रुद्रहीनं विष्णुहीनं न वदन्ति जनाः किल ।&lt;br&gt;&#xA;शक्तिहीनं यथा सर्वे प्रवदन्ति नराधमम् ॥ १९ ॥&lt;br&gt;&#xA;पतितः स्खलितो भीतः शान्तः शत्रुवशं गतः ।&lt;br&gt;&#xA;अशक्तः प्रोच्यते लोके नारुद्रः कोऽपि कथ्यते ॥ २० ॥&lt;br&gt;&#xA;तद्विद्धि कारणं शक्तिर्यथा त्वं च सिसृक्षसि ।&lt;br&gt;&#xA;भविता च यदा युक्तः शक्त्या कर्ता तदाखिलम् ॥ २१ ॥&lt;br&gt;&#xA;तथा हरिस्तथा शम्भुस्तथेन्द्रोऽथ विभावसुः ।&lt;br&gt;&#xA;शशी सूर्यो यमस्त्वष्टा वरुणः पवनस्तथा ॥ २२ ॥&lt;br&gt;&#xA;धरा स्थिरा तदा धर्तुं शक्तियुक्ता यदा भवेत् ।&lt;br&gt;&#xA;अन्यथा चेदशक्ता स्यात्परमाणोश्च धारणे ॥ २३ ॥&lt;br&gt;&#xA;तथा शेषस्तथा कूर्मो येऽन्ये सर्वे च दिग्गजाः ।&lt;br&gt;&#xA;मद्युक्ता वै समर्थाश्च स्वानि कार्याणि साधितुम् ॥ २४ ॥&lt;br&gt;&#xA;जलं पिबामि सकलं संहरामि विभावसुम् ।&lt;br&gt;&#xA;पवनं स्तम्भयाम्यद्य यदिच्छामि तथाचरम् ॥ २५ ॥&lt;br&gt;&#xA;तत्त्वानां चैव सर्वेषां कदापि कमलोद्‌भव ।&lt;br&gt;&#xA;असतां भावसन्देहः कर्तव्यो न कदाचन ॥ २६ ॥&lt;br&gt;&#xA;कदाचित्प्रागभावः स्यात्प्रध्वंसाभाव एव वा ।&lt;br&gt;&#xA;मृत्पिण्डेषु कपालेषु घटाभावो यथा तथा ॥ २७ ॥&lt;br&gt;&#xA;अद्यात्र पृथिवी नास्ति क्व गतेति विचारणे ।&lt;br&gt;&#xA;सञ्जाता इति विज्ञेया अस्यास्तु परमाणवः ॥ २८ ॥&lt;br&gt;&#xA;शाश्वतं क्षणिकं शून्यं नित्यानित्यं सकर्तुकम् ।&lt;br&gt;&#xA;अहङ्काराग्रिमञ्चैव सप्तभेदैर्विवक्षितम् ॥ २९ ॥&lt;br&gt;&#xA;गृहाणाज महतत्त्वमहङ्कारस्तदुद्‌भवः ।&lt;br&gt;&#xA;ततः सर्वाणि भूतानि रचयस्व यथा पुरा ॥ ३० ॥&lt;br&gt;&#xA;व्रजन्तु स्वानि धिष्ण्यानि विरच्य निवसन्तु वः ।&lt;br&gt;&#xA;स्वानि स्वानि च कार्याणि कुर्वन्तु दैवभाविताः ॥ ३१ ॥&lt;br&gt;&#xA;गृहाणेमां विधे शक्तिं सुरूपां चारुहासिनीम् ।&lt;br&gt;&#xA;महासरस्वतीं नाम्ना रजोगुणयुतां वराम् ॥ ३२ ॥&lt;br&gt;&#xA;श्वेताम्बरधरां दिव्यां दिव्यभूषणभूषिताम् ।&lt;br&gt;&#xA;वरासनसमारूढां क्रीडार्थं सहचारिणीम् ॥ ३३ ॥&lt;br&gt;&#xA;एषा सहचरी नित्यं भविष्यति वराङ्गना ।&lt;br&gt;&#xA;मावमंस्था विभूतिं मे मत्वा पूज्यतमां प्रियाम् ॥ ३४ ॥&lt;br&gt;&#xA;गच्छ त्वमनया सार्धं सत्यलोकं बताशु वै ।&lt;br&gt;&#xA;बीजाच्चतुर्विधं सर्वं समुत्पादय साम्प्रतम् ॥ ३५ ॥&lt;br&gt;&#xA;लिङ्गकोशाश्च जीवैस्तैः सहिताः कर्मभिस्तथा ।&lt;br&gt;&#xA;वर्तन्ते संस्थिताः काले तान्कुरु त्वं यथा पुरा ॥ ३६ ॥&lt;br&gt;&#xA;कालकर्मस्वभावाख्यैः कारणैः सकलं जगत् ।&lt;br&gt;&#xA;स्वभावस्वगुणैर्युक्तं पूर्ववत्सचराचरम् ॥ ३७ ॥&lt;br&gt;&#xA;माननीयस्त्वया विष्णुः पूजनीयश्च सर्वदा ।&lt;br&gt;&#xA;सत्त्वगुणप्रधानत्वादधिकः सर्वतः सदा ॥ ३८ ॥&lt;br&gt;&#xA;यदा यदा हि कार्यं वो भविष्यति दुरत्ययम् ।&lt;br&gt;&#xA;करिष्यति पृथिव्यां वै अवतारं तदा हरिः ॥ ३९ ॥&lt;br&gt;&#xA;तिर्यग्योनावथान्यत्र मानुषीं तनुमाश्रितः ।&lt;br&gt;&#xA;दानवानां विनाशं वै करिष्यति जनार्दनः ॥ ४० ॥&lt;br&gt;&#xA;भवोऽयं ते सहायश्च भविष्यति महाबलः ।&lt;br&gt;&#xA;समुत्पाद्य सुरान्सर्वान्विहरस्व यथासुखम् ॥ ४१ ॥&lt;br&gt;&#xA;ब्राह्मणाः क्षत्रिया वैश्या नानायज्ञैः सदक्षिणैः ।&lt;br&gt;&#xA;यजिष्यन्ति विधानेन सर्वान्वः सुसमाहिताः ॥ ४२ ॥&lt;br&gt;&#xA;मन्नामोच्चारणात्सर्वे मखेषु सकलेषु च ।&lt;br&gt;&#xA;सदा तृप्ताश्च सन्तुष्टा भविष्यध्वं सुराः किल ॥ ४३ ॥&lt;br&gt;&#xA;शिवश्च माननीयो वै सर्वथा यत्तमोगुणः ।&lt;br&gt;&#xA;यज्ञकार्येषु सर्वेषु पूजनीयः प्रयत्नतः ॥ ४४ ॥&#xA;यदा पुनः सुराणां वै भयं दैत्याद्‌भविष्यति ।&lt;br&gt;&#xA;शक्तयो मे तदोत्पन्ना हरिष्यन्ति सुविग्रहाः ॥ ४५ ॥&lt;br&gt;&#xA;वाराही वैष्णवी गौरी नारसिंही सदाशिवा ।&lt;br&gt;&#xA;एताश्चान्याश्च कार्याणि कुरु त्वं कमलोद्‌भव ॥ ४६ ॥&lt;br&gt;&#xA;नवाक्षरमिमं मन्त्रं बीजध्यानयुतं सदा ।&lt;br&gt;&#xA;जपन्सर्वाणि कार्याणि कुरु त्वं कमलोद्‌भव ॥ ४७ ॥&lt;br&gt;&#xA;मन्त्राणामुत्तमोऽयं वै त्वं जानीहि महामते ।&lt;br&gt;&#xA;हृदये ते सदा धार्यः सर्वकामार्थसिद्धये ॥ ४८ ॥&lt;br&gt;&#xA;इत्युक्त्वा मां जगन्माता हरिं प्राह शुचिस्मिता ।&lt;br&gt;&#xA;विष्णो व्रज गृहाणेमां महालक्ष्मीं मनोहराम् ॥ ४९ ॥&lt;br&gt;&#xA;सदा वक्षःस्थले स्थाने भविता नात्र संशयः ।&lt;br&gt;&#xA;क्रीडार्थं ते मया दत्ता शक्तिः सर्वार्थदा शिवा ॥ ५० ॥&lt;br&gt;&#xA;त्वयेयं नावमन्तव्या माननीया च सर्वदा ।&lt;br&gt;&#xA;लक्ष्मीनारायणाख्योऽयं योगो वै विहितो मया ॥ ५१ ॥&lt;br&gt;&#xA;जीवनार्थं कृता यज्ञा देवानां सर्वथा मया ।&lt;br&gt;&#xA;अविरोधेन सङ्गेन वर्तितव्यं त्रिभिः सदा ॥ ५२ ॥&lt;br&gt;&#xA;त्वं च वेधाः शिवस्त्वेते देवा मद्‌गुणसम्भवाः ।&lt;br&gt;&#xA;मान्याः पूज्याश्च सर्वेषां भविष्यन्ति न संशयः ॥ ५३ ॥&lt;br&gt;&#xA;ये विभेदं करिष्यन्ति मानवा मूढचेतसः ।&lt;br&gt;&#xA;निरयं ते गमिष्यन्ति विभेदान्नात्र संशयः ॥ ५४ ॥&lt;br&gt;&#xA;यो हरिः स शिवः साक्षाद्यः शिवः स स्वयं हरिः ।&lt;br&gt;&#xA;एतयोर्भेदमातिष्ठन्नरकाय भवेन्नरः ॥ ५५ ॥&lt;br&gt;&#xA;तथैव द्रुहिणो ज्ञेयो नात्र कार्या विचारणा ।&lt;br&gt;&#xA;अपरो गुणभेदोऽस्ति शृणु विष्णो ब्रवीमि ते ॥ ५६ ॥&lt;br&gt;&#xA;मुख्यः सत्त्वगुणस्तेऽस्तु परमात्मविचिन्तने ।&lt;br&gt;&#xA;गौणत्वेऽपि परौ ख्यातौ रजोगुणतमोगुणौ ॥ ५७ ॥&lt;br&gt;&#xA;लक्ष्म्या सह विकारेषु नानाभेदेषु सर्वदा ।&lt;br&gt;&#xA;रजोगुणयुतो भूत्वा विहरस्वानया सह ॥ ५८ ॥&lt;br&gt;&#xA;वाग्बीजं कामराजं च मायाबीजं तृतीयकम् ।&lt;br&gt;&#xA;मन्त्रोऽयं त्वं रमाकान्त मद्दत्तः परमार्थदः ॥ ५९ ॥&lt;br&gt;&#xA;गृहीत्वा जप तं नित्यं विहरस्व यथासुखम् ।&lt;br&gt;&#xA;न ते मृत्युभयं विष्णो न कालप्रभवं भयम् ॥ ६० ॥&lt;br&gt;&#xA;यावदेष विहारो मे भविष्यति सुनिश्चयः ।&lt;br&gt;&#xA;संहरिष्याम्यहं सर्वं यदा विश्वं चराचरम् ॥ ६१ ॥&lt;br&gt;&#xA;भवन्तोऽपि तदा नूनं मयि लीना भविष्यथ ।&lt;br&gt;&#xA;स्मर्तव्योऽयं सदा मन्त्रः कामदो मोक्षदस्तथा ॥ ६२ ॥&lt;br&gt;&#xA;उद्‌गीथेन च संयुक्तः कर्तव्यः शुभमिच्छता ।&lt;br&gt;&#xA;कारयित्वाथ वैकुण्ठं वस्तव्यं पुरुषोत्तम ॥ ६३ ॥&lt;br&gt;&#xA;विहरस्व यथाकामं चिन्तयन्मां सनातनीम् ।&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/purANam/shAktam/devI-bhAgavatam/03/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/07/</guid>
      <description>&lt;p&gt;ब्रह्मोवाच&lt;br&gt;&#xA;एवम्प्रभावा सा देवी मया दृष्टाथ विष्णुना ।&lt;br&gt;&#xA;शिवेनापि महाभाग तास्ता देव्यः पृथक्पृथक् ॥ १ ॥&lt;br&gt;&#xA;व्यास उवाच&lt;br&gt;&#xA;इत्याकर्ण्य पितुर्वाक्यं नारदो मुनिसत्तमः ।&lt;br&gt;&#xA;पप्रच्छ परमप्रीतः प्रजापतिमिदं वचः ॥ २ ॥&lt;/p&gt;&#xA;&lt;p&gt;नारद उवाच&lt;br&gt;&#xA;पुमानाद्योऽविनाशी यो निर्गुणोऽच्युतिरव्ययः ।&lt;br&gt;&#xA;दृष्टश्चैवानुभूतश्च तद्वदस्व पितामह ॥ ३ ॥&lt;br&gt;&#xA;त्रिगुणा वीक्षिता शक्तिर्निर्गुणा कीदृशी पितः ।&lt;br&gt;&#xA;तस्याः स्वरूपं मे ब्रूहि पुरुषस्य च पद्मज ॥ ४ ॥&lt;br&gt;&#xA;यदर्थञ्च मया तप्तं श्वेतद्वीपे महातपः ।&lt;br&gt;&#xA;दृष्टाः सिद्धा महात्मानस्तापसा गतमन्यवः ॥ ५ ॥&lt;br&gt;&#xA;परमात्मा न सम्प्राप्तो मयाऽसौ दृष्टिगोचरः ।&lt;br&gt;&#xA;पुनः पुनस्तपस्तीव्रं कृतं तत्र प्रजापते ॥ ६ ॥&lt;br&gt;&#xA;भवता सगुणा शक्तिर्दृष्टा तात मनोरमा ।&lt;br&gt;&#xA;निर्गुणा निर्गुणश्चैव कीदृशौ तौ वदस्व मे ॥ ७ ॥&lt;br&gt;&#xA;व्यास उवाच&lt;br&gt;&#xA;इति पृष्ठः पिता तेन नारदेन प्रजापतिः ।&lt;br&gt;&#xA;उवाच वचनं तथ्यं स्मितपूर्वं पितामहः ॥ ८ ॥&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/purANam/shAktam/devI-bhAgavatam/03/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/08/</guid>
      <description>&lt;p&gt;ब्रह्मोवाच&lt;br&gt;&#xA;सर्गोऽयं कथितस्तात यत्पृष्टोऽहं त्वयाऽधुना ।&lt;br&gt;&#xA;गुणानां रूपसंस्थां वै शृणुष्वैकाग्रमानसः ॥ १ ॥&lt;br&gt;&#xA;सत्त्वं प्रीत्यात्मकं ज्ञेयं सुखात्प्रीतिसमुद्‌भवः ।&lt;br&gt;&#xA;आर्जवं च तथा सत्यं शौचं श्रद्धा क्षमा धृतिः ॥ २ ॥&lt;br&gt;&#xA;अनुकम्पा तथा लज्जा शान्तिः सन्तोष एव च ।&lt;br&gt;&#xA;एतैः सत्त्वप्रतीतिश्च जायते निश्चला सदा ॥ ३ ॥&lt;br&gt;&#xA;श्वेतवर्णं तथा सत्त्वं धर्मे प्रीतिकरः सदा ।&lt;br&gt;&#xA;सच्छ्रद्धोत्पादकं नित्यमसच्छ्रद्धानिवारकम् ॥ ४ ॥&lt;br&gt;&#xA;सात्त्विकी राजसी चैव तामसी च तथापरा ।&lt;br&gt;&#xA;श्रद्धा तु त्रिविधा प्रोक्ता मुनिभिस्तत्त्वदर्शिभिः ॥ ५ ॥&lt;br&gt;&#xA;रक्तवर्णं रजः प्रोक्तमप्रीतिकरमद्‌भुतम् ।&lt;br&gt;&#xA;अप्रीतिर्दुःखयोगत्वाद्‌भवत्येव सुनिश्चिता ॥ ६ ॥&lt;br&gt;&#xA;प्रद्वेषोऽथ तथा द्रोहो मत्सरः स्तम्भ एव च ।&lt;br&gt;&#xA;उत्कण्ठा च तथा निद्रा श्रद्धा तत्र च राजसी ॥ ७ ॥&lt;br&gt;&#xA;मानो मदस्तथा गर्वो रजसा किल जायते ।&lt;br&gt;&#xA;प्रत्येतव्यं रजस्त्वेतैर्लक्षणैश्च विचक्षणैः ॥ ८ ॥&lt;br&gt;&#xA;कृष्णवर्णं तमः प्रोक्तं मोहनं च विषादकृत् ।&lt;br&gt;&#xA;आलस्यं च तथाऽज्ञानं निद्रा दैन्यं भयं तथा ॥ ९ ॥&lt;br&gt;&#xA;विवादश्चैव कार्पण्यं कौटिल्यं रोष एव च ।&lt;br&gt;&#xA;वैषम्यं वातिनास्तिक्यं परदोषानुदर्शनम् ॥ १० ॥&lt;br&gt;&#xA;प्रत्येतव्यं तमस्त्वेतैर्लक्षणैः सर्वथा बुधैः ।&lt;br&gt;&#xA;तामस्या श्रद्धया युक्तं परतापोपपादकम् ॥ ११ ॥&lt;br&gt;&#xA;सत्त्वं प्रकाशयितव्यं नियन्तव्यं रजः सदा ।&lt;br&gt;&#xA;संहर्तव्यं तमः कामं जनेन शुभमिच्छता ॥ १२ ॥&lt;br&gt;&#xA;अन्योन्याभिभवाच्चैते विरुध्यन्ति परस्परम् ।&lt;br&gt;&#xA;तथोऽन्योन्याश्रयाः सर्वे न तिष्ठन्ति निराश्रयाः ॥ १३ ॥&lt;br&gt;&#xA;सत्त्वं न केवलं क्वापि न रजो न तमस्तथा ।&lt;br&gt;&#xA;मिलिताश्च सदा सर्वे तेनान्योन्याश्रयाः स्मृताः ॥ १४ ॥&lt;br&gt;&#xA;अन्योन्यमिथुनाच्चैव विस्तारं कथयाम्यहम् ।&lt;br&gt;&#xA;शृणु नारद यज्ज्ञात्वा मुच्यते भवबन्धनात् ॥ १५ ॥&lt;br&gt;&#xA;सन्देहोऽत्र न कर्तव्यो ज्ञात्वेत्युक्तं मया वचः ।&lt;br&gt;&#xA;ज्ञातं तदनुभूतं यत्परिज्ञातं फले सति ॥ १६ ॥&lt;br&gt;&#xA;श्रवणाद्दर्शनाच्चैव सपद्येव महामते ।&lt;br&gt;&#xA;संस्कारानुभवाच्चैव परिज्ञातं न जायते ॥ १७ ॥&lt;br&gt;&#xA;श्रुतं तीर्थं पवित्रञ्च श्रद्धोत्पन्ना च राजसी ।&lt;br&gt;&#xA;निर्गतस्तत्र तीर्थे वै दृष्टं चैव यथाश्रुतम् ॥ १८ ॥&lt;br&gt;&#xA;स्नातस्तत्र कृतं कृत्यं दत्तं दानं च राजसम् ।&lt;br&gt;&#xA;स्थितस्तत्र कियत्कालं रजोगुणसमावृतः ॥ १९ ॥&lt;br&gt;&#xA;रागद्वेषान्न निर्मुक्तः कामक्रोधसमावृतः ।&lt;br&gt;&#xA;पुनरेव गृहं प्राप्तो यथापूर्वं तथा स्थितः ॥ २० ॥&lt;br&gt;&#xA;श्रुतं च नानुभूतं वै तेन तीर्थं मुनीश्वर ।&lt;br&gt;&#xA;न प्राप्तं च फलं यस्मादश्रुतं विद्धि नारद ॥ २१ ॥&lt;br&gt;&#xA;निष्पापत्वं बलं विद्धि तीर्थस्य मुनिसत्तम ।&lt;br&gt;&#xA;कृषेः फलं यथा लोके निष्पन्नान्नस्य भक्षणम् ॥ २२ ॥&lt;br&gt;&#xA;पापदेहविकारा ये कामक्रोधादयः परे ।&lt;br&gt;&#xA;लोभो मोहस्तथा तृष्णा द्वेषो रागस्तथा मदः ॥ २३ ॥&lt;br&gt;&#xA;असूयेर्ष्याक्षमाशान्तिः पापान्येतानि नारद ।&lt;br&gt;&#xA;न निर्गतानि देहात्तु तावत्पापयुतो नरः ॥ २४ ॥&lt;br&gt;&#xA;कृते तीर्थे यदैतानि देहान्न निर्गतानि चेत् ।&lt;br&gt;&#xA;निष्फलः श्रम एवैकः कर्षकस्य यथा तथा ॥ २५ ॥&lt;br&gt;&#xA;श्रमेणापीडितं क्षेत्रं कृष्टा भूमिः सुदुर्घटा ।&#xA;उप्तं बीजं महार्घं च हिता वृत्तिरुदाहृता ॥ २६ ॥&lt;br&gt;&#xA;अहोरात्रं परिक्लिष्टो रक्षणार्थं फलोत्सुकः ।&lt;br&gt;&#xA;काले सुप्तस्तु हेमन्ते वने व्याघ्रादिभिर्भृशम् ॥ २७ ॥&lt;br&gt;&#xA;भक्षितं शलभैः सर्वं निराशश्च कृतः पुनः ।&lt;br&gt;&#xA;तद्वत्तीर्थश्रमः पुत्र कष्टदो न फलप्रदः ॥ २८ ॥&lt;br&gt;&#xA;सत्त्वं समुत्कटं जातं प्रवृद्धं शास्त्रदर्शनात् ।&lt;br&gt;&#xA;वैराग्यं तत्फलं जातं तामसार्थेषु नारद ॥ २९ ॥&lt;br&gt;&#xA;प्रसह्याभिभवत्येव तद्‌रजस्तमसी उभे ।&lt;br&gt;&#xA;रजः समुत्कटं जातं प्रवृत्तं लोभयोगतः ॥ ३० ॥&lt;br&gt;&#xA;तत्तथाभिभवत्येव तमःसत्त्वे तथा उभे ।&lt;br&gt;&#xA;तमस्तथोत्कटं भूत्वा प्रवृद्धं मोहयोगतः ॥ ३१ ॥&lt;br&gt;&#xA;तत्सत्त्वरजसी चोभे सङ्गम्याभिभवत्यपि ।&lt;br&gt;&#xA;विस्तरं कथयाम्यद्य यथाभिभवतीति वै ॥ ३२ ॥&lt;br&gt;&#xA;यदा सत्त्वं प्रवृद्धं वै मतिर्धर्मे स्थिता तदा ।&lt;br&gt;&#xA;न चिन्तयति बाह्यार्थं रजस्तमःसमुद्‌भवम् ॥ ३३ ॥&lt;br&gt;&#xA;अर्थं सत्त्वसमुद्‌भूतं गृह्णाति च न चान्यथा ।&lt;br&gt;&#xA;अनायासकृतं चार्थं धर्मं यज्ञं च वाञ्छति ॥ ३४ ॥&lt;br&gt;&#xA;सात्त्विकेष्वेव भोगेषु कामं वै कुरुते तदा ।&lt;br&gt;&#xA;राजसेषु न मोक्षार्थं तामसेषु पुनः कुतः ॥ ३५ ॥&lt;br&gt;&#xA;एवं जित्वा रजः पूर्वं ततश्च तमसो जयः ।&lt;br&gt;&#xA;सत्त्वं च केवलं पुत्र तदा भवति निर्मलम् ॥ ३६ ॥&lt;br&gt;&#xA;यदा रजः प्रवृद्धं वै त्यक्त्वा धर्मान् सनातनान् ।&lt;br&gt;&#xA;अन्यथाकुरुते धर्माच्छ्रद्धां प्राप्य तु राजसीम् ॥ ३७ ॥&lt;br&gt;&#xA;राजसादर्थसंवृद्धिस्तथा भोगस्तु राजसः ।&lt;br&gt;&#xA;सत्त्वं विनिर्गतं तेन तमसश्चापि निग्रहः ॥ ३८ ॥&lt;br&gt;&#xA;यदा तमो विवृद्धं स्यादुत्कटं सम्बभूव ह ।&lt;br&gt;&#xA;तदा वेदे न विश्वासो धर्मशास्त्रे तथैव च ॥ ३९ ॥&lt;br&gt;&#xA;श्रद्धां च तामसीं प्राप्य करोति च धनात्ययम् ।&lt;br&gt;&#xA;द्रोहं सर्वत्र कुरुते न शान्तिमधिगच्छति ॥ ४० ॥&lt;br&gt;&#xA;जित्वा सत्त्वं रजश्चैव क्रोधनो दुर्मतिः शठः ।&lt;br&gt;&#xA;वर्तते कामचारेण भावेषु विततेषु च ॥ ४१ ॥&lt;br&gt;&#xA;एकं सत्त्वं न भवति रजश्चैकं तमस्तथा ।&lt;br&gt;&#xA;सहैवाश्रित्य वर्तन्ते गुणा मिथुनधर्मिणः ॥ ४२ ॥&lt;br&gt;&#xA;रजो विना न सत्त्वं स्याद्‌रजः सत्त्वं विना क्वचित् ।&lt;br&gt;&#xA;तमो विना न चैवैते वर्तन्ते पुरुषर्षभ ॥ ४३ ॥&lt;br&gt;&#xA;तमस्ताभ्यां विहीनं तु केवलं न कदाचन ।&lt;br&gt;&#xA;सर्वे मिथुनधर्माणो गुणाः कार्यान्तरेषु वै ॥ ४४ ॥&lt;br&gt;&#xA;अन्योन्यसंश्रिताः सर्वे तिष्ठन्ति न वियोजिताः ।&lt;br&gt;&#xA;अन्योन्यजनकाश्चैव यतः प्रसवधर्मिणः ॥ ४५ ॥&lt;br&gt;&#xA;सत्त्वं कदाचिच्च रजस्तमसी जनयत्युत ।&lt;br&gt;&#xA;कदाचित्तु रजः सत्त्वतमसी जनयत्यपि ॥ ४६ ॥&lt;br&gt;&#xA;कदाचित्तु तमः सत्त्वरजसी जनयत्युभे ।&lt;br&gt;&#xA;जनयन्त्येवमन्योन्यं मृत्पिण्डश्च घटं यथा ॥ ४७ ॥&lt;br&gt;&#xA;बुद्धिस्थास्ते गुणाः कामान्बोधयन्ति परस्परम् ।&lt;br&gt;&#xA;देवदत्तविष्णुमित्रयज्ञदत्तादयो यथा ॥ ४८ ॥&lt;br&gt;&#xA;यथा स्त्रीपुरुषश्चैव मिथुनौ च परस्परम् ।&lt;br&gt;&#xA;तथा गुणाः समायान्ति युग्मभावं परस्परम् ॥ ४९ ॥&lt;br&gt;&#xA;रजसो मिथुने सत्त्वं सत्त्वस्य मिथुने रजः ।&lt;br&gt;&#xA;उभे ते सत्त्वरजसी तमसो मिथुने विदुः ॥ ५० ॥&lt;br&gt;&#xA;नारद उवाच&lt;br&gt;&#xA;इत्येतत्कथितं पित्रा गुणरूपमनुत्तमम् ।&lt;br&gt;&#xA;श्रुत्वाप्येतत्स एवाहं ततोऽपृच्छं पितामहम् ॥ ५१ ॥&lt;br&gt;&#xA;इति श्रीदेवीभागवते महापुराणेऽष्टादशसाहस्र्यां संहितायां&lt;br&gt;&#xA;तृतीयस्कन्धे गुणानां रूपसंस्थानादिवर्णनं नाम अष्टमोऽध्यायः ॥ ८ ॥&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/purANam/shAktam/devI-bhAgavatam/03/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/09/</guid>
      <description>&lt;p&gt;नारद उवाच&lt;br&gt;&#xA;गुणानां लक्षणं तात भवता कथितं किल ।&lt;br&gt;&#xA;न तृप्तोऽस्मि पिबन्मिष्टं त्वन्मुखात्प्रच्युतं रसम् ॥ १ ॥&lt;br&gt;&#xA;गुणानां तु परिज्ञानं यथावदनुवर्णय ।&lt;br&gt;&#xA;येनाहं परमां शान्तिमधिगच्छामि चेतसि ॥ २ ॥&lt;br&gt;&#xA;व्यास उवाच&lt;br&gt;&#xA;इति पृष्टस्तु पुत्रेण नारदेन महात्मना ।&lt;br&gt;&#xA;उवाच च जगत्कर्ता रजोगुणसमुद्‌भवः ॥ ३ ॥&lt;/p&gt;&#xA;&lt;p&gt;ब्रह्मोवाच&lt;br&gt;&#xA;शृणु नारद वक्ष्यामि गुणानां परिवर्णनम् ।&lt;br&gt;&#xA;सम्यङ्‌ नाहं विजानामि यथामति वदामि ते ॥ ४ ॥&lt;br&gt;&#xA;सत्त्वं तु केवलं नैव कुत्रापि परिलक्ष्यते ।&lt;br&gt;&#xA;मिश्रीभावात्तु तेषां वै मिश्रत्वं प्रतिभाति वै ॥ ५ ॥&lt;br&gt;&#xA;यथा काचिद्वरा नारी सर्वभूषणभूषिता ।&lt;br&gt;&#xA;हावभावयुता कामं भर्तुः प्रीतिकरी भवेत् ॥ ६ ॥&lt;br&gt;&#xA;मातापित्रोस्तथा सैव बन्धुवर्गस्य प्रीतिदा ।&lt;br&gt;&#xA;दुःखं मोहं सपत्नीषु जनयत्यपि सैव हि ॥ ७ ॥&lt;br&gt;&#xA;एवं सत्त्वेन तेनैव स्त्रीत्वमापादितेन च ।&lt;br&gt;&#xA;रजसस्तमसश्चैव जनिता वृत्तिरन्यथा ॥ ८ ॥&lt;br&gt;&#xA;रजसा स्त्रीकृतेनैव तमसा च तथा पुनः ।&lt;br&gt;&#xA;अन्योन्यस्य समायोगादन्यथा प्रतिभाति वै ॥ ९ ॥&lt;br&gt;&#xA;अवस्थानात्स्वभावेषु न वै जात्यन्तराणि च ।&lt;br&gt;&#xA;लक्ष्यते विपरीतानि योगान्नारद कुत्रचित् ॥ १० ॥&lt;br&gt;&#xA;यथा रूपवती नारी यौवनेन विभूषिता ।&lt;br&gt;&#xA;लज्जामाधुर्ययुक्ता च तथा विनयसंयुता ॥ ११ ॥&lt;br&gt;&#xA;कामशास्त्रविधिज्ञा च धर्मशास्त्रेऽपि सम्मता ।&lt;br&gt;&#xA;भर्तुःप्रीतिकरी भूत्वा सपत्नीनां च दुःखदा ॥ १२ ॥&lt;br&gt;&#xA;मोहदुःखस्वभावस्था सत्त्वस्थेत्युच्यते जनैः ।&lt;br&gt;&#xA;तथा सत्त्वं विकुर्वाणमन्यभावं विभाति वै ॥ १३ ॥&lt;br&gt;&#xA;चोरैरुपद्रुतानां हि साधूनां सुखदा भवेत् ।&lt;br&gt;&#xA;दुःखा मूढा च दस्यूनां सैव सेना तथागुणा ॥ १४ ॥&lt;br&gt;&#xA;विपरीतप्रतीतिं वै वर्जयन्ति स्वभावतः ।&lt;br&gt;&#xA;यथा च दुर्दिनं जातं महामेघघनावृतम् ॥ १५ ॥&lt;br&gt;&#xA;विद्युत्स्तनितसंयुक्तं तिमिरेणावगुण्ठितम् ।&lt;br&gt;&#xA;सिञ्चद्‌भूमिं प्रवर्षद्वै तमोरूपमुदाहृतम् ॥ १६ ॥&lt;br&gt;&#xA;यदेतत्कर्षकाणां वै तदेवातीव दुर्दिनम् ।&lt;br&gt;&#xA;बीजोपस्करयुक्तानां सुखदं प्रभवत्युत ॥ १७ ॥&lt;br&gt;&#xA;अप्रच्छन्नगृहाणां च दुर्भगानां विशेषतः ।&lt;br&gt;&#xA;तृणकाष्ठगृहीतानां दुःखदं गृहमेधिनाम् ॥ १८ ॥&lt;br&gt;&#xA;प्रोषितभर्तृकाणां वै मोहदं प्रवदन्त्यपि ।&lt;br&gt;&#xA;स्वभावस्था गुणाः सर्वे विपरीता विभान्ति वै ॥ १९ ॥&lt;br&gt;&#xA;लक्षणानि पुनस्तेषां शृणु पुत्र ब्रवीम्यहम् ।&lt;br&gt;&#xA;लघुप्रकाशकं सत्त्वं निर्मलं विशदं सदा ॥ २० ॥&lt;br&gt;&#xA;यदाङ्गानि लघून्येव नेत्रादीनीन्द्रियाणि च ।&lt;br&gt;&#xA;निर्मलं च तथा चेतो गृह्णाति विषयान्न तान् ॥ २१ ॥&lt;br&gt;&#xA;तदा सत्त्वं शरीरे वै मन्तव्यञ्च समुत्कटम् ।&lt;br&gt;&#xA;जृम्भां स्तम्भं च तन्द्रां च चलञ्चैव रजः पुनः ॥ २२ ॥&lt;br&gt;&#xA;यदा तदुत्कटं जातं देहे यस्य च कस्यचित् ।&lt;br&gt;&#xA;कलिं मृगयते कर्तुं गन्तुं ग्रामान्तरं तथा ॥ २३ ॥&lt;br&gt;&#xA;चलचित्तस्य सोऽत्यर्थं विवादे चोद्यतस्तथा ।&lt;br&gt;&#xA;गुरुमावरणं कामं तमो भवति तद्यदा ॥ २४ ॥&#xA;तदाङ्गानि गुरूण्याशु प्रभवन्त्यावृतानि च ।&lt;br&gt;&#xA;इन्द्रियाणि मनः शून्यं निद्रां नैवाभिवाञ्छति ॥ २५ ॥&lt;br&gt;&#xA;गुणानां लक्षणान्येवं विज्ञेयानीह नारद ।&lt;br&gt;&#xA;नारद उवाच&lt;br&gt;&#xA;विभिन्नलक्षणाः प्रोक्ताः पितामह गुणास्त्रयः ॥ २६ ॥&lt;br&gt;&#xA;कथमेकत्र संस्थाने कार्यं कुर्वन्ति शाश्वतम् ।&lt;br&gt;&#xA;परस्परं मिलित्वा हि विभिन्नाः शत्रवः किल ॥ २७ ॥&lt;br&gt;&#xA;एकत्रस्थाः कथं कार्यं कुर्वन्तीति वदस्व मे ।&lt;br&gt;&#xA;ब्रह्मोवाच&lt;br&gt;&#xA;शृणु पुत्र प्रवक्ष्यामि गुणास्ते दीपवृत्तयः ॥ २८ ॥&lt;br&gt;&#xA;प्रदीपश्च यथा कार्यं प्रकरोत्यर्थदर्शनम् ।&lt;br&gt;&#xA;वर्तिस्तैलं यथार्चिश्च विरुद्धाश्च परस्परम् ॥ २९ ॥&lt;br&gt;&#xA;विरुद्धं हि तथा तैलमग्निना सह सङ्गतम् ।&lt;br&gt;&#xA;तैलं वर्तिविरोध्येव पावकोऽपि परस्परम् ॥ ३० ॥&lt;br&gt;&#xA;एकत्रस्थाः पदार्थानां प्रकुर्वन्ति प्रदर्शनम् ।&lt;br&gt;&#xA;नारद उवाच&lt;br&gt;&#xA;एवं प्रकृतिजाः प्रोक्ता गुणाः सत्यवतीसुत ॥ ३१ ॥&lt;br&gt;&#xA;विश्वस्य कारणं ते वै मया पूर्वं यथा श्रुतम् ।&lt;br&gt;&#xA;व्यास उवाच&lt;br&gt;&#xA;इत्युक्तं नारदेनाथ मम सर्वं सविस्तरम् ॥ ३२ ॥&lt;br&gt;&#xA;गुणानां लक्षणं सर्वं कार्यं चैव विभागशः ।&lt;br&gt;&#xA;आराध्या परमा शक्तिर्यया सर्वमिदं ततम् ॥ ३३ ॥&lt;br&gt;&#xA;सगुणा निर्गुणा चैव कार्यभेदे सदैव हि ।&lt;br&gt;&#xA;अकर्ता पुरुषः पूर्णो निरीहः परमोऽव्ययः ॥ ३४ ॥&lt;br&gt;&#xA;करोत्येषा महामाया विश्वं सदसदात्मकम् ।&lt;br&gt;&#xA;ब्रह्मा विष्णुस्तथा रुद्रःसूर्यश्चन्द्रः शचीपतिः ॥ ३५ ॥&lt;br&gt;&#xA;अश्विनौ वसवस्त्वष्टा कुबेरो यादसां पतिः ।&lt;br&gt;&#xA;वह्निर्वायुस्तथा पूषा सेनानीश्च विनायकः ॥ ३६ ॥&lt;br&gt;&#xA;सर्वे शक्तियुताः शक्ताः कर्तुं कार्याणि स्वानि च ।&lt;br&gt;&#xA;अन्यथा तेऽप्यशक्ता वै प्रस्पन्दितुमनीश्वराः ॥ ३७ ॥&lt;br&gt;&#xA;सा चैव कारणं राजन् जगतः परमेश्वरी ।&lt;br&gt;&#xA;समाराधय तां भूप कुरु यज्ञं जनाधिप ॥ ३८ ॥&lt;br&gt;&#xA;पूजनं परया भक्त्या तस्या एव विधानतः ।&lt;br&gt;&#xA;महालक्ष्मीर्महाकाली तथा महासरस्वती ॥ ३९ ॥&lt;br&gt;&#xA;ईश्वरी सर्वभूतानां सर्वकारणकारणम् ।&lt;br&gt;&#xA;सर्वकामार्थदा शान्ता सुखसेव्या दयान्विता ॥ ४० ॥&lt;br&gt;&#xA;नामोच्चारणमात्रेण वाञ्छितार्थफलप्रदा ।&lt;br&gt;&#xA;देवैराराधिता पूर्वं ब्रह्मविष्णुमहेश्वरैः ॥ ४१ ॥&lt;br&gt;&#xA;मोक्षकामैश्च विविधैस्तापसैर्विजितात्मभिः ।&lt;br&gt;&#xA;अस्पष्टमपि यन्नाम प्रसङ्गेनापि भाषितम् ॥ ४२ ॥&lt;br&gt;&#xA;ददाति वाञ्छितानर्थान्दुर्लभानपि सर्वथा ।&lt;br&gt;&#xA;ऐ ऐ इति भयार्तेन दृष्ट्वा व्याघ्रादिकं वने ॥ ४३ ॥&lt;br&gt;&#xA;बिन्दुहीनमपीत्युक्तं वाञ्छितं प्रददाति वै ।&lt;br&gt;&#xA;तत्र सत्यव्रतस्यैव दृष्टान्तो नृपसत्तम ॥ ४४ ॥&lt;br&gt;&#xA;प्रत्यक्ष एव चास्माकं मुनीनां भावितात्मनाम् ।&lt;br&gt;&#xA;ब्राह्मणानां समाजेषु तस्योदाहरणं बुधैः ॥ ४५ ॥&lt;br&gt;&#xA;कथ्यमानं मया राजञ्छ्रुतं सर्वं सविस्तरम् ।&lt;br&gt;&#xA;अनक्षरो महामूर्खो नाम्ना सत्यव्रतो द्विजः ॥ ४६ ॥&lt;br&gt;&#xA;श्रुत्वाऽक्षरं कोलमुखात्समुच्चार्य स्वयं ततः ।&lt;br&gt;&#xA;बिन्दुहीनं प्रसङ्गेन जातोऽसौ विबुधोत्तमः ॥ ४७ ॥&lt;br&gt;&#xA;ऐकारोच्चारणाद्देवी तुष्टा भगवती तदा ।&lt;br&gt;&#xA;चकार कविराजं तं दयार्द्रा परमेश्वरी ॥ ४८ ॥&lt;br&gt;&#xA;इति श्रीदेवीभागवते महापुराणेऽष्टादशसाहस्र्यां संहितायां&lt;br&gt;&#xA;तृतीयस्कन्धे गुणपरिज्ञानवर्णनं नाम नवमोऽध्यायः ॥ ९ ॥&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/purANam/shAktam/devI-bhAgavatam/03/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/10/</guid>
      <description>&lt;p&gt;जनमेजय उवाच&lt;br&gt;&#xA;कोऽसौ सत्यव्रतो नाम ब्राह्मणो द्विजसत्तमः ।&lt;br&gt;&#xA;कस्मिन्देशे समुत्पन्नः कीदृशश्च वदस्व मे ॥ १ ॥&lt;br&gt;&#xA;कथं तेन श्रुतः शब्दः कथमुच्चारितः पुनः ।&lt;br&gt;&#xA;सिद्धिश्च कीदृशी जाता तस्य विप्रस्य तत्क्षणात् ॥ २ ॥&lt;br&gt;&#xA;कथं तुष्टा भवानी सा सर्वज्ञा सर्वसंस्थिता ।&lt;br&gt;&#xA;विस्तरेण वदस्वाद्य कथामेतां मनोरमाम् ॥ ३ ॥&lt;br&gt;&#xA;सूत उवाच&lt;br&gt;&#xA;इति पृष्टस्तदा राज्ञा व्यासः सत्यवतीसुतः ।&lt;br&gt;&#xA;उवाच परमोदारं वचनं रसवच्छुचि ॥ ४ ॥&lt;br&gt;&#xA;व्यास उवाच&lt;br&gt;&#xA;शृणु राजन् प्रवक्ष्यामि कथां पौराणिकीं शुभाम् ।&lt;br&gt;&#xA;श्रुता मुनिसमाजेषु मया पूर्वं कुरूद्वह ॥ ५ ॥&lt;br&gt;&#xA;एकदाऽहं कुरुश्रेष्ठ कुर्वंस्तीर्थाटनं शुचि ।&lt;br&gt;&#xA;सम्प्राप्तो नैमिषारण्यं पावनं मुनिसेवितम् ॥ ६ ॥&lt;br&gt;&#xA;प्रणम्याहं मुनीन्सर्वान् स्थितस्तत्र वराश्रमे ।&lt;br&gt;&#xA;विधिपुत्रास्तु यत्रासञ्जीवन्मुक्ता महाव्रताः ॥ ७ ॥&lt;br&gt;&#xA;कथाप्रसङ्ग एवासीत्तत्र विप्रसमागमे ।&lt;br&gt;&#xA;जमदग्निस्तु पप्रच्छ मुनीनेवं समास्थितः ॥ ८ ॥&lt;br&gt;&#xA;जमदग्निरुवाच&lt;br&gt;&#xA;सन्देहोऽस्ति महाभागा मम चेतसि तापसाः ।&lt;br&gt;&#xA;समाजेषु मुनीनां वै निःसन्देहो भवाम्यहम् ॥ ९ ॥&lt;br&gt;&#xA;ब्रह्मा विष्णुस्तथा रुद्रो मघवा वरुणोऽनलः ।&lt;br&gt;&#xA;कुबेरः पवनस्त्वष्टा सेनानीश्च गणाधिपः ॥ १० ॥&lt;br&gt;&#xA;सूर्योऽश्विनौ भगः पूषा निशानाथो ग्रहास्तथा ।&lt;br&gt;&#xA;आराधनीयतमः कोऽत्र वाञ्छितार्थफलप्रदः ॥ ११ ॥&lt;br&gt;&#xA;सुखसेव्यश्च सततं चाशुतोषश्च मानदाः ।&lt;br&gt;&#xA;ब्रुवन्तु मुनयः शीघ्रं सर्वज्ञाः संशितव्रताः ॥ १२ ॥&lt;br&gt;&#xA;एवं प्रश्ने कृते तत्र लोमशो वाक्यमब्रवीत् ।&lt;br&gt;&#xA;जमदग्ने शृणुष्वैतद्यत्पृष्टं वै त्वयाऽधुना ॥ १३ ॥&lt;br&gt;&#xA;सेवनीयतमा शक्तिः सर्वेषां शुभमिच्छताम् ।&lt;br&gt;&#xA;परा प्रकृतिराद्या च सर्वगा सर्वदा शिवा ॥ १४ ॥&lt;br&gt;&#xA;देवानां जननी सैव ब्रह्मादीनां महात्मनाम् ।&lt;br&gt;&#xA;आदिप्रकृतिमूलं सा संसारपादपस्य वै ॥ १५ ॥&lt;br&gt;&#xA;स्मृता चोच्चारिता देवी ददाति किल वाञ्छितम् ।&lt;br&gt;&#xA;सर्वदैवार्द्रचित्ता सा वरदानाय सेविता ॥ १६ ॥&lt;br&gt;&#xA;इतिहासं प्रवक्ष्यामि शृण्वन्तु मुनयः शुभम् ।&lt;br&gt;&#xA;अक्षरोच्चारणादेव यथा प्राप्तं द्विजेन वै ॥ १७ ॥&lt;br&gt;&#xA;कोसलेषु द्विजः कश्चिद्देवदत्तेति विश्रुतः ।&lt;br&gt;&#xA;अनपत्यश्चकारेष्टिं पुत्राय विधिपूर्वकम् ॥ १८ ॥&lt;br&gt;&#xA;तमसातीरमास्थाय कृत्वा मण्डपमुत्तमम् ।&lt;br&gt;&#xA;द्विजानाहूय वेदज्ञान्सत्रकर्मविशारदान् ॥ १९ ॥&lt;br&gt;&#xA;कृत्वा वेदीं विधानेन स्थापयित्वा विभावसून् ।&lt;br&gt;&#xA;पुत्रेष्टिं विधिवत्तत्र चकार द्विजसत्तमः ॥ २० ॥&lt;br&gt;&#xA;ब्रह्माणं कल्पयामास सुहोत्रं मुनिसत्तमम् ।&lt;br&gt;&#xA;अध्वर्युं याज्ञवल्क्यं च होतारं च बृहस्पतिम् ॥ २१ ॥&lt;br&gt;&#xA;प्रस्तोतारं तथा पैलमुद्‌गातारं च गोभिलम् ।&lt;br&gt;&#xA;सभ्यानन्यान्मुनीन्कृत्वा विधिवत्प्रददौ वसु ॥ २२ ॥&lt;br&gt;&#xA;उद्‌गाता सामगः श्रेष्ठः सप्तस्वरसमन्वितम् ।&lt;br&gt;&#xA;रथन्तरमगायत्तु स्वरितेन समन्वितम् ॥ २३ ॥&lt;br&gt;&#xA;तदाऽस्य स्वरभङ्गोऽभूत्कृते श्वासे मुहुर्मुहुः ।&lt;br&gt;&#xA;देवदत्तश्चुकोपाशु गोभिलं प्रत्युवाच ह ॥ २४ ॥&lt;br&gt;&#xA;मूर्खोऽसि मुनिमुख्याद्य स्वरभङ्गस्त्वया कृतः ।&lt;br&gt;&#xA;काम्यकर्मणि सञ्जाते पुत्रार्थं यजतश्च मे ॥ २५ ॥&lt;br&gt;&#xA;गोभिलस्तु तदोवाच देवदत्तं सुकोपितः ।&lt;br&gt;&#xA;मूर्खस्ते भविता पुत्रः शठः शब्दविवर्जितः ॥ २६ ॥&lt;br&gt;&#xA;सर्वप्राणिशरीरे तु श्वासोच्छ्‌वासः सुदुर्ग्रहः ।&lt;br&gt;&#xA;न मेऽत्र दूषणं किञ्चित्स्वरभङ्गे महामते ॥ २७ ॥&lt;br&gt;&#xA;तच्छ्रुत्वा वचनं तस्य गोभिलस्य महात्मनः ।&lt;br&gt;&#xA;शापाद्‌भीतो देवदत्तस्तमुवाचातिदुःखितः ॥ २८ ॥&lt;br&gt;&#xA;कथं क्रुद्धोऽसि विप्रेन्द्र वृथा मयि निरागसि ।&lt;br&gt;&#xA;अक्रोधना हि मुनयो भवन्ति सुखदाः सदा ॥ २९ ॥&lt;br&gt;&#xA;स्वल्पेऽपराधे विप्रेन्द्र कथं शप्तस्त्वया ह्यहम् ।&lt;br&gt;&#xA;अपुत्रोऽहं सुतप्तः प्राक् तापयुक्तः पुनः कृतः ॥ ३० ॥&lt;br&gt;&#xA;मूर्खपुत्रादपुत्रत्वं वरं वेदविदो विदुः ।&lt;br&gt;&#xA;तथापि ब्राह्मणो मूर्खः सर्वेषां निन्द्य एव हि ॥ ३१ ॥&lt;br&gt;&#xA;पशुवच्छूद्रवच्चैव न योग्यः सर्वकर्मसु ।&lt;br&gt;&#xA;किं करोमीह मूर्खेण पुत्रेण द्विजसत्तम ॥ ३२ ॥&#xA;यथा शूद्रस्तथा मूर्खो ब्राह्मणो नात्र संशयः ।&lt;br&gt;&#xA;न पूजार्हो न दानार्हो निन्द्यश्च सर्वकर्मसु ॥ ३३ ॥&lt;br&gt;&#xA;देशे वै वसमानश्च ब्राह्मणो वेदवर्जितः ।&lt;br&gt;&#xA;करदः शूद्रवच्चैव मन्तव्यः स च भूभुजा ॥ ३४ ॥&lt;br&gt;&#xA;नासने पितृकार्येषु देवकार्येषु स द्विजः ।&lt;br&gt;&#xA;मूर्खः समुपवेश्यश्च कार्यश्च फलमिच्छता ॥ ३५ ॥&lt;br&gt;&#xA;राज्ञा शूद्रसमो ज्ञेयो न योज्यः सर्वकर्मसु ।&lt;br&gt;&#xA;कर्षकस्तु द्विजः कार्यो ब्राह्मणो वेदवर्जितः ॥ ३६ ॥&lt;br&gt;&#xA;विना विप्रेण कर्तव्यं श्राद्धं कुशचटेन वै ।&lt;br&gt;&#xA;न तु विप्रेण मूर्खेण श्राद्धं कार्यं कदाचन ॥ ३७ ॥&lt;br&gt;&#xA;आहारादधिकं चान्नं न दातव्यमपण्डिते ।&lt;br&gt;&#xA;दाता नरकमाप्नोति ग्रहीता तु विशेषतः ॥ ३८ ॥&lt;br&gt;&#xA;धिग्राज्यं तस्य राज्ञो वै यस्य देशेऽबुधा जनाः ।&lt;br&gt;&#xA;पूज्यन्ते ब्राह्मणा मूर्खा दानमानादिकैरपि ॥ ३९ ॥&lt;br&gt;&#xA;आसने पूजने दाने यत्र भेदो न चाण्वपि ।&lt;br&gt;&#xA;मूर्खपण्डितयोर्भेदो ज्ञातव्यो विबुधेन वै ॥ ४० ॥&lt;br&gt;&#xA;मूर्खा यत्र सुगर्विष्ठा दानमानपरिग्रहैः ।&lt;br&gt;&#xA;तस्मिन्देशे न वस्तव्यं पण्डितेन कथञ्चन ॥ ४१ ॥&lt;br&gt;&#xA;असतामुपकाराय दुर्जनानां विभूतयः ।&lt;br&gt;&#xA;पिचुमन्दः फलाढ्योऽपि काकैरेवोपभुज्यते ॥ ४२ ॥&lt;br&gt;&#xA;भुक्त्वान्नं वेदविद्विप्रो वेदाभ्यासं करोति वै ।&lt;br&gt;&#xA;क्रीडन्ति पूर्वजास्तस्य स्वर्गे प्रमुदिताः किल ॥ ४३ ॥&lt;br&gt;&#xA;गोभिलातः विमुक्तं वै त्वया वेदविदुत्तम ।&lt;br&gt;&#xA;संसारे मूर्खपुत्रत्वं मरणादतिगर्हितम् ॥ ४४ ॥&lt;br&gt;&#xA;कृपां कुरु महाभाग शापस्यानुग्रहं प्रति ।&lt;br&gt;&#xA;दीनोद्धारणशक्तोऽसि पतामि तव पादयोः ॥ ४५ ॥&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/purANam/shAktam/devI-bhAgavatam/03/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/11/</guid>
      <description>&lt;p&gt;लोमश उवाच&lt;br&gt;&#xA;न वेदाध्ययनं किञ्चिज्जानाति न जपं तथा ।&lt;br&gt;&#xA;ध्यानं न देवतानाञ्च न चैवाराधनं तथा ॥ १ ॥&lt;br&gt;&#xA;नासनं वेद विप्रोऽसो प्राणायामं तथा पुनः ।&lt;br&gt;&#xA;प्रत्याहारं तु नो वेद भूतशुद्धिञ्च कारणम् ॥ २ ॥&lt;br&gt;&#xA;न मन्त्रकीलकं जाप्यं गायत्रीञ्च न वेद सः ।&lt;br&gt;&#xA;शौचं स्नानविधिञ्चैव तथाचमनकं पुनः ॥ ३ ॥&lt;br&gt;&#xA;प्राणाग्निहोत्रं नो वेद बलिदानं न चातिथिम् ।&lt;br&gt;&#xA;न सन्ध्यां समिधो होमं विवेद च तथा मुनिः ॥ ४ ॥&lt;br&gt;&#xA;सोऽकरोत्प्रातरुत्थाय यत्किञ्चिद्दन्तधावनम् ।&lt;br&gt;&#xA;स्नानं च शूद्रवत्तत्र गङ्गायां मन्त्रवर्जितम् ॥ ५ ॥&lt;br&gt;&#xA;फलान्यादाय वन्यानि मध्यान्हेऽपि यदृच्छया ।&lt;br&gt;&#xA;भक्ष्याभक्ष्यपरिज्ञानं न जानाति शठस्तथा ॥ ६ ॥&lt;br&gt;&#xA;सत्यं ब्रूते स्थितस्तत्र नानृतं वदते पुनः ।&lt;br&gt;&#xA;जनैः सत्यतपा नाम कृतमस्य द्विजस्य वै ॥ ७ ॥&lt;br&gt;&#xA;नाहितं कस्यचित्कुर्यान्न तथाऽविहितं क्वचित् ।&lt;br&gt;&#xA;सुखं स्वपिति तत्रैव निर्भयश्चिन्तयन्निति ॥ ८ ॥&lt;br&gt;&#xA;कदा मे मरणं भावि दुःखं जीवामि कानने ।&lt;br&gt;&#xA;जीवितं धिक्च मूर्खस्य तरसा मरणं ध्रुवम् ॥ ९ ॥&lt;br&gt;&#xA;दैवेनाहं कृतो मूर्खो नान्योऽत्र कारणं मम ।&lt;br&gt;&#xA;प्राप्य चैवोत्तमं जन्म वृथा जातं ममाधुना ॥ १० ॥&lt;br&gt;&#xA;यथा वन्ध्या सुरूपा च यथा वा निष्फलो द्रुमः ।&lt;br&gt;&#xA;अदुग्धदोहा धेनुश्च तथाऽहं निष्फलः कृतः ॥ ११ ॥&lt;br&gt;&#xA;किं नु निन्दाम्यहं दैवं नूनं कर्म ममेदृशम् ।&lt;br&gt;&#xA;न दत्तं पुस्तकं कृत्वा ब्राह्मणाय महात्मने ॥ १२ ॥&lt;br&gt;&#xA;न वै विद्या मया दत्ता पूर्वजन्मनि निर्मला ।&lt;br&gt;&#xA;तेनाहं कर्मयोगेन शठोऽस्मि च द्विजाधमः ॥ १३ ॥&lt;br&gt;&#xA;न च तीर्थे तपस्तप्तं सेविता न च साधवः ।&lt;br&gt;&#xA;न द्विजाः पूजिता द्रव्यैस्तेन जातोऽस्मि दुष्टधीः ॥ १४ ॥&lt;br&gt;&#xA;वर्तन्ते मुनिपुत्राश्च वेदशास्त्रार्थपारगाः ।&lt;br&gt;&#xA;अहं सुमूढः सञ्जातो दैवयोगेन केनचित् ॥ १५ ॥&lt;br&gt;&#xA;न जानामि तपस्तप्तुं किं करोमि सुसाधनम् ।&lt;br&gt;&#xA;मिथ्यायं मेऽत्र सङ्कल्पो न मे भाग्यं शुभं किल ॥ १६ ॥&lt;br&gt;&#xA;दैवमेव परं मन्ये धिक्पौरुषमनर्थकम् ।&lt;br&gt;&#xA;वृथा श्रमकृतं कार्यं दैवाद्‌भवति सर्वथा ॥ १७ ॥&lt;br&gt;&#xA;ब्रह्मा विष्णुश्च रुद्रश्च शक्राद्याः किल देवताः ।&lt;br&gt;&#xA;कालस्य वशगाः सर्वे कालो हि दुरतिक्रमः ॥ १८ ॥&lt;br&gt;&#xA;एवंविधान्वितर्कांस्तु कुर्वाणोऽहर्निशं द्विजः ।&lt;br&gt;&#xA;स्थितस्तत्राश्रमे तीरे जान्हव्याः पावने स्थले ॥ १९ ॥&lt;br&gt;&#xA;विरक्तः स तु सञ्जातः स्थितस्तत्राश्रमे द्विजः ।&lt;br&gt;&#xA;कालातिवाहनं शान्तश्चकार विजने वने ॥ २० ॥&lt;br&gt;&#xA;एवं स्थितस्य तु वने विमलोदके वै&lt;br&gt;&#xA;वर्षाणि तत्र नवपञ्च गतानि कामम् ।&lt;br&gt;&#xA;नाराधनं न च जपं न विवेद मन्त्रं&lt;br&gt;&#xA;कालातिवाहनमसौ कृतवान् वने वै ॥ २१ ॥&lt;br&gt;&#xA;जानाति तस्य विततं व्रतमेव लोकः&lt;br&gt;&#xA;सत्यं वदत्यपि मुनिः किल नामजातम् ।&lt;br&gt;&#xA;जातं यशश्च सकलेषु जनेषु कामं&lt;br&gt;&#xA;सत्यव्रतोऽयमनिशं न मृषाभिभाषी ॥ २२ ॥&lt;br&gt;&#xA;तत्रैकदा तु मृगयां रममाण एव&lt;br&gt;&#xA;प्राप्तो निषादनिशठो धृतचापबाणः ।&lt;br&gt;&#xA;क्रीडन् वनेऽतिविपुले यमतुल्यदेहः&lt;br&gt;&#xA;क्रूराकृतिर्हननकर्मणि चातिदक्षः ॥ २३ ॥&lt;br&gt;&#xA;तेनातिकृष्टेन शरेण विद्धः&lt;br&gt;&#xA;कोलः किरातेन धनुर्धरेण ।&lt;br&gt;&#xA;पलायमानो भयविह्वलश्च&lt;br&gt;&#xA;मुनेः समीपं विद्रुतो जगाम ॥ २४ ॥&lt;br&gt;&#xA;विकम्पमानो रुधिरार्द्रदेहो&lt;br&gt;&#xA;यदा जगामाश्रममण्डलं वै ।&lt;br&gt;&#xA;कालस्तदातीव दयार्द्रभावं&lt;br&gt;&#xA;प्राप्तो मुनिस्तत्र समीक्ष्य दीनम् ॥ २५ ॥&lt;br&gt;&#xA;अग्रे व्रजन्तं रुधिरार्द्रदेहं&lt;br&gt;&#xA;दृष्ट्वा मुनिः सूकरमाशु विद्धम् ।&lt;br&gt;&#xA;दयाभिवेशादतिकम्पमानः&lt;br&gt;&#xA;सारस्वतं बीजमथोच्चचार ॥ २६ ॥&lt;br&gt;&#xA;अज्ञातपूर्वं च तथाश्रुतञ्च&lt;br&gt;&#xA;दैवान्मुखे वै समुपागतञ्च ।&lt;br&gt;&#xA;न ज्ञातवान्बीजमसौ विमूढो&lt;br&gt;&#xA;ममज्ज शोके स मुनिर्महात्मा ॥ २७ ॥&lt;br&gt;&#xA;कोलः प्रविश्याश्रममण्डलं तद्&lt;br&gt;&#xA;गतो निकुञ्जे प्रविलीय गूढम् ।&lt;br&gt;&#xA;अप्राप्तमार्गो दृढनिर्विण्णचेताः&lt;br&gt;&#xA;प्रवेपमानः शरपीडितत्वात् ॥ २८ ॥&lt;br&gt;&#xA;ततः क्षणादाकरणान्तकृष्टं&lt;br&gt;&#xA;चापं दधानोऽतिकरालदेहः ।&lt;br&gt;&#xA;प्राप्तस्तदन्ते स च मृग्यमाणो&lt;br&gt;&#xA;निषादराजः किल काल एव ॥ २९ ॥&#xA;दृष्ट्वा मुनिं तत्र कुशासने स्थितं&lt;br&gt;&#xA;नाम्ना तु सत्यव्रतमद्वितीयम् ।&lt;br&gt;&#xA;व्याधः प्रणम्य प्रमुखे स्थितोऽसौ&lt;br&gt;&#xA;पप्रच्छ कोलः क्व गतो द्विजेश ॥ ३० ॥&lt;br&gt;&#xA;जानामि तेऽहं सुव्रतं प्रसिद्धं&lt;br&gt;&#xA;तेनाद्य पृच्छे मम बाणविद्धः ।&lt;br&gt;&#xA;क्षुधार्दितं मे सकलं कुटुम्बं&lt;br&gt;&#xA;विभर्तुकामः किल आगतोऽस्मि ॥ ३१ ॥&lt;br&gt;&#xA;वृत्तिर्ममैषा विहिता विधात्रा&lt;br&gt;&#xA;नान्याऽस्ति विप्रेन्द्र ऋतं ब्रवीमि ।&lt;br&gt;&#xA;भर्तव्यमेवेह कुटुम्बमञ्जसा&lt;br&gt;&#xA;केनाप्युपायेन शुभाशुभेन ॥ ३२ ॥&lt;br&gt;&#xA;सत्यं ब्रवीत्वद्य सत्यव्रतोऽसि&lt;br&gt;&#xA;क्षुधातुरो वर्तते पोष्यवर्गः ।&lt;br&gt;&#xA;क्वासो गतः सूकरो बाणविद्धः&lt;br&gt;&#xA;पृच्छाम्यहं वाडव ब्रूहि तूर्णम् ॥ ३३ ॥&lt;br&gt;&#xA;तेनेति पृष्टः स मुनिर्महात्मा&lt;br&gt;&#xA;वितर्कमग्नः प्रबभूव कामम् ।&lt;br&gt;&#xA;सत्यव्रतं मेऽद्य भवेन्न भग्नं&lt;br&gt;&#xA;न दृष्ट इत्युच्चरितेन किं वै ॥ ३४ ॥&lt;br&gt;&#xA;गतोऽत्र कोलः शरविद्धदेहः&lt;br&gt;&#xA;कथं ब्रवीम्यद्य मृषाऽमृषा वा ।&lt;br&gt;&#xA;क्षुधार्दितोऽयं परिपृच्छतीव&lt;br&gt;&#xA;दृष्ट्वा हनिष्यत्यपि सूकरं वै ॥ ३५ ॥&lt;br&gt;&#xA;सत्यं न सत्यं खलु यत्र हिंसा&lt;br&gt;&#xA;दयान्वितं चानृतमेव सत्यम् ।&lt;br&gt;&#xA;हितं नराणां भवतीह येन&lt;br&gt;&#xA;तदेव सत्यं न तथाऽन्यथैव ॥ ३६ ॥&lt;br&gt;&#xA;हितं कथं स्यादुभयोर्विरुद्धयो-&lt;br&gt;&#xA;स्तदुत्तरं किं न यथा मृषा वचः ।&lt;br&gt;&#xA;विचारयन्वाडव धर्मसङ्कटे&lt;br&gt;&#xA;न प्राप वक्तुं वचनं यथोचितम् ॥ ३७ ॥&lt;br&gt;&#xA;बाणाहतं वीक्ष्य दयान्वितञ्च&lt;br&gt;&#xA;कोलं तदन्ते समुदाहृतं वचः ।&lt;br&gt;&#xA;तेन प्रसन्ना निजबीजतः शिवा&lt;br&gt;&#xA;विद्यां दुरापां प्रददौ च तस्मै ॥ ३८ ॥&lt;br&gt;&#xA;बीजोच्चारणतो देव्या विद्या प्रस्फुरिताखिला ।&lt;br&gt;&#xA;वाल्मीकेश्च यथापूर्वं तथा स ह्यभवत्कविः ॥ ३९ ॥&lt;br&gt;&#xA;तमुवाच द्विजो व्याधं सम्मुखस्थं धनुर्धरम् ।&lt;br&gt;&#xA;सत्यकामस्तु धर्मात्मा श्लोकमेकं दयापरः ॥ ४० ॥&lt;br&gt;&#xA;या पश्यति न सा ब्रूते या ब्रूते सा न पश्यति ।&lt;br&gt;&#xA;अहो व्याध स्वकार्यार्थिन् किं पृच्छसि पुनः पुनः ॥ ४१ ॥&lt;br&gt;&#xA;इत्युक्तस्तु तदा तेन गतोऽसौ पशुहा पुनः ।&lt;br&gt;&#xA;निराशः सूकरे तस्मिन्परावृत्तो निजालये ॥ ४२ ॥&lt;br&gt;&#xA;ब्राह्मणस्तु कविर्जातः प्राचेतस इवापरः ।&lt;br&gt;&#xA;प्रसिद्धः सर्वलोकेषु नाम्ना सत्यव्रतो द्विजः ॥ ४३ ॥&lt;br&gt;&#xA;सारस्वतं ततो बीजं जजाप विधिपूर्वकम् ।&lt;br&gt;&#xA;पण्डितश्चातिविख्यातो द्विजोऽसौ धरणीतले ॥ ४४ ॥&lt;br&gt;&#xA;प्रतिपर्वसु गायन्ति ब्राह्मणा यद्यशः सदा ।&lt;br&gt;&#xA;आख्यानं चातिविस्तीर्ण स्तुवन्ति मुनयः किल ॥ ४५ ॥&lt;br&gt;&#xA;तच्छ्रुत्वा सदनं तस्य समागम्य तदाश्रमे ।&lt;br&gt;&#xA;येन त्यक्तः पुरा तेन गृहं नीतोऽतिमानितः ॥ ४६ ॥&lt;br&gt;&#xA;तस्माद्‌राजन्सदा सेव्या पूजनीया च भक्तितः ।&lt;br&gt;&#xA;आदिशक्तिः परा देवी जगतां कारणं हि सा ॥ ४७ ॥&lt;br&gt;&#xA;तस्या यज्ञं महाराज कुरु वेदविधानतः ।&lt;br&gt;&#xA;सर्वकामप्रदं नित्यं निश्चयं कथितं पुरा ॥ ४८ ॥&lt;br&gt;&#xA;स्मृता सम्पूजिता भक्त्या ध्याता चोच्चारिता स्तुता ।&lt;br&gt;&#xA;ददाति वाञ्छितानर्थान्कार्यदा तेन कीर्त्यते ॥ ४९ ॥&lt;br&gt;&#xA;अनुभावमिदं राजन् कर्तव्यं सर्वथा बुधैः ।&lt;br&gt;&#xA;दृष्ट्वा रोगयुतान्दीनान्क्षुधितान्निर्धनाञ्छठान् ॥ ५० ॥&lt;br&gt;&#xA;जनानार्तांस्तथा मूर्खान्पीडितान्वैरिभिः सदा ।&lt;br&gt;&#xA;दासानाज्ञाकरान्क्षुद्रान्विकलान्विह्वलानथ ॥ ५१ ॥&lt;br&gt;&#xA;अतृप्तान्भोजने भोगे सदार्तानजितेन्द्रियान् ।&lt;br&gt;&#xA;तृष्णाधिकानशक्तांश्च सदाधिपरिपीडितान् ॥ ५२ ॥&lt;br&gt;&#xA;तथा विभवसम्पन्नान् पुत्रपौत्रविवर्धनान् ।&lt;br&gt;&#xA;पुष्टदेहांश्च सम्भोगैः संयुतान्वेदवादिनः ॥ ५३ ॥&lt;br&gt;&#xA;राजलक्ष्म्या युताञ्छूरान्वशीकृतजनानथ ।&lt;br&gt;&#xA;स्वजनैरवियुक्तांश्च सर्वलक्षणलक्षितान् ॥ ५४ ॥&lt;br&gt;&#xA;व्यतिरेकान्वयाभ्यां च विचेतव्यं विचक्षणैः ।&lt;br&gt;&#xA;एभिर्न पूजिता देवी सर्वार्थफलदा शिवा ॥ ५५ ॥&lt;br&gt;&#xA;समाराधिता च तथा नृभिरेभिः सदाम्बिका ।&lt;br&gt;&#xA;यतोऽमी सुखिनः सर्वे संसारेऽस्मिन्न संशयः ॥ ५६ ॥&lt;br&gt;&#xA;व्यास उवाच&lt;br&gt;&#xA;इति राजञ्छ्रुतं तत्र मया मुनिसमागमे ।&lt;br&gt;&#xA;लोमशस्य मुखात्कामं देवीमाहात्म्यमुत्तमम् ॥ ५७ ॥&lt;br&gt;&#xA;इति सञ्चिन्त्य राजेन्द्र कर्तव्यं च सदार्चनम् ।&lt;br&gt;&#xA;भक्त्या परमया देव्याः प्रीत्या च पुरुषर्षभ ॥ ५८ ॥&lt;br&gt;&#xA;इति श्रीदेवीभागवते महापुराणेऽष्टादशसाहस्र्यां संहितायां&lt;br&gt;&#xA;तृतीयस्कन्धे सत्यव्रताख्यानवर्णनं नामैकादशोऽध्यायः ॥ ११ ॥&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/purANam/shAktam/devI-bhAgavatam/03/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/12/</guid>
      <description>&lt;p&gt;राजोवाच&lt;br&gt;&#xA;वद यज्ञविधिं सम्यग्देव्यास्तस्याः समन्ततः ।&lt;br&gt;&#xA;श्रुत्वा करोम्यहं स्वामिन्यथाशक्ति ह्यतन्द्रितः ॥ १ ॥&lt;br&gt;&#xA;पूजाविधिं च मन्त्रांश्च होमद्रव्यमसंशयम् ।&lt;br&gt;&#xA;ब्राह्मणाः कतिसङ्ख्याश्च दक्षिणाश्चतथा पुनः ॥ २ ॥&lt;/p&gt;&#xA;&lt;p&gt;व्यास उवाच&lt;br&gt;&#xA;शृणु राजन् प्रवक्ष्यामि देव्या यज्ञं विधानतः ।&lt;br&gt;&#xA;त्रिविधं तु सदा ज्ञेयं विधिदृष्टेन कर्मणा ॥ ३ ॥&lt;br&gt;&#xA;सात्त्विकं राजसं चैव तामसं च तथापरम् ।&lt;br&gt;&#xA;मुनीनां सात्त्विकं प्रोक्तं नृपाणां राजसं स्मृतम् ॥ ४ ॥&lt;br&gt;&#xA;तामसं राक्षसानां वै ज्ञानिनां तु गुणोज्झितम् ।&lt;br&gt;&#xA;विमुक्तानां ज्ञानमयं विस्तरात्प्रब्रवीमि ते ॥ ५ ॥&lt;br&gt;&#xA;देशः कालस्तथा द्रव्यं मन्त्राश्च ब्राह्मणास्तथा ।&lt;br&gt;&#xA;श्रद्धा च सात्वकी यत्र तं यज्ञं सात्त्विकं विदुः ॥ ६ ॥&lt;br&gt;&#xA;द्रव्यशुद्धिः क्रियाशुद्धिर्मन्त्रशुद्धिश्च भूमिप ।&lt;br&gt;&#xA;भवेद्यदि तदा पूर्णं फलं भवति नान्यथा ॥ ७ ॥&lt;br&gt;&#xA;अन्यायोपार्जितेनैव कर्तव्यं सुकृतं कृतम् ।&lt;br&gt;&#xA;न कीर्तिरिह लोके च परलोके न तत्फलम् ॥ ८ ॥&lt;br&gt;&#xA;तस्मान्न्यायार्जितेनैव कर्तव्यं सुकृतं सदा ।&lt;br&gt;&#xA;यशसे परलोकाय भवत्येव सुखाय च ॥ ९ ॥&lt;br&gt;&#xA;प्रत्यक्षं तव राजेन्द्र पाण्डवैस्तु मखः कृतः ।&lt;br&gt;&#xA;राजसूयः क्रतुवरः समाप्तवरदक्षिणः ॥ १० ॥&lt;br&gt;&#xA;यत्र साक्षाद्धरिः कृष्णो यादवेन्द्रो महामनाः ।&lt;br&gt;&#xA;ब्राह्मणाः पूर्णविद्याश्च भारद्वाजादयस्तथा ॥ ११ ॥&lt;br&gt;&#xA;कृत्वा यज्ञं सुसम्पूर्णं मासमात्रेण पाण्डवैः ।&lt;br&gt;&#xA;प्राप्तं महत्तरं कष्टं वनवासश्च दारुणः ॥ १२ ॥&lt;br&gt;&#xA;पीडनञ्चैव पाञ्चाल्यास्तथा द्यूते पराजयः ।&lt;br&gt;&#xA;वनवासो महत्कष्टं क्व गतं मखजं फलम् ॥ १३ ॥&lt;br&gt;&#xA;दासत्वञ्च विराटस्य कृतं सर्वमहात्मभिः ।&lt;br&gt;&#xA;कीचकेन परिक्लिष्टा द्रौपदी च प्रमद्वरा ॥ १४ ॥&lt;br&gt;&#xA;आशीर्वादा द्विजातीनां क्व गताः शुद्धचेतसाम् ।&lt;br&gt;&#xA;भक्तिर्वा वासुदेवस्य क्व गता तत्र सङ्कटे ॥ १५ ॥&lt;br&gt;&#xA;न रक्षिता तदा बाला केनापि द्रुपदात्मजा ।&lt;br&gt;&#xA;प्राप्तकेशग्रहा काले साध्वी च वरवर्णिनी ॥ १६ ॥&lt;br&gt;&#xA;किमत्र चिन्तनीयं वै धर्मवैगुण्यकारणम् ।&lt;br&gt;&#xA;केशवे सति देवेशे धर्मपुत्रे युधिष्ठिरे ॥ १७ ॥&lt;br&gt;&#xA;भवितव्यमिति प्रोक्ते निष्फलः स्यात्तदागमः ।&lt;br&gt;&#xA;वेदमन्त्रास्तथान्ये च वितथाः स्युरसंशयम् ॥ १८ ॥&lt;br&gt;&#xA;साधनं निष्फलं सर्वमुपायश्च निरर्थकः ।&lt;br&gt;&#xA;भवितव्यं भवत्येव वचने प्रतिपादके ॥ १९ ॥&lt;br&gt;&#xA;आगमोऽप्यर्थवादः स्यात्क्रियाः सर्वा निरर्थकाः ।&lt;br&gt;&#xA;स्वर्गार्थञ्च तपो व्यर्थं वर्णधर्मश्च वै तथा ॥ २० ॥&lt;br&gt;&#xA;सर्वं प्रमाणं व्यर्थं स्याद्‌भवितव्ये कृते हृदि ।&lt;br&gt;&#xA;उभयञ्चापि मन्तव्यं दैवं चोपाय एव च ॥ २१ ॥&lt;br&gt;&#xA;कृते कर्मणि चेत्सिद्धिर्विपरिता यदा भवेत् ।&lt;br&gt;&#xA;वैगुण्यं कल्पनीयं स्यात्प्राज्ञैः पण्डितमौलिभिः ॥ २२ ॥&lt;br&gt;&#xA;तत्कर्म बहुधा प्रोक्तं विद्वद्‌भिः कर्मकारिभिः ।&lt;br&gt;&#xA;कर्तृभेदान्मन्त्रभेदाद्‌द्रव्यभेदात्तथा पुनः ॥ २३ ॥&lt;br&gt;&#xA;यथा मघवता पूर्वं विश्वरूपो वृतो गुरुः ।&lt;br&gt;&#xA;विपरीतं कृतं तेन कर्म मातृहिताय वै ॥ २४ ॥&lt;br&gt;&#xA;देवेभ्यो दानवेभ्यस्तु स्वस्तीत्युक्त्वा पुनः पुनः ।&lt;br&gt;&#xA;असुरा मातृपक्षीयाः कृतं तेषाञ्च रक्षणम् ॥ २५ ॥&lt;br&gt;&#xA;दैत्यान् दृष्ट्वातिसम्पुष्टांश्चुकोप मघवा तदा ।&lt;br&gt;&#xA;शिरांसि तस्य वज्रेण चिच्छेद तरसा हरिः ॥ २६ ॥&lt;br&gt;&#xA;क्रियावैगुण्यमत्रैव कर्तृभेदादसंशयम् ।&lt;br&gt;&#xA;नोचेत्पञ्चालराजेन रोषेणापि कृता क्रिया ॥ २७ ॥&lt;br&gt;&#xA;भारद्वाजविनाशाय पुत्रस्योत्पादनाय च ।&lt;br&gt;&#xA;धृष्टद्युम्नः समुत्पन्नो वेदिमध्याच्च द्रौपदी ॥ २८ ॥&lt;br&gt;&#xA;पुरा दशरथेनापि पुत्रेष्टिस्तु कृता यदा ।&lt;br&gt;&#xA;अपुत्रस्य सुतास्तस्य चत्वारः सम्प्रजज्ञिरे ॥ २९ ॥&lt;br&gt;&#xA;अतः क्रिया कृता युक्त्या सिद्धिदा सर्वथा भवेत् ।&lt;br&gt;&#xA;अयुक्त्या विपरिता स्यात्सर्वथा नृपसत्तम ॥ ३० ॥&lt;br&gt;&#xA;पाण्डवानां यथा यज्ञे किञ्चिद्वैगुण्ययोगतः ।&lt;br&gt;&#xA;विपरीतं फलं प्राप्तं निर्जितास्ते दुरोदरे ॥ ३१ ॥&lt;br&gt;&#xA;सत्यवादी तथा राजन् धर्मपुत्रो युधिष्ठिरः ।&lt;br&gt;&#xA;द्रौपदी च तथा साध्वी तथान्येप्यनुजाः शुभाः ॥ ३२ ॥&lt;br&gt;&#xA;कुद्रव्ययोगाद्वैगुण्यं समुत्पन्नं मखेऽथवा ।&lt;br&gt;&#xA;साभिमानैः कृताद्वापि दूषणं समुपस्थितम् ॥ ३३ ॥&lt;br&gt;&#xA;सात्त्विकस्तु महाराज दुर्लभो वै मखः स्मृतः ।&lt;br&gt;&#xA;वैखानसमुनीनां हि विहितोऽसौ महामखः ॥ ३४ ॥&lt;br&gt;&#xA;सात्त्विकं भोजनं ये वै नित्यं कुर्वन्ति तापसाः ।&lt;br&gt;&#xA;न्यायार्जितञ्च वन्यञ्च तथा ऋष्यं सुसंस्कृतम् ॥ ३५ ॥&lt;br&gt;&#xA;पुरोडाशपरा नित्यं वियूपा मन्त्रपूर्वकाः ।&lt;br&gt;&#xA;श्रद्धाधिका मखा राजन् सात्त्विकाः परमाः स्मृताः ॥ ३६ ॥&lt;br&gt;&#xA;राजसा द्रव्यबहुलाः सयूपाश्च सुसंस्कृताः ।&lt;br&gt;&#xA;क्षत्रियाणां विशाञ्चैव साभिमानाश्च वै मखाः ॥ ३७ ॥&lt;br&gt;&#xA;तामसा दानवानां वै सक्रोधा मदवर्धकाः ।&lt;br&gt;&#xA;सामर्षाः संस्कृताः क्रूरा मखाः प्रोक्ता महात्मभिः ॥ ३८ ॥&lt;br&gt;&#xA;मुनीनां मोक्षकामानां विरक्तानां महात्मनाम् ।&lt;br&gt;&#xA;मानसस्तु स्मृतो यागः सर्वसाधनसंयुतः ॥ ३९ ॥&lt;br&gt;&#xA;अन्येषु सर्वयज्ञेषु किञ्चिन्न्यूनं भवेदपि ।&lt;br&gt;&#xA;द्रव्येण श्रद्धया वाऽपि क्रियया ब्राह्मणैस्तथा ॥ ४० ॥&lt;br&gt;&#xA;देशकालपृथग्द्रव्यसाधनैः सकलैस्तथा ।&lt;br&gt;&#xA;नान्यो भवति पूर्णे वै तथा भवति मानसः ॥ ४१ ॥&lt;br&gt;&#xA;प्रथमं तु मनः शोध्यं कर्तव्यं गुणवर्जितम् ।&lt;br&gt;&#xA;शुद्धे मनसि देहो वै शुद्ध एव न संशयः ॥ ४२ ॥&lt;br&gt;&#xA;इन्द्रियार्थपरित्यक्तं यदा जातं मनः शुचि ।&lt;br&gt;&#xA;तदा तस्य मखस्यासौ प्रभवेदधिकारवान् ॥ ४३ ॥&#xA;तदाऽसौ मण्डपं कृत्वा बहुयोजनविस्तृतम् ।&lt;br&gt;&#xA;स्तम्भैश्च विपुलैः श्लक्ष्णैर्यज्ञियद्रुमसम्भवैः ॥ ४४ ॥&lt;br&gt;&#xA;वेदीं च विशदां तत्र मनसा परिकल्पयेत् ।&lt;br&gt;&#xA;अग्नयोऽपि तथा स्थाप्या विधिवन्मनसा किल ॥ ४५ ॥&lt;br&gt;&#xA;ब्राह्मणानाञ्च वरणं तथैव प्रतिपाद्य च ।&lt;br&gt;&#xA;ब्रह्माध्वर्युस्तथा होता प्रस्तोता विधिपूर्वकम् ॥ ४६ ॥&lt;br&gt;&#xA;उद्‌गाता प्रतिहर्ता च सभ्याश्चान्ये यथाविधि ।&lt;br&gt;&#xA;पूजनीयाः प्रयत्नेन मनसैव द्विजोत्तमाः ॥ ४७ ॥&lt;br&gt;&#xA;प्राणोऽपानस्तथा व्यानः समानोदान एव च ।&lt;br&gt;&#xA;पावकाः पञ्च एवैते स्थाप्या वेद्यां विधानतः ॥ ४८ ॥&lt;br&gt;&#xA;गार्हपत्यस्तदा प्राणोऽपानश्चाहवनीयकः ।&lt;br&gt;&#xA;दक्षिणाग्निस्तथा व्यानः समानश्चावसथ्यकः ॥ ४९ ॥&lt;br&gt;&#xA;सभ्योदानः स्मृता ह्येते पावकाः परमोत्कटाः ।&lt;br&gt;&#xA;द्रव्यञ्च मनसा भाव्यं निर्गुणं परमं शुचि ॥ ५० ॥&lt;br&gt;&#xA;मन एव तदा होता यजमानस्तथैव तत् ।&lt;br&gt;&#xA;यज्ञाधिदेवता ब्रह्म निर्गुणं च सनातनम् ॥ ५१ ॥&lt;br&gt;&#xA;फलदा निर्गुणा शक्तिः सदा निर्वेददा शिवा ।&lt;br&gt;&#xA;ब्रह्मविद्याखिलाधारा व्याप्य सर्वत्र संस्थिता ॥ ५२ ॥&lt;br&gt;&#xA;तदुद्देशेन तद्‌द्रव्यं हुनेत्प्राणाग्निषु द्विजः ।&lt;br&gt;&#xA;पश्चाच्चित्तं निरालम्बं कृत्वा प्राणानपि प्रभो ॥ ५३ ॥&lt;br&gt;&#xA;कुण्डलीमुखमार्गेण हुनेद्‌ब्रह्मणि शाश्वते ।&lt;br&gt;&#xA;स्वानुभूत्या स्वयं साक्षात्स्वात्मभूतां महेश्वरीम् ॥ ५४ ॥&lt;br&gt;&#xA;समाधिनैव योगेन ध्यायेच्चेतस्यनाकुलः ।&lt;br&gt;&#xA;सर्वभूतस्थमात्मानं सर्वभूतानि चात्मनि ॥ ५५ ॥&lt;br&gt;&#xA;यदा पश्यति भूतात्मा तदा पश्यति तां शिवाम् ।&lt;br&gt;&#xA;दृष्ट्वा तां ब्रह्मविद्‌भूयात्सच्चिदानन्दरूपिणीम् ॥ ५६ ॥&lt;br&gt;&#xA;तदा मायादिकं सर्वं दग्धं भवति भूमिप ।&lt;br&gt;&#xA;प्रारब्धं कर्ममात्रं तु यावद्देहं च तिष्ठति ॥ ५७ ॥&lt;br&gt;&#xA;जीवन्मुक्तस्तदा जातो मृतो मोक्षमवाप्नुयात् ।&lt;br&gt;&#xA;कृतकृत्यो भवेत्तात यो भजेज्जगदम्बिकाम् ॥ ५८ ॥&lt;br&gt;&#xA;तस्मात्सर्वप्रयत्नेन ध्येया श्रीभुवनेश्वरी ।&lt;br&gt;&#xA;श्रोतव्या चैव मन्तव्या गुरुवाक्यानुसारतः ॥ ५९ ॥&lt;br&gt;&#xA;राजन्नेवं कृतो यज्ञो मोक्षदो नात्र संशयः ।&lt;br&gt;&#xA;अन्ये यज्ञाः सकामास्तु प्रभवन्ति क्षयोन्मुखाः ॥ ६० ॥&lt;br&gt;&#xA;अग्निष्टोमेन विधिवत्स्वर्गकामो यजेदिति ।&lt;br&gt;&#xA;वेदानुशासनं चैतत्प्रवदन्ति मनीषिणः ॥ ६१ ॥&lt;br&gt;&#xA;क्षीणे पुण्ये मृत्युलोकं विशन्ति च यथामति ।&lt;br&gt;&#xA;तस्मात्तु मानसः श्रेष्ठो यज्ञोऽप्यक्षय एव सः ॥ ६२ ॥&lt;br&gt;&#xA;न राज्ञा साधितुं योग्यो मखोऽसौ जयमिच्छता ।&lt;br&gt;&#xA;तामसस्तु कृतः पूर्वं सर्पयज्ञस्त्वयाधुना ॥ ६३ ॥&lt;br&gt;&#xA;वैरं निर्वाहितं राजंस्तक्षकस्य दुरात्मनः ।&lt;br&gt;&#xA;यत्कृते निहताः सर्पास्त्वयाऽग्नौ कोटिशः परे ॥ ६४ ॥&lt;br&gt;&#xA;देवीयज्ञं कुरुष्वाद्य विततं विधिपूर्वकम् ।&lt;br&gt;&#xA;विष्णुना यः कृतः पूर्वं सृष्ट्यादौ नृपसत्तम ॥ ६५ ॥&lt;br&gt;&#xA;तथा त्वं कुरु राजेन्द्र विधिं ते प्रब्रवीम्यहम् ।&lt;br&gt;&#xA;ब्राह्मणाः सन्ति राजेन्द्र विधिज्ञा वेदवित्तमाः ॥ ६६ ॥&lt;br&gt;&#xA;देवीबीजविधानज्ञा मन्त्रमार्गविचक्षणाः ।&lt;br&gt;&#xA;याजकास्ते भविष्यन्ति यजमानस्त्वमेव हि ॥ ६७ ॥&lt;br&gt;&#xA;कृत्वा यज्ञं विधानेन दत्त्वा पुण्य़ं मखार्जितम् ।&lt;br&gt;&#xA;समुद्धर महाराज पितरं दुर्गतिङ्गतम् ॥ ६८ ॥&lt;br&gt;&#xA;विप्रावमानजं पापं दुर्घटं नरकप्रदम् ।&lt;br&gt;&#xA;तथैव शापजो दोषः प्राप्तः पित्रा तवानघ ॥ ६९ ॥&lt;br&gt;&#xA;तथा दुर्मरणं प्राप्तं सर्पदंशेन भूभुजा ।&lt;br&gt;&#xA;अन्तराले तथा मृत्यूर्न भूमौ कुशसंस्तरे ॥ ७० ॥&lt;br&gt;&#xA;न सङ्ग्रामे न गङ्गायां स्नानदानादिवर्जितम् ।&lt;br&gt;&#xA;मरणं ते पितुस्तत्र सौधे जातं कुरूद्वह ॥ ७१ ॥&lt;br&gt;&#xA;कृपणानि च सर्वाणि नरकस्य नृपोत्तम ।&lt;br&gt;&#xA;तत्रैकं कारणं तस्य न जातं चातिदुर्लभम् ॥ ७२ ॥&lt;br&gt;&#xA;यत्र यत्र स्थितःप्राणो ज्ञात्वा कालं समागतम् ।&lt;br&gt;&#xA;साधनानामभावेऽपि ह्यवशश्चातिसङ्कटे ॥ ७३ ॥&lt;br&gt;&#xA;यदा निर्वेदमायाति मनसा निर्मलेन वै ।&lt;br&gt;&#xA;पञ्चभूतात्मको देहो मम किञ्चात्र दुःखदम् ॥ ७४ ॥&lt;br&gt;&#xA;पतत्वद्य यथाकामं मुक्तोऽहं निर्गुणोऽव्ययः ।&lt;br&gt;&#xA;नाशात्मकानि तत्त्वानि तत्र का परिदेवना ॥ ७५ ॥&lt;br&gt;&#xA;ब्रह्मैवाहं न संसारी सदा मुक्तः सनातनः ।&lt;br&gt;&#xA;देहेन मम सम्बन्धः कर्मणा प्रतिपादितः ॥ ७६ ॥&lt;br&gt;&#xA;तानि सर्वाणि मुक्तानि शुभानि चेतराणि च ।&lt;br&gt;&#xA;मनुष्यदेहयोगेन सुखदुःखानुसाधनात् ॥ ७७ ॥&lt;br&gt;&#xA;विमुक्तोऽतिभयाद्‌घोरादस्मात्संसारसङ्कटात् ।&lt;br&gt;&#xA;इत्येवं चिन्त्यमानस्तु स्नानदानविवर्जितः ॥ ७८ ॥&lt;br&gt;&#xA;मरणं चेदवाप्नोति स मुच्च्येज्जन्मदुःखतः ।&lt;br&gt;&#xA;एषा काष्ठा परा प्रोक्ता योगिनामपि दुर्लभा ॥ ७९ ॥&lt;br&gt;&#xA;पिता ते नृपशार्दूल श्रुत्वा शापं द्विजोदितम् ।&lt;br&gt;&#xA;देहे ममत्वं कृतवान्न निर्वेदमवाप्तवान् ॥ ८० ॥&lt;br&gt;&#xA;नीरोगो मम देहोऽयं राज्यं निहतकण्टकम् ।&lt;br&gt;&#xA;कथं जीवाम्यहं कामं मन्त्रज्ञानानयन्तु वै ॥ ८१ ॥&lt;br&gt;&#xA;औषधं मणिमन्त्रं च यन्त्रं परमकं तथा ।&lt;br&gt;&#xA;आरोहणं तथा सौधे कृतवान्नृपतिस्तदा ॥ ८२ ॥&lt;br&gt;&#xA;न स्नानं न कृतं दानं न देव्याः स्मरणं कृतम् ।&lt;br&gt;&#xA;न भूमौ शयनं चैव दैवं मत्वा परं तथा ॥ ८३ ॥&lt;br&gt;&#xA;मग्नो मोहार्णवे घोरे मृतः सौधेऽहिना हतः ।&lt;br&gt;&#xA;कृत्वा पापं कलेर्योगात्तापसस्यावमानजम् ॥ ८४ ॥&lt;br&gt;&#xA;अवश्यमेव नरकं एतैराचरणैर्भवेत् ।&lt;br&gt;&#xA;तस्मात्तं पितरं पापात्समुद्धर नृपोत्तम ॥ ८५ ॥&lt;br&gt;&#xA;सूत उवाच&lt;br&gt;&#xA;इति श्रुत्वा वचस्तस्य व्यासस्यामिततेजसः ।&lt;br&gt;&#xA;साश्रुकण्ठोऽतिदुःखार्तो बभूव जनमेजयः ॥ ८६ ॥&lt;br&gt;&#xA;धिगिदं जीवितं मेऽद्य पिता मे नरके स्थितः ।&lt;br&gt;&#xA;तत्करोमि यथैवाद्य स्वर्गं यात्युत्तरासुतः ॥ ८७ ॥&lt;br&gt;&#xA;इति श्रीदेवीभागवते महापुराणेऽष्टादशसाहस्र्यां संहितायां&lt;br&gt;&#xA;तृतीयस्कन्धे अम्बायज्ञविधिवर्णनं नाम द्वादशोऽध्यायः ॥ १२ ॥&lt;/p&gt;</description>
    </item>
    <item>
      <title>१३</title>
      <link>https://vishvAsa.github.io/purANam/shAktam/devI-bhAgavatam/03/13/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/13/</guid>
      <description>&lt;p&gt;राजोवाच&lt;br&gt;&#xA;हरिणा तु कथं यज्ञः कृतः पूर्वं पितामह ।&lt;br&gt;&#xA;जगत्कारणरूपेण विष्णुना प्रभविष्णुना ॥ १ ॥&lt;br&gt;&#xA;के सहायास्तु तत्रासन्ब्राह्मणाः के महामते ।&lt;br&gt;&#xA;ऋत्विजो वेदतत्त्वज्ञास्तन्मे ब्रूहि परन्तप ॥ २ ॥&lt;br&gt;&#xA;पश्चात्करोम्यहं यज्ञं विधिदृष्टेन कर्मणा ।&lt;br&gt;&#xA;श्रुत्वा विष्णुकृतं यागमम्बिकायाः समाहितः ॥ ३ ॥&lt;br&gt;&#xA;व्यास उवाच&lt;br&gt;&#xA;राजञ्छृणु महाभाग विस्तरं परमाद्‌भुतम् ।&lt;br&gt;&#xA;यथा भगवता यज्ञः कृतश्च विधिपूर्वकः ॥ ४ ॥&lt;br&gt;&#xA;विसर्जिता यदा देव्या दत्त्वा शक्तीश्च तास्त्रयः ।&lt;br&gt;&#xA;काजेशाः पुरुषा जाता विमानवरमास्थिताः ॥ ५ ॥&lt;br&gt;&#xA;प्राप्ता महार्णवं घोरं त्रयस्ते विबुधोत्तमाः ।&lt;br&gt;&#xA;चक्रुः स्थानानि वासार्थं समुत्पाद्य धरां स्थिताः ॥ ६ ॥&lt;br&gt;&#xA;आधारशक्तिरचला मुक्ता देव्या स्वयं ततः ।&lt;br&gt;&#xA;तदाधारा स्थिता जाता धरा मेदःसमन्विता ॥ ७ ॥&lt;br&gt;&#xA;मधुकैटभयोर्मेदः संयोगान्मेदिनी स्मृता ।&lt;br&gt;&#xA;धारणाच्च धरा प्रोक्ता पृथ्वी विस्तारयोगतः ॥ ८ ॥&lt;br&gt;&#xA;मही चापि महीयस्त्वाद्धृता सा शेषमस्तके ।&lt;br&gt;&#xA;गिरयश्च कृताः सर्वे धारणार्थ प्रविस्तराः ॥ ९ ॥&lt;br&gt;&#xA;लोहकीलं यथा काष्टे तथा ते गिरयः कृताः ।&lt;br&gt;&#xA;महीधरो महाराज प्रोच्यते विबुधैर्जनैः ॥ १० ॥&lt;br&gt;&#xA;जातरूपमयो मेरुर्बहुयोजनविस्तरः ।&lt;br&gt;&#xA;कृतो मणिमयैः शृङ्गैः शोभितः परमाद्‌भुतः ॥ ११ ॥&lt;br&gt;&#xA;मरीचिर्नारदोऽत्रिश्च पुलस्त्यः पुलहः क्रतुः ।&lt;br&gt;&#xA;दक्षो वसिष्ठ इत्येते ब्रह्मणः प्रथिताः सुताः ॥ १२ ॥&lt;br&gt;&#xA;मरीचेः कश्यपो जातो दक्षकन्यास्त्रयोदश ।&lt;br&gt;&#xA;ताभ्यो देवाश्च दैत्याश्च समुत्पन्ना ह्यनेकशः ॥ १३ ॥&lt;br&gt;&#xA;ततस्तु काश्यपी सृष्टिः प्रवृत्ता चातिविस्तरा ।&lt;br&gt;&#xA;मनुष्यपशुसर्पादिजातिभेदैरनेकधा ॥ १४ ॥&lt;br&gt;&#xA;ब्रह्मणश्चार्धदेहात्तु मनुः स्वायम्भुवोऽभवत् ।&lt;br&gt;&#xA;शतरूपा तथा नारी सञ्जाता वामभागतः ॥ १५ ॥&lt;br&gt;&#xA;प्रियव्रतोत्तानपादौ सुतौ तस्या बभूवतुः ।&lt;br&gt;&#xA;तिस्त्रः कन्या वरारोहा ह्यभवन्नतिसुन्दरीः ॥ १६ ॥&lt;br&gt;&#xA;एवं सृष्टिं समुत्पाद्य भगवान्कमलोद्‌भवः ।&lt;br&gt;&#xA;चकार ब्रह्मलोकञ्च मेरुशृङ्गे मनोहरम् ॥ १७ ॥&lt;br&gt;&#xA;वैकुण्ठं भगवान्विष्णू रमारमणमुत्तमम् ।&lt;br&gt;&#xA;क्रीडास्थानं सुरम्यञ्च सर्वलोकोपरिस्थितम् ॥ १८ ॥&lt;br&gt;&#xA;शिवोऽपि परमं स्थानं कैलासाख्यं चकार ह ।&lt;br&gt;&#xA;समासाद्य भूतगणं विजहार यथारुचि ॥ १९ ॥&lt;br&gt;&#xA;स्वर्गस्त्रिविष्टपो मेरुशिखरोपरि कल्पितः ।&lt;br&gt;&#xA;तच्च स्थानं सुरेन्द्रस्य नानारत्नविराजितम् ॥ २० ॥&lt;br&gt;&#xA;समुद्रमथनात्प्राप्तः पारिजातस्तरुत्तमः ।&lt;br&gt;&#xA;चतुर्दन्तस्तथा नागः कामधेनुश्च कामदा ॥ २१ ॥&lt;br&gt;&#xA;उच्चैःश्रवास्तथाश्वो वै रम्भाद्यप्सरसस्तथा ।&lt;br&gt;&#xA;इन्द्रेणोपात्तमखिलं जातं वै स्वर्गभूषणम् ॥ २२ ॥&lt;br&gt;&#xA;धन्वन्तरिश्चन्द्रमाश्च सागराच्च समुद्‌बभौ ।&lt;br&gt;&#xA;स्वर्गस्थितौ विराजेते देवौ बहुगणैर्वृतौ ॥ २३ ॥&lt;br&gt;&#xA;एवं सृष्टिः समुत्पन्ना त्रिविधा नृपसत्तम ।&lt;br&gt;&#xA;देवतिर्यङ्मनुष्यादिभेदैर्विविधकल्पिता ॥ २४ ॥&lt;br&gt;&#xA;अण्डजाः स्वेदजाश्चैव चोद्‌भिज्जाश्च जरायुजाः ।&lt;br&gt;&#xA;चतुर्भेदैः समुत्पन्ना जीवाः कर्मयुताः किल ॥ २५ ॥&lt;br&gt;&#xA;एवं सृष्टिं समासाद्य ब्रह्मविष्णुमहेश्वराः ।&lt;br&gt;&#xA;विहारं स्वेषु स्थानेषु चक्रुः सर्वे यथेप्सितम् ॥ २६ ॥&lt;br&gt;&#xA;एवं प्रवर्तिते सर्गे भगवान्प्रभुरच्युतः ।&lt;br&gt;&#xA;महालक्ष्म्या समं तत्र चिक्रीड भुवने स्वके ॥ २७ ॥&lt;br&gt;&#xA;एकस्मिन्समये विष्णुर्वैकुण्ठे संस्थितः पुरा ।&lt;br&gt;&#xA;सुधासिन्धुस्थितं द्वीपं सस्मार मणिमण्डितम् ॥ २८ ॥&lt;br&gt;&#xA;यत्र दृष्ट्वा महामायां मन्त्रश्चासादितः शुभः ।&lt;br&gt;&#xA;स्मृत्वा तां परमां शक्तिं स्त्रीभावं गमितो यथा ॥ २९ ॥&lt;br&gt;&#xA;यज्ञं कर्तुं मनश्चक्रे अम्बिकाया रमापतिः ।&#xA;उत्तीर्य भुवनात्तस्मात्समाहूय महेश्वरम् ॥ ३० ॥&lt;br&gt;&#xA;ब्रह्माणं वरुणं शक्रं कुबेरं पावकं यमम् ।&lt;br&gt;&#xA;वसिष्ठं कश्यपं दक्षं वामदेवं बृहस्पतिम् ॥ ३१ ॥&lt;br&gt;&#xA;सम्भारं कल्पयामास यज्ञार्थं चातिविस्तरम् ।&lt;br&gt;&#xA;महाविभवसंयुक्तं सात्त्विकञ्च मनोहरम् ॥ ३२ ॥&lt;br&gt;&#xA;मण्डपं विततं तत्र कारयामास शिल्पिभिः ।&lt;br&gt;&#xA;ऋत्विजो वरयामास सप्तविंशतिसुव्रतान् ॥ ३३ ॥&lt;br&gt;&#xA;चितिञ्च कारयामास वेदीश्चैव सुविस्तराः ।&lt;br&gt;&#xA;प्रजेपुर्ब्राह्मणा मन्त्रान्देव्या बीजसमन्वितान् ॥ ३४ ॥&lt;br&gt;&#xA;जुहुवुस्ते हविः कामं विधिवत्परिकल्पिते ।&lt;br&gt;&#xA;कृते तु वितते होमे वागुवाचाशरीरिणी ॥ ३५ ॥&lt;br&gt;&#xA;विष्णुं तदा समाभाष्य सुस्वरा मधुराक्षरा ।&lt;br&gt;&#xA;विष्णो त्वं भव देवानां हरे श्रेष्ठतमः सदा ॥ ३६ ॥&lt;br&gt;&#xA;मान्यश्च पूजनीयश्च समर्थश्च सुरेष्वपि ।&lt;br&gt;&#xA;सर्वे त्वामर्चयिष्यन्ति ब्रह्माद्याश्च सवासवाः ॥ ३७ ॥&lt;br&gt;&#xA;प्रभविष्यन्ति भो भक्त्या मानवा भुवि सर्वतः ।&lt;br&gt;&#xA;वरदस्त्वं च सर्वेषां भविता मानवेषु वै ॥ ३८ ॥&lt;br&gt;&#xA;कामदः सर्वदेवानां परमः परमेश्वरः ।&lt;br&gt;&#xA;सर्वयज्ञेषु मुख्यस्त्वं पूज्यः सर्वैश्च याज्ञिकैः ॥ ३९ ॥&lt;br&gt;&#xA;त्वां जनाः पूजयिष्यन्ति वरदस्त्वं भविष्यसि ।&lt;br&gt;&#xA;श्रयिष्यन्ति च देवास्त्वां दानवैरतिपीडिताः ॥ ४० ॥&lt;br&gt;&#xA;शरणस्त्वञ्च सर्वेषां भविता पुरुषोत्तम ।&lt;br&gt;&#xA;पुराणेषु च सर्वेषु वेदेषु विततेषु च ॥ ४१ ॥&lt;br&gt;&#xA;त्वं वै पूज्यतमः कामं कीर्तिस्तव भविष्यति ।&lt;br&gt;&#xA;यदा यदा हि धर्मस्य ग्लानिर्भवति भूतले ॥ ४२ ॥&lt;br&gt;&#xA;तदांशेनावतीर्याशु कर्तव्यं धर्मरक्षणम् ।&lt;br&gt;&#xA;अवताराः सुविख्याताः पृथिव्यां तव भागशः ॥ ४३ ॥&lt;br&gt;&#xA;भविष्यन्ति धरायां वै माननीया महात्मनाम् ।&lt;br&gt;&#xA;अवतारेषु सर्वेषु नानायोनिषु माधव ॥ ४४ ॥&lt;br&gt;&#xA;विख्यातः सर्वलोकेषु भविता मधुसूदन ।&lt;br&gt;&#xA;अवतारेषु सर्वेषु शक्तिस्ते सहचारिणी ॥ ४५ ॥&lt;br&gt;&#xA;भविष्यति ममांशेन सर्वकार्यप्रसाधिनी ।&lt;br&gt;&#xA;वाराही नारसिंही च नानाभेदैरनेकधा ॥ ४६ ॥&lt;br&gt;&#xA;नानायुधाः शुभाकाराः सर्वाभरणमण्डीताः ।&lt;br&gt;&#xA;ताभिर्युक्तः सदा विष्णो सुरकार्याणि माधव ॥ ४७ ॥&lt;br&gt;&#xA;साधयिष्यसि तत्सर्वं मद्दत्तवरदानतः ।&lt;br&gt;&#xA;तास्त्वया नावमन्तव्याः सर्वदा गर्वलेशतः ॥ ४८ ॥&lt;br&gt;&#xA;पूजनीयाः प्रयत्नेन माननीयाश्च सर्वथा ।&lt;br&gt;&#xA;नूनं ता भारते खण्डे शक्तयः सर्वकामदाः ॥ ४९ ॥&lt;br&gt;&#xA;भविष्यन्ति मनुष्याणां पूजिताः प्रतिमासु च ।&lt;br&gt;&#xA;तासां तव च देवेश कीर्तिः स्यान्दखिलेष्वपि ॥ ५० ॥&lt;br&gt;&#xA;द्वीपेषु सप्तस्वपि च विख्याता भुवि मण्डले ।&lt;br&gt;&#xA;ताश्च त्वां वै महाभाग मानवा भुवि मण्डले ॥ ५१ ॥&lt;br&gt;&#xA;अर्चयिष्यन्ति वाञ्छार्थं सकामाः सततं हरे ।&lt;br&gt;&#xA;अर्चासु चोपहारैश्च नानाभावसमन्विताः ॥ ५२ ॥&lt;br&gt;&#xA;पूजयिष्यन्ति वेदोक्तैर्मन्त्रैर्नामजपैस्तथा ।&lt;br&gt;&#xA;महिमा तव भूर्लोके स्वर्गे च मधुसूदन ॥ ५३ ॥&lt;br&gt;&#xA;पूजनाद्देवदेवेश वृद्धिमेष्यति मानवैः ।&lt;br&gt;&#xA;व्यास उवाच&lt;br&gt;&#xA;इति दत्त्वा वरान्वाणी विरराम खसम्भवा ॥ ५४ ॥&lt;br&gt;&#xA;भगवानपि प्रीतात्मा ह्यभवच्छ्रवणादिव ।&lt;br&gt;&#xA;समाप्य विधिवद्यज्ञं भगवान्हरिरीश्वरः ॥ ५५ ॥&lt;br&gt;&#xA;विसर्जयित्वा तान्देवान्ब्रह्मपुत्रान्मुनीनथ ।&lt;br&gt;&#xA;जगामानुचरैः सार्धं वैकुण्ठं गरुडध्वजः ॥ ५६ ॥&lt;br&gt;&#xA;स्वानि स्वानि च धिष्ण्यानि पुनः सर्वे सुरास्ततः ।&lt;br&gt;&#xA;मुनयो विस्मिता वार्तां कुर्वन्तस्ते परस्परम् ।५७ ॥&lt;br&gt;&#xA;ययुः प्रमुदिताः कामं स्वाश्रमान्पावनानथ ॥ ५८ ॥&lt;br&gt;&#xA;श्रुत्वा वाणीं परमविशदां व्योमजां श्रोत्ररम्यां&lt;br&gt;&#xA;सर्वेषां वै प्रकृतिविषये भक्तिभावश्च जातः ।&lt;br&gt;&#xA;चक्रुः सर्वे द्विजमुनिगणाः पूजनं भक्तियुक्ता-&lt;br&gt;&#xA;स्तस्याः कामं निखिलफलदं चागमोक्तं मुनीन्द्राः ॥ ५९ ॥&lt;br&gt;&#xA;इति श्रीदेवीभागवते महापुराणेऽष्टादशसाहस्र्यां संहितायां तृतीयस्कन्धे&lt;br&gt;&#xA;अम्बिकामखस्य विष्णुनानुष्ठानवर्णनं त्रयोदशोऽध्यायः ॥ १३ ॥&lt;/p&gt;</description>
    </item>
    <item>
      <title>१४</title>
      <link>https://vishvAsa.github.io/purANam/shAktam/devI-bhAgavatam/03/14/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/14/</guid>
      <description>&lt;p&gt;जनमेजय उवाच&lt;br&gt;&#xA;श्रुतो वै हरिणा क्लृप्तो यज्ञो विस्तरतो द्विज ।&lt;br&gt;&#xA;महिमानं तथाम्बाया वद विस्तरतो मम ॥ १ ॥&lt;br&gt;&#xA;श्रुत्वा देव्याश्चरित्रं वै कुर्वे मखमनुत्तमम् ।&lt;br&gt;&#xA;प्रसादात्तव विप्रेन्द्र भविष्यामि च पावनः ॥ २ ॥&lt;br&gt;&#xA;व्यास उवाच&lt;br&gt;&#xA;शृणु राजन्प्रवक्ष्यामि देव्याश्चरितमुत्तमम् ।&lt;br&gt;&#xA;इतिहासं पुराणञ्च कथयामि सुविस्तरम् ॥ ३ ॥&lt;br&gt;&#xA;कोसलेषु नृपश्रेष्ठः सूर्यवंशसमुद्‌भवः ।&lt;br&gt;&#xA;पुष्यपुत्रो महातेजा ध्रुवसन्धिरिति स्मृतः ॥ ४ ॥&lt;br&gt;&#xA;धर्मात्मा सत्यसन्धश्च वर्णाश्रमहिते रतः ।&lt;br&gt;&#xA;अयोध्यायां समृद्धायां राज्यं चक्रे शुचिव्रतः ॥ ५ ॥&lt;br&gt;&#xA;ब्राह्मणाः क्षत्रिया वैश्याः शूद्राश्चान्ये तथा द्विजाः ।&lt;br&gt;&#xA;स्वां स्वां वृत्तिं समास्थाय तद्‌राज्ये धर्मतोऽभवन् ॥ ६ ॥&lt;br&gt;&#xA;न चौराः पिशुना धूर्तास्तस्य राज्ये च कुत्रचित् ।&lt;br&gt;&#xA;दम्भाः कृतघ्ना मूर्खाश्च वसन्ति किल मानवाः ॥ ७ ॥&lt;br&gt;&#xA;एवं वै वर्तमानस्य नृपस्य कुरुसत्तम ।&lt;br&gt;&#xA;द्वे पत्न्यौ रूपसम्पन्ने ह्यासतुः कामभोगदे ॥ ८ ॥&lt;br&gt;&#xA;मनोरमा धर्मपत्नी सुरूपाऽतिविचक्षणा ।&lt;br&gt;&#xA;लीलावती द्वितीया च साऽपि रूपगुणान्विता ॥ ९ ॥&lt;br&gt;&#xA;विजहार सपत्नीभ्यां गृहेषूपवनेषु च ।&lt;br&gt;&#xA;क्रीडागिरौ दीर्घिकासु सौधेषु विविधेषु च ॥ १० ॥&lt;br&gt;&#xA;मनोरमा शुभे काले सुषुवे पुत्रमुत्तमम् ।&lt;br&gt;&#xA;सुदर्शनाभिधं पुत्रं राजलक्षणसंयुतम् ॥ ११ ॥&lt;br&gt;&#xA;लीलावत्यपि तत्पत्नी मासेनैकेन भामिनी ।&lt;br&gt;&#xA;सुषुवे सुन्दरं पुत्रं शुभे पक्षे दिने तथा ॥ १२ ॥&lt;br&gt;&#xA;चकार नृपतिस्तत्र जातकर्मादिकं द्वयोः ।&lt;br&gt;&#xA;ददौ दानानि विप्रेभ्यः पुत्रजन्मप्रमोदितः ॥ १३ ॥&lt;br&gt;&#xA;प्रीतिं तयोः समां राजा चकार सुतयोर्नृप ।&lt;br&gt;&#xA;नृपश्चकार सौहार्देष्वन्तरं न कदाचन ॥ १४ ॥&lt;br&gt;&#xA;चूडाकर्म तयोश्चक्रे विधिना नृपसत्तमः ।&lt;br&gt;&#xA;यथाविभवमेवासौ प्रीतियुक्तः परन्तपः ॥ १५ ॥&lt;br&gt;&#xA;कृतचूडौ सुतौ कामं जह्रतुर्नृपतेर्मनः ।&lt;br&gt;&#xA;क्रीडमानावुभौ कान्तौ लोकानामनुरञ्जकौ ॥ १६ ॥&lt;br&gt;&#xA;तयोः सुदर्शनो ज्येष्ठो लीलावत्याः सुतः शुभः ।&lt;br&gt;&#xA;शत्रुजित्सञ्ज्ञकः कामं चाटुवाक्यो बभूव ह ॥ १७ ॥&lt;br&gt;&#xA;नृपतेः प्रीतिजनको मञ्जुवाक्चारुदर्शनः ।&lt;br&gt;&#xA;प्रजानां वल्लभः सोऽभूत्तथा मन्त्रिजनस्य वै ॥ १८ ॥&lt;br&gt;&#xA;तथा तस्मिन्नृपः प्रीतिञ्चकार गुणयोगतः ।&lt;br&gt;&#xA;मन्दभाग्यान्मन्दभावो न तथा वै सुदर्शने ॥ १९ ॥&lt;br&gt;&#xA;एवं गच्छति काले तु ध्रुवसन्धिर्नृपोत्तमः ।&lt;br&gt;&#xA;जगाम वनमध्येऽसौ मृगयाभिरतः सदा ॥ २० ॥&lt;br&gt;&#xA;निघ्नन्मृगान् रुरून्कम्बून्सूकरान्गवयाञ्छशान् ।&lt;br&gt;&#xA;महिषाञ्छरभान्खड्‌गांश्चिक्रीड नृपतिर्वने ॥ २१ ॥&lt;br&gt;&#xA;क्रीडमाने नृपे तत्र वने घोरेऽतिदारुणे ।&lt;br&gt;&#xA;उदतिष्ठन्निकुञ्जात्तु सिंहः परमकोपनः ॥ २२ ॥&lt;br&gt;&#xA;राज्ञा शिलीमुखेनादौ विद्धः क्रोधवशं गतः ।&lt;br&gt;&#xA;दृष्ट्वाग्रे नृपतिं सिंहो ननाद मेघनिःस्वनः ॥ २३ ॥&lt;br&gt;&#xA;कृत्वा चोर्ध्वं स लाङ्गूलं प्रसारितबृहत्सटः ।&lt;br&gt;&#xA;हन्तुं नृपतिमाकाशादुत्पपातातिकोपनः ॥ २४ ॥&lt;br&gt;&#xA;नृपतिस्तरसा वीक्ष्य दधारासिं करे तदा ।&lt;br&gt;&#xA;वामे चर्म समादाय स्थितः सिंह इवापरः ॥ २५ ॥&lt;br&gt;&#xA;सेवकास्तस्य ये सर्वे तेऽपि बाणान्पृथक्‌पृथक् ।&lt;br&gt;&#xA;अमुञ्चन्कुपिताः कामं सिंहोपरि रुषान्विताः ॥ २६ ॥&#xA;हाहाकारो महानासीत्सम्प्रहारश्च दारुणः ।&lt;br&gt;&#xA;उत्पपात ततः सिंहो नृपस्योपरि दारुणः ॥ २७ ॥&lt;br&gt;&#xA;तं पतन्तं समालोक्य खड्गेनाभ्यहनन्नृपः ।&lt;br&gt;&#xA;सोऽपि क्रूरैर्नखाग्रैश्च तत्रागत्य विदारितः ॥ २८ ॥&lt;br&gt;&#xA;स नखैराहतो राजा पपात च ममार वै ।&lt;br&gt;&#xA;चुक्रुशुः सैनिकास्ते तु निर्जघ्नुर्विशिखैस्तदा ॥ २९ ॥&lt;br&gt;&#xA;मृतः सिंहोऽपि तत्रैव भूपतिश्च तथा मृतः ।&lt;br&gt;&#xA;सैनिकैर्मन्त्रिमुख्याश्च तत्रागत्य निवेदिताः ॥ ३० ॥&lt;br&gt;&#xA;परलोकगतं भूपं श्रुत्वा ते मन्त्रिसत्तमाः ।&lt;br&gt;&#xA;संस्कारं कारयामासुर्गत्वा तत्र वनान्तिके ॥ ३१ ॥&lt;br&gt;&#xA;परलोकक्रियां सर्वां वसिष्ठो विधिपूर्वकम् ।&lt;br&gt;&#xA;कारयामास तत्रैव परलोकसुखावहम् ॥ ३२ ॥&lt;br&gt;&#xA;प्रजाः प्रकृतयश्चैव वसिष्ठश्च महामुनिः ।&lt;br&gt;&#xA;सुदर्शनं नृपं कर्तुं मन्त्रं चक्रुः परस्परम् ॥ ३३ ॥&lt;br&gt;&#xA;धर्मपत्नीसुतः शान्तः पुरुषश्च सुलक्षणः ।&lt;br&gt;&#xA;अयं नृपासनार्हश्च ह्यब्रुवन्मन्त्रिसत्तमाः ॥ ३४ ॥&lt;br&gt;&#xA;वसिष्ठोऽपि तथैवाह योग्योऽयं नृपतेः सुतः ।&lt;br&gt;&#xA;बालोऽपि धर्मवान् राजा नृपासनमिहार्हति ॥ ३५ ॥&lt;br&gt;&#xA;कृते मन्त्रे मन्त्रिवृद्धैर्युधाजिन्नाम पार्थिवः ।&lt;br&gt;&#xA;तत्राजगाम तरसा श्रुत्वा तूज्जयिनीपतिः ॥ ३६ ॥&lt;br&gt;&#xA;मृतं जामातरं श्रुत्वा लीलावत्याः पिता तदा ।&lt;br&gt;&#xA;तत्राजगाम त्वरितो दौहित्रप्रियकाम्यया ॥ ३७ ॥&lt;br&gt;&#xA;वीरसेनस्तथाऽऽयातः सुदर्शनहितेच्छया ।&lt;br&gt;&#xA;कलिङ्गाधिपतिश्चैव मनोरमापिता नृपः ॥ ३८ ॥&lt;br&gt;&#xA;उभौ तौ सैन्यसंयुक्तौ नृपौ साध्वससंस्थितौ ।&lt;br&gt;&#xA;चक्रतुर्मन्त्रिमुख्यैस्तैर्मन्त्रं राज्यस्य कारणात् ॥ ३९ ॥&lt;br&gt;&#xA;युधाजित्तु तदाऽपृच्छज्ज्येष्ठः कः सुततोर्द्वयोः ।&lt;br&gt;&#xA;राज्यं प्राप्नोति ज्येष्ठो वै न कनीयान्कदाचन ॥ ४० ॥&lt;br&gt;&#xA;वीरसेनोऽपि तत्राह धर्मपत्नीसुतः किल ।&lt;br&gt;&#xA;राज्यार्हः स यथा राजन् शास्त्रज्ञेभ्यो मया श्रुतम् ॥ ४१ ॥&lt;br&gt;&#xA;युधाजित्पुनराहेदं ज्येष्ठोऽयं च यथा गुणैः ।&lt;br&gt;&#xA;राजलक्षणसंयुक्तो न तथायं सुदर्शनः ॥ ४२ ॥&lt;br&gt;&#xA;विवादोऽत्र सुसम्पन्नो नृपयोस्तत्र लुब्धयोः ।&lt;br&gt;&#xA;कः सन्देहमपाकर्तुं क्षमः स्यादतिसङ्कटे ॥ ४३ ॥&lt;br&gt;&#xA;युधाजिन्मन्त्रिणः प्राह यूयं स्वार्थपराः किल ।&lt;br&gt;&#xA;सुदर्शनं नृपं कृत्वा धनं भोक्तुं किलेच्छथ ॥ ४४ ॥&lt;br&gt;&#xA;युष्माकं तु विचारोऽयं मया ज्ञातस्तथेङ्‌गितैः ।&lt;br&gt;&#xA;शत्रुजित्सबलस्तस्मात्सम्मतो वो नृपासने ॥ ४५ ॥&lt;br&gt;&#xA;मयि जीवति कः कुर्यात्कनीयांसं नृपं किल ।&lt;br&gt;&#xA;त्यक्त्वा ज्येष्ठं गुणार्हञ्च सेनया च समन्वितम् ॥ ४६ ॥&lt;br&gt;&#xA;नूनं युद्धं करिष्यामि तस्मिन्खड्गस्य मेदिनी ।&lt;br&gt;&#xA;धारया च द्विधा भूयाद्युष्माकं तत्र का कथा ॥ ४७ ॥&lt;br&gt;&#xA;वीरसेनस्तु तच्छ्रुत्वा युधाजितमभाषत ।&lt;br&gt;&#xA;बालौ द्वौ सदृशप्रज्ञौ को भेदोऽत्र विचक्षण ॥ ४८ ॥&lt;br&gt;&#xA;एवं विवदमानौ तौ संस्थितौ नृपती तदा ।&lt;br&gt;&#xA;प्रजाश्च ऋषयश्चैव बभूवुर्व्यग्रमानसाः ॥ ४९ ॥&lt;br&gt;&#xA;समाजग्मुश्च सामन्ताः ससैन्याः क्लेशतत्पराः ।&lt;br&gt;&#xA;विग्रहञ्चाभिकाङ्क्षन्तः परस्परमतन्द्रिताः ॥ ५० ॥&lt;br&gt;&#xA;निषादा ह्याययुस्तत्र शृङ्गवेरपुराश्रयाः ।&lt;br&gt;&#xA;राजद्रव्यमपाहर्तुं मृतं श्रुत्वा महीपतिम् ॥ ५१ ॥&lt;br&gt;&#xA;पुत्रौ च बालकौ श्रुत्वा विग्रहं च परस्परम् ।&lt;br&gt;&#xA;चौरास्तत्र समाजग्मुर्देशदेशान्तरादपि ॥ ५२ ॥&lt;br&gt;&#xA;सम्मर्दस्तत्र सञ्जातः कलहे समुपस्थिते ।&lt;br&gt;&#xA;युधाजिद्वीरसेनश्च युद्धकामौ बभूवतुः ॥ ५३ ॥&lt;br&gt;&#xA;इति श्रीदेवीभागवते महापुराणेऽष्टादशसाहस्र्यां संहितायां तृतीयस्कन्धे&lt;br&gt;&#xA;युधाजिद्‌वीरसेनयोर्युद्धार्थं सज्जीभवनं नाम चतुर्दशोऽध्यायः ॥ १४ ॥&lt;/p&gt;</description>
    </item>
    <item>
      <title>१५</title>
      <link>https://vishvAsa.github.io/purANam/shAktam/devI-bhAgavatam/03/15/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/15/</guid>
      <description>&lt;p&gt;व्यास उवाच&lt;br&gt;&#xA;संयुगे च सति तत्र भूपयोराहवाय समुपात्तशस्त्रयोः ।&lt;br&gt;&#xA;क्रोधलोभवशयोः समं ततः सम्बभूव तुमुलस्तु विमर्दः ॥ १ ॥&lt;br&gt;&#xA;संस्थितः स समरे धृतचापः पार्थिवः पृथुलबाहुयुधाजित् ।&lt;br&gt;&#xA;संयुतः स्वबलवाहनादिकैराहवाय कृतनिश्चयो नृपः ॥ २ ॥&lt;br&gt;&#xA;वीरसेन इह सैन्यसंयुतः क्षात्रधर्ममनुसृत्य सङ्गरे ।&lt;br&gt;&#xA;पुत्रिकात्मजहिताय पार्थिवः संस्थितः सुरपतेः समतेजाः ॥ ३ ॥&lt;br&gt;&#xA;स बाणवृष्टिं विससर्ज पार्थिवो&lt;br&gt;&#xA;युधाजितं वीक्ष्य रणे स्थितञ्च ।&lt;br&gt;&#xA;गिरिं तडित्वानिव तोयवृष्टिभिः&lt;br&gt;&#xA;क्रोधान्वितः सत्यपराक्रमोऽसौ ॥ ४ ॥&lt;br&gt;&#xA;तं वीरसेनो विशिखैः शिलाशितैः&lt;br&gt;&#xA;समावृणोदाशुगमैरजिह्मगैः ।&lt;br&gt;&#xA;चिच्छेद बाणैश्च शिलीमुखानसौ&lt;br&gt;&#xA;तेनैव मुक्तानतिवेगपातिनः ॥ ५ ॥&lt;br&gt;&#xA;गजरथतुरगाणां सम्बभूवातियुद्धं&lt;br&gt;&#xA;सुरनरमुनिसङ्घैर्वीक्षितञ्चातिघोरम् ।&lt;br&gt;&#xA;विततविहगवृन्दैरावृतं व्योम सद्यः&lt;br&gt;&#xA;पिशितमशितुकामैः कामगृध्रादिभिश्च ॥ ६ ॥&lt;br&gt;&#xA;तत्राद्‌भुता क्षतजसिन्धुरुवाह घोरा&lt;br&gt;&#xA;वृन्देभ्य एव गजवीरतुरङ्गमाणाम् ।&lt;br&gt;&#xA;त्रासावहा नयनमार्गगता नराणां&lt;br&gt;&#xA;पापात्मनां रविजमार्गभवेव कामम् ॥ ७ ॥&lt;br&gt;&#xA;कीर्णानि भिन्नपुलिने नरमस्तकानि&lt;br&gt;&#xA;केशावृतानि च विभान्ति यथैव सिन्धौ ।&lt;br&gt;&#xA;तुम्बीफलानि विहितानि विहर्तुकामै-&lt;br&gt;&#xA;र्बालैर्यथा रविसुताप्रभवैश्च नूनम् ॥ ८ ॥&lt;br&gt;&#xA;वीरं मृतं भुवि गतं पतितं रथाद्वै&lt;br&gt;&#xA;गृध्रः पलार्थमुपरि भ्रमतीति मन्ये ।&lt;br&gt;&#xA;जीवोऽप्यसौ निजशरीरमवेक्ष्य कान्तं&lt;br&gt;&#xA;काङ्क्षत्यहोऽतिविवशोऽपि पुनः प्रवेष्टुम् ॥ ९ ॥&lt;br&gt;&#xA;आजौ हतोऽपि नृवरः सुविमानरूढः&lt;br&gt;&#xA;स्वाङ्के स्थितां सुरवधूं प्रवदत्यभीष्टम् ।&lt;br&gt;&#xA;पश्याधुना मम शरीरमिदं पृथिव्यां&lt;br&gt;&#xA;बाणाहतं निपतितं करभोरु कान्तम् ॥ १० ॥&lt;br&gt;&#xA;एको हतस्तु रिपुणैव गतोऽन्तरिक्षं&lt;br&gt;&#xA;देवाङ्गनां समधिगम्य युतो विमाने ।&lt;br&gt;&#xA;तावत्प्रिया हुतवहे सुसमर्प्य देहं&lt;br&gt;&#xA;जग्राह कान्तमबला सबला स्वकीया ॥ ११ ॥&lt;br&gt;&#xA;युद्धे मृतौ च सुभटौ दिवि सङ्गतौ ता-&lt;br&gt;&#xA;वन्योन्यशस्त्रनिहतौ सह सम्प्रयातौ ।&lt;br&gt;&#xA;तत्रैव जघ्नतुरलं परमाहितास्त्रा-&lt;br&gt;&#xA;वेकाप्सरोऽर्थविहतौ कलहाकुलौ च ॥ १२ ॥&lt;br&gt;&#xA;कश्चिद्युवा समधिगम्य सुराङ्गनां वै&lt;br&gt;&#xA;रूपाधिकां गुणवतीं किल भक्तियुक्तः ।&lt;br&gt;&#xA;स्वीयान् गुणान्प्रविततान्प्रवदंस्तदाऽसौ&lt;br&gt;&#xA;तां प्रेमदामनुचकार च योगयुक्तः ॥ १३ ॥&lt;br&gt;&#xA;भौ‌मं रजोऽतिविततं दिवि संस्थितञ्च&lt;br&gt;&#xA;रात्रिं चकार तरणिञ्च समावृणोद्यत् ।&lt;br&gt;&#xA;मग्नं तदेव रुधिराम्बुनिधावकस्मात्&lt;br&gt;&#xA;प्रादुर्बभूव रविरप्यतिकान्तियुक्तः ॥ १४ ॥&lt;br&gt;&#xA;कश्चिद्गतस्तु गगनं किल देवकन्यां&lt;br&gt;&#xA;सम्प्राप्य चारुवदनां किल भक्तियुक्ताम् ।&lt;br&gt;&#xA;नाङ्गीचकार चतुरो व्रतनाशभीतो&lt;br&gt;&#xA;यास्यत्ययं मम वृथा ह्यनुकूलशब्दः ॥ १५ ॥&lt;br&gt;&#xA;सङ्ग्रामे संवृते तत्र युधाजित्पृथिवीपतिः ।&lt;br&gt;&#xA;जघान वीरसेनं तं बाणैस्तीव्रैः सुदारुणैः ॥ १६ ॥&lt;br&gt;&#xA;निहतः स पपातोर्व्यां छिन्नमूर्धा महीपतिः ।&lt;br&gt;&#xA;प्रभग्नं तद्बलं सर्वं निर्गतं च चतुर्दिशम् ॥ १७ ॥&lt;br&gt;&#xA;मनोरमा हतं श्रुत्वा पितरं रणमूर्धनि ।&lt;br&gt;&#xA;भयत्रस्ताथ सञ्जाता पितुर्वैरमनुस्मरन् ॥ १८ ॥&lt;br&gt;&#xA;हनिष्यति युधाजिद्वै पुत्रं मम दुराशयः ।&lt;br&gt;&#xA;राज्यलोभेन पापात्मा सेति चिन्तापराभवत् ॥ १९ ॥&lt;br&gt;&#xA;किं करोमि क्व गच्छामि पिता मे निहतो रणे ।&lt;br&gt;&#xA;भर्ता चापि मृतोऽद्यैव पुत्रोऽयं मम बालकः ॥ २० ॥&lt;br&gt;&#xA;लोभोऽतीव च पापिष्ठस्तेन को न वशीकृतः ।&lt;br&gt;&#xA;किं न कुर्यात्तदाविष्टः पापं पार्थिवसत्तमः ॥ २१ ॥&lt;br&gt;&#xA;पितरं मातरं भ्रातॄन्गुरून्स्वजनबान्धवान् ।&lt;br&gt;&#xA;हन्ति लोभसमाविष्टो जनो नात्र विचारणा ॥ २२ ॥&lt;br&gt;&#xA;अभक्ष्यभक्षणं लोभादगम्यागमनं तथा ।&lt;br&gt;&#xA;करोति किल तृष्णार्तो धर्मत्यागं तथा पुनः ॥ २३ ॥&lt;br&gt;&#xA;न सहायोऽस्ति मे कश्चिन्नगरेऽत्र महाबलः ।&lt;br&gt;&#xA;यदाधारे स्थिता चाहं पालयामि सुतं शुभम् ॥ २४ ॥&lt;br&gt;&#xA;हते पुत्रे नृपेणाद्य किं करिष्याम्यहं पुनः ।&lt;br&gt;&#xA;न मे त्राताऽस्ति भुवने येन वै सुस्थिता ह्यहम् ॥ २५ ॥&#xA;सापि वैरयुता कामं सपत्नी सर्वदा भवेत् ।&lt;br&gt;&#xA;लीलावती न मे पुत्रे भविष्यति दयावती ॥ २६ ॥&lt;br&gt;&#xA;युधाजिति समायाते न मे निःसरणं भवेत् ।&lt;br&gt;&#xA;ज्ञात्वा बालं सुतं सोऽद्य कारागारं नयिष्यति ॥ २७ ॥&lt;br&gt;&#xA;श्रूयते हि पुरेन्द्रेण मातुर्गर्भगतः शिशुः ।&lt;br&gt;&#xA;कृन्तितः सप्तधा पश्चात्कृतास्ते सप्त सप्तधा ॥ २८ ॥&lt;br&gt;&#xA;प्रविश्य चोदरं मातुः करे कृत्वाल्पकं पविम् ।&lt;br&gt;&#xA;एकोनपञ्चाशदपि तेऽभवन्मरुतो दिवि ॥ २९ ॥&lt;br&gt;&#xA;सपत्न्यै गरलं दत्तं सपत्न्या नृपभार्यया ।&lt;br&gt;&#xA;गर्भनाशार्थमुद्दिश्य पुरैतद्वै मया श्रुतम् ॥ ३० ॥&lt;br&gt;&#xA;जातस्तु बालकः पश्चाद्देहे विषयुतः किल ।&lt;br&gt;&#xA;तेनासौ सगरो नाम विख्यातो भुवि मण्डले ॥ ३१ ॥&lt;br&gt;&#xA;जीवमानोऽथ भर्ता वै कैकेय्या नृपभार्यया ।&lt;br&gt;&#xA;रामः प्रव्राजितो ज्येष्ठो मृतो दशरथो नृपः ॥ ३२ ॥&lt;br&gt;&#xA;मन्त्रिणस्त्ववशाः कामं ये मे पुत्रं सुदर्शनम् ।&lt;br&gt;&#xA;राजानं कर्तुकामा वै युधाजिद्वशगाश्च ते ॥ ३३ ॥&lt;br&gt;&#xA;न मे भ्राता तथा शूरो यो मां बन्धात्प्रमोचयेत् ।&lt;br&gt;&#xA;महत्कष्टञ्च सम्प्राप्तं मया वै दैवयोगतः ॥ ३४ ॥&lt;br&gt;&#xA;उद्यमः सर्वथा कार्यः सिद्धिर्दैवाद्धि जायते ।&lt;br&gt;&#xA;उपायं पुत्ररक्षार्थं करोम्यद्य त्वरान्विता ॥ ३५ ॥&lt;br&gt;&#xA;इति सञ्चिन्त्य सा बाला विदल्लं चातिमानिनम् ।&lt;br&gt;&#xA;निपुणं सर्वकार्येषु चिन्त्यं मन्त्रिवरोत्तमम् ॥ ३६ ॥&lt;br&gt;&#xA;समाहूय तमेकान्ते प्रोवाच बहुदुःखिता ।&lt;br&gt;&#xA;गृहीत्वा बालकं हस्ते रुदती दीनमानसा ॥ ३७ ॥&lt;br&gt;&#xA;पिता मे निहतः सङ्ख्ये पुत्रोऽयं बालकस्तथा ।&lt;br&gt;&#xA;युधाजिद्‌बलवान् राजा किं विधेयं वदस्व मे ॥ ३८ ॥&lt;br&gt;&#xA;तामुवाच विदल्लोऽसौ नात्र स्थातव्यमेव च ।&lt;br&gt;&#xA;गमिष्यामो वने कामं वाराणस्याः पुनः किल ॥ ३९ ॥&lt;br&gt;&#xA;तत्र मे मातुलः श्रीमान्वर्तते बलवत्तरः ।&lt;br&gt;&#xA;सुबाहुरिति विख्यातो रक्षिता स भविष्यति ॥ ४० ॥&lt;br&gt;&#xA;युधाजिद्दर्शनोत्कण्ठमनसा नगराद्‌बहिः ।&lt;br&gt;&#xA;निर्गत्य रथमारुह्य गन्तव्यं नात्र संशयः ॥ ४१ ॥&lt;br&gt;&#xA;इत्युक्ता तेन सा राज्ञी गत्वा लीलावतीं प्रति ।&lt;br&gt;&#xA;उवाच पितरं द्रष्टुं गच्छाम्यद्य सुलोचने ॥ ४२ ॥&lt;br&gt;&#xA;इत्युक्त्वा रथमारुह्य सैरन्ध्रीसंयुता तदा ।&lt;br&gt;&#xA;विदल्लेन च संयुक्ता निःसृता नगराद्‌बहिः ॥ ४३ ॥&lt;br&gt;&#xA;त्रस्ता ह्यार्तातिकृपणा पितुः शोकसमाकुला ।&lt;br&gt;&#xA;दृष्ट्वा युधाजितं भूपं पितरं गतजीवितम् ॥ ४४ ॥&lt;br&gt;&#xA;संस्कार्य च त्वरायुक्ता वेपमाना भयाकुला ।&lt;br&gt;&#xA;दिनद्वयेन सम्प्राप्ता राज्ञी भागीरथीतटम् ॥ ४५ ॥&lt;br&gt;&#xA;निषादैलुण्ठिता तत्र गृहीतं सकलं वसु ।&lt;br&gt;&#xA;रथञ्चापि गृहीत्वा ते निर्गता दस्यवः शठाः ॥ ४६ ॥&lt;br&gt;&#xA;रुदती सुतमादाय चारुवस्त्रा मनोरमा ।&lt;br&gt;&#xA;निर्ययौ जाह्नवीतीरे सैरन्ध्रीकरलम्बिता ॥ ४७ ॥&lt;br&gt;&#xA;आरुह्य च भयाच्छीघ्रमुडुपं सा भयाकुला ।&lt;br&gt;&#xA;तीर्त्वा भागीरथीं पुण्यां ययौ त्रिकूटपर्वतम् ॥ ४८ ॥&lt;br&gt;&#xA;भारद्वाजाश्रमं प्राप्ता त्वरया च भयाकुला ।&lt;br&gt;&#xA;संवीक्ष्य तापसांस्तत्र सञ्जाता निर्भया तदा ॥ ४९ ॥&lt;br&gt;&#xA;मुनिना सा ततः पृष्टा काऽसि कस्य परिग्रहः ।&lt;br&gt;&#xA;कष्टेनात्र कथं प्राप्ता सत्यं ब्रूहि शुचिस्मिते ॥ ५० ॥&lt;br&gt;&#xA;देवी वा मानुषी वासि बालपुत्रा वने कथम् ।&lt;br&gt;&#xA;राज्यभ्रष्टेव वामोरु भासि त्वं कमलेक्षणे ॥ ५१ ॥&lt;br&gt;&#xA;एवं सा मुनिना पृष्टा नोवाच वरवर्णिनी ।&lt;br&gt;&#xA;रुदती दुःखसन्तप्ता विदल्लं च समादिशत् ॥ ५२ ॥&lt;br&gt;&#xA;विदल्लस्तमुवाचेदं ध्रुवसन्धिर्नृपोत्तमः ।&lt;br&gt;&#xA;तस्य भार्या धर्मपत्नी नाम्ना चेयं मनोरमा ॥ ५३ ॥&lt;br&gt;&#xA;सिंहेन निहतो राजा सूर्यवंशी महाबलः ।&lt;br&gt;&#xA;पुत्रोऽयं नृपतेस्तस्य नाम्ना चैव सुदर्शनः ॥ ५४ ॥&lt;br&gt;&#xA;अस्याः पितातिधर्मात्मा दौहित्रार्थं मृतो रणे ।&lt;br&gt;&#xA;युधाजिद्‌भयसन्त्रस्ता सम्प्राप्ता विजने वने ॥ ५५ ॥&lt;br&gt;&#xA;त्वामेव शरणं प्राप्ता बालपुत्रा नृपात्मजा ।&lt;br&gt;&#xA;त्राता भव महाभाग त्वमस्या मुनिसत्तम ॥ ५६ ॥&lt;br&gt;&#xA;आर्तस्य रक्षणे पुण्यं यज्ञाधिकमुदाहृतम् ।&lt;br&gt;&#xA;भयतस्तस्य दीनस्य विशेषफलदं स्मृतम् ॥ ५७ ॥&lt;/p&gt;</description>
    </item>
    <item>
      <title>१६</title>
      <link>https://vishvAsa.github.io/purANam/shAktam/devI-bhAgavatam/03/16/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/16/</guid>
      <description>&lt;p&gt;व्यास उवाच&lt;br&gt;&#xA;युधाजित्त्वथ सङ्ग्रामाद्‌गत्वाऽयोध्यां महाबलः ।&lt;br&gt;&#xA;मनोरमां च पप्रच्छ सुदर्शनजिघांसया ॥ १ ॥&lt;br&gt;&#xA;सेवकान् प्रेषयामास क्व गतेति मुहुर्वदन् ।&lt;br&gt;&#xA;शुभे दिनेऽथ दौहित्रं स्थापयामास चासने ॥ २ ॥&lt;br&gt;&#xA;मन्त्रिभिश्च वसिष्ठेन मन्त्रैराथर्वणैः शुभैः ।&lt;br&gt;&#xA;अभिषिक्तश्च सम्पूर्णैः कलशैर्जलपूरितैः ॥ ३ ॥&lt;br&gt;&#xA;भेरीशङ्खनिनादैश्च तूर्याणां चाथ निःस्वनैः ।&lt;br&gt;&#xA;उत्सवस्तु नगर्या वै सम्बभूव कुरूद्वह ॥ ४ ॥&lt;br&gt;&#xA;विप्राणां वेदपाठैश्च बन्दिनां स्तुतिभिस्तथा ।&lt;br&gt;&#xA;अयोध्या मुदितेवासीज्जयशब्दैः सुमङ्गलैः ॥ ५ ॥&lt;br&gt;&#xA;हृष्टपुष्टजनाकीर्णा स्तुतिवादित्रनिःस्वना ।&lt;br&gt;&#xA;नवे तस्मिन्महीपाले पूर्बभौ नूतनेव सा ॥ ६ ॥&lt;br&gt;&#xA;केचित्साधुजना ये वै चक्रुः शोकं गृहे स्थिताः ।&lt;br&gt;&#xA;सुदर्शनं विचिन्त्याद्य क्व गतोऽसौ नृपात्मजः ॥ ७ ॥&lt;br&gt;&#xA;मनोरमातिसाध्वी सा क्व गता सुतसंयुता ।&lt;br&gt;&#xA;पिताऽस्या निहतः सङ्ख्ये राज्यलोभेन वैरिणा ॥ ८ ॥&lt;br&gt;&#xA;इत्येवं चिन्त्यमानास्ते साधवः समबुद्धयः ।&lt;br&gt;&#xA;अतिष्ठन्दुःखितास्तत्र शत्रुजिद्वशवर्तिनः ॥ ९ ॥&lt;br&gt;&#xA;युधाजिदपि दौहित्रं स्थापयित्वा विधानतः ।&lt;br&gt;&#xA;राज्यञ्च मन्त्रिसात्कृत्वा चलितः स्वां पुरीं प्रति ॥ १० ॥&lt;br&gt;&#xA;श्रुत्वा सुदर्शनं तत्र मुनीनामाश्रमे स्थितम् ।&lt;br&gt;&#xA;हन्तुकामो जगामाशु चित्रकूटं स पर्वतम् ॥ ११ ॥&lt;br&gt;&#xA;निषादाधिपतिं शूरं पुरस्कृत्य बलाभिधम् ।&lt;br&gt;&#xA;दुर्दर्शाख्यमगादाशु शृङ्गवेरपुराधिपम् ॥ १२ ॥&lt;br&gt;&#xA;श्रुत्वा मनोरमा तत्र बभूवातिसुदुःखिता ।&lt;br&gt;&#xA;आगच्छन्तं बालपुत्रा भयार्ता सैन्यसंयुतम् ॥ १३ ॥&lt;br&gt;&#xA;तमुवाचातिशोकार्ता मुनिं साश्रुविलोचना ।&lt;br&gt;&#xA;किं करोमि क्व गच्छामि युधाजित्समुपस्थितः ॥ १४ ॥&lt;br&gt;&#xA;पिता मे निहतोऽनेन दौहित्रो भूपतिः कृतः ।&lt;br&gt;&#xA;सुतं मे हन्तुकामोऽत्र समायाति बलान्वितः ॥ १५ ॥&lt;br&gt;&#xA;पुरा श्रुतं मया स्वामिन्पाण्डवा वै वने स्थिताः ।&lt;br&gt;&#xA;मुनीनामाश्रमे पुण्ये पाञ्चाल्या सहितास्तदा ॥ १६ ॥&lt;br&gt;&#xA;गतास्ते मृगयां पार्था भ्रातरः पञ्च एव ते ।&lt;br&gt;&#xA;द्रौपदी संस्थिता तत्र मुनीनामाश्रमे शुभे ॥ १७ ॥&lt;br&gt;&#xA;धौम्योऽत्रिर्गालवः पैलो जावालिर्गौतमो भृगुः ।&lt;br&gt;&#xA;च्यवनश्चात्रिगोत्रश्च कण्वश्चैव जतुः क्रतुः ॥ १८ ॥&lt;br&gt;&#xA;वीतिहोत्रः सुमन्तुश्च यज्ञदत्तोऽथ वत्सलः ।&lt;br&gt;&#xA;राशासनः कहोडश्च यवक्रीर्यज्ञकृत्क्रतुः ॥ १९ ॥&lt;br&gt;&#xA;एते चान्ये च मुनयो भारद्वाजादयः शुभाः ।&lt;br&gt;&#xA;वेदपाठयुताः सर्वे संस्थिताश्चाश्रमे स्थिताः ॥ २० ॥&lt;br&gt;&#xA;दासीभिः सहिता तत्र याज्ञसेनी स्थिता मुने ।&lt;br&gt;&#xA;आश्रमे चारुसर्वाङ्‌गी निर्भया मुनिसंवृते ॥ २१ ॥&lt;br&gt;&#xA;पार्था मृगानुगास्तावत्प्रयाताश्च वनाद्वनम् ।&lt;br&gt;&#xA;धनुर्बाणधरा वीराः पञ्च वै शत्रुतापनाः ॥ २२ ॥&lt;br&gt;&#xA;तावत्सिन्धुपतिः श्रीमान्मार्गस्थो बलसंयुतः ।&lt;br&gt;&#xA;आगतश्चाश्रमाभ्याशे श्रुत्वा तु निगमन्ध्वनिम् ॥ २३ ॥&lt;br&gt;&#xA;श्रुत्वा वेदध्वनिं राजा मुनीनां भावितात्मनाम् ।&lt;br&gt;&#xA;उत्ततार रथात्तूर्णं दर्शनाकाङ्क्षया नृपः ॥ २४ ॥&lt;br&gt;&#xA;यदा निरगमत्तत्र भृत्यद्वयसमन्वितः ।&lt;br&gt;&#xA;वेदपाठयुतान्वीक्ष्य मुनीनुद्यमसंस्थितः ॥ २५ ॥&lt;br&gt;&#xA;कृताञ्जलिपुटः स्वामिन्संस्थितोऽथ जयद्रथः ।&lt;br&gt;&#xA;आश्रमे मुनिभिर्जुष्टे भूपतिः संविवेश ह ॥ २६ ॥&lt;br&gt;&#xA;तत्रोपविष्टं राजानं द्रष्टुकामाः स्त्रियस्तदा ।&lt;br&gt;&#xA;आययुर्मुनिभार्याश्च कोऽयमित्यब्रुवन्नृपम् ॥ २७ ॥&lt;br&gt;&#xA;तासां मध्ये वरारोहा याज्ञसेनी समागता ।&lt;br&gt;&#xA;जयद्रथेन दृष्टा सा रूपेण श्रीरिवापरा ॥ २८ ॥&lt;br&gt;&#xA;तां विलोक्यासितापाङ्गीं देवकन्यामिवापराम् ।&lt;br&gt;&#xA;पप्रच्छ नृपतिर्धौम्यं केयं श्यामा वरानना ॥ २९ ॥&lt;br&gt;&#xA;भार्या कस्य सुता कस्य नाम्ना का वरवर्णिनी ।&lt;br&gt;&#xA;रूपलावण्यसंयुक्ता शचीव वसुधाङ्गता ॥ ३० ॥&lt;br&gt;&#xA;बर्बूलवनमध्यस्था लवङ्गलतिका यथा ।&lt;br&gt;&#xA;राक्षसीवृन्दगा नूनं रम्भेवाभाति भामिनी ॥ ३१ ॥&#xA;सत्यं वद महाभाग कस्येयं वल्लभाबला ।&lt;br&gt;&#xA;राजपत्नीव चाभाति नैषा मुनिवधूर्द्विज ॥ ३२ ॥&lt;br&gt;&#xA;धौम्य उवाच&lt;br&gt;&#xA;पाण्डवानां प्रिया भार्या द्रौपदी शुभलक्षणा ।&lt;br&gt;&#xA;पाञ्चाली सिन्धुराजेन्द्र वसत्यत्र वराश्रमे ॥ ३३ ॥&lt;br&gt;&#xA;जयद्रथ उवाच&lt;br&gt;&#xA;क्व गताः पाण्डवाः पञ्च शूराः सम्प्रति विश्रुताः ।&lt;br&gt;&#xA;वसन्त्यत्र वने वीरा वीतशोका महाबलाः ॥ ३४ ॥&lt;br&gt;&#xA;धौम्य उवाच&lt;br&gt;&#xA;मृगयार्थं गताः पञ्च पाण्डवा रथसंस्थिताः ।&lt;br&gt;&#xA;आगमिष्यन्ति मध्यान्हे मृगानादाय पार्थिवाः ॥ ३५ ॥&lt;br&gt;&#xA;तच्छ्रुत्वा वचनं तस्य उदतिष्ठदसौ नृपः ।&lt;br&gt;&#xA;द्रौपदीसन्निधौ गत्वा प्रगम्येदमुवाच ह ॥ ३६ ॥&lt;br&gt;&#xA;कुशलं ते वरारोहे क्व गताः पतयश्च ते ।&lt;br&gt;&#xA;एकादश गतान्यद्य वर्षाणि च वने किल ॥ ३७ ॥&lt;br&gt;&#xA;द्रौपदी तु तदोवाच स्वस्ति तेऽस्तु नृपात्मज ।&lt;br&gt;&#xA;विश्रमस्वाश्रमाभ्याशे क्षणादायान्ति पाण्डवाः ॥ ३८ ॥&lt;br&gt;&#xA;एवं ब्रुवन्त्यां तस्यां तु लोभाविष्टः स भूपतिः ।&lt;br&gt;&#xA;जहार द्रौपदीं वीरोऽनादृत्य मुनिसत्तमान् ॥ ३९ ॥&lt;br&gt;&#xA;कस्यचिन्नैव विश्वासः कर्तव्यः सर्वथा बुधैः ।&lt;br&gt;&#xA;कुर्वन्दुःखमवाप्नोति दृष्टान्तस्त्वत्र वै बलिः ॥ ४० ॥&lt;br&gt;&#xA;वैरोचनसुतः श्रीमान्धर्मिष्ठः सत्यसङ्गरः ।&lt;br&gt;&#xA;यज्ञकर्ता च दाता च शरण्यः साधुसम्मतः ॥ ४१ ॥&lt;br&gt;&#xA;नाधर्मे निरतः क्वापि प्रल्हादस्य च पौत्रकः ।&lt;br&gt;&#xA;एकोनशतयज्ञान्वै स चकार सदक्षिणान् ॥ ४२ ॥&lt;br&gt;&#xA;सत्त्वमूर्त्तिः सदा विष्णुः सेव्यः स योगिनामपि ।&lt;br&gt;&#xA;निर्विकारोऽपि भगवान्देवकार्यार्थसिद्धये ॥ ४३ ॥&lt;br&gt;&#xA;कश्यपाच्च समुद्‌भूतो विष्णुः कपटवामनः ।&lt;br&gt;&#xA;राज्यं छलेन हृतवान्महीं चैव ससागराम् ॥ ४४ ॥&lt;br&gt;&#xA;सोऽभवत्सत्यवाग्‌राजा बलिर्वैरोचनिस्तदा ।&lt;br&gt;&#xA;कपटं कृतवान्विष्णुरिन्द्रार्थे तु मया श्रुतम् ॥ ४५ ॥&lt;br&gt;&#xA;अन्यः किं न करोत्येवं कृतं वै सत्त्वमूर्तिना ।&lt;br&gt;&#xA;वामनं रूपमास्थाय यज्ञपातं चिकीर्षता ॥ ४६ ॥&lt;br&gt;&#xA;न च विश्वसितव्यं वै कदाचित्केनचित्तथा ।&lt;br&gt;&#xA;लोभश्चेतसि चेत्स्वामिन्कीदृक्पापकृतं भयम् ॥ ४७ ॥&lt;br&gt;&#xA;लोभाहताः प्रकुर्वन्ति पापानि प्राणिनः किल ।&lt;br&gt;&#xA;परलोकाद्‌भयं नास्ति कस्यचित्कर्हिचिन्मुने ॥ ४८ ॥&lt;br&gt;&#xA;मनसा कर्मणा वाचा परस्वादानहेतुतः ।&lt;br&gt;&#xA;प्रपतन्ति नराः सम्यग्लोभोपहतचेतसः ॥ ४९ ॥&lt;br&gt;&#xA;देवानाराध्य सततं वाञ्छन्ति च धनं नराः ।&lt;br&gt;&#xA;न देवास्तत्करे कृत्वा समर्था दातुमञ्जसा ॥ ५० ॥&lt;br&gt;&#xA;अन्यस्यानीयते वित्तं प्रयच्छन्ति मनीषितम् ।&lt;br&gt;&#xA;वाणिज्येनाथ दानेन चौर्येणापि बलेन वा ॥ ५१ ॥&lt;br&gt;&#xA;विक्रयार्थं गृहीत्वा च धान्यवस्त्रादिकं बहु ।&lt;br&gt;&#xA;देवानर्चयते वैश्यो महर्द्धिर्मे भवेदिति ॥ ५२ ॥&lt;br&gt;&#xA;नात्र किं परवित्तेच्छा वाणिज्येन परन्तप ।&lt;br&gt;&#xA;ग्रहणकाले तु सम्प्राप्ते महर्घञ्चापि काङ्क्षति ॥ ५३ ॥&lt;br&gt;&#xA;एवं हि प्राणिनः सर्वे परस्वादानतत्पराः ।&lt;br&gt;&#xA;वर्तन्ते सततं ब्रह्मन् विश्वासः कीदृशः पुनः ॥ ५४ ॥&lt;br&gt;&#xA;वृथा तीर्थं वृथा दानं वृथाऽध्ययनमेव च ।&lt;br&gt;&#xA;लोभमोहावृतानां वै कृतं तदकृतं भवेत् ॥ ५५ ॥&lt;br&gt;&#xA;तस्मादेनं महाभाग विसर्जय गृहं प्रति ।&lt;br&gt;&#xA;सपुत्राऽहं वसिष्यामि जानकीवद्‌द्विजोत्तम ॥ ५६ ॥&lt;br&gt;&#xA;इत्युक्तोऽसौ मुनिस्तावद्‌गत्वा युधाजितं नृपम् ।&lt;br&gt;&#xA;उवाच वचनं राज्ञे भारद्वाजः प्रतापवान् ॥ ५७ ॥&lt;br&gt;&#xA;गच्छ राजन् यथाकामं स्वपुरं नृपसत्तम ।&lt;br&gt;&#xA;नेयं मनोरमाभ्येति बालपुत्रा सुदुःखिता ॥ ५८ ॥&lt;br&gt;&#xA;युधाजिदुवाच&lt;br&gt;&#xA;मुने मुञ्च हठं सौ‌म्य विसर्जय मनोरमाम् ।&lt;br&gt;&#xA;न च यास्याम्यहं मुक्त्वा नेष्याम्यद्य बलात्पुनः ॥ ५९ ॥&lt;br&gt;&#xA;ऋषिरुवाच&lt;br&gt;&#xA;नयस्व यदि शक्तिस्ते बलेनाद्य ममाश्रमात् ।&lt;br&gt;&#xA;विश्वामित्रो यथा धेनुं वसिष्ठस्य मुनेः पुरा ॥ ६० ॥&lt;br&gt;&#xA;इति श्रीदेवीभागवते महापुराणेऽष्टादशसाहस्र्यां संहितायां तृतीयस्कन्धे&lt;br&gt;&#xA;युधाजिद्‌भारद्वाजयोः संवादवर्णनं नाम षोडशोऽध्यायः ॥ १६ ॥&lt;/p&gt;</description>
    </item>
    <item>
      <title>१७</title>
      <link>https://vishvAsa.github.io/purANam/shAktam/devI-bhAgavatam/03/17/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/17/</guid>
      <description>&lt;p&gt;व्यास उवाच&lt;br&gt;&#xA;इत्याकर्ण्य वचस्तस्य मुनेस्तत्रावनीपतिः ।&lt;br&gt;&#xA;मन्त्रिवृद्धं समाहूय पप्रच्छ तमतन्द्रितः ॥ १ ॥&lt;br&gt;&#xA;किं कर्तव्यं सुबुद्धेऽत्र मयाऽद्य वद सुव्रत ।&lt;br&gt;&#xA;बलान्नयामि तां कामं सपुत्राञ्च सुभाषिणीम् ॥ २ ॥&lt;br&gt;&#xA;रिपुरल्पोऽपि नोपेक्ष्यः सर्वथा शुभमिच्छता ।&lt;br&gt;&#xA;राजयक्ष्मेव संवृद्धो मृत्यवे परिकल्पयेत् ॥ ३ ॥&lt;br&gt;&#xA;नात्र सैन्यं न योद्धास्ति यो मामत्र निवारयेत् ।&lt;br&gt;&#xA;गृहीत्वा हन्मि तं तत्र दौहित्रस्य रिपुं किल ॥ ४ ॥&lt;br&gt;&#xA;निष्कण्टकं भवेद्राज्यं यताम्यद्य बलादहम् ।&lt;br&gt;&#xA;हते सुदर्शने नूनं निर्भयोऽसौ भवेदिति ॥ ५ ॥&lt;/p&gt;</description>
    </item>
    <item>
      <title>१८</title>
      <link>https://vishvAsa.github.io/purANam/shAktam/devI-bhAgavatam/03/18/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/18/</guid>
      <description>&lt;p&gt;व्यास उवाच&lt;br&gt;&#xA;श्रुत्वा तद्वचनं श्यामा प्रेमयुक्ता बभूव ह ।&lt;br&gt;&#xA;प्रतस्थे ब्राह्मणस्तस्मात्स्थानादुक्त्वा समाहितः ॥ १ ॥&lt;br&gt;&#xA;सा तु पूर्वानुरागाद्वै मग्ना प्रेम्णाऽतिचञ्चला ।&lt;br&gt;&#xA;कामबाणहतेवास गते तस्मिन्द्विजोत्तमे ॥ २ ॥&lt;br&gt;&#xA;अथ कामार्दिता प्राह सखीं छन्दोऽनुवर्तिनीम् ।&lt;br&gt;&#xA;विकारश्च समुत्पन्नो देहे यच्छ्रवणादनु ॥ ३ ॥&lt;br&gt;&#xA;अज्ञातरसविज्ञानं कुमारं कुलसम्भवम् ।&lt;br&gt;&#xA;दुनोति मदनः पापः किं करोमि क्व यामि च ॥ ४ ॥&lt;br&gt;&#xA;स्वप्नेषु वा मया दृष्टः पञ्चबाण इवापरः ।&lt;br&gt;&#xA;तपते मे मनोऽत्यर्थं विरहाकुलितं मृदु ॥ ५ ॥&lt;br&gt;&#xA;चन्दनं देहलग्नं मे विषवद्‌भाति भामिनि ।&lt;br&gt;&#xA;स्रगियं सर्पवच्चैव चन्द्रपादाश्च वह्निवत् ॥ ६ ॥&lt;br&gt;&#xA;न च हर्म्ये वने शं मे दीर्घिकायां न पर्वते ।&lt;br&gt;&#xA;न दिवा न निशायां वा न सुखं सुखसाधनैः ॥ ७ ॥&lt;br&gt;&#xA;न शय्या न च ताम्बूलं न गीतं न च वादनम् ।&lt;br&gt;&#xA;प्रीणयन्ति मनो मेऽद्य न तृप्ते मम लोचने ॥ ८ ॥&lt;br&gt;&#xA;प्रयाम्यद्य वने तत्र यत्रासौ वर्तते शठः ।&lt;br&gt;&#xA;भीतास्मि कुललज्जायाः परतन्त्रा पितुस्तथा ॥ ९ ॥&lt;br&gt;&#xA;स्वयंवरं पिता मेऽद्य न करोति करोमि किम् ।&lt;br&gt;&#xA;दास्यामि राजपुत्राय कामं सुदर्शनाय वै ॥ १० ॥&lt;br&gt;&#xA;सन्त्यन्ये पृथिवीपालाः शतशः सम्भृतर्द्धयः ।&lt;br&gt;&#xA;रमणीया न मे तेऽद्य राज्यहीनोऽप्यसौ मतः ॥ ११ ॥&lt;/p&gt;</description>
    </item>
    <item>
      <title>१९</title>
      <link>https://vishvAsa.github.io/purANam/shAktam/devI-bhAgavatam/03/19/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/19/</guid>
      <description>&lt;p&gt;व्यास उवाच&lt;br&gt;&#xA;भर्त्रा साऽभिहिता बालां पुत्रीं कृत्वाङ्कसंस्थिताम् ।&lt;br&gt;&#xA;उवाच वचनं श्लक्ष्णं समाश्वास्य शुचिस्मिताम् ॥ १ ॥&lt;br&gt;&#xA;किं वृथा सुदति त्वं हि विप्रियं मम भाषसे ।&lt;br&gt;&#xA;पिता ते दुःखमाप्नोति वाक्येनानेन सुव्रते ॥ २ ॥&lt;br&gt;&#xA;सुदर्शनोऽतिदुर्भाग्यो राज्यभ्रष्टो निराश्रयः ।&lt;br&gt;&#xA;बलकोशविहीनश्च परित्यक्तस्तु बान्धवैः ॥ ३ ॥&lt;br&gt;&#xA;मात्रा सह वनं प्राप्तः फलमूलाशनः कृशः ।&lt;br&gt;&#xA;न ते योग्यो वरोऽयं वै वनवासी च दुर्भगः ॥ ४ ॥&lt;br&gt;&#xA;राजपुत्राः कृतप्रज्ञा रूपवन्तः सुसम्मताः ।&lt;br&gt;&#xA;तवार्हाः पुत्रि सन्त्यन्ये राजचिह्नैरलङ्कृताः ॥ ५ ॥&lt;br&gt;&#xA;भ्राताऽस्य वर्तते कान्तः स राज्यं कोसलेषु वै ।&lt;br&gt;&#xA;करोति रूपसम्पन्नः सर्वलक्षणसंयुतः ॥ ६ ॥&lt;br&gt;&#xA;अन्यच्च कारणं सुभ्रु शृणु यच्च यथा श्रुतम् ।&lt;br&gt;&#xA;युधाजित्सततं तस्य वधकामोऽस्ति भूमिपः ॥ ७ ॥&lt;br&gt;&#xA;दौहित्रः स्थापितस्तेन राज्ये कृत्वाऽतिसङ्गरम् ।&lt;br&gt;&#xA;वीरसेनं नृपं हत्वा सम्मन्त्र्य सचिवैः सह ॥ ८ ॥&lt;br&gt;&#xA;भारद्वाजाश्रमं प्राप्तं हन्तुकामः सुदर्शनम् ।&lt;br&gt;&#xA;मुनिना वारितः पश्चाज्जगाम निजमन्दिरम् ॥ ९ ॥&lt;br&gt;&#xA;शशिकलोवाच&lt;br&gt;&#xA;मातर्ममेप्सितः कामं वनस्थोऽपि नृपात्मजः ।&lt;br&gt;&#xA;शर्यातिवचनेनैव सुकन्या च पतिव्रता ॥ १० ॥&lt;br&gt;&#xA;च्यवनञ्च यथा प्राप्य पतिशुश्रूषणे रता ।&lt;br&gt;&#xA;भर्तृशुश्रूषणं स्त्रीणां स्वर्गदं मोक्षदं तथा ॥ ११ ॥&lt;br&gt;&#xA;अकैतवकृतं नूनं सुखदं भवति स्त्रियाः ।&lt;br&gt;&#xA;भगवत्या समादिष्टं स्वप्ने वरमनुत्तमम् ॥ १२ ॥&lt;br&gt;&#xA;तमृतेऽहं कथं चान्यं संश्रयामि नृपात्मजम् ।&lt;br&gt;&#xA;मच्चित्तभित्तौ लिखितो भगवत्या सुदर्शनः ॥ १३ ॥&lt;br&gt;&#xA;तं विहाय प्रियं कान्तं करिष्येऽहं न चापरम् ।&lt;br&gt;&#xA;व्यास उवाच&lt;br&gt;&#xA;प्रत्यादिष्टाऽथ वैदर्भी तया बहुनिदर्शनैः ॥ १४ ॥&lt;br&gt;&#xA;भर्तारं सर्वमाचष्ट पुत्र्योक्तं वचनं भृशम् ।&lt;br&gt;&#xA;विवाहस्य दिनादर्वागाप्तं श्रुतसमन्वितम् ॥ १५ ॥&lt;br&gt;&#xA;द्विजं शशिकला तत्र प्रेषयामास सत्वरम् ।&lt;br&gt;&#xA;यथा न वेद मे तातस्तथा गच्छ सुदर्शनम् ॥ १६ ॥&lt;br&gt;&#xA;भारद्वाजाश्रमे ब्रूहि मद्वाक्यात्तरसा विभो ।&lt;br&gt;&#xA;पित्रा मे सम्भृतः कामं मदर्थेन स्वयंवरः ॥ १७ ॥&lt;br&gt;&#xA;आगमिष्यन्ति राजानो बलयुक्ता ह्यनेकशः ।&lt;br&gt;&#xA;मया त्वं वै वृतश्चित्ते सर्वथा प्रीतिपूर्वकम् ॥ १८ ॥&lt;br&gt;&#xA;भगवत्या समादिष्टः स्वप्ने मम सुरोपम ।&lt;br&gt;&#xA;विषमद्मि हुताशे वा प्रपतामि प्रदीपिते ॥ १९ ॥&lt;br&gt;&#xA;वरये त्वदृते नान्यं पितृभ्यां प्रेरिताऽपि वा ।&lt;br&gt;&#xA;मनसा कर्मणा वाचा संवृतस्त्वं मया वरः ॥ २० ॥&lt;br&gt;&#xA;भगवत्याः प्रसादेन शर्मावाभ्यां भविष्यति ।&lt;br&gt;&#xA;आगन्तव्यं त्वयात्रैव दैवं कृत्वा परं बलम् ॥ २१ ॥&lt;br&gt;&#xA;यदधीनं जगत्सर्वं वर्तते सचराचरम् ।&lt;br&gt;&#xA;भगवत्या यदादिष्टं न तन्मिथ्या भविष्यति ॥ २२ ॥&lt;br&gt;&#xA;यद्वशे देवताः सर्वा वर्तन्ते शङ्करादयः ।&lt;br&gt;&#xA;वक्तव्योऽसौ त्वया ब्रह्मन्नेकान्ते वै नृपात्मजः ॥ २३ ॥&lt;br&gt;&#xA;यथा भवति मे कार्यं तत्कर्तव्यं त्वयानघ ।&lt;br&gt;&#xA;इत्युक्त्वा दक्षिणां दत्त्वा मुनिर्व्यापारितस्तया ॥ २४ ॥&lt;br&gt;&#xA;गत्वा सर्वं निवेद्याशु तत्र प्रत्यागतो द्विजः ।&lt;br&gt;&#xA;सुदर्शनस्तु तज्ज्ञात्वा निश्चयं गमने तदा ॥ २५ ॥&lt;br&gt;&#xA;चकार मुनिना तेन प्रेरितः परमादरात् ।&lt;br&gt;&#xA;व्यास उवाच&lt;br&gt;&#xA;गमनायोद्यतं पुत्रं तमुवाच मनोरमा ॥ २६ ॥&lt;br&gt;&#xA;वेपमानाऽतिदुःखार्ता जातत्रासाऽश्रुलोचना ।&lt;br&gt;&#xA;कुत्र गच्छसि पुत्राद्य समाजे भूभृतां किल ॥ २७ ॥&lt;br&gt;&#xA;एकाकी कृतवैरश्च किं विचिन्त्य स्वयंवरे ।&lt;br&gt;&#xA;युधाजिद्धन्तुकामस्त्वां समेष्यति महीपतिः ॥ २८ ॥&lt;br&gt;&#xA;न तेऽन्योऽस्ति सहायश्च तस्मान्मा व्रज पुत्रक ।&lt;br&gt;&#xA;एकपुत्रातिदीनास्मि तवाधारा निराश्रया ॥ २९ ॥&lt;br&gt;&#xA;नार्हसि त्वं महाभाग निराशां कर्तुम्मद्य माम् ।&lt;br&gt;&#xA;पिता ते निहतो येन सोऽपि तत्रागतो नृपः ॥ ३० ॥&lt;br&gt;&#xA;एकाकिनं गतं तत्र युधाजित्त्वां हनिष्यति ।&lt;br&gt;&#xA;सुदर्शन उवाच&lt;br&gt;&#xA;भवितव्यं भवत्येव नात्र कार्या विचारणा ॥ ३१ ॥&#xA;आदेशाच्च जगन्मातुर्गच्छाम्यद्य स्वयंवरे ।&lt;br&gt;&#xA;मा शोकं कुरु कल्याणि क्षत्रियाऽसि वरानने ॥ ३२ ॥&lt;br&gt;&#xA;न बिभेमि प्रसादेन भगवत्या निरन्तरम् ।&lt;/p&gt;</description>
    </item>
    <item>
      <title>२०</title>
      <link>https://vishvAsa.github.io/purANam/shAktam/devI-bhAgavatam/03/20/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/20/</guid>
      <description>&lt;p&gt;व्यास उवाच&lt;br&gt;&#xA;इतिवादिनि भूपाले केरलाधिपतौ तदा ।&lt;br&gt;&#xA;प्रत्युवाच महाभाग युधाजिदपि पार्थिवः ॥ १ ॥&lt;br&gt;&#xA;नीतिरेषा महीपाल यद्‌ब्रवीति भवानिह ।&lt;br&gt;&#xA;समाजे पार्थिवानां वै सत्यवाग्विजितेन्द्रियः ॥ २ ॥&lt;br&gt;&#xA;योग्येषु वर्तमानेषु कन्यारत्नं कुलोद्वह ।&lt;br&gt;&#xA;अयोग्योऽर्हति भूपाल न्यायोऽयं तव रोचते ॥ ३ ॥&lt;br&gt;&#xA;भागं सिंहस्य गोमायुर्भोक्तुमर्हति वा कथम् ।&lt;br&gt;&#xA;तथा सुदर्शनोऽयं वै कन्यारत्नं किमर्हति ॥ ४ ॥&lt;br&gt;&#xA;बलं वेदो हि विप्राणां भूभुजां चापजं बलम् ।&lt;br&gt;&#xA;किमन्याय्यं महाराज ब्रवीम्यहमिहाधुना ॥ ५ ॥&lt;br&gt;&#xA;बलं शुल्कं यथा राज्ञां विवाहे परिकीर्तितम् ।&lt;br&gt;&#xA;बलवानेव गृह्णातु नाबलस्तु कदाचन ॥ ६ ॥&lt;br&gt;&#xA;तस्मात्कन्यापणं कृत्वा नीतिरत्र विधीयताम् ।&lt;br&gt;&#xA;अन्यथा कलहः कामं भविष्यति महीभुजाम् ॥ ७ ॥&lt;br&gt;&#xA;एवं विवादे संवृत्ते राज्ञां तत्र परस्परम् ।&lt;br&gt;&#xA;आहूतस्तु सभामध्ये सुबाहुर्नृपसत्तमः ॥ ८ ॥&lt;br&gt;&#xA;समाहूय नृपाः सर्वे तमूचुस्तत्त्वदर्शिनः ।&lt;br&gt;&#xA;राजन्नीतिस्त्वया कार्या विवाहेऽत्र समाहिता ॥ ९ ॥&lt;br&gt;&#xA;किं ते चिकीर्षितं राजंस्तद्वदस्व समाहितः ।&lt;br&gt;&#xA;पुत्र्याः प्रदानं कस्मै ते रोचते नृप चेतसि ॥ १० ॥&lt;br&gt;&#xA;सुबाहुरुवाच&lt;br&gt;&#xA;पुत्र्या मे मनसा कामं वृतः किल सुदर्शनः ।&lt;br&gt;&#xA;मया निवारितोऽत्यर्थं न सा प्रत्येति मे वचः ॥ ११ ॥&lt;br&gt;&#xA;किं करोमि सुताया मे न वशे वर्तते मनः ।&lt;br&gt;&#xA;सुदर्शनस्तथैकाकी सम्प्राप्तोऽस्ति निराकुलः ॥ १२ ॥&lt;br&gt;&#xA;व्यास उवाच&lt;br&gt;&#xA;सम्पन्ना भूभुजः सर्वे समाहूय सुदर्शनम् ।&lt;br&gt;&#xA;ऊचुः समागतं शान्तमेकाकिनमतन्द्रिताः ॥ १३ ॥&lt;br&gt;&#xA;राजपुत्र महाभाग केनाहूतोऽसि सुव्रत ।&lt;br&gt;&#xA;एकाकी यः समायातः समाजे भूभृतामिह ॥ १४ ॥&lt;br&gt;&#xA;न वै सैन्यं न सचिवा न कोशो न बृहद्‌बलम् ।&lt;br&gt;&#xA;किमर्थञ्च समायातस्तत्त्वं ब्रूहि महामते ॥ १५ ॥&lt;br&gt;&#xA;युद्धकामा नृपतयो वर्तन्तेऽत्र समागमे ।&lt;br&gt;&#xA;कन्यार्थं सैन्यसम्पन्नाः किं त्वं कर्तुमिहेच्छसि ॥ १६ ॥&lt;br&gt;&#xA;भ्राता ते सुबलः शूरः सम्प्राप्तोऽस्ति जिघृक्षया ।&lt;br&gt;&#xA;युधाजिच्च महाबाहुः साहाय्यं कर्तुमागतः ॥ १७ ॥&lt;br&gt;&#xA;गच्छ वा तिष्ठ राजेन्द्र याथातथ्यमुदाहृतम् ।&lt;br&gt;&#xA;त्वयि सैन्यविहीने च यथेष्टं कुरु सुव्रत ॥ १८ ॥&lt;br&gt;&#xA;सुदर्शन उवाच&lt;br&gt;&#xA;न बलं न सहायो मे न कोशो दुर्गसंश्रयः ।&lt;br&gt;&#xA;न मित्राणि न सौहार्दी न नृपा रक्षका मम ॥ १९ ॥&lt;br&gt;&#xA;अत्र स्वयंवरं श्रुत्वा द्रष्टुकाम इहागतः ।&lt;br&gt;&#xA;स्वप्ने देव्या प्रेरितोऽस्मि भगवत्या न संशयः ॥ २० ॥&lt;br&gt;&#xA;नान्यच्चिकीर्षितं मेऽद्य मामाह जगदीश्वरी ।&lt;br&gt;&#xA;तया यद्विहितं तच्च भविताऽद्य न संशयः ॥ २१ ॥&lt;br&gt;&#xA;न शत्रुरस्ति संसारे कोऽप्यत्र जगतीश्वराः ।&lt;br&gt;&#xA;सर्वत्र पश्यतो मेऽद्य भवानीं जगदम्बिकाम् ॥ २२ ॥&lt;br&gt;&#xA;यः करिष्यति शत्रुत्वं मया सह नृपात्मजाः ।&lt;br&gt;&#xA;शास्ता तस्य महाविद्या नाहं जानामि शत्रुताम् ॥ २३ ॥&lt;br&gt;&#xA;यद्‌भावि तद्वै भविता नान्यथा नृपसत्तमाः ।&lt;br&gt;&#xA;का चिन्ता ह्यत्र कर्तव्या दैवाधीनोऽस्मि सर्वथा ॥ २४ ॥&lt;br&gt;&#xA;देवभूतमनुष्येषु सर्वभूतेषु सर्वदा ।&lt;br&gt;&#xA;सर्वेषां तत्कृता भक्तिर्नान्यथा नृपसत्तमाः ॥ २५ ॥&lt;br&gt;&#xA;सा यं चिकीर्षते भूपं तं करोति नृपाधिपाः ।&lt;br&gt;&#xA;निर्धनं वा नरं कामं का चिन्ता वै तदा मम ॥ २६ ॥&lt;br&gt;&#xA;तामृते परमां शक्तिं ब्रह्मविष्णुहरादयः ।&lt;br&gt;&#xA;न शक्ताः स्पन्दितुं देवाः का चिन्ता मे तदा नृपाः ॥ २७ ॥&lt;br&gt;&#xA;अशक्तो वा सशक्तो वा यादृशस्तादृशस्त्वहम् ।&lt;br&gt;&#xA;तदाज्ञया नृपाद्यैव सम्प्राप्तोऽस्मि स्वयंवरे ॥ २८ ॥&lt;br&gt;&#xA;सा यदिच्छति तत्कुर्यान्मम किं चिन्तनेन वै ।&lt;br&gt;&#xA;नात्र शङ्का प्रकर्तव्या सत्यमेतद्‌ब्रवीम्यहम् ॥ २९ ॥&lt;br&gt;&#xA;जये पराजये लज्जा न मेऽत्राण्वपि पार्थिवाः ।&lt;br&gt;&#xA;भगवत्यास्तु लज्जास्ति तदधीनोऽस्मि सर्वथा ॥ ३० ॥&lt;br&gt;&#xA;व्यास उवाच&lt;br&gt;&#xA;इति तस्य तदाकर्ण्य वचनं राजसत्तमाः ।&lt;br&gt;&#xA;ऊचुः परस्परं प्रेक्ष्य निश्चयज्ञा नराधिपाः ॥ ३१ ॥&lt;br&gt;&#xA;सत्यमुक्तं त्वया साधो न मिथ्या कर्हिचिद्‌भवेत् ।&lt;br&gt;&#xA;तथाप्युज्जयनीनाथस्त्वां हन्तुं परिकाङ्क्षति ॥ ३२ ॥&lt;br&gt;&#xA;त्वत्कृते न दयादिष्टा त्वां ब्रवीमो महामते ।&lt;br&gt;&#xA;यद्युक्तं तत्त्वया कार्यं विचार्य मनसाऽनघ ॥ ३३ ॥&lt;br&gt;&#xA;सुदर्शन उवाच&lt;br&gt;&#xA;सत्यमुक्तं भवद्‌भिश्च कृपावद्‌भिः सुहृज्जनैः ।&lt;br&gt;&#xA;किं ब्रवीमि पुनर्वाक्यमुक्त्वा नृपतिसत्तमाः ॥ ३४ ॥&lt;br&gt;&#xA;न मृत्युः केनचिद्‌भाव्यः कस्यचिद्वा कदाचन ।&lt;br&gt;&#xA;दैवाधीनमिदं सर्वं जगत्स्थावरजङ्गमम् ॥ ३५ ॥&#xA;स्ववशोऽयं न जीवोऽस्ति स्वकर्मवशगः सदा ।&lt;br&gt;&#xA;तत्कर्म त्रिविधं प्रोक्तं विद्वद्‌भिस्तत्त्वदर्शिभिः ॥ ३६ ॥&lt;br&gt;&#xA;सञ्चितं वर्तमानञ्च प्रारब्धञ्च तृतीयकम् ।&lt;br&gt;&#xA;कालकर्मस्वभावैश्च ततं सर्वमिदं जगत् ॥ ३७ ॥&lt;br&gt;&#xA;न देवो मानुषं हन्तुं शक्तः कालागमं विना ।&lt;br&gt;&#xA;हतं निमित्तमात्रेण हन्ति कालः सनातनः ॥ ३८ ॥&lt;br&gt;&#xA;यथा पिता मे निहतः सिंहेनामित्रकर्षणः ।&lt;br&gt;&#xA;तथा मातामहोऽप्येवं युद्धे युधाजिता हतः ॥ ३९ ॥&lt;br&gt;&#xA;यत्नकोटिं प्रकुर्वाणो हन्यते दैवयोगतः ।&lt;br&gt;&#xA;जीवेद्वर्षसहस्राणि रक्षणेन विना नरः ॥ ४० ॥&lt;br&gt;&#xA;नाहं बिभेमि धर्मिष्ठाः कदाचिच्च युधाजितः ।&lt;br&gt;&#xA;दैवमेव परं मत्वा सुस्थितोऽस्मि सदा नृपाः ॥ ४१ ॥&lt;br&gt;&#xA;स्मरणं सततं नित्यं भगवत्याः करोम्यहम् ।&lt;br&gt;&#xA;विश्वस्य जननी देवी कल्याणं सा करिष्यति ॥ ४२ ॥&lt;br&gt;&#xA;पूर्वार्जितं हि भोक्तव्यं शुभं वाप्यशुभं तथा ।&lt;br&gt;&#xA;स्वकृतस्य च भोगेन कीदृक्शोको विजानताम् ॥ ४३ ॥&lt;br&gt;&#xA;स्वकर्मफलयोगेन प्राप्य दुःखमचेतनः ।&lt;br&gt;&#xA;निमित्तकारणे वैरं करोत्यल्पमतिः किल ॥ ४४ ॥&lt;br&gt;&#xA;न तथाऽहं विजानामि वैरं शोकं भयं तथा ।&lt;br&gt;&#xA;निःशङ्कमिह सम्प्राप्तः समाजे भूभृतामिह ॥ ४५ ॥&lt;br&gt;&#xA;एकाकी द्रष्टुकामोऽहं स्वयंवरमनुत्तमम् ।&lt;br&gt;&#xA;भविष्यति च यद्‌भाव्यं प्राप्तोऽस्मि चण्डिकाज्ञया ॥ ४६ ॥&lt;br&gt;&#xA;भगवत्याः प्रमाणं मे नान्यं जानामि संयतः ।&lt;br&gt;&#xA;तत्कृतञ्च सुखं दुःखं भविष्यति च नान्यथा ॥ ४७ ॥&lt;br&gt;&#xA;युधाजित्सुखमाप्नोतु न मे वैरं नृपोत्तमाः ।&lt;br&gt;&#xA;यः करिष्यति मे वैरं स प्राप्स्यति फलं तथा ॥ ४८ ॥&lt;br&gt;&#xA;व्यास उवाच&lt;br&gt;&#xA;इत्युक्तास्ते तथा तेन सन्तुष्टा भूभुजः स्थिताः ।&lt;br&gt;&#xA;सोऽपि स्वमाश्रमं प्राप्य सुस्थितः सम्बभूव ह ॥ ४९ ॥&lt;br&gt;&#xA;अपरेऽह्नि शुभे काले नृपाः सम्मन्त्रिताः किल ।&lt;br&gt;&#xA;सुबाहुना नृपेणाथ रुचिरे वै स्वमण्डपे ॥ ५० ॥&lt;br&gt;&#xA;दिव्यास्तरणयुक्तेषु मञ्चेषु रचितेषु च ।&lt;br&gt;&#xA;उपविष्टाश्च राजानः शुभालङ्करणैर्युताः ॥ ५१ ॥&lt;br&gt;&#xA;दिव्यवेषधराः कामं विमानेष्वमरा इव ।&lt;br&gt;&#xA;दीप्यमानाः स्थितास्तत्र स्वयंवरदिदृक्षया ॥ ५२ ॥&lt;br&gt;&#xA;इति चिन्तापराः सर्वे कदा साप्यागमिष्यति ।&lt;br&gt;&#xA;भाग्यवन्तं नृपश्रेष्ठं श्रुतपुण्यं वरिष्यति ॥ ५३ ॥&lt;br&gt;&#xA;यदा सुदर्शनं दैवात्स्रजा सम्भूषयेदिह ।&lt;br&gt;&#xA;विवादो वै नृपाणां च भविता नात्र संशयः ॥ ५४ ॥&lt;br&gt;&#xA;इत्येवं चिन्त्यमानास्ते भूपा मञ्चेषु संस्थिताः ।&lt;br&gt;&#xA;वादित्रघोषः सुमहानुत्थितो नृपमण्डपे ॥ ५५ ॥&lt;br&gt;&#xA;अथ काशीपतिः प्राह सुतां स्नातां स्वलङ्कृताम् ।&lt;br&gt;&#xA;मधूकमालासंयुक्तां क्षौमवासोविभूषिताम् ॥ ५६ ॥&lt;br&gt;&#xA;विवाहोपस्करैर्युक्तां दिव्यां सिन्धुसुतोपमाम् ।&lt;br&gt;&#xA;चिन्तापरां सुवसनां स्मितपूर्वमिदं वचः ॥ ५७ ॥&lt;br&gt;&#xA;उत्तिष्ठ पुत्रि सुनसे करे धृत्वा शुभां स्रजम् ।&lt;br&gt;&#xA;व्रज मण्डपमध्येऽद्य समाजं पश्य भूभुजाम् ॥ ५८ ॥&lt;br&gt;&#xA;गुणवान् रूपसम्पन्नः कुलीनश्च नृपोत्तमः ।&lt;br&gt;&#xA;तव चित्ते वसेद्यस्तु तं वृणुष्व सुमध्यमे ॥ ५९ ॥&lt;br&gt;&#xA;देशदेशाधिपाः सर्वे मञ्चेषु रचितेषु च ।&lt;br&gt;&#xA;संविष्टाः पश्य तन्वङ्‌गि वरयस्व यथारुचि ॥ ६० ॥&lt;br&gt;&#xA;व्यास उवाच&lt;br&gt;&#xA;तं तथा भाषमाणं वै पितरं मितभाषिणी ।&lt;br&gt;&#xA;उवाच वचनं बाला ललितं धर्मसंयुतम् ॥ ६१ ॥&lt;/p&gt;</description>
    </item>
    <item>
      <title>२१</title>
      <link>https://vishvAsa.github.io/purANam/shAktam/devI-bhAgavatam/03/21/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/21/</guid>
      <description>&lt;p&gt;व्यास उवाच&lt;br&gt;&#xA;सुबाहुरपि तच्छ्रुत्वा युक्तमुक्तं तया तदा ।&lt;br&gt;&#xA;चिन्ताविष्टो बभूवाशु किं कर्तव्यमतः परम् ॥ १ ॥&lt;br&gt;&#xA;सङ्गताः पृथिवीपालाः ससैन्याः सपरिग्रहाः ।&lt;br&gt;&#xA;उपविष्टाश्च मञ्चेषु योद्धुकामा महाबलाः ॥ २ ॥&lt;br&gt;&#xA;यदि ब्रवीमि तान्सर्वान्सुता नायाति साम्प्रतम् ।&lt;br&gt;&#xA;तथापि कोपसंयुक्ता हन्युर्मा दुष्टबुद्धयः ॥ ३ ॥&lt;br&gt;&#xA;न मे सैन्यबलं तादृङ्न दुर्गबलमद्‌भुतम् ।&lt;br&gt;&#xA;येनाहं नृपतीन्सर्वान् प्रत्यादेष्टुमिहोत्सहे ॥ ४ ॥&lt;br&gt;&#xA;सुदर्शनस्तथैकाकी ह्यसहायोऽधनः शिशुः ।&lt;br&gt;&#xA;किं कर्तव्यं निमग्नोऽहं सर्वथा दुःखसागरे ॥ ५ ॥&lt;br&gt;&#xA;इति चिन्तापरो राजा जगाम नृपसन्निधौ ।&lt;br&gt;&#xA;प्रणम्य तानुवाचाथ प्रश्रयावनतो नृपः ॥ ६ ॥&lt;br&gt;&#xA;किं कर्तव्यं नृपाः कामं नैति मे मण्डपे सुता ।&lt;br&gt;&#xA;बहुशः प्रेर्यमाणाऽपि सा मात्राऽपि मयाऽपि च ॥ ७ ॥&lt;br&gt;&#xA;मूर्घ्ना पतामि पादेषु राज्ञां दासोऽस्मि साम्प्रतम् ।&lt;br&gt;&#xA;पूजादिकं गृहीत्वाऽद्य व्रजन्तु सदनानि वः ॥ ८ ॥&lt;br&gt;&#xA;ददामि बहुरत्नानि वस्त्राणि च गजान् रथान् ।&lt;br&gt;&#xA;गृहीत्वाऽद्य कृपां कृत्वा व्रजन्तु भवनान्युत ॥ ९ ॥&lt;br&gt;&#xA;न वशे मे सुता बाला म्रियते यदि खेदिता ।&lt;br&gt;&#xA;तदा मे स्यान्महद्दुःखं तेन चिन्तातुरोऽस्म्यहम् ॥ १० ॥&lt;br&gt;&#xA;भवन्तः करुणावन्तो महाभाग्या महौजसः ।&lt;br&gt;&#xA;किं मे तया दुहित्रा तु मन्दया दुर्विनीतया ॥ ११ ॥&lt;br&gt;&#xA;अनुग्राह्योऽस्मि वः कामं दासोऽहमिति सर्वथा ।&lt;br&gt;&#xA;सुता सुतेव मन्तव्या भवद्‌भिः सर्वथा मम ॥ १२ ॥&lt;/p&gt;</description>
    </item>
    <item>
      <title>२२</title>
      <link>https://vishvAsa.github.io/purANam/shAktam/devI-bhAgavatam/03/22/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/22/</guid>
      <description>&lt;p&gt;व्यास उवाच&lt;br&gt;&#xA;श्रुत्वा सुतावाक्यमनिन्दितात्मा&lt;br&gt;&#xA;नृपांश्च गत्वा नृपतिर्जगाद ।&lt;br&gt;&#xA;व्रजन्तु कामं शिविराणि भूपाः&lt;br&gt;&#xA;श्वो वा विवाहं किल संविधास्ये ॥ १ ॥&lt;br&gt;&#xA;भक्ष्याणि पेयानि मयाऽर्पितानि&lt;br&gt;&#xA;गृह्णन्तु सर्वे मयि सुप्रसन्नाः ।&lt;br&gt;&#xA;श्वो भावि कार्यं किल मण्डपेऽत्र&lt;br&gt;&#xA;समेत्य सर्वैरिह संविधेयम् ॥ २ ॥&lt;br&gt;&#xA;नायाति पुत्री किल मण्डपेऽद्य&lt;br&gt;&#xA;करोमि किं भूपतयोऽत्र कामम् ।&lt;br&gt;&#xA;प्रातः समाश्वास्य सुतां नयिष्ये&lt;br&gt;&#xA;गच्छन्तु तस्माच्छिविराणि भूपाः ॥ ३ ॥&lt;br&gt;&#xA;न विग्रहो बुद्धिमतां निजाश्रिते&lt;br&gt;&#xA;कृपा विधेया सततं ह्यपत्ये ।&lt;br&gt;&#xA;विधाय तां प्रातारिहानयिष्ये&lt;br&gt;&#xA;सुतां तु गच्छन्तु नृपा यथेष्टम् ॥ ४ ॥&lt;br&gt;&#xA;इच्छापणं वा परिचिन्त्य चित्ते&lt;br&gt;&#xA;प्रातः करिष्याम्यथ संविवाहम् ।&lt;br&gt;&#xA;सर्वैः समेत्यात्र नृपैः समेतैः&lt;br&gt;&#xA;स्वयंवरः सर्वमतेन कार्यः ॥ ५ ॥&lt;br&gt;&#xA;श्रुत्वा नृपास्तेऽवितथं विदित्वा&lt;br&gt;&#xA;वचो ययुः स्वानि निकेतनानि ।&lt;br&gt;&#xA;विधाय पार्श्वे नगरस्य रक्षां&lt;br&gt;&#xA;चक्रुः क्रिया मध्यदिनोदिताश्च ॥ ६ ॥&lt;br&gt;&#xA;सुबाहुरप्यार्यजनैः समेत-&lt;br&gt;&#xA;श्चकार कार्याणि विवाहकाले ।&lt;br&gt;&#xA;पुत्रीं समाहूय गृहे सुगुप्ते&lt;br&gt;&#xA;पुरोहितैर्वेदविदां वरिष्ठैः ॥ ७ ॥&lt;br&gt;&#xA;स्नानादिकं कर्म वरस्य कृत्वा&lt;br&gt;&#xA;विवाहभूषाकरणं तथैव ।&lt;br&gt;&#xA;आनाय्य वेदीरचिते गृहे वै&lt;br&gt;&#xA;तस्यार्हणां भूमिपतिश्चकार ॥ ८ ॥&lt;br&gt;&#xA;सविष्टरं चाचमनीयमर्घ्यं&lt;br&gt;&#xA;वस्त्रद्वयं गामथ कुण्डले द्वे ।&lt;br&gt;&#xA;समर्प्य तस्मै विधिवन्नरेन्द्र&lt;br&gt;&#xA;ऐच्छत्सुतादानमहीनसत्त्वः ॥ ९ ॥&lt;br&gt;&#xA;सोऽप्यग्रहीत्सर्वमदीनचेताः&lt;br&gt;&#xA;शशाम चिन्ताऽथ मनोरमायाः ।&lt;br&gt;&#xA;कन्यां सुकेशीं निधिकन्यकासमां&lt;br&gt;&#xA;मेने तदाऽऽत्मानमनुत्तमञ्च ॥ १० ॥&lt;br&gt;&#xA;सुपूजितं भूषणवस्त्रदानै-&lt;br&gt;&#xA;र्वरोत्तमं तं सचिवास्तदानीम् ।&lt;br&gt;&#xA;निन्युश्च ते कौतुकमण्डपान्त-&lt;br&gt;&#xA;र्मुदान्विता वीतभयाश्च सर्वे ॥ ११ ॥&lt;br&gt;&#xA;समाप्तभूषां विधिवद्विधिज्ञाः&lt;br&gt;&#xA;स्त्रियश्च तां राजसुतां सुयाने ।&lt;br&gt;&#xA;आरोप्य निन्युर्वरसन्निधानण्&lt;br&gt;&#xA;चतुष्कयुक्ते किल मण्डपे वै ॥ १२ ॥&lt;br&gt;&#xA;अग्निं समाधाय पुरोहितः स&lt;br&gt;&#xA;हुत्वा यथावच्च तदन्तराले ।&lt;br&gt;&#xA;आह्वाययत्तौ कृतकौतुकौ तु&lt;br&gt;&#xA;वधूवरौ प्रेमयुतौ निकामम् ॥ १३ ॥&lt;br&gt;&#xA;लाजाविसर्गं विधिवद्विधाय&lt;br&gt;&#xA;कृत्वा हुताशस्य प्रदक्षिणाञ्च ।&lt;br&gt;&#xA;तौ चक्रतुस्तत्र यथोचित्तं तत्&lt;br&gt;&#xA;सर्वं विधानं कुलगोत्रजातम् ॥ १४ ॥&lt;br&gt;&#xA;शतद्वयं चाश्चयुजां रथानां&lt;br&gt;&#xA;सुभूषितं चापि शरौघसंयुतम् ।&lt;br&gt;&#xA;ददौ नृपेन्द्रस्तु सुदर्शनाय&lt;br&gt;&#xA;सुपूजितं पारिबर्हं विवाहे ॥ १५ ॥&lt;br&gt;&#xA;मदोत्कटान्हेमविभूषितांश्च&lt;br&gt;&#xA;गजान्गिरेः शृङ्गसमानदेहान् ।&lt;br&gt;&#xA;शतं सपादं नृपसूनवेऽसौ&lt;br&gt;&#xA;ददावथ प्रेमयुतो नृपेन्द्रः ॥ १६ ॥&lt;br&gt;&#xA;दासीशतं काञ्चनभूषितं च&lt;br&gt;&#xA;करेणुकानां च शतं सुचारु ।&lt;br&gt;&#xA;समर्पयामास वराय राजा&lt;br&gt;&#xA;विवाहकाले मुदितोऽनुवेलम् ॥ १७ ॥&lt;br&gt;&#xA;अदात्पुनर्दाससहस्रमेकं&lt;br&gt;&#xA;सर्वायुधैः सम्भृतभूषितञ्च ।&lt;br&gt;&#xA;रत्नानि वासांसि यथोचितानि&lt;br&gt;&#xA;दिव्यानि चित्राणि तथाविकानि ॥ १८ ॥&lt;br&gt;&#xA;ददौ पुनर्वासगृहाणि तस्मै&lt;br&gt;&#xA;रम्याणि दीर्घाणि विचित्रितानि ।&lt;br&gt;&#xA;सिन्धूद्‌भवानां तुरगोत्तमाना-&lt;br&gt;&#xA;मदात्सहस्रद्वितयं सुरम्यम् ॥ १९ ॥&lt;br&gt;&#xA;क्रमेलकानाञ्च शतत्रयं वै&lt;br&gt;&#xA;प्रत्यादिशद्‌भारभृतां सुचारु ।&lt;br&gt;&#xA;शतद्वयं वै शकटोत्तमानां&lt;br&gt;&#xA;तस्मै ददौ धान्यरसैः प्रपूरितम् ॥ २० ॥&lt;br&gt;&#xA;मनोरमां राजसुतां प्रणम्य&lt;br&gt;&#xA;जगाद वाक्यं विहिताञ्जलिः पुरः ।&lt;br&gt;&#xA;दासोऽस्मि ते राजसुते वरिष्ठे&lt;br&gt;&#xA;तद्ब्रूहि यत्स्यात्तु मनोगतं ते ॥ २१ ॥&lt;br&gt;&#xA;तं चारुवाक्यं निजगाद सापि&lt;br&gt;&#xA;स्वस्त्यस्तु ते भूप कुलस्य वृद्धिः ।&#xA;सम्मानिताऽहं मम सूनवे त्वया&lt;br&gt;&#xA;दत्ता यतो रत्नवरा स्वकन्या ॥ २२ ॥&lt;br&gt;&#xA;न बन्दिपुत्री नृप मागधी वा&lt;br&gt;&#xA;स्तौमीह किं त्वां स्वजनं महत्तरम् ।&lt;br&gt;&#xA;सुमेरुतुल्यस्तु कृतः सुतोऽद्य मे&lt;br&gt;&#xA;सम्बन्धिना भूपतिनोत्तमेन ॥ २३ ॥&lt;br&gt;&#xA;अहोऽतिचित्रं नृपतेश्चरित्रं&lt;br&gt;&#xA;परं पवित्रं तव किं वदामि ।&lt;br&gt;&#xA;यद्‌भ्रष्टराज्याय सुताय मेऽद्य&lt;br&gt;&#xA;दत्ता त्वया पूज्यसुता वरिष्ठा ॥ २४ ॥&lt;br&gt;&#xA;वनाधिवासाय किलाधनाय&lt;br&gt;&#xA;पित्रा विहीनाय विसैन्यकाय ।&lt;br&gt;&#xA;सर्वानिमान्भूमिपतीन्विहाय&lt;br&gt;&#xA;फलाशनायार्थविवर्जिताय ॥ २५ ॥&lt;br&gt;&#xA;समानवित्तेऽथ कुले बले च&lt;br&gt;&#xA;ददाति पुत्रीं नृपतिश्च भूयः ।&lt;br&gt;&#xA;न कोऽपि मे भूपसुतेऽर्थहीने&lt;br&gt;&#xA;गुणान्वितां रूपवतीञ्च दद्यात् ॥ २६ ॥&lt;br&gt;&#xA;वैरं तु सर्वैः सह संविधाय&lt;br&gt;&#xA;नृपैर्वरिष्ठैर्बलसंयुतैश्च ।&lt;br&gt;&#xA;सुदर्शनायाथ सुताऽर्पिता मे&lt;br&gt;&#xA;किं वर्णये धैर्यमिदं त्वदीयम् ॥ २७ ॥&lt;br&gt;&#xA;निशम्य वाक्यानि नृपः प्रहृष्टः&lt;br&gt;&#xA;कृताञ्जलिर्वाक्यमुवाच भूयः ।&lt;br&gt;&#xA;गृहाण राज्यं मम सुप्रसिद्धं&lt;br&gt;&#xA;भवामि सेनापतिरद्य चाहम् ॥ २८ ॥&lt;br&gt;&#xA;नोचेत्तदर्धं प्रतिगृह्य चात्र&lt;br&gt;&#xA;सुतान्वितो राज्यफलानि भुङ्क्ष्व ।&lt;br&gt;&#xA;विहाय वाराणसिकानिवासं&lt;br&gt;&#xA;वने पुरे वासमतो न मेऽस्ति ॥ २९ ॥&lt;br&gt;&#xA;नृपास्तु सन्त्येव रुषान्विता वै&lt;br&gt;&#xA;गत्वा करिष्ये प्रथमं तु सान्त्वनम् ।&lt;br&gt;&#xA;ततः परं द्वावपरावुपायौ&lt;br&gt;&#xA;नोचेत्ततो युद्धमहं करिष्ये ॥ ३० ॥&lt;br&gt;&#xA;जयाजयो दैववशो तथापि&lt;br&gt;&#xA;धर्मे जयो नैव कृतेऽप्यधर्मे ।&lt;br&gt;&#xA;तेषां किलाधर्मवतां नृपाणां&lt;br&gt;&#xA;कथं भविष्यत्यनुचिन्तितं वै ॥ ३१ ॥&lt;br&gt;&#xA;आकर्ण्य तद्‌भाषितमर्थवच्च&lt;br&gt;&#xA;जगाद वाक्यं हितकारकं तम् ।&lt;br&gt;&#xA;मनोरमा मानमवाप्य तस्मात्&lt;br&gt;&#xA;सर्वात्मना मोदयुता प्रसन्ना ॥ ३२ ॥&lt;br&gt;&#xA;राजञ्छिवं तेऽस्तु कुरुष्व राज्यं&lt;br&gt;&#xA;त्यक्त्वा भयं त्वं स्वसुतैः समेतः ।&lt;br&gt;&#xA;सुतोऽपि मे नूनमवाप्य राज्यं&lt;br&gt;&#xA;साकेतपुर्यां प्रचरिष्यतीह ॥ ३३ ॥&lt;br&gt;&#xA;विसर्जयास्मान्निजसद्म गन्तुं&lt;br&gt;&#xA;शिवं भवानी तव संविधास्यति ।&lt;br&gt;&#xA;न काऽपि चिन्ता मम भूप वर्तते&lt;br&gt;&#xA;सञ्चिन्तयन्त्या परमाम्बिकां वै ॥ ३४ ॥&lt;br&gt;&#xA;दोषा गता विविधवाक्यपदै रसालै-&lt;br&gt;&#xA;रन्योन्यभाषणपदैरमृतोपमैश्च ।&lt;br&gt;&#xA;प्रातर्नृपाः समधिगम्य कृतं विवाहं&lt;br&gt;&#xA;रोषान्विता नगरबाह्यगतास्तथोचुः ॥ ३५ ॥&lt;br&gt;&#xA;अद्यैव तं नृपकलङ्कधरञ्च हत्वा&lt;br&gt;&#xA;बालं तथैव किल तं न विवाहयोग्यम् ।&lt;br&gt;&#xA;गृह्णीम तां शशिकलां नृपतेश्च लक्ष्मीं&lt;br&gt;&#xA;लज्जामवाप्य निजसद्म कथं व्रजेम ॥ ३६ ॥&lt;br&gt;&#xA;शृण्वन्तु तूर्यनिनदान्किल वाद्यमाना-&lt;br&gt;&#xA;ञ्छङ्खस्वनानभिभवन्ति मृदङ्गशब्दाः ।&lt;br&gt;&#xA;गीतध्वनिं च विविधं निगमस्वनञ्च&lt;br&gt;&#xA;मन्यामहे नृपतिनाऽत्र कृतो विवाहः ॥ ३७ ॥&lt;br&gt;&#xA;अस्मान्प्रतार्य वचनैर्विधिवच्चकार&lt;br&gt;&#xA;वैवाहिकेन विधिना करपीडनं वै ।&lt;br&gt;&#xA;कर्तव्यमद्य किमहो प्रविचिन्तयन्तु&lt;br&gt;&#xA;भूपाः परस्परमतिं च समर्थयन्तु ॥ ३८ ॥&lt;br&gt;&#xA;एवं वदत्सु नृपतिष्वथ कन्याकायाः&lt;br&gt;&#xA;कृत्वा विवाहविधिमप्रतिमप्रभावः ।&lt;br&gt;&#xA;भूपान्निमन्त्रयितुमाशु जगाम राजा&lt;br&gt;&#xA;काशीपतिः स्वसुहृदैः प्रथितप्रभावैः ॥ ३९ ॥&lt;br&gt;&#xA;आगच्छन्तं च तं दृष्ट्वा नृपाः काशीपतिं तदा ।&lt;br&gt;&#xA;नोचुः किञ्चिदपि क्रोधान्मौनमाधाय संस्थिताः ॥ ४० ॥&lt;br&gt;&#xA;स गत्वा प्रणिपत्याह कृताञ्जलिरभाषत ।&lt;br&gt;&#xA;आगन्तव्यं नृपैः सर्वैर्भोजनार्थं गृहे मम ॥ ४१ ॥&lt;br&gt;&#xA;कन्ययाऽसौ वृतो भूपः किं करोमि हिताहितम् ।&lt;br&gt;&#xA;भवद्‌भिस्तु शुभः कार्यो महान्तो हि दयालवः ॥ ४२ ॥&lt;br&gt;&#xA;तन्निशम्य वचस्तस्य नृपाः क्रोधपरिप्लुताः ।&lt;br&gt;&#xA;प्रत्यूचुर्भुक्तमस्माभिः स्वगृहं नृपते व्रज ॥ ४३ ॥&lt;br&gt;&#xA;कुरु कार्याण्यशेषाणि यथेष्टं सुकृतं कृतम् ।&lt;br&gt;&#xA;नृपाः सर्वे प्रयान्त्वद्य स्वानि स्वानि गृहाणि वै ॥ ४४ ॥&lt;br&gt;&#xA;सुबाहुरपि तच्छ्रुत्वा जगाम शङ्‌कितो गृहम् ।&lt;br&gt;&#xA;किं करिष्यन्ति संविग्नाः क्रोधयुक्ता नृपोत्तमाः ॥ ४५ ॥&lt;br&gt;&#xA;गते तस्मिन्महीपालाश्चक्रुश्च समयं पुनः ।&lt;br&gt;&#xA;रुद्‌ध्वा मार्गं ग्रहीष्यामः कन्यां हत्वा सुदर्शनम् ॥ ४६ ॥&lt;br&gt;&#xA;केचनोचुः किमस्माकं हन्त तेन नृपेण वै ।&lt;br&gt;&#xA;दृष्ट्वा तु कौतुकं सर्वं गमिष्यामो यथागतम् ॥ ४७ ॥&lt;br&gt;&#xA;इत्युक्त्वा ते नृपाः सर्वे मार्गमाक्रम्य संस्थिताः ।&lt;br&gt;&#xA;चकारोत्तरकार्याणि सुबाहुः स्वगृहं गतः ॥ ४८ ॥&lt;br&gt;&#xA;इति श्रीमद्देवीभागवते महापुराणेऽष्टादशसाहस्र्यां संहितायां तृतीयस्कन्धे&lt;br&gt;&#xA;सुदर्शनशशिकलयोर्विवाहवर्णनं नाम द्वाविंशोऽध्यायः ॥ २२ ॥&lt;/p&gt;</description>
    </item>
    <item>
      <title>२३</title>
      <link>https://vishvAsa.github.io/purANam/shAktam/devI-bhAgavatam/03/23/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/23/</guid>
      <description>&lt;p&gt;व्यास उवाच&lt;br&gt;&#xA;तस्मै गौरवभोज्यानि विधाय विधिवत्तदा ।&lt;br&gt;&#xA;वासराणि च षड्राजा भोजयामास भक्तितः ॥ १ ॥&lt;br&gt;&#xA;एवं विवाहकार्याणि कृत्वा सर्वाणि पार्थिवः ।&lt;br&gt;&#xA;पारिबर्हं प्रदत्वाऽथ मन्त्रयन्सचिवैः सह ॥ २ ॥&lt;br&gt;&#xA;दूतैस्तु कथितं श्रुत्वा मार्गसंरोधनं कृतम् ।&lt;br&gt;&#xA;बभूव विमना राजा सुबाहुरमितद्युतिः ॥ ३ ॥&lt;br&gt;&#xA;सुदर्शनस्तदोवाच श्वशुरं संशितव्रतः ।&lt;br&gt;&#xA;अस्मान्विसर्जयाशु त्वं गमिष्यामो ह्यशङ्‌किताः ॥ ४ ॥&lt;br&gt;&#xA;भारद्वाजाश्रमं पुण्य़ं गत्वा तत्र समाहिताः ।&lt;br&gt;&#xA;निवासाय विचारो वै कर्तव्यः सर्वथा नृप ॥ ५ ॥&lt;br&gt;&#xA;नृपेभ्यश्च न कर्तव्यं भयं किञ्चित्त्वयाऽनघ ।&lt;br&gt;&#xA;जगन्माता भवानी मे साहाय्यं वै करिष्यति ॥ ६ ॥&lt;br&gt;&#xA;व्यास उवाच&lt;br&gt;&#xA;तस्येति मतमाज्ञाय जामातुर्नुपसत्तमः ।&lt;br&gt;&#xA;विससर्ज धनं दत्वा प्रतस्थे सोऽपि सत्वरः ॥ ७ ॥&lt;br&gt;&#xA;बलेन महताऽऽविष्टो ययावनु नृपोत्तमः ।&lt;br&gt;&#xA;सुदर्शनो वृतस्तत्र चचाल पथि निर्भयः ॥ ८ ॥&lt;br&gt;&#xA;रथैः परिवृतः शूरः सदारो रथसंस्थितः ।&lt;br&gt;&#xA;गच्छन्ददर्श सैन्यानि नृपाणां रघुनन्दनः ॥ ९ ॥&lt;br&gt;&#xA;सुबाहुरपि तान्वीक्ष्य चिन्ताविष्टो बभूव ह ।&lt;br&gt;&#xA;विधिवत्स शिवां चित्ते जगाम शरणं मुदा ॥ १० ॥&lt;br&gt;&#xA;जजापैकाक्षरं मन्त्रं कामराजमनुत्तमम् ।&lt;br&gt;&#xA;निर्भयो वीतशोकश्च पत्न्या सह नवोढया ॥ ११ ॥&lt;br&gt;&#xA;ततः सर्वे महीपालाः कृत्वा कोलाहलं तदा ।&lt;br&gt;&#xA;उत्थिताः सैन्यसंयुक्ता हन्तुकामास्तु कन्यकाम् ॥ १२ ॥&lt;br&gt;&#xA;काशिराजस्तु तान्दृष्ट्वा हन्तुकामो बभूव ह ।&lt;br&gt;&#xA;निवारितस्तदाऽत्यर्थं राघवेण जिगीषता ॥ १३ ॥&lt;br&gt;&#xA;तत्रापि नेदुः शङ्खाश्च भेर्यश्चानकदुन्दुभिः ।&lt;br&gt;&#xA;सुबाहोश्च नृपाणाञ्च परस्परजिघांसताम् ॥ १४ ॥&lt;br&gt;&#xA;शत्रुजित्तु सुसंवृत्तः स्थितस्तत्र जिघांसया ।&lt;br&gt;&#xA;युधाजित्तत्सहायार्थं सन्नद्धः प्रबभूव ह ॥ १५ ॥&lt;br&gt;&#xA;केचिच्च प्रेक्षकास्तस्य सहानीकैः स्थितास्तदा ।&lt;br&gt;&#xA;युधाजिदग्रतो गत्वा सुदर्शनमुपस्थितः ॥ १६ ॥&lt;br&gt;&#xA;शत्रुजित्तेन सहितो हन्तुं भ्रातरमानुजः ।&lt;br&gt;&#xA;परस्परं ते बाणौघैस्ततक्षुः क्रोधमूर्छिताः ॥ १७ ॥&lt;br&gt;&#xA;सम्मर्दः सुमहांस्तत्र सम्प्रवृत्तः सुमार्गणैः ।&lt;br&gt;&#xA;काशीपतिस्तदा तूर्णं सैन्येन बहुना वृतः ॥ १८ ॥&lt;br&gt;&#xA;साहाय्यार्थं जगामाशु जामातरमनिन्दितम् ।&lt;br&gt;&#xA;एवं प्रवृत्ते सङ्ग्रामे दारुणे लोमहर्षणे ॥ १९ ॥&lt;br&gt;&#xA;प्रादुर्बभूव सहसा देवी सिंहोपरि स्थिता ।&lt;br&gt;&#xA;नानायुधधरा रम्या वराभूषणभूषिता ॥ २० ॥&lt;br&gt;&#xA;दिव्याम्बरपरीधाना मन्दारस्रक्सुसंयुता ।&lt;br&gt;&#xA;तां दृष्ट्वा तेऽथ भूपाला विस्मयं परमं गताः ॥ २१ ॥&lt;br&gt;&#xA;केयं सिंहसमारूढा कुतो वेति समुत्थिता ।&lt;br&gt;&#xA;सुदर्शनस्तु तां वीक्ष्य सुबाहुमिति चाब्रवीत् ॥ २२ ॥&lt;br&gt;&#xA;पश्य राजन्महादेवीमागतां दिव्यदर्शनाम् ।&lt;br&gt;&#xA;अनुग्रहाय मे नूनं प्रादुर्भूता दयान्विता ॥ २३ ॥&lt;br&gt;&#xA;निर्भयोऽहं महाराज जातोऽस्मि निर्भयादपि ।&lt;br&gt;&#xA;सुदर्शनः सुबाहुश्च तामालोक्य वराननाम् ॥ २४ ॥&lt;br&gt;&#xA;प्रणामं चक्रतुस्तस्या मुदितौ दर्शनेन च ।&lt;br&gt;&#xA;ननाद च तदा सिंहो गजास्त्रस्ताश्चकम्पिरे ॥ २५ ॥&lt;br&gt;&#xA;ववुर्वाता महाघोरा दिशश्चासन्सुदारुणाः ।&lt;br&gt;&#xA;सुदर्शनस्तदा प्राह निजं सेनापतिं प्रति ॥ २६ ॥&lt;br&gt;&#xA;मार्गे व्रज त्वं तरसा भूपाला यत्र संस्थिताः ।&lt;br&gt;&#xA;किं करिष्यन्ति राजानः कुपिता दुष्टचेतसः ॥ २७ ॥&lt;br&gt;&#xA;शरणार्थञ्च सम्प्राप्ता देवी भगवती हि नः ।&lt;br&gt;&#xA;निरातङ्कैश्च गन्तव्यं मार्गेऽस्मिन्भूपसङ्कुले ॥ २८ ॥&lt;br&gt;&#xA;स्मृता मया महादेवी रक्षणार्थमुपागता ।&lt;br&gt;&#xA;तच्छ्रुत्वा वचनं सेनापतिस्तेन पथाऽव्रजत् ॥ २९ ॥&lt;br&gt;&#xA;युधाजित्तु सुसङ्क्रुद्धस्तानुवाच महीपतीन् ।&lt;br&gt;&#xA;किं स्थिता भयसन्त्रस्ता निघ्नन्तु कन्यकान्वितम् ॥ ३० ॥&lt;br&gt;&#xA;अवमन्य च नः सर्वान्बलहीनो बलाधिकान् ।&lt;br&gt;&#xA;कन्यां गृहीत्वा संयाति निर्भयस्तरसा शिशुः ॥ ३१ ॥&lt;br&gt;&#xA;किं भीताः कामिनीं वीक्ष्य सिंहोपरि सुसंस्थिताम् ।&lt;br&gt;&#xA;नोपेक्ष्यो हि महाभागा हन्तव्योऽत्र समाहितैः ॥ ३२ ॥&lt;br&gt;&#xA;हत्वैनं सङ्ग्रहीष्यामः कन्यां चारुविभूषणाम् ।&lt;br&gt;&#xA;नायं केसरिणादत्तां छेत्तुमर्हति जम्बुकः ॥ ३३ ॥&#xA;इत्युक्त्वा सैन्यसंयुक्तः शत्रुजित्सहितस्तदा ।&lt;br&gt;&#xA;योद्धुकामः सुसम्प्राप्तो युधाजित्क्रोधसंवृतः ॥ ३४ ॥&lt;br&gt;&#xA;मुमोच विशिखांस्तूर्णं समपुङ्खाञ्छिलाशितान् ।&lt;br&gt;&#xA;धनुराकृष्य कर्णान्तं कर्मारपरिमार्जितान् ॥ ३५ ॥&lt;br&gt;&#xA;हन्तुकामः सुदुर्मेधाः सुदर्शनमथोपरि ।&lt;br&gt;&#xA;सुदर्शनस्तु तान्बाणैश्चिच्छेदापततः क्षणात् ॥ ३६ ॥&lt;br&gt;&#xA;एवं युद्धे प्रवृत्तेऽथ चुकोप चण्डिका भृशम् ।&lt;br&gt;&#xA;दुर्गादेवी मुमोचाथ बाणान् युधाजितं प्रति ॥ ३७ ॥&lt;br&gt;&#xA;नानारूपा तदा जाता नानाशस्रधरा शिवा ।&lt;br&gt;&#xA;सम्प्राप्ता तुमुलं तत्र चकार जगदम्बिका ॥ ३८ ॥&lt;br&gt;&#xA;शत्रुजिन्निहतस्तत्र युधाजिदपि पार्थिवः ।&lt;br&gt;&#xA;पतितौ तौ रथाभ्यां तु जयशब्दस्तदाऽभवत् ॥ ३९ ॥&lt;br&gt;&#xA;विस्मयं परमं प्राप्ता भूपाः सर्वे विलोक्य ताम् ।&lt;br&gt;&#xA;निधनं मातुलस्यापि भागिनेयस्य संयुगे ॥ ४० ॥&lt;br&gt;&#xA;सुबाहुरपि तद्‌दृष्ट्वा निधनं संयुगे तयोः ।&lt;br&gt;&#xA;तुष्टाव परमप्रीतो दुर्गां दुर्गार्तिनाशिनीम् ॥ ४१ ॥&lt;br&gt;&#xA;सुबाहुरुवाच&lt;br&gt;&#xA;नमौ देव्यै जगद्धात्र्यै शिवायै सततं नमः ।&lt;br&gt;&#xA;दुर्गायै भगवत्यै ते कामदायै नमो नमः ॥ ४२ ॥&lt;br&gt;&#xA;नमः शिवायै शान्त्यै ते विद्यायै मोक्षदे नमः ।&lt;br&gt;&#xA;विश्वव्याप्त्यै जगन्मातर्जगद्धात्र्यै नमः शिवे ॥ ४३ ॥&lt;br&gt;&#xA;नाहं गतिं तव धिया परिचिन्तयन् वै&lt;br&gt;&#xA;जानामि देवि सगुणः किल निर्गुणायाः ।&lt;br&gt;&#xA;किं स्तौ‌मि विश्वजननीं प्रकटप्रभावां&lt;br&gt;&#xA;भक्तार्तिनाशनपरां परमाञ्च शक्तिम् ॥ ४४ ॥&lt;br&gt;&#xA;वाग्देवता त्वमसि सर्वगतैव बुद्धि-&lt;br&gt;&#xA;र्विद्या मतिश्च गतिरप्यसि सर्वजन्तोः ।&lt;br&gt;&#xA;त्वां स्तौ‌मि किं त्वमसि सर्वमनोनियन्त्री&lt;br&gt;&#xA;किं स्तूयते हि सततं खलु चात्मरूपम् ॥ ४५ ॥&lt;br&gt;&#xA;ब्रह्मा हरश्च हरिरप्यनिशं स्तुवन्तो&lt;br&gt;&#xA;नान्तं गताः सुरवराः किल ते गुणानाम् ।&lt;br&gt;&#xA;क्वाहं विभेदमतिरम्ब गुणैर्वृतो वै&lt;br&gt;&#xA;वक्तुं क्षमस्तव चरित्रमहोऽप्रसिद्धः ॥ ४६ ॥&lt;br&gt;&#xA;सत्सङ्गतिः कथमहो न करोति कामं&lt;br&gt;&#xA;प्रासङ्‌गिकापि विहिता खलु चित्तशुद्धिः ।&lt;br&gt;&#xA;जामातुरस्य विहितेन समागमेन&lt;br&gt;&#xA;प्राप्तं मयाऽद्‌भुतमिदं तव दर्शनं वै ॥ ४७ ॥&lt;br&gt;&#xA;ब्रह्माऽपि वाञ्छति सदैव हरो हरिश्च&lt;br&gt;&#xA;सेन्द्राः सुराश्च मुनयो विदितार्थतत्त्वाः ।&lt;br&gt;&#xA;यद्दर्शनं जननि तेऽद्य मया दुरापं&lt;br&gt;&#xA;प्राप्तं विना दमशमादिसमाधिभिश्च ॥ ४८ ॥&lt;br&gt;&#xA;क्वाहं सुमन्दमतिराशु तवावलोकं&lt;br&gt;&#xA;क्वेदं भवानि भवभेषजमद्वितीयम् ।&lt;br&gt;&#xA;ज्ञाताऽसि देवि सततं किल भावयुक्ता&lt;br&gt;&#xA;भक्तानुकम्पनपरामरवर्गपूज्या ॥ ४९ ॥&lt;br&gt;&#xA;किं वर्णयामि तव देवि चरित्रमेतद्‌&lt;br&gt;&#xA;यद्‌रक्षितोऽस्ति विषमेऽत्र सुदर्शनोऽयम् ।&lt;br&gt;&#xA;शत्रू हतौ सुबलिनौ तरसा त्वयाद्य&lt;br&gt;&#xA;भक्तानुकम्पि चरितं परमं पवित्रम् ॥ ५० ॥&lt;br&gt;&#xA;नाश्चर्यमेतदिति देवि विचारितेऽर्थे&lt;br&gt;&#xA;त्वं पासि सर्वमखिलं स्थिरजङ्गमं वै ।&lt;br&gt;&#xA;त्रातस्त्वया च विनिहत्य रिपुर्दयातः&lt;br&gt;&#xA;संरक्षितोऽयमधुना ध्रुवसन्धिसूनुः ॥ ५१ ॥&lt;br&gt;&#xA;भक्तस्य सेवनपरस्य स्वयशोऽतिदीप्तं&lt;br&gt;&#xA;कर्तुं भवानि रचितं चरितं त्वयैतत् ।&lt;br&gt;&#xA;नोचेत्कथं सुपरिगृह्य सुतां मदीयां&lt;br&gt;&#xA;युद्धे भवेत्कुशलवाननवद्यशीलः ॥ ५२ ॥&lt;br&gt;&#xA;शक्ताऽसि जन्ममरणादिभयान्विहन्तुं&lt;br&gt;&#xA;किं चित्रमत्र किल भक्तजनस्य कामम् ।&lt;br&gt;&#xA;त्वं गीयसे जननि भक्तजनैरपारा&lt;br&gt;&#xA;त्वं पापपुण्यरहिता सगुणाऽगुणा च ॥ ५३ ॥&lt;br&gt;&#xA;त्वद्दर्शनादहमहो सुकृती कृतार्थो&lt;br&gt;&#xA;जातोऽस्मि देवि भुवनेश्वरि धन्यजन्मा ।&lt;br&gt;&#xA;बीजं न ते न भजनं किल वेद्मि मात-&lt;br&gt;&#xA;र्ज्ञातस्तवाद्य महिमा प्रकटप्रभावः ॥ ५४ ॥&lt;br&gt;&#xA;व्यास उवाच&lt;br&gt;&#xA;एवं स्तुता तदा देवी प्रसन्नवदना शिवा ।&lt;br&gt;&#xA;उवाच च नृपं देवी वरं वरय सुव्रत ॥ ५५ ॥&lt;br&gt;&#xA;इति श्रीदेवीभागवते महापुराणेऽष्टादशसाहस्र्यां संहितायां तृतीयस्कन्धे&lt;br&gt;&#xA;सुबाहुकृतदेवीस्तुतिवर्णनं नाम त्रयोविंशोऽध्यायः ॥ २३ ॥&lt;/p&gt;</description>
    </item>
    <item>
      <title>२४</title>
      <link>https://vishvAsa.github.io/purANam/shAktam/devI-bhAgavatam/03/24/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/24/</guid>
      <description>&lt;p&gt;व्यास उवाच&lt;br&gt;&#xA;तस्यास्तद्वचनं श्रुत्वा भवान्याः स नृपोत्तमः ।&lt;br&gt;&#xA;प्रोवाच वचनं तत्र सुबाहुर्भक्तिसंयुतः ॥ १ ॥&lt;br&gt;&#xA;सुबाहुरुवाच&lt;br&gt;&#xA;एकतो देवलोकस्य राज्यं भूमण्डलस्य च ।&lt;br&gt;&#xA;एकतो दर्शनं ते वै न च तुल्यं कदाचन ॥ २ ॥&lt;br&gt;&#xA;दर्शनात्सदृशं किञ्चित्त्रिषु लोकेषु नास्ति मे ।&lt;br&gt;&#xA;कं वरं देवि याचेऽहं कृतार्थोऽस्मि धरातले ॥ ३ ॥&lt;br&gt;&#xA;एतदिच्छाम्यहं मातर्याचितुं वाञ्छितं वरम् ।&lt;br&gt;&#xA;तव भक्तिः सदा मेऽस्तु निश्चला ह्यनपायिनी ॥ ४ ॥&lt;br&gt;&#xA;नगरेऽत्र त्वया मातः स्थातव्यं मम सर्वदा ।&lt;br&gt;&#xA;दुर्गादेवीति नाम्ना वै त्वं शक्तिरिह संस्थिता ॥ ५ ॥&lt;br&gt;&#xA;रक्षा त्वया च कर्तव्या सर्वदा नगरस्य ह ।&lt;br&gt;&#xA;यथा सुदर्शनस्त्रातो रिपुसङ्घादनामयः ॥ ६ ॥&lt;br&gt;&#xA;तथाऽत्र रक्षा कर्तव्या वाराणस्यास्त्वयाम्बिके ।&lt;br&gt;&#xA;यावत्पुरी भवेद्‌भूमौ सुप्रतिष्ठा सुसंस्थिता ॥ ७ ॥&lt;br&gt;&#xA;तावत्त्वयाऽत्र स्थातव्यं दुर्गे देवि कृपानिधे ।&lt;br&gt;&#xA;वरोऽयं मम ते देयः किमन्यत्प्रार्थयाम्यहम् ॥ ८ ॥&lt;br&gt;&#xA;विविधान्सकलान्कामान्देहि मे विद्विषो जहि ।&lt;br&gt;&#xA;अभद्राणां विनाशञ्च कुरु लोकस्य सर्वदा ॥ ९ ॥&lt;br&gt;&#xA;व्यास उवाच&lt;br&gt;&#xA;इति सम्प्रार्थिता देवी दुर्गा दुर्गार्तिनाशिनी ।&lt;br&gt;&#xA;तमुवाच नृपं तत्र स्तुत्वा वै संस्थितं पुरः ॥ १० ॥&lt;br&gt;&#xA;दुर्गोवाच&lt;br&gt;&#xA;राजन्सदा निवासो मे मुक्तिपुर्यां भविष्यति ।&lt;br&gt;&#xA;रक्षार्थं सर्वलोकानां यावत्तिष्ठति मेदिनी ॥ ११ ॥&lt;br&gt;&#xA;अथो सुदर्शनस्तत्र समागत्य मुदान्वितः ।&lt;br&gt;&#xA;प्रणम्य परया भक्त्या तुष्टाव जगदम्बिकाम् ॥ १२ ॥&lt;br&gt;&#xA;अहो कृपा ये कथयाम्यहं किं&lt;br&gt;&#xA;त्रातस्त्वया यत्किल भक्तिहीनः ।&lt;br&gt;&#xA;भक्तानुकम्पी सकलो जनोऽस्ति&lt;br&gt;&#xA;विमुक्तभक्तेरवनं व्रतं ते ॥ १३ ॥&lt;br&gt;&#xA;त्वं देवि सर्वं सृजसि प्रपञ्चं&lt;br&gt;&#xA;श्रुतं मया पालयसि स्वसृष्टम् ।&lt;br&gt;&#xA;त्वमत्सि संहारपरे च काले&lt;br&gt;&#xA;न तेऽत्र चित्रं मम रक्षणं वै ॥ १४ ॥&lt;br&gt;&#xA;करोमि किं ते वद देवि कार्यं&lt;br&gt;&#xA;क्व वा व्रजामीत्यनुमोदयाशु ।&lt;br&gt;&#xA;कार्ये विमूढोऽस्मि तवाज्ञयाऽहं&lt;br&gt;&#xA;गच्छामि तिष्ठे विहरामि मातः ॥ १५ ॥&lt;/p&gt;</description>
    </item>
    <item>
      <title>२५</title>
      <link>https://vishvAsa.github.io/purANam/shAktam/devI-bhAgavatam/03/25/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/25/</guid>
      <description>&lt;p&gt;व्यास उवाच&lt;br&gt;&#xA;गत्वाऽयोध्यां नृपश्रेष्ठो गृहं राज्ञः सुहृद्‌वृतः ।&lt;br&gt;&#xA;शत्रुजिन्मातरं प्राह प्रणम्य शोकसङ्कुलाम् ॥ १ ॥&lt;br&gt;&#xA;मातर्न ते मया पुत्रः सङ्ग्रामे निहतः किल ।&lt;br&gt;&#xA;न पिता ते युधाजिच्च शपे ते चरणौ तथा ॥ २ ॥&lt;br&gt;&#xA;दुर्गया तौ हतौ सङ्ख्ये नापराधो ममात्र वै ।&lt;br&gt;&#xA;अवश्यम्भाविभावेषु प्रतीकारो न विद्यते ॥ ३ ॥&lt;br&gt;&#xA;न शोकोऽत्र त्वया कार्यो मृतपुत्रस्य मानिनि ।&lt;br&gt;&#xA;स्वकर्मवशगो जीवो भुङ्क्ते भोगान्सुखासुखान् ॥ ४ ॥&lt;br&gt;&#xA;दासोऽस्मि तव भो मातर्यथा मम मनोरमा ।&lt;br&gt;&#xA;तथा त्वमपि धर्मज्ञे न भेदोऽस्ति मनागपि ॥ ५ ॥&lt;br&gt;&#xA;अवश्यमेव भोक्तव्यं कृतं कर्म शुभाशुभम् ।&lt;br&gt;&#xA;तस्मान्न शोचितव्यं ते सुखे दुःखे कदाचन ॥ ६ ॥&lt;br&gt;&#xA;दुःखे दुःखाधिकान्पश्येत्सुखे पश्येत्सुखाधिकम् ।&lt;br&gt;&#xA;आत्मानं शोकहर्षाभ्यां शत्रुभ्यामिव नार्पयेत् ॥ ७ ॥&lt;br&gt;&#xA;दैवाधीनमिदं सर्वं नात्माधीनं कदाचन ।&lt;br&gt;&#xA;न शोकेन तदाऽऽत्मानं शोषयेन्मतिमान्नरः ॥ ८ ॥&lt;br&gt;&#xA;यथा दारुमयी योषा नटादीनां प्रचेष्टते ।&lt;br&gt;&#xA;तथा स्वकर्मवशगो देही सर्वत्र वर्तते ॥ ९ ॥&lt;br&gt;&#xA;अहं वनगतो मातर्नाभवं दुःखमानसः ।&lt;br&gt;&#xA;चिन्तयन्स्वकृतं कर्म भोक्तव्यमिति वेद्मि च ॥ १० ॥&lt;br&gt;&#xA;मृतो मातामहोऽत्रैव विधुरा जननी मम ।&lt;br&gt;&#xA;भयातुरा गृहीत्वा मां निर्ययौ गहनं वनम् ॥ ११ ॥&lt;br&gt;&#xA;लुण्ठिता तस्करैर्मार्गे वस्त्रहीना तथा कृता ।&lt;br&gt;&#xA;पाथेयञ्च हृतं सर्वं बालपुत्रा निराश्रया ॥ १२ ॥&lt;br&gt;&#xA;माता गृहीत्वा मां प्राप्ता भारद्वाजाश्रमं प्रति ।&lt;br&gt;&#xA;विदल्लोऽयं समायातस्तथा धात्रेयिकाऽबला ॥ १३ ॥&lt;br&gt;&#xA;मुनिभिर्मुनिपत्नीभिर्दयायुक्तैः समन्ततः ।&lt;br&gt;&#xA;पोषिताः फलनीवारैर्वयं तत्र स्थितास्त्रयः ॥ १४ ॥&lt;br&gt;&#xA;दुःखं नमे तदा ह्यासीत्सुखं नाद्य धनागमे ।&lt;br&gt;&#xA;न वैरं न च मात्सर्यं मम चित्ते तु कर्हिचित् ॥ १५ ॥&lt;br&gt;&#xA;नीवारभक्षणं श्रेष्ठं राजभोगात्परन्तपे ।&lt;br&gt;&#xA;तदाशी नरकं याति न नीवाराशनः क्वचित् ॥ १६ ॥&lt;br&gt;&#xA;धर्मस्याचरणं कार्यं पुरुषेण विजानता ।&lt;br&gt;&#xA;सञ्जित्येन्द्रियवर्गं वै यथा न नरकं व्रजेत् ॥ १७ ॥&lt;br&gt;&#xA;मानुष्यं दुर्लभं मातः खण्डेऽस्मिन्भारते शुभे ।&lt;br&gt;&#xA;आहारादि सुखं नूनं भवेत्सर्वासु योनिषु ॥ १८ ॥&lt;br&gt;&#xA;प्राप्य तं मानुषं देहं कर्तव्यं धर्मसाधनम् ।&lt;br&gt;&#xA;स्वर्गमोक्षप्रदं नॄणां दुर्लभं चान्ययोनिषु ॥ १९ ॥&lt;br&gt;&#xA;व्यास उवाच&lt;br&gt;&#xA;इत्युक्ता सा तदा तेन लीलावत्यतिलज्जिता ।&lt;br&gt;&#xA;पुत्रशोकं परित्यज्य तमाहाश्रुविलोचना ॥ २० ॥&lt;br&gt;&#xA;सापराधाऽस्मि पुत्राहं कृता पित्रा युधाजिता ।&lt;br&gt;&#xA;हत्या मातामहं तेऽत्र हृतं राज्यं तु येन वै ॥ २१ ॥&lt;br&gt;&#xA;न तं वारयितुं शक्ता तदाऽहं न सुतं मम ।&lt;br&gt;&#xA;यत्कृतं कर्म तेनैव नापराधोऽस्ति मे सुत ॥ २२ ॥&lt;br&gt;&#xA;तौ मृतौ स्वकृतेनैव कारणं त्वं तयोर्न च ।&lt;br&gt;&#xA;नाहं शोचामि तं पुत्रं सदा शोचामि तत्कृतम् ॥ २३ ॥&#xA;पुत्र त्वमसि कल्याण भगिनी मे मनोरमा ।&lt;br&gt;&#xA;न क्रोधो न च शोको मे त्वयि पुत्र मनागपि ॥ २४ ॥&lt;br&gt;&#xA;कुरु राज्यं महाभाग प्रजाः पालय सुव्रत ।&lt;br&gt;&#xA;भगवत्याः प्रसादेन प्राप्तमेतदकण्टकम् ॥ २५ ॥&lt;br&gt;&#xA;तदाकर्ण्य वचो मातुर्नत्वा तां नृपनन्दनः ।&lt;br&gt;&#xA;जगाम भवनं रम्यं यत्र पूर्वं मनोरमा ॥ २६ ॥&lt;br&gt;&#xA;न्यवसत्तत्र गत्वा तु सर्वानाहूय मन्त्रिणः ।&lt;br&gt;&#xA;दैवज्ञानथ पप्रच्छ मुहूर्तं दिवसं शुभम् ॥ २७ ॥&lt;br&gt;&#xA;सिंहासनं तथा हैमं कारयित्वा मनोहरम् ।&lt;br&gt;&#xA;सिंहासने स्थितां देवीं पूजयिष्ये सदाऽप्यहम् ॥ २८ ॥&lt;br&gt;&#xA;स्थापयित्वाऽऽसने देवीं धर्मार्थकाममोक्षदाम् ।&lt;br&gt;&#xA;राज्यं पश्चात्करिष्यामि यथा रामादिभिः कृतम् ॥ २९ ॥&lt;br&gt;&#xA;पूजनीया सदा देवी सर्वैर्नागरिकैर्जनैः ।&lt;br&gt;&#xA;माननीया शिवा शक्तिः सर्वकामार्थसिद्धिदा ॥ ३० ॥&lt;br&gt;&#xA;इत्युक्ता मन्त्रिणस्ते तु चक्रुर्वै राजशासनम् ।&lt;br&gt;&#xA;प्रासादं कारयामासुः शिल्पिभिः सुमनोरमम् ॥ ३१ ॥&lt;br&gt;&#xA;प्रतिमां कारयित्वाऽथ मुहूर्तेऽथ शुभे दिने ।&lt;br&gt;&#xA;द्विजानाहूय वेदज्ञान्स्थापयामास भूपतिः ॥ ३२ ॥&lt;br&gt;&#xA;हवनं विधिवत्कृत्वा पूजयित्वाऽथ देवताम् ।&lt;br&gt;&#xA;प्रासादे मतिमान् देव्याः स्थापयामास भूमिपः ॥ ३३ ॥&lt;br&gt;&#xA;उत्सवस्तत्र संवृत्तो वादित्राणाञ्च निःस्वनैः ।&lt;br&gt;&#xA;ब्राह्मणानां वेदघोषैर्गानैस्तु विधिधैर्नृप ॥ ३४ ॥&lt;/p&gt;</description>
    </item>
    <item>
      <title>२६</title>
      <link>https://vishvAsa.github.io/purANam/shAktam/devI-bhAgavatam/03/26/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/26/</guid>
      <description>&lt;p&gt;जनमेजय उवाच&lt;br&gt;&#xA;नवरात्रे तु सम्प्राप्ते किं कर्तव्यं द्विजोत्तम ।&lt;br&gt;&#xA;विधानं विधिवद्‌ब्रूहि शरत्काले विशेषतः ॥ १ ॥&lt;br&gt;&#xA;किं फलं खलु कस्तत्र विधिः कार्यो महामते ।&lt;br&gt;&#xA;एतद्विस्तरतो ब्रूहि कृपया द्विजसत्तम ॥ २ ॥&lt;/p&gt;&#xA;&lt;p&gt;व्यास उवाच&lt;br&gt;&#xA;शृणु राजन्प्रवक्ष्यामि नवरात्रव्रतं शुभम् ।&lt;br&gt;&#xA;शरत्काले विशेषेण कर्तव्यं विधिपूर्वकम् ॥ ३ ॥&lt;br&gt;&#xA;वसन्ते च प्रकर्तव्यं तथैव प्रेमपूर्वकम् ।&lt;br&gt;&#xA;द्वावृतू यमदंष्ट्राख्यौ नूनं सर्वजनेषु वै ॥ ४ ॥&lt;br&gt;&#xA;शरद्वसन्तनामानौ दुर्गमौ प्राणिनामिह ।&lt;br&gt;&#xA;तस्माद्यत्नादिदं कार्यं सर्वत्र शुभमिच्छता ॥ ५ ॥&lt;br&gt;&#xA;द्वावेव सुमहाघोरावृतू रोगकरौ नृणाम् ।&lt;br&gt;&#xA;वसन्तशरदावेव सर्वनाशकरावुभौ ॥ ६ ॥&lt;br&gt;&#xA;तस्मात्तत्र प्रकर्तव्यं चण्डिकापूजनं बुधैः ।&lt;br&gt;&#xA;चैत्राश्विने शुभे मासे भक्तिपूर्वं नराधिप ॥ ७ ॥&lt;br&gt;&#xA;अमावास्यां च सम्प्राप्य सम्भारं कल्पयेच्छुभम् ।&lt;br&gt;&#xA;हविष्यं चाशनं कार्यमेकभुक्तं तु तद्दिने ॥ ८ ॥&lt;br&gt;&#xA;मण्डपस्तु प्रकर्तव्यः समे देशे शुभे स्थले ।&lt;br&gt;&#xA;हस्तषोडशमानेन स्तम्भध्वजसमन्वितः ॥ ९ ॥&lt;br&gt;&#xA;गौरमृद्‌गोमयाभ्यां च लेपनं कारयेत्ततः ।&lt;br&gt;&#xA;तन्मध्ये वेदिका शुभ्रा कर्तव्या च समा स्थिरा ॥ १० ॥&lt;br&gt;&#xA;चतुर्हस्ता च हस्तोच्छ्रा पीठार्थं स्थानमुत्तमम् ।&lt;br&gt;&#xA;तोरणानि विचित्राणि वितानञ्च प्रकल्पयेत् ॥ ११ ॥&lt;br&gt;&#xA;रात्रौ द्विजानथामन्त्र्य देवीतत्त्वविशारदान् ।&lt;br&gt;&#xA;आचारनिरतान्दान्तान्वेदवेदाङ्गपारगान् ॥ १२ ॥&lt;br&gt;&#xA;प्रतिपद्दिवसे कार्यं प्रातःस्नानं विधानतः ।&lt;br&gt;&#xA;नद्यां नदे तडागे वा वाप्यां कूपे गृहेऽथवा ॥ १३ ॥&lt;br&gt;&#xA;प्रातर्नित्यं पुरः कृत्वा द्विजानां वरणं ततः ।&lt;br&gt;&#xA;अर्घ्यपाद्यादिकं सर्वं कर्तव्यं मधुपूर्वकम् ॥ १४ ॥&lt;br&gt;&#xA;वस्त्रालङ्करणादीनि देयानि च स्वशक्तितः ।&lt;br&gt;&#xA;वित्तशाठ्यं न कर्तव्यं विभवे सति कर्हिचित् ॥ १५ ॥&lt;br&gt;&#xA;विप्रैः सन्तोषितैः कार्यं सम्पूर्णं सर्वथा भवेत् ।&lt;br&gt;&#xA;नव पञ्च त्रयश्चैको देव्याः पाठे द्विजाः स्मृताः ॥ १६ ॥&lt;br&gt;&#xA;वरयेद्‌ब्राह्मणं शान्तं पारायणकृते तदा ।&lt;br&gt;&#xA;स्वस्तिवाचनकं कार्यं वेदमन्त्रविधानतः ॥ १७ ॥&lt;br&gt;&#xA;वेद्यां सिंहासनं स्थाप्य क्षौमवस्त्रसमन्वितम् ।&lt;br&gt;&#xA;तत्र स्थाप्याऽम्बिका देवी चतुर्हस्तायुधान्विता ॥ १८ ॥&lt;br&gt;&#xA;रत्नभूषणसंयुक्ता मुक्ताहारविराजिता ।&lt;br&gt;&#xA;दिव्याम्बरधरा सौ‌म्या सर्वलक्षणसंयुता ॥ १९ ॥&lt;br&gt;&#xA;शङ्खचक्रगदापद्मधरा सिंहे स्थिता शिवा ।&lt;br&gt;&#xA;अष्टादशभुजा वाऽपि प्रतिष्ठाप्या सनातनी ॥ २० ॥&lt;br&gt;&#xA;अर्चाभावे तथा यन्त्रं नवार्णमन्त्रसंयुतम् ।&lt;br&gt;&#xA;स्थापयेत्पीठपूजार्थं कलशं तत्र पार्श्वतः ॥ २१ ॥&lt;br&gt;&#xA;पञ्चपल्लवसंयुक्तं वेदमन्त्रैः सुसंस्कृतम् ।&lt;br&gt;&#xA;सुतीर्थजलसम्पूर्णं हेमरत्नैः समन्वितम् ॥ २२ ॥&lt;br&gt;&#xA;पार्श्वे पूजार्थसम्भारान्परिकल्प्य समन्ततः ।&lt;br&gt;&#xA;गीतवादित्रनिर्घोषान्कारयेन्मङ्गलाय वै ॥ २३ ॥&lt;br&gt;&#xA;तिथौ हस्तान्वितायां च नन्दायां पूजनं वरम् ।&lt;br&gt;&#xA;प्रथमे दिवसे राजन् विधिवत्कामदं नृणाम् ॥ २४ ॥&lt;br&gt;&#xA;नियमं प्रथमं कृत्वा पश्चात्पूजां समाचरेत् ।&lt;br&gt;&#xA;उपवासेन नक्तेन चैकभुक्तेन वा पुनः ॥ २५ ॥&lt;br&gt;&#xA;करिष्यामि व्रतं मातर्नवरात्रमनुत्तमम् ।&lt;br&gt;&#xA;साहाय्यं कुरु मे देवि जगदम्ब ममाखिलम् ॥ २६ ॥&lt;br&gt;&#xA;यथाशक्ति प्रकर्तव्यो नियमो व्रतहेतवे ।&lt;br&gt;&#xA;पश्चात्पूजा प्रकर्तव्या विधिवन्मन्त्रपूर्वकम् ॥ २७ ॥&lt;br&gt;&#xA;चन्दनागुरुकर्पूरैः कुसुमैश्च सुगन्धिभिः ।&lt;br&gt;&#xA;मन्दारकरजाशोकचम्पकैः करवीरकैः ॥ २८ ॥&lt;br&gt;&#xA;मालतीब्रह्मकापुष्पैस्तथा बिल्वदलैः शुभैः ।&lt;br&gt;&#xA;पूजयेज्जगतां धात्रीं धूपैर्दीपैर्विधानतः ॥ २९ ॥&lt;br&gt;&#xA;फलैर्नानाविधैरर्घ्यं प्रदातव्यं च तत्र वै ।&lt;br&gt;&#xA;नारिकेलैर्मातुलुङ्गैर्दाडिमीकदलीफलैः ॥ ३० ॥&#xA;नारङ्गैः पनसैश्चैव तथा पूर्णफलैः शुभैः ।&lt;br&gt;&#xA;अन्नदानं प्रकर्तव्यं भक्तिपूर्वं नराधिप ॥ ३१ ॥&lt;br&gt;&#xA;मांसाशनं ये कुर्वन्ति तैः कार्यं पशुहिंसनम् ।&lt;br&gt;&#xA;महिषाजवराहाणां बलिदानं विशिष्यते ॥ ३२ ॥&lt;br&gt;&#xA;देव्यग्रे निहता यान्ति पशवः स्वर्गमव्ययम् ।&lt;br&gt;&#xA;न हिंसा पशुजा तत्र निघ्नतां तत्कृतेऽनघ ॥ ३३ ॥&lt;br&gt;&#xA;अहिंसा याज्ञिकी प्रोक्ता सर्वशास्त्रविनिर्णये ।&lt;br&gt;&#xA;देवतार्थे विसृष्टानां पशूनां स्वर्गतिर्ध्रुवा ॥ ३४ ॥&lt;br&gt;&#xA;होमार्थं चैव कर्तव्यं कुण्डं चैव त्रिकोणकम् ।&lt;br&gt;&#xA;स्थण्डिलं वा प्रकर्तव्यं त्रिकोणं मानतः शुभम् ॥ ३५ ॥&lt;br&gt;&#xA;त्रिकालं पूजनं नित्यं नानाद्रव्यैर्मनोहरैः ।&lt;br&gt;&#xA;गीतवादित्रनृत्यैश्च कर्तव्यश्च महोत्सवः ॥ ३६ ॥&lt;br&gt;&#xA;नित्यं भूमौ च शयनं कुमारीणां च पूजनम् ।&lt;br&gt;&#xA;वस्त्रालङ्करणैर्दिव्यैर्भोजनैश्च सुधामयैः ॥ ३७ ॥&lt;br&gt;&#xA;एकैकां पूजयेन्नित्यमेकवृद्ध्या तथा पुनः ।&lt;br&gt;&#xA;द्विगुणं त्रिगुणं वाऽपि प्रत्येकं नवकं च वा ॥ ३८ ॥&lt;br&gt;&#xA;विभवस्यानुसारेण कर्तव्यं पूजनं किल ।&lt;br&gt;&#xA;वित्तशाठ्यं न कर्तव्यं राजञ्छक्तिमखे सदा ॥ ३९ ॥&lt;br&gt;&#xA;एकवर्षा न कर्तव्या कन्या पूजाविधौ नृप ।&lt;br&gt;&#xA;परमज्ञा तु भोगानां गन्धादीनां च बालिका ॥ ४० ॥&lt;br&gt;&#xA;कुमारिका तु सा प्रोक्ता द्विवर्षा या भवेदिह ।&lt;br&gt;&#xA;त्रिमूर्तिश्च त्रिवर्षा च कल्याणी चतुरब्दिका ॥ ४१ ॥&lt;br&gt;&#xA;रोहिणी पञ्चवर्षा च षड्‌वर्षा कालिका स्मृता ।&lt;br&gt;&#xA;चण्डिका सप्तवर्षा स्यादष्टवर्षा च शाम्भवी ॥ ४२ ॥&lt;br&gt;&#xA;नववर्षा भवेद्‌दुर्गा सुभद्रा दशवार्षिकी ।&lt;br&gt;&#xA;अत ऊर्ध्वं न कर्तव्या सर्वकार्यविगर्हिता ॥ ४३ ॥&lt;br&gt;&#xA;एभिश्च नामभिः पूजा कर्तव्या विधिसंयुता ।&lt;br&gt;&#xA;तासां फलानि वक्ष्यामि नवानां पूजने सदा ॥ ४४ ॥&lt;br&gt;&#xA;कुमारी पूजिता कुर्याद्‌दुःखदारिद्रयनाशनम् ।&lt;br&gt;&#xA;शत्रुक्षयं धनायुष्यं बलवृद्धिं करोति वै ॥ ४५ ॥&lt;br&gt;&#xA;त्रिमूर्तिपूजनादायुस्त्रिवर्गस्य फलं भवेत् ।&lt;br&gt;&#xA;धनधान्यागमश्चैव पुत्रपौत्रादिवृद्धयः ॥ ४६ ॥&lt;br&gt;&#xA;विद्यार्थी विजयार्थी च राज्यार्थी यश्च पार्थिवः ।&lt;br&gt;&#xA;सुखार्थी पूजयेन्नित्यं कल्याणीं सर्वकामदाम् ॥ ४७ ॥&lt;br&gt;&#xA;कालिकां शत्रुनाशार्थं पूजयेद्‌भक्तिपूर्वकम् ।&lt;br&gt;&#xA;ऐश्वर्यधनकामश्च चण्डिकां परिपूजयेत् ॥ ४८ ॥&lt;br&gt;&#xA;पूजयेच्छाम्भवीं नित्यं नृपसम्मोहनाय च ।&lt;br&gt;&#xA;दुःखदारिद्र्यनाशाय सङ्ग्रामे विजयाय च ॥ ४९ ॥&lt;br&gt;&#xA;क्रूरशत्रुविनाशार्थं तथोग्रकर्मसाधने ।&lt;br&gt;&#xA;दुर्गाञ्च पूजयेद्‌भक्त्या परलोकसुखाय च ॥ ५० ॥&lt;br&gt;&#xA;वाञ्छितार्थस्य सिद्ध्यर्थं सुभद्रां पूजयेत्सदा ।&lt;br&gt;&#xA;रोहिणीं रोगनाशाय पूजयेद्विधिवन्नरः ॥ ५१ ॥&lt;br&gt;&#xA;श्रीरस्त्विति च मन्त्रेण पूजयेद्‌भक्तितत्परः ।&lt;br&gt;&#xA;श्रीयुक्तमन्त्रैरथवा बीजमन्त्रैरथापि वा ॥ ५२ ॥&lt;br&gt;&#xA;कुमारस्य च तत्त्वानि या सृजत्यपि लीलया ।&lt;br&gt;&#xA;कादीनपि च देवांस्तां कुमारीं पूजयाम्यहम् ॥ ५३ ॥&lt;br&gt;&#xA;सत्त्वादिभिस्त्रिमूर्तिर्या तैर्हि नानास्वरूपिणी ।&lt;br&gt;&#xA;त्रिकालव्यापिनी शक्तिस्त्रिमूर्तिं पूजयाम्यहम् ॥ ५४ ॥&lt;br&gt;&#xA;कल्याणकारिणी नित्यं भक्तानां पूजिताऽनिशम् ।&lt;br&gt;&#xA;पूजयामि च तां भक्त्या कल्याणीं सर्वकामदाम् ॥ ५५ ॥&lt;br&gt;&#xA;रोहयन्ती च बीजानि प्राग्जन्मसञ्चितानि वै ।&lt;br&gt;&#xA;या देवी सर्वभूतानां रोहिणीं पूजयाम्यहम् ॥ ५६ ॥&lt;br&gt;&#xA;काली कालयते सर्वं ब्रह्माण्डं सचराचरम् ।&lt;br&gt;&#xA;कल्पान्तसमये या तां कालिकां पूजयाम्यहम् ॥ ५७ ॥&lt;br&gt;&#xA;तां चण्डपापहरणीं चण्डिकां पूजयाम्यहम् ॥ ५८ ॥&lt;br&gt;&#xA;अकारणात्समुत्पत्तिर्यन्मयैः परिकीर्तिता ।&lt;br&gt;&#xA;यस्यास्तां सुखदां देवीं शाम्भवीं पूजयाम्यहम् ॥ ५९ ॥&lt;br&gt;&#xA;दुर्गात्त्रायति भक्तं या सदा दुर्गातिनाशिनी ।&lt;br&gt;&#xA;दुर्ज्ञेया सर्वदेवानां तां दुर्गां पूजयाम्यहम् ॥ ६० ॥&lt;br&gt;&#xA;सुभद्राणि च भक्तानां कुरुते पूजिता सदा ।&lt;br&gt;&#xA;अभद्रनाशिनीं देवीं सुभद्रां पूजयाम्यहम् ॥ ६१ ॥&lt;br&gt;&#xA;एभिर्मन्त्रैः पूजनीयाः कन्यकाः सर्वदा बुधैः ।&lt;br&gt;&#xA;वस्त्रालङ्करणैर्माल्यैर्गन्धैरुच्चावचैरपि ॥ ६२ ॥&lt;br&gt;&#xA;इति श्रीदेवीभागवते महापुराणेऽष्टादशसाहस्र्यां संहितायां&lt;br&gt;&#xA;तृतीयस्कन्धे कुमारीपूजावर्णनं नाम षड्‌विंशोऽध्यायः ॥ २६ ॥&lt;/p&gt;</description>
    </item>
    <item>
      <title>२७</title>
      <link>https://vishvAsa.github.io/purANam/shAktam/devI-bhAgavatam/03/27/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/27/</guid>
      <description>&lt;p&gt;व्यास उवाच&lt;br&gt;&#xA;हीनाङ्गीं वर्जयेत्कन्यां कुष्ठयुक्तां व्रणाङ्‌किताम् ।&lt;br&gt;&#xA;गन्धस्फुरितहीनाङ्गीं विशालकुलसम्भवाम् ॥ १ ॥&lt;br&gt;&#xA;जात्यन्धां केकरां काणां कुरूपां बहुरोमशाम् ।&lt;br&gt;&#xA;सन्त्यजेद्‌रोगिणीं कन्यां रक्तपुष्पादिनाङ्‌किताम् ॥ २ ॥&lt;br&gt;&#xA;क्षामां गर्भसमुद्‌भूतां गोलकां कन्यकोद्‌भवाम् ।&lt;br&gt;&#xA;वर्जनीयाः सदा चैताः सर्वपूजादिकर्मसु ॥ ३ ॥&lt;br&gt;&#xA;अरोगिणीं सुरूपाङ्गीं सुन्दरीं व्रणवर्जिताम् ।&lt;br&gt;&#xA;एकवंशसमुद्‌भूतां कन्यां सम्यक्प्रपूजयेत् ॥ ४ ॥&lt;br&gt;&#xA;ब्राह्मणी सर्वकार्येषु जयार्थे नृपवंशजा ।&lt;br&gt;&#xA;लाभार्थे वैश्यवंशोत्था मता वा शूद्रवंशजा ॥ ५ ॥&lt;br&gt;&#xA;ब्राह्मणैर्ब्रह्मजाः पूज्या राजन्यैर्ब्रह्मवंशजाः ।&lt;br&gt;&#xA;वैश्यैस्त्रिवर्गजाः पूज्याश्चतस्रः पादसम्भवैः ॥ ६ ॥&lt;br&gt;&#xA;कारुभिश्चैव वंशोत्था यथायोग्यं प्रपूजयेत् ।&lt;br&gt;&#xA;नवरात्रविधानेन भक्तिपूर्वं सदैव हि ॥ ७ ॥&lt;br&gt;&#xA;अशक्तो नियतं पूजां कर्तुञ्चेन्नवरात्रके ।&lt;br&gt;&#xA;अष्टम्यां च विशेषेण कर्तव्यं पूजनं सदा ॥ ८ ॥&lt;br&gt;&#xA;पुराऽष्टम्यां भद्रकाली दक्षयज्ञविनाशिनी ।&lt;br&gt;&#xA;प्रादुर्भूता महाघोरा योगिनी कोटिभिः सह ॥ ९ ॥&lt;br&gt;&#xA;अतोऽष्टम्यां विशेषेण कर्तव्यं पूजनं सदा ।&lt;br&gt;&#xA;नानाविधोपहारैश्च गन्धमाल्यानुलेपनैः ॥ १० ॥&lt;br&gt;&#xA;पायसैरामिषैर्होमैर्ब्राह्मणानां च भोजनैः ।&lt;br&gt;&#xA;फलपुष्पोपहारैश्च तोषयेज्जगदम्बिकाम् ॥ ११ ॥&lt;br&gt;&#xA;उपवासे ह्यशक्तानां नवरात्रव्रते पुनः ।&lt;br&gt;&#xA;उपोषणत्रयं प्रोक्तं यथोक्तफलदं नृप ॥ १२ ॥&lt;br&gt;&#xA;सप्तम्यां च तथाऽष्टम्यां नवम्यां भक्तिभावतः ।&lt;br&gt;&#xA;त्रिरात्रकरणात्सर्वं फलं भवति पूजनात् ॥ १३ ॥&lt;br&gt;&#xA;पूजाभिश्चैव होमैश्च कुमारिपूजनैस्तथा ।&lt;br&gt;&#xA;सम्पूर्णं तद्‌व्रतं प्रोक्तं विप्राणां चैव भोजनैः ॥ १४ ॥&lt;br&gt;&#xA;व्रतानि यानि चान्यानि दानानि विविधानि च ।&lt;br&gt;&#xA;नवरात्रव्रतस्यास्य नैव तुल्यानि भूतले ॥ १५ ॥&lt;br&gt;&#xA;धनधान्यप्रदं नित्यं सुखसन्तानवृद्धिदम् ।&lt;br&gt;&#xA;आयुरारोग्यदं चैव स्वर्गदं मोक्षदं तथा ॥ १६ ॥&lt;br&gt;&#xA;विद्यार्थी वा धनार्थी वा पुत्रार्थी वा भवेन्नरः ।&lt;br&gt;&#xA;तेनेदं विधिवत्कार्यं व्रतं सौभाग्यदं शिवम् ॥ १७ ॥&lt;br&gt;&#xA;विद्यार्थी सर्वविद्यां वै प्राप्नोति व्रतसाधनात् ।&lt;br&gt;&#xA;राजभ्रष्टो नृपो राज्यं समवाप्नोति सर्वदा ॥ १८ ॥&lt;br&gt;&#xA;पूर्वजन्मनि यैर्नूनं न कृतं व्रतमुत्तमम् ।&lt;br&gt;&#xA;ते व्याधिनो दरिद्राश्च भवन्ति पुत्रवर्जिताः ॥ १९ ॥&lt;br&gt;&#xA;वन्ध्या च या भवेन्नारी विधवा धनवर्जिता ।&lt;br&gt;&#xA;अनुमा तत्र कर्तव्या नेयं कृतवती व्रतम् ॥ २० ॥&lt;br&gt;&#xA;नवरात्रव्रतं प्रोक्तं न कृतं येन भूतले ।&lt;br&gt;&#xA;स कथं विभवं प्राप्य मोदते च तथा दिवि ॥ २१ ॥&lt;br&gt;&#xA;रक्तचन्दनसम्मिश्रैः कोमलैर्बिल्वपत्रकैः ।&lt;br&gt;&#xA;भवानी पूजिता येन स भवेन्नृपतिः क्षितौ ॥ २२ ॥&lt;br&gt;&#xA;नाराधिता येन शिवा सनातनी&lt;br&gt;&#xA;दुःखार्तिहा सिद्धिकरी जगद्वरा ।&lt;br&gt;&#xA;दुःखावृतः शत्रुयुतश्च भूतले&lt;br&gt;&#xA;नूनं दरिद्रो भवतीह मानवः ॥ २३ ॥&lt;br&gt;&#xA;यां विष्णुरिन्द्रो हरपद्मजौ तथा&lt;br&gt;&#xA;वह्निः कुबेरो वरुणो दिवाकरः ।&lt;br&gt;&#xA;ध्यायन्ति सर्वार्थसमाप्तिनन्दिता-&lt;br&gt;&#xA;स्तां किं मनुष्या न भजन्ति चण्डिकाम् ॥ २४ ॥&lt;br&gt;&#xA;स्वाहा स्वधा नाम मनुप्रभावै-&lt;br&gt;&#xA;स्तृप्यन्ति देवाः पितरस्तथैव ।&lt;br&gt;&#xA;यज्ञेषु सर्वेषु मुदा हरन्ति&lt;br&gt;&#xA;यन्नाम युग्मश्रुतिभिर्मुनीन्द्राः ॥ २५ ॥&lt;br&gt;&#xA;यस्येच्छया सृजति विश्वमिदं प्रजेशो&lt;br&gt;&#xA;नानावतारकलनं कुरुते हरिश्च ।&lt;br&gt;&#xA;नूनं करोति जगतः किल भस्म शम्भु-&lt;br&gt;&#xA;स्तां शर्मदां न भजते नु कथं मनुष्यः ॥ २६ ॥&lt;br&gt;&#xA;नैकोऽस्ति सर्वभुवनेषु तया विहीनो&lt;br&gt;&#xA;देवो नरोऽथ विहगः किल पन्नगो वा ।&lt;br&gt;&#xA;गन्धर्वराक्षसपिशाचनगेषु नूनं&lt;br&gt;&#xA;यः स्पन्दितुं भवति शक्तियुतो यथेच्छम् ॥ २७ ॥&#xA;तां न सेवेत कश्चण्डीं सर्वकामार्थदां शिवाम् ।&lt;br&gt;&#xA;व्रतं तस्या न कः कुर्याद्वाञ्छन्नर्थचतुष्टयम् ॥ २८ ॥&lt;br&gt;&#xA;महापातकसंयुक्तो नवरात्रव्रतं चरेत् ।&lt;br&gt;&#xA;मुच्यते सर्वपापेभ्यो नात्र कार्या विचारणा ॥ २९ ॥&lt;br&gt;&#xA;पुरा कश्चिद्वणिग्दीनो धनहीनः सुदुःखितः ।&lt;br&gt;&#xA;कुटुम्बी चाभवत्कश्चित् कोसले नृपसत्तम ॥ ३० ॥&lt;br&gt;&#xA;अपत्यानि बहून्यस्याभवन्क्षुत्पीडितानि च ।&lt;br&gt;&#xA;भक्ष्यं किञ्चित्तु सायाह्ने प्रापुस्तस्य च बालकाः ॥ ३१ ॥&lt;br&gt;&#xA;भुङ्क्ते स्म कार्यकर्ताऽसौ परस्याथ बुभुक्षितः ।&lt;br&gt;&#xA;कुटुम्बभरणं तत्र चकारातिनिराकुलः ॥ ३२ ॥&lt;br&gt;&#xA;सदा धर्मरतः शान्तः सदाचारश्च सत्यवाक् ।&lt;br&gt;&#xA;अक्रोधनश्च धृतिमान्निर्मदश्चानसूयकः ॥ ३३ ॥&lt;br&gt;&#xA;सम्पूज्य देवता नित्यं पितॄनप्यतिथींस्तथा ।&lt;br&gt;&#xA;भुञ्जाने पोष्यवर्गेऽथ कृतवान्भोजनं वणिक् ॥ ३४ ॥&lt;br&gt;&#xA;एवं गच्छति काले वै सुशिलो नामतो गुणैः ।&lt;br&gt;&#xA;दारिद्र्यार्तो द्विजं शान्तं पप्रच्छातिबुभुक्षितः ॥ ३५ ॥&lt;/p&gt;</description>
    </item>
    <item>
      <title>२८</title>
      <link>https://vishvAsa.github.io/purANam/shAktam/devI-bhAgavatam/03/28/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/28/</guid>
      <description>&lt;p&gt;जनमेजय उवाच&lt;br&gt;&#xA;कथं रामेण तच्चीर्णं व्रतं देव्याः सुखप्रदम् ।&lt;br&gt;&#xA;राज्यभ्रष्टः कथं सोऽथ कथं सीता हृता पुनः ॥ १ ॥&lt;br&gt;&#xA;व्यास उवाच&lt;br&gt;&#xA;राजा दशरथः श्रीमानयोध्याधिपतिः पुरा ।&lt;br&gt;&#xA;सूर्यवंशधरश्चासीद्देवब्राह्मणपूजकः ॥ २ ॥&lt;br&gt;&#xA;चत्वारो जज्ञिरे तस्य पुत्रा लोकेषु विश्रुताः ।&lt;br&gt;&#xA;रामलक्ष्मणशत्रुघ्ना भरतश्चेति नामतः ॥ ३ ॥&lt;br&gt;&#xA;राज्ञः प्रियकराः सर्वे सदृशा गुणरूपतः ।&lt;br&gt;&#xA;कौसल्यायाः सुतो रामः कैकेय्या भरतः स्मृतः ॥ ४ ॥&lt;br&gt;&#xA;सुमित्रातनयौ जातौ यमलौ द्वौ मनोहरौ ।&lt;br&gt;&#xA;ते जाता वै किशोराश्च धनुर्बाणधराः किल ॥ ५ ॥&lt;br&gt;&#xA;सूनवः कृतसंस्कारा भूपतेः सुखवर्धकाः ।&lt;br&gt;&#xA;कौशिकेन तदाऽऽगत्य प्रार्थितो रघुनन्दनः ॥ ६ ॥&lt;br&gt;&#xA;राघवं मखरक्षार्थं सूनुं षोडशवार्षिकम् ।&lt;br&gt;&#xA;तस्मै सोऽयं ददौ रामं कौशिकाय सलक्ष्मणम् ॥ ७ ॥&lt;br&gt;&#xA;तौ समेत्य मुनिं मार्गे जग्मतुश्चारुदर्शनौ ।&lt;br&gt;&#xA;ताटका निहता मार्गे राक्षसी घोरदर्शना ॥ ८ ॥&lt;br&gt;&#xA;रामेणैकेन बाणेन मुनीनां दुःखदा सदा ।&lt;br&gt;&#xA;यज्ञरक्षा कृता तत्र सुबाहुर्निहतः शठः ॥ ९ ॥&lt;br&gt;&#xA;मारीचोऽथ मृतप्रायो निक्षिप्तो बाणवेगतः ।&lt;br&gt;&#xA;एवं कृत्वा महत्कर्म यज्ञस्य परिरक्षणम् ॥ १० ॥&lt;br&gt;&#xA;गतास्ते मिथिलां सर्वे रामलक्ष्मणकौशिकाः ।&lt;br&gt;&#xA;अहल्या मोचिता शापान्निष्पापा सा कृताऽबला ॥ ११ ॥&lt;br&gt;&#xA;विदेहनगरे तौ तु जग्मतुर्मुनिना सह ।&lt;br&gt;&#xA;बभञ्ज शिवचापञ्च जनकेन पणीकृतम् ॥ १२ ॥&lt;br&gt;&#xA;उपयेमे ततः सीतां जानकीञ्च रमांशजाम् ।&lt;br&gt;&#xA;लक्ष्मणाय ददौ राजा पुत्रीमेकां तथोर्मिलाम् ॥ १३ ॥&lt;br&gt;&#xA;कुशध्वजसुते कन्ये प्रापतुर्भ्रातरावुभौ ।&lt;br&gt;&#xA;तथा भरतशत्रुघ्नौ सुशिलौ शुभलक्षणौ ॥ १४ ॥&lt;br&gt;&#xA;एवं दारक्रियास्तेषां भ्रातॄणां चाभवन्नृप ।&lt;br&gt;&#xA;चतुर्णां मिथिलायां तु यथाविधि विधानतः ॥ १५ ॥&lt;br&gt;&#xA;राज्ययोग्यं सुतं दृष्ट्वा राजा दशरथस्तदा ।&lt;br&gt;&#xA;राघवाय धुरं दातुं मनश्चक्रे निजाय वै ॥ १६ ॥&lt;br&gt;&#xA;सम्भारं विहितं दृष्ट्वा कैकेयी पूर्वकल्पितौ ।&lt;br&gt;&#xA;वरौ सम्प्रार्थयामास भर्तारं वशवर्तिनम् ॥ १७ ॥&lt;br&gt;&#xA;राज्यं सुताय चैकेन भरताय महात्मने ।&lt;br&gt;&#xA;रामाय वनवासञ्च चतुर्दशसमास्तथा ॥ १८ ॥&lt;br&gt;&#xA;रामस्तु वचनात्तस्याः सीतालक्ष्मणसंयुतः ।&lt;br&gt;&#xA;जगाम दण्डकारण्यं राक्षसैरुपसेवितम् ॥ १९ ॥&lt;br&gt;&#xA;राजा दशरथः पुत्रविरहेण प्रपीडितः ।&lt;br&gt;&#xA;जहौ प्राणानमेयात्मा पूर्वशापमनुस्मरन् ॥ २० ॥&lt;br&gt;&#xA;भरतः पितरं दृष्ट्वा मृतं मातृकृतेन वै ।&lt;br&gt;&#xA;राज्यमृद्धं न जग्राह भ्रातुः प्रियचिकीर्षया ॥ २१ ॥&lt;br&gt;&#xA;पञ्चवट्यां वसन् रामो रावणावरजां वने ।&lt;br&gt;&#xA;शूर्पणखां विरूपां वै चकारातिस्मरातुराम् ॥ २२ ॥&lt;br&gt;&#xA;खरादयस्तु तां दृष्ट्वा छिन्ननासां निशाचराः ।&lt;br&gt;&#xA;चक्रुः सङ्ग्राममतुलं रामेणामिततेजसा ॥ २३ ॥&lt;br&gt;&#xA;स जघान खरादींश्च दैत्यानतिबलान्वितान् ।&lt;br&gt;&#xA;मुनीनां हितमन्विच्छन् रामः सत्यपराक्रमः ॥ २४ ॥&lt;br&gt;&#xA;गत्वा शूर्पणखा लङ्कां खरदूषणघातनम् ।&lt;br&gt;&#xA;दूषिता कथयामास रावणाय च राघवात् ॥ २५ ॥&lt;br&gt;&#xA;सोऽपि श्रुत्वा विनाशं तं जातः क्रोधवशः खलः ।&lt;br&gt;&#xA;जगाम रथमारुह्य मारीचस्याश्रमं तदा ॥ २६ ॥&lt;br&gt;&#xA;कृत्वा हेममृगं नेतुं प्रेषयामास रावणः ।&lt;br&gt;&#xA;सीताप्रलोभनार्थाय मायाविनमसम्भवम् ॥ २७ ॥&lt;br&gt;&#xA;सोऽथ हेममृगो भूत्वा सीतादृष्टिपथं गतः ।&lt;br&gt;&#xA;मायावी चातिचित्राङ्गश्चरन्प्रबलमन्तिके ॥ २८ ॥&lt;br&gt;&#xA;तं दृष्ट्वा जानकी प्राह राघवं दैवनोदिता ।&lt;br&gt;&#xA;चर्मानयस्व कान्तेति स्वाधीनपतिका यथा ॥ २९ ॥&lt;br&gt;&#xA;अविचार्याथ रामोऽपि तत्र संस्थाप्य लक्ष्मणम् ।&lt;br&gt;&#xA;सशरं धनुरादाय ययौ मृगपदानुगः ॥ ३० ॥&lt;br&gt;&#xA;सारङ्गोऽपि हरिं दृष्ट्वा मायाकोटिविशारदः ।&lt;br&gt;&#xA;दृश्यादृश्यो बभूवाथ जगाम च वनान्तरम् ॥ ३१ ॥&lt;br&gt;&#xA;मत्वा हस्तगतं रामः क्रोधाकृष्टधनुः पुनः ।&lt;br&gt;&#xA;जघान चातितीक्ष्णेन शरेण कृत्रिमं मृगम् ॥ ३२ ॥&lt;br&gt;&#xA;स हतोऽतिबलात्तेन चुक्रोश भृशदुःखितः ।&lt;br&gt;&#xA;हा लक्ष्मण हतोऽस्मीति मायावी नश्वरः खलः ॥ ३३ ॥&lt;br&gt;&#xA;स शब्दस्तुमुलस्तावज्जानक्या संश्रुतस्तदा ।&lt;br&gt;&#xA;राघवस्येति सा मत्वा दीना देवरमब्रवीत् ॥ ३४ ॥&lt;br&gt;&#xA;गच्छ लक्ष्मण तूर्णं त्वं हतोऽसौ रघुनन्दनः ।&lt;br&gt;&#xA;त्वामाह्वयति सौ‌मित्रे साहाय्यं कुरु सत्वरम् ॥ ३५ ॥&#xA;तत्राह लक्ष्मणः सीतामम्ब रामवधादपि ।&lt;br&gt;&#xA;नाहं गच्छेऽद्य मुक्त्वा त्वामसहायामिहाश्रमे ॥ ३६ ॥&lt;br&gt;&#xA;आज्ञा मे राघवस्यात्र तिष्ठेति जनकात्मजे ।&lt;br&gt;&#xA;तदतिक्रमभीतोऽहं न त्यजामि तवान्तिकम् ॥ ३७ ॥&lt;br&gt;&#xA;दूरं वै राघवं दृष्ट्वा वने मायाविना किल ।&lt;br&gt;&#xA;त्यक्त्वा त्वां नाधिगच्छामि पदमेकं शुचिस्मिते ॥ ३८ ॥&lt;br&gt;&#xA;कृरु धैर्यं न मन्येऽद्य रामं हन्तुं क्षमं क्षिप्तौ ।&lt;br&gt;&#xA;नाहं त्यक्त्वा गमिष्यामि विलङ्घ्य रामभाषितम् ॥ ।३९ ॥&lt;br&gt;&#xA;व्यास उवाच&lt;br&gt;&#xA;रुदती सुदती प्राह ते तदा विधिनोदिता ।&lt;br&gt;&#xA;अक्रूरा वचनं क्रूरं लक्ष्मणं शुभलक्षणम् ॥ ४० ॥&lt;br&gt;&#xA;अहं जानामि सौ‌मित्रे सानुरागं च मां प्रति ।&lt;br&gt;&#xA;प्रेरितं भरतेनैव मदर्थमिह सङ्गतम् ॥ ४१ ॥&lt;br&gt;&#xA;नाहं तथाविधा नारी स्वैरिणी कुहकाधम ।&lt;br&gt;&#xA;मृते रामे पतिं त्वां न कर्तुमिच्छामि कामतः ॥ ४२ ॥&lt;br&gt;&#xA;नागमिष्यति चेद्रामो जीवितं सन्त्यजाम्यहम् ।&lt;br&gt;&#xA;विना तेन न जीवामि विधुरा दुःखिता भृशम् ॥ ४३ ॥&lt;br&gt;&#xA;गच्छ वा तिष्ठ सौमित्रे न जानेऽहं तवेप्सितम् ।&lt;br&gt;&#xA;क्व गतं तेऽद्य सौहार्दं ज्येष्ठे धर्मरते किल ॥ ४४ ॥&lt;br&gt;&#xA;तच्छ्रुत्वा वचनं तस्या लक्ष्मणो दीनमानसः ।&lt;br&gt;&#xA;प्रोवाच रुद्धकण्ठस्तु तां तदा जनकात्मजाम् ॥ ४५ ॥&lt;br&gt;&#xA;किमात्थ क्षितिजे वाक्यं मयि क्रूरतरं किल ।&lt;br&gt;&#xA;किं वदस्यत्यनिष्टं ते भावि जाने धिया ह्यहम् ॥ ४६ ॥&lt;br&gt;&#xA;इत्युक्त्वा निर्ययौ वीरस्तां त्यक्त्वा प्ररुदन्भृशम् ।&lt;br&gt;&#xA;अग्रजस्य ययौ पश्यञ्छोकार्तः पृथिवीपते ॥ ४७ ॥&lt;br&gt;&#xA;गतेऽथ लक्ष्मणे तत्र रावणः कपटाकृतिः ।&lt;br&gt;&#xA;भिक्षुवेषं ततः कृत्वा प्रविवेश तदाश्रमे ॥ ४८ ॥&lt;br&gt;&#xA;जानकी तं यतिं मत्वा दत्त्वार्घ्यं वन्यमादरात् ।&lt;br&gt;&#xA;भैक्ष्यं समर्पयामास रावणाय दुरात्मने ॥ ४९ ॥&lt;br&gt;&#xA;तां पप्रच्छ स दुष्टात्मा नम्रपूर्वं मृदुस्वरम् ।&lt;br&gt;&#xA;काऽसि पद्मपलाशाक्षि वने चैकाकिनी प्रिये ॥ ५० ॥&lt;br&gt;&#xA;पिता कस्तेऽथ वामोरु भ्राता कः कः पतिस्तव ।&lt;br&gt;&#xA;मूढेवैकाकिनी चात्र स्थिताऽसि वरवर्णिनि ॥ ५१ ॥&lt;br&gt;&#xA;निर्जने विपिने किं त्वं सौधार्हा त्वमसि प्रिये ।&lt;br&gt;&#xA;उटजे मुनिपत्नीवद्देवकन्यासमप्रभा ॥ ५२ ॥&lt;br&gt;&#xA;व्यास उवाच&lt;br&gt;&#xA;इति तद्वचनं श्रुत्वा प्रत्युवाच विदेहजा ।&lt;br&gt;&#xA;दिव्यं दिष्ट्या यतिं ज्ञात्वा मन्दोदर्याः पतिं तदा ॥ ५३ ॥&lt;br&gt;&#xA;राजा दशरथः श्रीमांश्चत्वारस्तस्य वै सुताः ।&lt;br&gt;&#xA;तेषां ज्येष्ठः पतिर्मेऽस्ति रामनामेति विश्रुतः ॥ ५४ ॥&lt;br&gt;&#xA;विवासितोऽथ कैकेय्या कृते भूपतिना वरे ।&lt;br&gt;&#xA;चतुर्दश समा रामो वसतेऽत्र सलक्ष्मणः ॥ ५५ ॥&lt;br&gt;&#xA;जनकस्य सुता चाहं सीतानाम्नीति विश्रुता ।&lt;br&gt;&#xA;भङ्क्त्वा शैवं धनुः कामं रामेणाहं विवाहिता ॥ ५६ ॥&lt;br&gt;&#xA;रामबाहुबलेनात्र वसामो निर्भया वने ।&lt;br&gt;&#xA;काञ्चनं मृगमालोक्य हन्तुं मे निर्गतः पतिः ॥ ५७ ॥&lt;br&gt;&#xA;लक्ष्मणोऽपि पुनः श्रुत्वा रवं भ्रातुर्गतोऽधुना ।&lt;br&gt;&#xA;तयोर्बाहुबलादत्र निर्भयाऽहं वसामि वै ॥ ५८ ॥&lt;br&gt;&#xA;मयेदं कथितं सर्वं वृत्तान्तं वनवासके ।&lt;br&gt;&#xA;तेऽत्रागत्यार्हणां ते वै करिष्यन्ति यथाविधि ॥ ५९ ॥&lt;br&gt;&#xA;यतिर्विष्णुस्वरूपोऽसि तस्मात्त्वं पूजितो मया ।&lt;br&gt;&#xA;आश्रमो विपिने घोरे कृतोऽस्ति रक्षसां कुले ॥ ६० ॥&lt;br&gt;&#xA;तस्मात्त्वां परिपृच्छामि सत्यं ब्रूहि ममाग्रतः ।&lt;br&gt;&#xA;कोऽसि त्रिदण्डिरूपेण विपिने त्वं समागतः ॥ ६१ ॥&lt;/p&gt;</description>
    </item>
    <item>
      <title>२९</title>
      <link>https://vishvAsa.github.io/purANam/shAktam/devI-bhAgavatam/03/29/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/29/</guid>
      <description>&lt;p&gt;व्यास उवाच&lt;br&gt;&#xA;तदाकर्ण्य वचो दुष्टं जानकी भयविह्वला ।&lt;br&gt;&#xA;वेपमाना स्थिरं कृत्वा मनो वाचमुवाच ह ॥ १ ॥&lt;br&gt;&#xA;पौलस्त्य किमसद्वाक्यं त्वमात्थ स्मरमोहितः ।&lt;br&gt;&#xA;नाहं वै स्वैरिणी किन्तु जनकस्य कुलोद्‌भवा ॥ २ ॥&lt;br&gt;&#xA;गच्छ लङ्कां दशास्य त्वं राम त्वां वै हनिष्यति ।&lt;br&gt;&#xA;मत्कृते मरणं तत्र भविष्यति न संशयः ॥ ३ ॥&lt;br&gt;&#xA;इत्युक्त्वा पर्णशालायां गता सा वह्निसन्निधौ ।&lt;br&gt;&#xA;गच्छ गच्छेति वदती रावणं लोकरावणम् ॥ ४ ॥&lt;br&gt;&#xA;सोऽथ कृत्वा निजं रूपं जगामोटजमन्तिकम् ।&lt;br&gt;&#xA;बलाज्जग्राह तां बालां रुदती भयविह्वलाम् ॥ ५ ॥&lt;br&gt;&#xA;रामरामेति क्रन्दन्ती लक्ष्मणेति मुहुर्मुहुः ।&lt;br&gt;&#xA;गृहीत्वा निर्गतः पापो रथमारोप्य सत्वरः ॥ ६ ॥&lt;br&gt;&#xA;गच्छन्नरुणपुत्रेण मार्गे रुद्धो जटायुषा ।&lt;br&gt;&#xA;सङ्ग्रामोऽभून्महारौद्रस्तयोस्तत्र वनान्तरे ॥ ७ ॥&lt;br&gt;&#xA;हत्वा तं तां गृहीत्वा च गतोऽसौ राक्षसाधिपः ।&lt;br&gt;&#xA;लङ्कायां क्रन्दती तात कुररीव दुरात्मनः ॥ ८ ॥&lt;br&gt;&#xA;अशोकवनिकायां सा स्थापिता राक्षसीयुता ।&lt;br&gt;&#xA;स्ववृत्तान्नैव चलिता सामदानादिभिः किल ॥ ९ ॥&lt;br&gt;&#xA;रामोऽपि तं मृगं हत्वा जगामादाय निर्वृतः ।&lt;br&gt;&#xA;आयान्तं लक्ष्मणं वीक्ष्य किं कृतं तेऽनुजासमम् ॥ १० ॥&lt;br&gt;&#xA;एकाकिनीं प्रियां हित्वा किमर्थं त्वमिहागतः ।&lt;br&gt;&#xA;श्रुत्वा स्वनं तु पापस्य राघवस्त्वब्रवीदिदम् ॥ ११ ॥&lt;br&gt;&#xA;सौ‌मित्रिस्त्वब्रवीद्वाक्यं सीतावाग्बाणपीडितः ।&lt;br&gt;&#xA;प्रभोऽत्राहं समायातः कालयोगान्न संशयः ॥ १२ ॥&lt;br&gt;&#xA;तदा तौ पर्णशालायां गत्वा वीक्ष्यातिदुःखितौ ।&lt;br&gt;&#xA;जानक्यन्वेषणे यत्नमुभौ कर्तुं समुद्यतौ ॥ १३ ॥&lt;br&gt;&#xA;मार्गमाणौ तु सम्प्राप्तौ यत्रासौ पतितः खगः ।&lt;br&gt;&#xA;जटायुः प्राणशेषस्तु पतितः पृथिवीतले ॥ १४ ॥&lt;br&gt;&#xA;तेनोक्तं रावणेनाद्य हृताऽसौ जनकात्मजा ।&lt;br&gt;&#xA;मया निरुद्धः पापात्मा पातितोऽहं मृधे पुनः ॥ १५ ॥&lt;br&gt;&#xA;इत्युक्त्वाऽसौ गतप्राणः संस्कृतो राघवेण वै ।&lt;br&gt;&#xA;कृत्वौर्घ्वदैहिकं रामलक्ष्मणौ निर्गतौ ततः ॥ १६ ॥&lt;br&gt;&#xA;कबन्धं घातयित्वासौ शापाच्चामोचयत्प्रभुः ।&lt;br&gt;&#xA;वचनात्तस्य हरिणा सख्यं चक्रेऽथ राघवः ॥ १७ ॥&lt;br&gt;&#xA;हत्वा च वालिनं वीरं किष्किन्धाराज्यमुत्तमम् ।&lt;br&gt;&#xA;सुग्रीवाय ददौ रामः कृतसख्याय कार्यतः ॥ १८ ॥&lt;br&gt;&#xA;तत्रैव वार्षिकान्मासांस्तस्थौ लक्ष्मणसंयुतः ।&lt;br&gt;&#xA;चिन्तयञ्जानकीं चित्ते दशाननहृतां प्रियाम् ॥ १९ ॥&lt;br&gt;&#xA;लक्ष्मणं प्राह रामस्तु सीताविरहपीडितः ।&lt;br&gt;&#xA;सौ‌मित्रे कैकयसुता जाता पूर्णमनोरथा ॥ २० ॥&lt;br&gt;&#xA;न प्राप्ता जानकी नूनं नाहं जीवामि तां विना ।&lt;br&gt;&#xA;नागमिष्याम्ययोध्यायामृते जनकनन्दिनीम् ॥ २१ ॥&lt;br&gt;&#xA;गतं राज्यं वने वासो मृतस्तातो हृता प्रिया ।&lt;br&gt;&#xA;पीडयन्मां स दुष्टात्मा दैवोऽग्रे किं करिष्यति ॥ २२ ॥&lt;br&gt;&#xA;दुर्ज्ञेयं भवितव्यं हि प्राणिनां भरतानुज ।&lt;br&gt;&#xA;आवयोः का गतिस्तात भविष्यति सुदुःखदा ॥ २३ ॥&lt;br&gt;&#xA;प्राप्य जन्म मनोर्वंशे राजपुत्रावुभौ किल ।&lt;br&gt;&#xA;वनेऽतिदुःखभोक्तारौ जातौ पूर्वकृतेन च ॥ २४ ॥&lt;br&gt;&#xA;त्यक्त्वा त्वमपि भोगांस्तु मया सह विनिर्गतः ।&lt;br&gt;&#xA;दैवयोगाच्च सौ‌मित्रे भुङ्क्ष्व दुःखं दुरत्ययम् ॥ २५ ॥&lt;br&gt;&#xA;न कोऽप्यस्मत्कुले पूर्वं मत्समो दुःखभाङ्नरः ।&lt;br&gt;&#xA;अकिञ्चनोऽक्षमः क्लिष्टो न भूतो न भविष्यति ॥ २६ ॥&lt;br&gt;&#xA;किं करोम्यद्य सौ‌मित्रे मग्नोऽस्मि दुःखसागरे ।&lt;br&gt;&#xA;न चास्ति तरणोपायो ह्यसहायस्य मे किल ॥ २७ ॥&lt;br&gt;&#xA;न वित्तं न बलं वीर त्वमेकः सहचारकः ।&#xA;कोपं कस्मिन्करोम्यद्य भोगेस्मिन्स्वकृतेऽनुज ॥ २८ ॥&lt;br&gt;&#xA;गतं हस्तगतं राज्यं क्षणादिन्द्रासनोपमम् ।&lt;br&gt;&#xA;वने वासस्तु सम्प्राप्तः को वेद विधिनिर्मितम् ॥ २९ ॥&lt;br&gt;&#xA;बालभावाच्च वैदेही चलिता चावयोः सह ।&lt;br&gt;&#xA;नीता दैवेन दुष्टेन श्यामा दुःखतरां दशाम् ॥ ३० ॥&lt;br&gt;&#xA;लङ्केशस्य गृहे श्यामा कथं दुःखं भविष्यति ।&lt;br&gt;&#xA;पतिव्रता सुशीला च मयि प्रीतियुता भृशम् ॥ ३१ ॥&lt;br&gt;&#xA;न च लक्ष्मण वैदेही सा तस्य वशगा भवेत् ।&lt;br&gt;&#xA;स्वैरिणीव वरारोहा कथं स्याज्जनकात्मजा ॥ ३२ ॥&lt;br&gt;&#xA;त्यजेत्प्राणान्नियन्तृत्वे मैथिली भरतानुज ।&lt;br&gt;&#xA;न रावणस्य वशगा भवेदिति सुनिश्चितम् ॥ ३३ ॥&lt;br&gt;&#xA;मृता चेज्जानकी वीर प्राणांस्त्यक्ष्याम्यसंशयम् ।&lt;br&gt;&#xA;मृता चेदसितापाङ्गीं किं मे देहेन लक्ष्मण ॥ ३४ ॥&lt;br&gt;&#xA;एवं विलपमानं तं रामं कमललोचनम् ।&lt;br&gt;&#xA;लक्ष्मणः प्राह धर्मात्मा सान्त्वयन्नृतया गिरा ॥ ३५ ॥&lt;br&gt;&#xA;धैर्यं कुरु महाबाहो त्यक्त्वा कातरतामिह ।&lt;br&gt;&#xA;आनयिष्यामि वैदेहीं हत्वा तं राक्षसाधमम् ॥ ३६ ॥&lt;br&gt;&#xA;आपदि सम्पदि तुल्या धैर्याद्‌भवन्ति ते धीराः ।&lt;br&gt;&#xA;अल्पधियस्तु निमग्नाः कष्टे भवन्ति विभवेऽपि ॥ ३७ ॥&lt;br&gt;&#xA;संयोगो विप्रयोगश्च दैवाधीनावुभावपि ।&lt;br&gt;&#xA;शोकस्तु कीदृशस्तत्र देहेनात्मनि च क्वचित् ॥ ३८ ॥&lt;br&gt;&#xA;राज्याद्यथा वने वासो वैदेह्या हरणं यथा ।&lt;br&gt;&#xA;तथा काले समीचीने संयोगोऽपि भविष्यति ॥ ३९ ॥&lt;br&gt;&#xA;प्राप्तव्यं सुखदुःखानां भोगान्निर्वर्तनं क्वचित् ।&lt;br&gt;&#xA;नान्यथा जानकीजाने तस्माच्छोकं त्यजाधुना ॥ ४० ॥&lt;br&gt;&#xA;वानराः सन्ति भूयांसो गमिष्यन्ति चतुर्दिशम् ।&lt;br&gt;&#xA;शुद्धिं जनकनन्दिन्या आनयिष्यन्ति ते किल ॥ ४१ ॥&lt;br&gt;&#xA;ज्ञात्वा मार्गस्थितिं तत्र गत्वा कृत्वा पराक्रमम् ।&lt;br&gt;&#xA;हत्वा तं पापकर्माणमानयिष्यामि मैथिलीम् ॥ ४२ ॥&lt;br&gt;&#xA;ससैन्यं भरतं वाऽपि समाहूय सहानुजम् ।&lt;br&gt;&#xA;हनिष्यामो वयं शत्रुं किं शोचसि वृथाग्रज ॥ ४३ ॥&lt;br&gt;&#xA;रघुणैकरथेनैव जिताः सर्वा दिशः पुरा ।&lt;br&gt;&#xA;तद्वंशजः कथं शोकं कर्तुमर्हसि राघव ॥ ४४ ॥&lt;br&gt;&#xA;एकोऽहं सकलाञ्जेतुं समर्थोऽस्मि सुरासुरान् ।&lt;br&gt;&#xA;किं पुनः ससहायो वै रावणं कुलपांसनम् ॥ ४५ ॥&lt;br&gt;&#xA;जनकं वा समानीय साहाय्ये रघुनन्दन ।&lt;br&gt;&#xA;हनिष्यामि दुराचारं रावणं सुरकण्टकम् ॥ ४६ ॥&lt;br&gt;&#xA;सुखस्यानन्तरं दुःखं दुःखस्यानन्तरं सुखम् ।&lt;br&gt;&#xA;चक्रनेमिरिवैकं यन्न भवेद्‌रघुनन्दन ॥ ४७ ॥&lt;br&gt;&#xA;मनोऽतिकातरं यस्य सुखदुःखसमुद्‌भवे ।&lt;br&gt;&#xA;स शोकसागरे मग्नो न सुखी स्यात्कदाचन ॥ ४८ ॥&lt;br&gt;&#xA;इन्द्रेण व्यसनं प्राप्तं पुरा वै रघुनन्दन ।&lt;br&gt;&#xA;नहुषः स्थापितो देवैः सर्वैर्मघवतः पदे ॥ ४९ ॥&lt;br&gt;&#xA;स्थितः पङ्कजमध्ये च बहुवर्षगणानपि ।&lt;br&gt;&#xA;अज्ञातवासं मघवा भीतस्त्यक्त्वा निजं पदम् ॥ ५० ॥&lt;br&gt;&#xA;पुनः प्राप्तं निजस्थानं काले विपरिवर्तिते ।&lt;br&gt;&#xA;नहुषः पतितो भूमौ शापादजगराकृतिः ॥ ५१ ॥&lt;br&gt;&#xA;इन्द्राणीं कामयानस्तु ब्राह्मणानवमन्य च ।&lt;br&gt;&#xA;अगस्तिकोपात्सञ्जातः सर्पदेहो महीपतिः ॥ ५२ ॥&lt;br&gt;&#xA;तस्माच्छोको न कर्तव्यो व्यसने सति राघव ।&lt;br&gt;&#xA;उद्यमे चित्तमास्थाय स्थातव्यं वै विपश्चिता ॥ ५३ ॥&lt;br&gt;&#xA;सर्वज्ञोऽसि महाभाग समर्थोऽसि जगत्पते ।&lt;br&gt;&#xA;किं प्राकृत इवात्यर्थं कुरुषे शोकमात्मनि ॥ ५४ ॥&lt;br&gt;&#xA;व्यास उवाच&lt;br&gt;&#xA;इति लक्ष्मणवाक्येन बोधितो रघुनन्दनः ।&lt;br&gt;&#xA;त्यक्त्वा शोकं तथात्यर्थं बभूव विगतज्वरः ॥ ५५ ॥&lt;br&gt;&#xA;इति श्रीदेवीभागवते महापुराणेऽष्टादशसाहस्र्यां संहितायां तृतीयस्कन्धे&lt;br&gt;&#xA;लक्ष्मणकृतरामशोकसान्त्वनं नामैकोनत्रिंशोऽध्यायः ॥ २९ ॥&lt;/p&gt;</description>
    </item>
    <item>
      <title>३०</title>
      <link>https://vishvAsa.github.io/purANam/shAktam/devI-bhAgavatam/03/30/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/03/30/</guid>
      <description>&lt;p&gt;व्यास उवाच&lt;br&gt;&#xA;एवं तौ संविदं कृत्वा यावत्तूष्णीं बभूवतुः ।&lt;br&gt;&#xA;आजगाम तदाऽऽकाशान्नारदो भगवानृषिः ॥ १ ॥&lt;br&gt;&#xA;रणयन्महतीं वीणां स्वरग्रामविभूषिताम् ।&lt;br&gt;&#xA;गायन्बृहद्रथं साम तदा तमुपतस्थिवान् ॥ २ ॥&lt;br&gt;&#xA;दृष्ट्वा तं राम उत्थाय ददावथ वृषं शुभम् ।&lt;br&gt;&#xA;आसनं चार्घ्यपाद्यञ्च कृतवानमितद्युतिः ॥ ३ ॥&lt;br&gt;&#xA;पूजां परमिकां कृत्वा कृताञ्जलिरुपस्थितः ।&lt;br&gt;&#xA;उपविष्टः समीपे तु कृताज्ञो मुनिना हरिः ॥ ४ ॥&lt;br&gt;&#xA;उपविष्टं तदा रामं सानुजं दुःखमानसम् ।&lt;br&gt;&#xA;पप्रच्छ नारदः प्रीत्या कुशलं मुनिसत्तमः ॥ ५ ॥&lt;br&gt;&#xA;कथं राघव शोकार्तो यथा वै प्राकृतो नरः ।&lt;br&gt;&#xA;हृतां सीतां च जानामि रावणेन दुरात्मना ॥ ६ ॥&lt;br&gt;&#xA;सुरसद्मगतश्चाहं श्रुतवाञ्जनकात्मजाम् ।&lt;br&gt;&#xA;पौलस्त्येन हृतां मोहान्मरणं स्वमजानता ॥ ७ ॥&lt;br&gt;&#xA;तव जन्म च काकुत्स्थ पौलस्त्यनिधनाय वै ।&lt;br&gt;&#xA;मैथिलीहरणं जातमेतदर्थं नराधिप ॥ ८ ॥&lt;br&gt;&#xA;पूर्वजन्मनि वैदेही मुनिपुत्री तपस्विनी ।&lt;br&gt;&#xA;रावणेन वने दृष्टा तपस्यन्ती शुचिस्मिता ॥ ९ ॥&lt;br&gt;&#xA;प्रार्थिता रावणेनासौ भव भार्येति राघव ।&lt;br&gt;&#xA;तिरस्कृतस्तयाऽसौ वै जग्राह कबरं बलात् ॥ १० ॥&lt;br&gt;&#xA;शशाप तत्क्षणं राम रावणं तापसी भृशम् ।&lt;br&gt;&#xA;कुपिता त्यक्तुमिच्छन्ती देहं संस्पर्शदूषितम् ॥ ११ ॥&lt;br&gt;&#xA;दुरात्मंस्तव नाशार्थं भविष्यामि धरातले ।&lt;br&gt;&#xA;अयोनिजा वरा नारी त्यक्त्वा देहं जहावपि ॥ १२ ॥&lt;br&gt;&#xA;सेयं रमांशसम्भूता गृहीता तेन रक्षसा ।&lt;br&gt;&#xA;विनाशार्थं कुलस्यैव व्याली स्रगिव सम्भ्रमात् ॥ १३ ॥&lt;br&gt;&#xA;तव जन्म च काकुत्स्थ तस्य नाशाय चामरैः ।&lt;br&gt;&#xA;प्रार्थितस्य हरेरंशादजवंशेऽप्यजन्मनः ॥ १४ ॥&lt;br&gt;&#xA;कुरु धैर्यं महाबाहो तत्र सा वर्ततेऽवशा ।&lt;br&gt;&#xA;सती धर्मरता सीता त्वां ध्यायन्ती दिवानिशम् ॥ १५ ॥&lt;br&gt;&#xA;कामधेनुपयः पात्रे कृत्वा मघवता स्वयम् ।&lt;br&gt;&#xA;पानार्थं प्रेषितं तस्याः पीतं चैवामृतं यथा ॥ १६ ॥&lt;br&gt;&#xA;सुरभीदुग्धपानात्सा क्षुत्तुड्‌दुःखविवर्जिता ।&lt;br&gt;&#xA;जाता कमलपत्राक्षी वर्तते वीक्षिता मया ॥ १७ ॥&lt;br&gt;&#xA;उपायं कथयाम्यद्य तस्य नाशाय राघव ।&lt;br&gt;&#xA;व्रतं कुरुष्व श्रद्धावानाश्विने मासि साम्प्रतम् ॥ १८ ॥&lt;br&gt;&#xA;नवरात्रोपवासञ्च भगवत्याः प्रपूजनम् ।&lt;br&gt;&#xA;सर्वसिद्धिकरं राम जपहोमविधानतः ॥ १९ ॥&lt;br&gt;&#xA;मेघ्यैश्च पशुभिर्देव्या बलिं दत्त्वा विशंसितैः ।&lt;br&gt;&#xA;दशांशं हवनं कृत्वा सशक्तस्त्वं भविष्यसि ॥ २० ॥&lt;br&gt;&#xA;विष्णुना चरितं पूर्वं महादेवेन ब्रह्मणा ।&lt;br&gt;&#xA;तथा मघवता चीर्णं स्वर्गमध्यस्थितेन वै ॥ २१ ॥&lt;br&gt;&#xA;सुखिना राम कर्तव्यं नवरात्रव्रतं शुभम् ।&lt;br&gt;&#xA;विशेषेण च कर्तव्यं पुंसा कष्टगतेन वै ॥ २२ ॥&lt;br&gt;&#xA;विश्वामित्रेण काकुत्स्थ कृतमेतन्न संशयः ।&lt;br&gt;&#xA;भृगुणाऽथ वसिष्ठेन कश्यपेन तथैव च ॥ २३ ॥&lt;br&gt;&#xA;गुरुणा हृतदारेण कृतमेतन्महाव्रतम् ।&lt;br&gt;&#xA;तस्मात्त्वं कुरु राजेन्द्र रावणस्य वधाय च ॥ २४ ॥&lt;br&gt;&#xA;इन्द्रेण वृत्रनाशाय कृतं व्रतमनुत्तमम् ।&lt;br&gt;&#xA;त्रिपुरस्य विनाशाय शिवेनापि पुरा कृतम् ॥ २५ ॥&lt;br&gt;&#xA;हरिणा मधुनाशाय कृतं मेरौ महामते ।&lt;br&gt;&#xA;विधिवत्कुरु काकुत्स्थ व्रतमेतदतन्द्रितः ॥ २६ ॥&lt;br&gt;&#xA;श्रीराम उवाच&lt;br&gt;&#xA;का देवी किं प्रभावा सा कुतो जाता किमाह्वया ।&lt;br&gt;&#xA;व्रतं किं विधिवद्‌ब्रूहि सर्वज्ञोऽसि दयानिधे ॥ २७ ॥&lt;br&gt;&#xA;नारद उवाच&lt;br&gt;&#xA;शृणु राम सदा नित्या शक्तिराद्या सनातनी ।&lt;br&gt;&#xA;सर्वकामप्रदा देवी पूजिता दुःखनाशिनी ॥ २८ ॥&lt;br&gt;&#xA;कारणं सर्वजन्तूनां ब्रह्मादीनां रघूद्वह ।&lt;br&gt;&#xA;तस्याः शक्तिं विना कोऽपि स्पन्दितुं न क्षमो भवेत् ॥ २९ ॥&lt;br&gt;&#xA;विष्णोः पालनशक्तिः सा कर्तृशक्तिः पितुर्मम ।&lt;br&gt;&#xA;रुद्रस्य नाशशक्तिः सा त्वन्याशक्तिः परा शिवा ॥ ३० ॥&lt;br&gt;&#xA;यच्च किञ्चित्क्वचिद्वस्तु सदसद्‌भुवनत्रये ।&lt;br&gt;&#xA;तस्य सर्वस्य या शक्तिस्तदुत्पत्तिः कुतो भवेत् ॥ ३१ ॥&lt;br&gt;&#xA;न ब्रह्मा न यदा विष्णुर्न रुद्रो न दिवाकरः ।&lt;br&gt;&#xA;न चेन्द्राद्याः सुराः सर्वे न धरा न धराधराः ॥ ३२ ॥&lt;br&gt;&#xA;तदा सा प्रकृतिः पूर्णा पुरुषेण परेण वै ।&lt;br&gt;&#xA;संयुता विहरत्येव युगादौ निर्गुणा शिवा ॥ ३३ ॥&#xA;सा भूत्वा सगुणा पश्चात्करोति भुवनत्रयम् ।&lt;br&gt;&#xA;पूर्वं संसृज्य ब्रह्मादीन्दत्त्वा शक्तीश्च सर्वशः ॥ ३४ ॥&lt;br&gt;&#xA;तां ज्ञात्वा मुच्यते जन्तुर्जन्मसंसारबन्धनात् ।&lt;br&gt;&#xA;सा विद्या परमा ज्ञेया वेदाद्या वेदकारिणी ॥ ३५ ॥&lt;br&gt;&#xA;असङ्ख्यातानि नामानि तस्या ब्रह्मादिभिः किल ।&lt;br&gt;&#xA;गुणकर्मविधानैस्तु कल्पितानि च किं ब्रुवे ॥ ३६ ॥&lt;br&gt;&#xA;अकारादिक्षकारान्तैः स्वरैर्वर्णैस्तु योजितैः ।&lt;br&gt;&#xA;असङ्ख्येयानि नामानि भवन्ति रघुनन्दन ॥ ३७ ॥&lt;/p&gt;</description>
    </item>
  </channel>
</rss>
