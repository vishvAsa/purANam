+++
title = "७९"

+++
एकोनाशीतितमोऽध्यायः  
  
और्व उवाच -  
  

<details open><summary>विश्वास-प्रस्तुतिः</summary>

ततः पूर्वं महाराज दर्पणो नाम पर्वतः ।  
कुबेरो यत्र वसति धनपालैः समं सदा ॥ १ ॥
</details>

<details><summary>मूलम्</summary>

ततः पूर्वं महाराज दर्पणो नाम पर्वतः ।  
कुबेरो यत्र वसति धनपालैः समं सदा ॥ १ ॥
</details>
  

<details open><summary>विश्वास-प्रस्तुतिः</summary>

यस्मिन्नास्ते मध्यभागे रोहितो रोहिताकृतिः ।  
यस्मिंल्लोहादिकं स्पृष्टं स्वर्णतां याति तत्क्षणात् ॥ २ ॥
</details>

<details><summary>मूलम्</summary>

यस्मिन्नास्ते मध्यभागे रोहितो रोहिताकृतिः ।  
यस्मिंल्लोहादिकं स्पृष्टं स्वर्णतां याति तत्क्षणात् ॥ २ ॥
</details>
  

<details open><summary>विश्वास-प्रस्तुतिः</summary>

यत्रातिदूरे स्रवति दर्पणो नाम वै नदः ।  
हिमाद्रिप्रभवो नित्यं लौहित्यसदृशः फलैः ॥ ३ ॥
</details>

<details><summary>मूलम्</summary>

यत्रातिदूरे स्रवति दर्पणो नाम वै नदः ।  
हिमाद्रिप्रभवो नित्यं लौहित्यसदृशः फलैः ॥ ३ ॥
</details>
  

<details open><summary>विश्वास-प्रस्तुतिः</summary>

समुत्पन्नं हि लौहित्यं सर्वैर्दैवगणैर्हरिः ।  
सर्वतीर्थोदकैः सम्यक् स्नापयामास तं सुतम् ॥ ४ ॥
</details>

<details><summary>मूलम्</summary>

समुत्पन्नं हि लौहित्यं सर्वैर्दैवगणैर्हरिः ।  
सर्वतीर्थोदकैः सम्यक् स्नापयामास तं सुतम् ॥ ४ ॥
</details>
  

<details open><summary>विश्वास-प्रस्तुतिः</summary>

तस्य स्नानसमुद्भूतः पापदर्पस्य पाटनः ।  
तेनायं दर्पणो नाम पुरा देवगणैः कृतः ॥ ५ ॥
</details>

<details><summary>मूलम्</summary>

तस्य स्नानसमुद्भूतः पापदर्पस्य पाटनः ।  
तेनायं दर्पणो नाम पुरा देवगणैः कृतः ॥ ५ ॥
</details>
  

<details open><summary>विश्वास-प्रस्तुतिः</summary>

तस्मिन् स्नात्वा नदवरे योऽर्चयेद् दर्पणाचले ।  
कुबेरं प्रतिपत्तिथ्यां कार्तिके शुक्लपक्षके ॥ ६ ॥
</details>

<details><summary>मूलम्</summary>

तस्मिन् स्नात्वा नदवरे योऽर्चयेद् दर्पणाचले ।  
कुबेरं प्रतिपत्तिथ्यां कार्तिके शुक्लपक्षके ॥ ६ ॥
</details>
  

<details open><summary>विश्वास-प्रस्तुतिः</summary>

स याति ब्रह्मसदनमिह भूतिशतैर्युतः ।  
दर्पणाद् दिशि पूर्वस्यामग्निमालाह्वयौ गिरिः ॥ ७ ॥
</details>

<details><summary>मूलम्</summary>

स याति ब्रह्मसदनमिह भूतिशतैर्युतः ।  
दर्पणाद् दिशि पूर्वस्यामग्निमालाह्वयौ गिरिः ॥ ७ ॥
</details>
  

<details open><summary>विश्वास-प्रस्तुतिः</summary>

सर्पाकारः सप्तशतव्यामदीर्घोदर्ध विस्तृतः ।  
तत्र तिष्ठति वै वह्निरूर्ध्वभागेऽग्निमण्डले ॥ ८ ॥
</details>

<details><summary>मूलम्</summary>

सर्पाकारः सप्तशतव्यामदीर्घोदर्ध विस्तृतः ।  
तत्र तिष्ठति वै वह्निरूर्ध्वभागेऽग्निमण्डले ॥ ८ ॥
</details>
  

<details open><summary>विश्वास-प्रस्तुतिः</summary>

सिन्दूरपुञ्जसङ्काशे चारुदारूशिलातले ।  
तस्मिन्निरिन्धनो वह्निर्नित्यमद्यापि काशते ॥ ९ ॥
</details>

<details><summary>मूलम्</summary>

सिन्दूरपुञ्जसङ्काशे चारुदारूशिलातले ।  
तस्मिन्निरिन्धनो वह्निर्नित्यमद्यापि काशते ॥ ९ ॥
</details>
  

<details open><summary>विश्वास-प्रस्तुतिः</summary>

भैरवस्य हितार्थाय कामाख्यापरिसेवने ।  
पूर्वमेव स्थितस्तत्र साक्षाद् वह्निर्गणैः सह ॥ १० ॥
</details>

<details><summary>मूलम्</summary>

भैरवस्य हितार्थाय कामाख्यापरिसेवने ।  
पूर्वमेव स्थितस्तत्र साक्षाद् वह्निर्गणैः सह ॥ १० ॥
</details>
  

<details open><summary>विश्वास-प्रस्तुतिः</summary>

लौहित्यपाथसि स्नात्वा त्वग्निमालाह्वयं गिरिम् ।  
आरुह्य वह्निं सम्पूज्य मोदते विष्णुमन्दिरे ॥ ११ ॥
</details>

<details><summary>मूलम्</summary>

लौहित्यपाथसि स्नात्वा त्वग्निमालाह्वयं गिरिम् ।  
आरुह्य वह्निं सम्पूज्य मोदते विष्णुमन्दिरे ॥ ११ ॥
</details>
  

<details open><summary>विश्वास-प्रस्तुतिः</summary>

पुरस्तादग्निमालस्य कुण्डकं वारुणाह्वयम् ।  
तस्य तीरे गिरिश्रेष्ठो नाम्ना कंसकरः स्मृतः ॥ १२ ॥
</details>

<details><summary>मूलम्</summary>

पुरस्तादग्निमालस्य कुण्डकं वारुणाह्वयम् ।  
तस्य तीरे गिरिश्रेष्ठो नाम्ना कंसकरः स्मृतः ॥ १२ ॥
</details>
  

<details open><summary>विश्वास-प्रस्तुतिः</summary>

वरुणस्तत्र वसति नित्यमेव जलाधिपः ।  
तस्मिन् कंसकरे सम्यक् पूजयित्वा प्रचेतसम् ॥ १३ ॥
</details>

<details><summary>मूलम्</summary>

वरुणस्तत्र वसति नित्यमेव जलाधिपः ।  
तस्मिन् कंसकरे सम्यक् पूजयित्वा प्रचेतसम् ॥ १३ ॥
</details>
  

<details open><summary>विश्वास-प्रस्तुतिः</summary>

स्नात्वा च वारुणे कुण्डे वारुणं लोकमाप्नुयात् ।  
आद्यं व्यञ्जनमेवात्र पञ्चमस्वरसंयुतम् ॥ १४ ॥
</details>

<details><summary>मूलम्</summary>

स्नात्वा च वारुणे कुण्डे वारुणं लोकमाप्नुयात् ।  
आद्यं व्यञ्जनमेवात्र पञ्चमस्वरसंयुतम् ॥ १४ ॥
</details>
  

<details open><summary>विश्वास-प्रस्तुतिः</summary>

शम्भुचूडाशिखायुक्तं कौवेरं बीजमुच्यते ।  
सप्तमो यः पकारस्य बिन्दुश्चन्द्रार्धसंयुतः ॥ १५ ॥
</details>

<details><summary>मूलम्</summary>

शम्भुचूडाशिखायुक्तं कौवेरं बीजमुच्यते ।  
सप्तमो यः पकारस्य बिन्दुश्चन्द्रार्धसंयुतः ॥ १५ ॥
</details>
  

<details open><summary>विश्वास-प्रस्तुतिः</summary>

वह्निबीजमिति ख्यातं तेन वह्नि प्रपूजयेत् ।  
मकारपञ्चमः सोमबिन्दुना वारुणः स्मृतः ॥ १६ ॥
</details>

<details><summary>मूलम्</summary>

वह्निबीजमिति ख्यातं तेन वह्नि प्रपूजयेत् ।  
मकारपञ्चमः सोमबिन्दुना वारुणः स्मृतः ॥ १६ ॥
</details>
  

<details open><summary>विश्वास-प्रस्तुतिः</summary>

एभिर्मन्त्रैरिमान् देवान् नित्यमेव प्रपूजयेत् ।  
वायुकूटो नाम गिरिः पूर्वस्यां वरुणाचलात् ॥ १७ ॥
</details>

<details><summary>मूलम्</summary>

एभिर्मन्त्रैरिमान् देवान् नित्यमेव प्रपूजयेत् ।  
वायुकूटो नाम गिरिः पूर्वस्यां वरुणाचलात् ॥ १७ ॥
</details>
  

<details open><summary>विश्वास-प्रस्तुतिः</summary>

द्विखण्डो वायुबीजेन मण्डलेन समन्वितः ।  
वायुलोकस्थितश्चन्द्रो यस्मान्निःसृत्य मारुतः ॥ १८ ॥
</details>

<details><summary>मूलम्</summary>

द्विखण्डो वायुबीजेन मण्डलेन समन्वितः ।  
वायुलोकस्थितश्चन्द्रो यस्मान्निःसृत्य मारुतः ॥ १८ ॥
</details>
  

<details open><summary>विश्वास-प्रस्तुतिः</summary>

ऊर्ध्वाधोभागमासाद्य नित्यं वहति भूपते ।  
तत्र वायुं समभ्यर्च्य वायुलोकमवाप्नुयात् ॥ १९ ॥
</details>

<details><summary>मूलम्</summary>

ऊर्ध्वाधोभागमासाद्य नित्यं वहति भूपते ।  
तत्र वायुं समभ्यर्च्य वायुलोकमवाप्नुयात् ॥ १९ ॥
</details>
  

<details open><summary>विश्वास-प्रस्तुतिः</summary>

पूर्वं वायुगिरेः शैलश्चन्द्रकूट इति स्मृतः ।  
त्रिकोणश्चन्द्रसङ्काशस्तदूर्ध्वे चन्द्रमण्डलम् ॥ २० ॥
</details>

<details><summary>मूलम्</summary>

पूर्वं वायुगिरेः शैलश्चन्द्रकूट इति स्मृतः ।  
त्रिकोणश्चन्द्रसङ्काशस्तदूर्ध्वे चन्द्रमण्डलम् ॥ २० ॥
</details>
  

<details open><summary>विश्वास-प्रस्तुतिः</summary>

द्वितीयवर्गस्याद्यं तु बिन्दुना समलङ्कृतम् ।  
चन्द्रबीजमिति प्रोक्तं तेन चन्द्रं प्रपूजयेत् ॥ २१ ॥
</details>

<details><summary>मूलम्</summary>

द्वितीयवर्गस्याद्यं तु बिन्दुना समलङ्कृतम् ।  
चन्द्रबीजमिति प्रोक्तं तेन चन्द्रं प्रपूजयेत् ॥ २१ ॥
</details>
  

<details open><summary>विश्वास-प्रस्तुतिः</summary>

अद्यापि प्रतिदर्शे तु पर्वतं तं निशापतिः ।  
प्रदक्षिणीकरोत्येव दशाभिश्चापि खेचरैः ॥ २२ ॥
</details>

<details><summary>मूलम्</summary>

अद्यापि प्रतिदर्शे तु पर्वतं तं निशापतिः ।  
प्रदक्षिणीकरोत्येव दशाभिश्चापि खेचरैः ॥ २२ ॥
</details>
  

<details open><summary>विश्वास-प्रस्तुतिः</summary>

तस्यैव पूर्वभागे तु सोमकुण्डाह्वयं सरः ।  
तत्र स्नात्वा च पीत्वा च नरः कैवल्यमश्नुते ॥ २३ ॥
</details>

<details><summary>मूलम्</summary>

तस्यैव पूर्वभागे तु सोमकुण्डाह्वयं सरः ।  
तत्र स्नात्वा च पीत्वा च नरः कैवल्यमश्नुते ॥ २३ ॥
</details>
  

<details open><summary>विश्वास-प्रस्तुतिः</summary>

स्वर्गादवतरच्चन्द्रः कामाख्यासेवने यदा ।  
तदा तद्रश्मिसङ्घातान्निःसृतास्तोयराशयः ॥ २४ ॥
</details>

<details><summary>मूलम्</summary>

स्वर्गादवतरच्चन्द्रः कामाख्यासेवने यदा ।  
तदा तद्रश्मिसङ्घातान्निःसृतास्तोयराशयः ॥ २४ ॥
</details>
  

<details open><summary>विश्वास-प्रस्तुतिः</summary>

तैस्तोयैर्वासवः कुण्डमकरोदिन्द्रचन्द्रयोः ।  
मध्ये पुण्यतमे स्थाने स्वयं ब्रह्मशिलोपरि ॥ २५ ॥
</details>

<details><summary>मूलम्</summary>

तैस्तोयैर्वासवः कुण्डमकरोदिन्द्रचन्द्रयोः ।  
मध्ये पुण्यतमे स्थाने स्वयं ब्रह्मशिलोपरि ॥ २५ ॥
</details>
  

<details open><summary>विश्वास-प्रस्तुतिः</summary>

चन्द्ररश्मिसमुद्भुत चन्द्रकुण्दमहोदधे ।  
यं यं भावं समासाद्य त्वं चन्द्र कलुष हर ॥ २६ ॥
</details>

<details><summary>मूलम्</summary>

चन्द्ररश्मिसमुद्भुत चन्द्रकुण्दमहोदधे ।  
यं यं भावं समासाद्य त्वं चन्द्र कलुष हर ॥ २६ ॥
</details>
  

<details open><summary>विश्वास-प्रस्तुतिः</summary>

सुधास्रवणमाह्लाद त्वं चन्द्र कलुषं हर ।  
इत्यनेन तु मन्त्रेण यः स्नात्वा चन्द्रपाथसि ॥ २७ ॥
</details>

<details><summary>मूलम्</summary>

सुधास्रवणमाह्लाद त्वं चन्द्र कलुषं हर ।  
इत्यनेन तु मन्त्रेण यः स्नात्वा चन्द्रपाथसि ॥ २७ ॥
</details>
  

<details open><summary>विश्वास-प्रस्तुतिः</summary>

चन्द्रकूटं समारुह्य पूजयेद् यस्तु तं नरः ।  
अविच्छिन्ना सन्ततिस्तु सुकान्ता तस्य जायते ॥ २८ ॥
</details>

<details><summary>मूलम्</summary>

चन्द्रकूटं समारुह्य पूजयेद् यस्तु तं नरः ।  
अविच्छिन्ना सन्ततिस्तु सुकान्ता तस्य जायते ॥ २८ ॥
</details>
  

<details open><summary>विश्वास-प्रस्तुतिः</summary>

परत्र चन्द्रभवनं भित्त्वा याति परं पदम् ।  
तीरे तु चन्द्रकूटस्य नन्दनो नाम वै गिरिः ॥ २९ ॥
</details>

<details><summary>मूलम्</summary>

परत्र चन्द्रभवनं भित्त्वा याति परं पदम् ।  
तीरे तु चन्द्रकूटस्य नन्दनो नाम वै गिरिः ॥ २९ ॥
</details>
  

<details open><summary>विश्वास-प्रस्तुतिः</summary>

तस्मिन् वसति शक्रस्तु कामाख्यासेवने रतः ।  
पञ्चभावं समासाद्य सर्वदेवेश्वरो हरिः ।  
सेवितुं त्रिदशेशानीं सततं वर्तते नरः ॥ ३० ॥
</details>

<details><summary>मूलम्</summary>

तस्मिन् वसति शक्रस्तु कामाख्यासेवने रतः ।  
पञ्चभावं समासाद्य सर्वदेवेश्वरो हरिः ।  
सेवितुं त्रिदशेशानीं सततं वर्तते नरः ॥ ३० ॥
</details>
  

<details open><summary>विश्वास-प्रस्तुतिः</summary>

चन्द्रकूटगिरेर्याम्यभागे गिरिजनार्दनः ।  
तस्य याम्ये त्वधोभागे अश्वक्रान्ताह्वयं सरः ॥ अ ॥
</details>

<details><summary>मूलम्</summary>

चन्द्रकूटगिरेर्याम्यभागे गिरिजनार्दनः ।  
तस्य याम्ये त्वधोभागे अश्वक्रान्ताह्वयं सरः ॥ अ ॥
</details>

<details open><summary>विश्वास-प्रस्तुतिः</summary>

न तस्य सदृशं तीर्थमस्ति ब्रह्माण्डगोचरे ।  
जले स्थले मृता येऽत्र यान्ति ब्रह्म सनातनम् ॥ ब् ॥
</details>

<details><summary>मूलम्</summary>

न तस्य सदृशं तीर्थमस्ति ब्रह्माण्डगोचरे ।  
जले स्थले मृता येऽत्र यान्ति ब्रह्म सनातनम् ॥ ब् ॥
</details>

<details open><summary>विश्वास-प्रस्तुतिः</summary>

जनार्दनगिरौ विष्णुः कूर्मरूपस्वरूपधृक् ।  
शिलाꣳ भित्त्वा स्थितस्तत्र देवगन्धर्वसेवितः ॥ च् ॥
</details>

<details><summary>मूलम्</summary>

जनार्दनगिरौ विष्णुः कूर्मरूपस्वरूपधृक् ।  
शिलाꣳ भित्त्वा स्थितस्तत्र देवगन्धर्वसेवितः ॥ च् ॥
</details>
  

<details open><summary>विश्वास-प्रस्तुतिः</summary>

अश्वक्रान्तजले स्नात्वा पूजयित्वा जनार्दनम् ।  
वंशकोटिं समुद्धृत्य स्वयं स्यात् पुरुषोत्तमः ॥ द् ॥
</details>

<details><summary>मूलम्</summary>

अश्वक्रान्तजले स्नात्वा पूजयित्वा जनार्दनम् ।  
वंशकोटिं समुद्धृत्य स्वयं स्यात् पुरुषोत्तमः ॥ द् ॥
</details>
  

<details open><summary>विश्वास-प्रस्तुतिः</summary>

चन्द्रकूटस्य तु गिरेर्नन्दनस्य तथा गिरेः ।  
प्रतिदर्शं तथा चन्द्रः प्रदक्षिणयति त्रिधा ॥ ३१ ॥
</details>

<details><summary>मूलम्</summary>

चन्द्रकूटस्य तु गिरेर्नन्दनस्य तथा गिरेः ।  
प्रतिदर्शं तथा चन्द्रः प्रदक्षिणयति त्रिधा ॥ ३१ ॥
</details>
  
चन्द्रकूटजले स्नात्वा समारुह्याथ नन्दनम् ॥ ३२ ॥  
  

<details open><summary>विश्वास-प्रस्तुतिः</summary>

आराध्य शक्रं लोकेशं महाफलमवापुयात् ।  
नन्दनात् पूर्वभागे तु भस्मकूटो महागिरिः ॥ ३३ ॥
</details>

<details><summary>मूलम्</summary>

आराध्य शक्रं लोकेशं महाफलमवापुयात् ।  
नन्दनात् पूर्वभागे तु भस्मकूटो महागिरिः ॥ ३३ ॥
</details>
  

<details open><summary>विश्वास-प्रस्तुतिः</summary>

यः स्वयं भर्गरूपः स सदा चेच्छान्तमुत्तमम् ।  
दक्षिणे भस्मकूटस्य देवी पीयूषधारिणी ॥ ३४ ॥
</details>

<details><summary>मूलम्</summary>

यः स्वयं भर्गरूपः स सदा चेच्छान्तमुत्तमम् ।  
दक्षिणे भस्मकूटस्य देवी पीयूषधारिणी ॥ ३४ ॥
</details>
  

<details open><summary>विश्वास-प्रस्तुतिः</summary>

उर्वशी नाम विख्याता शक्रप्रीतिकरी सदा ।  
देवैर्यत् स्थापितं पूर्वमभृतं भोजनाय वै ॥ ३५ ॥
</details>

<details><summary>मूलम्</summary>

उर्वशी नाम विख्याता शक्रप्रीतिकरी सदा ।  
देवैर्यत् स्थापितं पूर्वमभृतं भोजनाय वै ॥ ३५ ॥
</details>
  

<details open><summary>विश्वास-प्रस्तुतिः</summary>

कामाख्यायास्तदादाय स्वयं तिष्ठति चोर्वशी ।  
शिलारूपो हरस्तां तु समावृत्यैव तिष्ठति ॥ ३६ ॥
</details>

<details><summary>मूलम्</summary>

कामाख्यायास्तदादाय स्वयं तिष्ठति चोर्वशी ।  
शिलारूपो हरस्तां तु समावृत्यैव तिष्ठति ॥ ३६ ॥
</details>
  

<details open><summary>विश्वास-प्रस्तुतिः</summary>

सा चैवामृतराशिं तु कृत्वा किञ्चन किञ्चन ।  
उपस्थापयते नित्यं कामाख्यायोनिमण्डले ॥ ३७ ॥
</details>

<details><summary>मूलम्</summary>

सा चैवामृतराशिं तु कृत्वा किञ्चन किञ्चन ।  
उपस्थापयते नित्यं कामाख्यायोनिमण्डले ॥ ३७ ॥
</details>
  

<details open><summary>विश्वास-प्रस्तुतिः</summary>

सुधाशिलान्तरस्था तु उर्वशीकुण्डवासिनी ।  
उर्वशीभस्मकूटस्य मध्ये कुण्डं सदावृतम् ॥ ३८ ॥
</details>

<details><summary>मूलम्</summary>

सुधाशिलान्तरस्था तु उर्वशीकुण्डवासिनी ।  
उर्वशीभस्मकूटस्य मध्ये कुण्डं सदावृतम् ॥ ३८ ॥
</details>
  

<details open><summary>विश्वास-प्रस्तुतिः</summary>

द्वात्रिंशद्धनुराकीर्णं पञ्चाशद्धनुरायतम् ।  
तत्र स्नात्वा च पीत्वा च नरा मोक्षमवाप्नुयात् ॥ ३९ ॥
</details>

<details><summary>मूलम्</summary>

द्वात्रिंशद्धनुराकीर्णं पञ्चाशद्धनुरायतम् ।  
तत्र स्नात्वा च पीत्वा च नरा मोक्षमवाप्नुयात् ॥ ३९ ॥
</details>
  

<details open><summary>विश्वास-प्रस्तुतिः</summary>

कामाख्यायोनिरैशानीं दिशं याति सदैव हि ।  
भस्मकूटे प्रविशति उर्वशीमपि योगिनी ॥ ४० ॥
</details>

<details><summary>मूलम्</summary>

कामाख्यायोनिरैशानीं दिशं याति सदैव हि ।  
भस्मकूटे प्रविशति उर्वशीमपि योगिनी ॥ ४० ॥
</details>
  

<details open><summary>विश्वास-प्रस्तुतिः</summary>

आप्यायिता चामृतेन नित्यं देवी प्रमोदते ।  
मोदयुक्ता महादेवी कामेन मोदते सदा ॥ ४१ ॥
</details>

<details><summary>मूलम्</summary>

आप्यायिता चामृतेन नित्यं देवी प्रमोदते ।  
मोदयुक्ता महादेवी कामेन मोदते सदा ॥ ४१ ॥
</details>
  

<details open><summary>विश्वास-प्रस्तुतिः</summary>

भस्मकूटस्य चैशान्यां मणिकूटो महागिरिः ।  
मणिकर्णो नाम हरस्तत्र तिष्ठति लिङ्गकम् ॥ ४२ ॥
</details>

<details><summary>मूलम्</summary>

भस्मकूटस्य चैशान्यां मणिकूटो महागिरिः ।  
मणिकर्णो नाम हरस्तत्र तिष्ठति लिङ्गकम् ॥ ४२ ॥
</details>
  

<details open><summary>विश्वास-प्रस्तुतिः</summary>

स सद्योजातरूपस्तु मणिकर्ण इतीरितः ।  
सद्योजातस्य मन्त्रेण पूजितव्यः सदाशिवः ॥ ४३ ॥
</details>

<details><summary>मूलम्</summary>

स सद्योजातरूपस्तु मणिकर्ण इतीरितः ।  
सद्योजातस्य मन्त्रेण पूजितव्यः सदाशिवः ॥ ४३ ॥
</details>
  

<details open><summary>विश्वास-प्रस्तुतिः</summary>

चन्द्रतीर्थजले स्नात्वा दृष्ट्वा चन्द्रं सवासवम् ।  
मणिकर्णेश्वरं दृष्ट्वा मुक्तिर्भस्माचलं गते ॥ ४४ ॥
</details>

<details><summary>मूलम्</summary>

चन्द्रतीर्थजले स्नात्वा दृष्ट्वा चन्द्रं सवासवम् ।  
मणिकर्णेश्वरं दृष्ट्वा मुक्तिर्भस्माचलं गते ॥ ४४ ॥
</details>
  

<details open><summary>विश्वास-प्रस्तुतिः</summary>

श्वेतः श्वेताम्बरधरो दशाश्वो हेमभूषितः ।  
गदापाणिर्द्विबाहुश्च कर्तव्यो बरदः शशी ॥ ४५ ॥
</details>

<details><summary>मूलम्</summary>

श्वेतः श्वेताम्बरधरो दशाश्वो हेमभूषितः ।  
गदापाणिर्द्विबाहुश्च कर्तव्यो बरदः शशी ॥ ४५ ॥
</details>
  

<details open><summary>विश्वास-प्रस्तुतिः</summary>

सहस्रनेत्रो गौराङ्गो द्विभुजो वामहस्तगम् ।  
वज्रं गदाङ्कुशं धत्ते दक्षिणेनापि पाणिना ॥ ४६ ॥
</details>

<details><summary>मूलम्</summary>

सहस्रनेत्रो गौराङ्गो द्विभुजो वामहस्तगम् ।  
वज्रं गदाङ्कुशं धत्ते दक्षिणेनापि पाणिना ॥ ४६ ॥
</details>
  

<details open><summary>विश्वास-प्रस्तुतिः</summary>

ऐरावतगजस्थस्तु बाणतूणीरबन्धनः ।  
धनुश्च कक्षे गृह्णाति सेवमानो महेश्वरीम् ॥ ४७ ॥
</details>

<details><summary>मूलम्</summary>

ऐरावतगजस्थस्तु बाणतूणीरबन्धनः ।  
धनुश्च कक्षे गृह्णाति सेवमानो महेश्वरीम् ॥ ४७ ॥
</details>
  

<details open><summary>विश्वास-प्रस्तुतिः</summary>

वकारानन्तरो वर्णश्चन्द्रबिन्दुसमन्वितः ।  
शक्रबीजमिति प्रोक्तं शक्रं तेन प्रपूजयेत् ॥ ४८ ॥
</details>

<details><summary>मूलम्</summary>

वकारानन्तरो वर्णश्चन्द्रबिन्दुसमन्वितः ।  
शक्रबीजमिति प्रोक्तं शक्रं तेन प्रपूजयेत् ॥ ४८ ॥
</details>
  

<details open><summary>विश्वास-प्रस्तुतिः</summary>

नदी सुमङ्गला नाम हिमपर्वतनिर्गता ।  
पूर्वस्यां मणिकूटस्य सदा स्रवति शोभना ॥ ४९ ॥
</details>

<details><summary>मूलम्</summary>

नदी सुमङ्गला नाम हिमपर्वतनिर्गता ।  
पूर्वस्यां मणिकूटस्य सदा स्रवति शोभना ॥ ४९ ॥
</details>
  

<details open><summary>विश्वास-प्रस्तुतिः</summary>

मणिकूटं समारुह्य यस्तां पश्यति वै नदीम् ।  
स गङ्गास्नानजं पुण्यमवाप्य त्रिदिवं व्रजेत् ॥ ५० ॥
</details>

<details><summary>मूलम्</summary>

मणिकूटं समारुह्य यस्तां पश्यति वै नदीम् ।  
स गङ्गास्नानजं पुण्यमवाप्य त्रिदिवं व्रजेत् ॥ ५० ॥
</details>
  

<details open><summary>विश्वास-प्रस्तुतिः</summary>

मणिकूटाचलात् पूर्वं मत्स्यध्वजकुलाचलः ।  
निर्दग्धो यत्र मदनो हरनेत्राग्निना पुनः ॥ ५१ ॥
</details>

<details><summary>मूलम्</summary>

मणिकूटाचलात् पूर्वं मत्स्यध्वजकुलाचलः ।  
निर्दग्धो यत्र मदनो हरनेत्राग्निना पुनः ॥ ५१ ॥
</details>
  

<details open><summary>विश्वास-प्रस्तुतिः</summary>

शरीरं प्राप तपसा समाराध्य वृषध्वजम् ।  
तत्र मत्स्यस्वरूपस्तु कामदेव समंस्थित ॥ ५२ ॥
</details>

<details><summary>मूलम्</summary>

शरीरं प्राप तपसा समाराध्य वृषध्वजम् ।  
तत्र मत्स्यस्वरूपस्तु कामदेव समंस्थित ॥ ५२ ॥
</details>
  

<details open><summary>विश्वास-प्रस्तुतिः</summary>

अधित्यकायां पृथिवीं बीक्षमाणः समन्ततः ।  
नदी तु शाश्वती नाम तत्रास्ते दक्षिणस्रवा ॥ ५३ ॥
</details>

<details><summary>मूलम्</summary>

अधित्यकायां पृथिवीं बीक्षमाणः समन्ततः ।  
नदी तु शाश्वती नाम तत्रास्ते दक्षिणस्रवा ॥ ५३ ॥
</details>
  

<details open><summary>विश्वास-प्रस्तुतिः</summary>

सरः कामसरो नाम तत्र शैले व्यवस्थितम् ।  
शाश्वत्यां विधिवत्स्नात्वा पीत्वा आमसरोऽम्भसि ॥ ५४ ॥
</details>

<details><summary>मूलम्</summary>

सरः कामसरो नाम तत्र शैले व्यवस्थितम् ।  
शाश्वत्यां विधिवत्स्नात्वा पीत्वा आमसरोऽम्भसि ॥ ५४ ॥
</details>
  

<details open><summary>विश्वास-प्रस्तुतिः</summary>

बिमुक्तपापः शुद्धात्मा शिवलोके महीयते ।  
गन्धमादनपूर्वस्यां सुक्रान्तो नाम पर्वतः ॥ ५५ ॥
</details>

<details><summary>मूलम्</summary>

बिमुक्तपापः शुद्धात्मा शिवलोके महीयते ।  
गन्धमादनपूर्वस्यां सुक्रान्तो नाम पर्वतः ॥ ५५ ॥
</details>
  

<details open><summary>विश्वास-प्रस्तुतिः</summary>

तत्प्रान्ते वासवं कुण्डं वासवामृतभोजनम् ।  
यत्र स्थित्वा दक्षिणस्यां पुरा शक्रः शचीपतिः ॥ ५६ ॥
</details>

<details><summary>मूलम्</summary>

तत्प्रान्ते वासवं कुण्डं वासवामृतभोजनम् ।  
यत्र स्थित्वा दक्षिणस्यां पुरा शक्रः शचीपतिः ॥ ५६ ॥
</details>
  

<details open><summary>विश्वास-प्रस्तुतिः</summary>

अमृतं श्रान्तदेहस्तु कामरूपान्तरे पपौ ।  
स्नात्वा तु वासवे कुण्डे समारुह्य सुकान्तकम् ॥ ५७ ॥
</details>

<details><summary>मूलम्</summary>

अमृतं श्रान्तदेहस्तु कामरूपान्तरे पपौ ।  
स्नात्वा तु वासवे कुण्डे समारुह्य सुकान्तकम् ॥ ५७ ॥
</details>
  

<details open><summary>विश्वास-प्रस्तुतिः</summary>

वासवस्य प्रियो भूत्वा शक्रलोकमवाप्नुयात् ।  
पूर्वस्यां तु सुकान्तस्य रक्षःकूटाह्वयो गिरिः ॥ ५८ ॥
</details>

<details><summary>मूलम्</summary>

वासवस्य प्रियो भूत्वा शक्रलोकमवाप्नुयात् ।  
पूर्वस्यां तु सुकान्तस्य रक्षःकूटाह्वयो गिरिः ॥ ५८ ॥
</details>
  

<details open><summary>विश्वास-प्रस्तुतिः</summary>

यत्रास्ते सततं देवो निर्-ऋती राक्षसेश्वरः ।  
खड्गहस्तो महाकायो वामे चर्मधरस्तथा ॥ ५९ ॥
</details>

<details><summary>मूलम्</summary>

यत्रास्ते सततं देवो निर्-ऋती राक्षसेश्वरः ।  
खड्गहस्तो महाकायो वामे चर्मधरस्तथा ॥ ५९ ॥
</details>
  

<details open><summary>विश्वास-प्रस्तुतिः</summary>

जटाजूटसमायुक्तः प्रांशुः कृष्णाचलोपमः ।  
द्विभुजः कृष्णवासास्तु गर्दभोपरिसंस्थितः ॥ ६० ॥
</details>

<details><summary>मूलम्</summary>

जटाजूटसमायुक्तः प्रांशुः कृष्णाचलोपमः ।  
द्विभुजः कृष्णवासास्तु गर्दभोपरिसंस्थितः ॥ ६० ॥
</details>
  

<details open><summary>विश्वास-प्रस्तुतिः</summary>

प्रान्तोपान्तौ बिन्दुचन्द्रसहितावादिरेव च ।  
नैर्-ऋत्यं कथितं बीजं तेन तं परिपूजयेत् ॥ ६१ ॥
</details>

<details><summary>मूलम्</summary>

प्रान्तोपान्तौ बिन्दुचन्द्रसहितावादिरेव च ।  
नैर्-ऋत्यं कथितं बीजं तेन तं परिपूजयेत् ॥ ६१ ॥
</details>
  

<details open><summary>विश्वास-प्रस्तुतिः</summary>

रक्षःकूटं समारुह्य नि-ऋतिं राक्षसेश्वरम् ।  
यः पूजयेद् विधानेन चण्डिकां राक्षसेश्वरीम् ॥ ६२ ॥
</details>

<details><summary>मूलम्</summary>

रक्षःकूटं समारुह्य नि-ऋतिं राक्षसेश्वरम् ।  
यः पूजयेद् विधानेन चण्डिकां राक्षसेश्वरीम् ॥ ६२ ॥
</details>
  

<details open><summary>विश्वास-प्रस्तुतिः</summary>

न तस्य राक्षसेभ्योऽस्ति भयं नृप कदाचन ।  
राक्षसाश्च पिशाचाश्च वेताला गणनायकाः ॥ ६३ ॥
</details>

<details><summary>मूलम्</summary>

न तस्य राक्षसेभ्योऽस्ति भयं नृप कदाचन ।  
राक्षसाश्च पिशाचाश्च वेताला गणनायकाः ॥ ६३ ॥
</details>
  

<details open><summary>विश्वास-प्रस्तुतिः</summary>

तं दृष्ट्वा पुरुषं राजन् सर्वदैव प्रबिभ्यति ।  
रक्षःकूटात् पूर्वदिशि भैरव नाम माधवः ॥ ६४ ॥
</details>

<details><summary>मूलम्</summary>

तं दृष्ट्वा पुरुषं राजन् सर्वदैव प्रबिभ्यति ।  
रक्षःकूटात् पूर्वदिशि भैरव नाम माधवः ॥ ६४ ॥
</details>
  

<details open><summary>विश्वास-प्रस्तुतिः</summary>

पाण्डुनाथ इति ख्यातो ग्रावरूपेण संस्थितः ।  
तं पाण्डुनाथं सततमष्टाक्षरभवोत्तरम् ॥ ६५ ॥
</details>

<details><summary>मूलम्</summary>

पाण्डुनाथ इति ख्यातो ग्रावरूपेण संस्थितः ।  
तं पाण्डुनाथं सततमष्टाक्षरभवोत्तरम् ॥ ६५ ॥
</details>
  

<details open><summary>विश्वास-प्रस्तुतिः</summary>

तेनैव पूजयेद् देवं पाण्डुनाथाह्वयं हरिम् ।  
वर्णेन रक्तगौराङ्गं गदापद्मधरं करे ॥ ६६ ॥
</details>

<details><summary>मूलम्</summary>

तेनैव पूजयेद् देवं पाण्डुनाथाह्वयं हरिम् ।  
वर्णेन रक्तगौराङ्गं गदापद्मधरं करे ॥ ६६ ॥
</details>
  

<details open><summary>विश्वास-प्रस्तुतिः</summary>

दक्षिणे चक्रशक्ती च बाहुभ्यामपि बिभ्रतम् ।  
चतुर्भुजं रक्तपद्मसंस्थितं मुकुटोज्ज्वलम् ॥ ६७ ॥
</details>

<details><summary>मूलम्</summary>

दक्षिणे चक्रशक्ती च बाहुभ्यामपि बिभ्रतम् ।  
चतुर्भुजं रक्तपद्मसंस्थितं मुकुटोज्ज्वलम् ॥ ६७ ॥
</details>
  

<details open><summary>विश्वास-प्रस्तुतिः</summary>

कुण्डले बिभ्रतं शुद्धे श्रीवत्सोरस्कमुत्तमम् ।  
नमो नारायणायेति मूलबीजेन वा हरेः ॥ ६८ ॥
</details>

<details><summary>मूलम्</summary>

कुण्डले बिभ्रतं शुद्धे श्रीवत्सोरस्कमुत्तमम् ।  
नमो नारायणायेति मूलबीजेन वा हरेः ॥ ६८ ॥
</details>
  

<details open><summary>विश्वास-प्रस्तुतिः</summary>

एवं सम्पूजयेद् भूप चतुर्वर्गस्य सिद्धये ।  
पाण्डुनाथस्योत्तरस्यां ब्रह्मकूटाह्वयं सरः ॥ ६९ ॥
</details>

<details><summary>मूलम्</summary>

एवं सम्पूजयेद् भूप चतुर्वर्गस्य सिद्धये ।  
पाण्डुनाथस्योत्तरस्यां ब्रह्मकूटाह्वयं सरः ॥ ६९ ॥
</details>
  

<details open><summary>विश्वास-प्रस्तुतिः</summary>

ब्रह्मणा निर्मितं पूर्वं स्नानार्थं स्वर्गवासिनाम् ।  
आयामेन शतव्यामं विस्तीर्णं त्वतदर्धकम् ॥ ७० ॥
</details>

<details><summary>मूलम्</summary>

ब्रह्मणा निर्मितं पूर्वं स्नानार्थं स्वर्गवासिनाम् ।  
आयामेन शतव्यामं विस्तीर्णं त्वतदर्धकम् ॥ ७० ॥
</details>
  

<details open><summary>विश्वास-प्रस्तुतिः</summary>

सर्वपापहरं पुण्यं देवलोकात् समागतम् ।  
कमण्डलुसमुद्भूत ब्रह्मकुण्डामृतस्रव ॥ ७१ ॥
</details>

<details><summary>मूलम्</summary>

सर्वपापहरं पुण्यं देवलोकात् समागतम् ।  
कमण्डलुसमुद्भूत ब्रह्मकुण्डामृतस्रव ॥ ७१ ॥
</details>
  

<details open><summary>विश्वास-प्रस्तुतिः</summary>

हर मे सर्वपापानि पुण्यं स्वर्गं च साधय ।  
इत्यनेन तु मन्त्रेण स्नात्वा तस्मिन् सरोजले ॥ ७२ ॥
</details>

<details><summary>मूलम्</summary>

हर मे सर्वपापानि पुण्यं स्वर्गं च साधय ।  
इत्यनेन तु मन्त्रेण स्नात्वा तस्मिन् सरोजले ॥ ७२ ॥
</details>
  

<details open><summary>विश्वास-प्रस्तुतिः</summary>

पाण्डुनाथं च सम्पूज्य विष्णुसायुज्यमाप्नुयात् ।  
ब्रह्मकुण्डजले स्नात्वा पूजयित्वा उमापतिम् ॥ ७३ ॥
</details>

<details><summary>मूलम्</summary>

पाण्डुनाथं च सम्पूज्य विष्णुसायुज्यमाप्नुयात् ।  
ब्रह्मकुण्डजले स्नात्वा पूजयित्वा उमापतिम् ॥ ७३ ॥
</details>
  

<details open><summary>विश्वास-प्रस्तुतिः</summary>

वायुकूटं समारुह्य मुक्तिमेवाप्नुयान्नरः ।  
पाण्डुनाथात् पूर्वदिशि गिरिश्चित्रहरो हरिः ॥ ७४ ॥
</details>

<details><summary>मूलम्</summary>

वायुकूटं समारुह्य मुक्तिमेवाप्नुयान्नरः ।  
पाण्डुनाथात् पूर्वदिशि गिरिश्चित्रहरो हरिः ॥ ७४ ॥
</details>
  

<details open><summary>विश्वास-प्रस्तुतिः</summary>

सततं यत्र रमते विष्णुर्वाराहरूपधृक् ।  
ततस्तु नीलकूटाख्यं कामाख्यानिलयं परम् ॥ ७५ ॥
</details>

<details><summary>मूलम्</summary>

सततं यत्र रमते विष्णुर्वाराहरूपधृक् ।  
ततस्तु नीलकूटाख्यं कामाख्यानिलयं परम् ॥ ७५ ॥
</details>
  

<details open><summary>विश्वास-प्रस्तुतिः</summary>

तत्पूर्वभागे वसति ब्रह्मा ब्रह्मगिरिः पुनः ।  
ब्रह्मशैलस्य पूर्वस्यां भूमिपीठे व्यवस्थितम् ॥ ७६ ॥
</details>

<details><summary>मूलम्</summary>

तत्पूर्वभागे वसति ब्रह्मा ब्रह्मगिरिः पुनः ।  
ब्रह्मशैलस्य पूर्वस्यां भूमिपीठे व्यवस्थितम् ॥ ७६ ॥
</details>
  

<details open><summary>विश्वास-प्रस्तुतिः</summary>

चारुनिम्नशुभावर्तं कामाख्यानाभिमण्डलम् ।  
अत्रोग्रतारारूपेण रमते परमेश्वरी ॥ ७७ ॥
</details>

<details><summary>मूलम्</summary>

चारुनिम्नशुभावर्तं कामाख्यानाभिमण्डलम् ।  
अत्रोग्रतारारूपेण रमते परमेश्वरी ॥ ७७ ॥
</details>
  

<details open><summary>विश्वास-प्रस्तुतिः</summary>

तत्र तेनैव रूपेण पूजितव्या शुभात्मिका ।  
तस्यास्तु बीजं पूर्वस्मिन्नुत्तरे प्रतिपादितम् ॥ ७८ ॥
</details>

<details><summary>मूलम्</summary>

तत्र तेनैव रूपेण पूजितव्या शुभात्मिका ।  
तस्यास्तु बीजं पूर्वस्मिन्नुत्तरे प्रतिपादितम् ॥ ७८ ॥
</details>
  

<details open><summary>विश्वास-प्रस्तुतिः</summary>

रूपं शृणु नरश्रेष्ठ येन ध्येया सदा शिवा ।  
कृष्णा लम्बोदरी दीर्घा विरला रक्तदन्तिका ॥ ७९ ॥
</details>

<details><summary>मूलम्</summary>

रूपं शृणु नरश्रेष्ठ येन ध्येया सदा शिवा ।  
कृष्णा लम्बोदरी दीर्घा विरला रक्तदन्तिका ॥ ७९ ॥
</details>
  

<details open><summary>विश्वास-प्रस्तुतिः</summary>

चतुर्भुजा कृशाङ्गी तु दक्षिणे कर्तृखर्परौ ।  
खड्गं चेन्दीवरं वामे शीर्षे चैकजटा पुनः ॥ ८० ॥
</details>

<details><summary>मूलम्</summary>

चतुर्भुजा कृशाङ्गी तु दक्षिणे कर्तृखर्परौ ।  
खड्गं चेन्दीवरं वामे शीर्षे चैकजटा पुनः ॥ ८० ॥
</details>
  

<details open><summary>विश्वास-प्रस्तुतिः</summary>

वामपादं शवस्योर्वोर्निधायाङ्घ्रिं तु दक्षिणाम् ।  
शवस्य हृदये न्यस्य साट्टहासं प्रकुर्वती ॥ ८१ ॥
</details>

<details><summary>मूलम्</summary>

वामपादं शवस्योर्वोर्निधायाङ्घ्रिं तु दक्षिणाम् ।  
शवस्य हृदये न्यस्य साट्टहासं प्रकुर्वती ॥ ८१ ॥
</details>
  

<details open><summary>विश्वास-प्रस्तुतिः</summary>

नागहारशिरोमालाभूषिता कामदा परा ।  
त्रिकोणं मण्डलं चास्या हुङ्कारं मध्यबीजकाम् ॥ ८२ ॥
</details>

<details><summary>मूलम्</summary>

नागहारशिरोमालाभूषिता कामदा परा ।  
त्रिकोणं मण्डलं चास्या हुङ्कारं मध्यबीजकाम् ॥ ८२ ॥
</details>
  

<details open><summary>विश्वास-प्रस्तुतिः</summary>

द्वारेशानां योगिनीनां नामान्यस्यास्तु तन्त्रके ।  
ज्ञेयानि नरशार्दूल यत् प्रोक्तं वाम्यगोचरे ॥ ८३ ॥
</details>

<details><summary>मूलम्</summary>

द्वारेशानां योगिनीनां नामान्यस्यास्तु तन्त्रके ।  
ज्ञेयानि नरशार्दूल यत् प्रोक्तं वाम्यगोचरे ॥ ८३ ॥
</details>
  

<details open><summary>विश्वास-प्रस्तुतिः</summary>

उर्वश्यां विधिवत् स्नात्वा स्पृष्ट्वा पाण्डुशिलां तथा ।  
नीलकूटं समारुह्य पुनर्योनौ न जायते ॥ ८४ ॥
</details>

<details><summary>मूलम्</summary>

उर्वश्यां विधिवत् स्नात्वा स्पृष्ट्वा पाण्डुशिलां तथा ।  
नीलकूटं समारुह्य पुनर्योनौ न जायते ॥ ८४ ॥
</details>
  

<details open><summary>विश्वास-प्रस्तुतिः</summary>

पुरन्दरपुरायाते वाराणस्याः हलाधिके ।  
सुधासङ्कीर्णतोयौघैः पाप हर ममोर्वशि ॥ ८५ ॥
</details>

<details><summary>मूलम्</summary>

पुरन्दरपुरायाते वाराणस्याः हलाधिके ।  
सुधासङ्कीर्णतोयौघैः पाप हर ममोर्वशि ॥ ८५ ॥
</details>
  

<details open><summary>विश्वास-प्रस्तुतिः</summary>

अमृतस्राविणी देवी सुधौघपरिपूरणी ।  
अमृतेनामृतं मेऽद्य देहि देवि ममोर्वशि ॥ ८६ ॥
</details>

<details><summary>मूलम्</summary>

अमृतस्राविणी देवी सुधौघपरिपूरणी ।  
अमृतेनामृतं मेऽद्य देहि देवि ममोर्वशि ॥ ८६ ॥
</details>
  

<details open><summary>विश्वास-प्रस्तुतिः</summary>

पुरन्दरप्रिये देवि वाराणस्याः सदान्धिके ।  
लोहित्यह्रदसङ्कीर्णे पापं हर मनोर्वशि ॥ ८७ ॥
</details>

<details><summary>मूलम्</summary>

पुरन्दरप्रिये देवि वाराणस्याः सदान्धिके ।  
लोहित्यह्रदसङ्कीर्णे पापं हर मनोर्वशि ॥ ८७ ॥
</details>
  

<details open><summary>विश्वास-प्रस्तुतिः</summary>

इत्येभिः स्तुतिभिर्मन्त्रैः स्नात्वा पुण्योर्वशीजले ।  
सर्वपापविनिर्मुक्तो विष्णुलोके विचेष्टते ॥ ८८ ॥
</details>

<details><summary>मूलम्</summary>

इत्येभिः स्तुतिभिर्मन्त्रैः स्नात्वा पुण्योर्वशीजले ।  
सर्वपापविनिर्मुक्तो विष्णुलोके विचेष्टते ॥ ८८ ॥
</details>
  

<details open><summary>विश्वास-प्रस्तुतिः</summary>

उर्वशी द्विभुजा प्रोक्ता स्वर्णकङ्कणधारिणी ।  
सौवर्णपात्रममृतस्रावणाय बिभर्ति च ॥ ८९ ॥
</details>

<details><summary>मूलम्</summary>

उर्वशी द्विभुजा प्रोक्ता स्वर्णकङ्कणधारिणी ।  
सौवर्णपात्रममृतस्रावणाय बिभर्ति च ॥ ८९ ॥
</details>
  

<details open><summary>विश्वास-प्रस्तुतिः</summary>

शुक्लवस्त्रा गौरवर्णा पीनोन्नतपयोधरा ।  
सर्वाङ्गसुन्दरी शुद्धा सर्वाभरणभूषिता ॥ ९० ॥
</details>

<details><summary>मूलम्</summary>

शुक्लवस्त्रा गौरवर्णा पीनोन्नतपयोधरा ।  
सर्वाङ्गसुन्दरी शुद्धा सर्वाभरणभूषिता ॥ ९० ॥
</details>
  

<details open><summary>विश्वास-प्रस्तुतिः</summary>

एतन्नामाद्यक्षरं तु मन्त्रमस्याः प्रकीर्तितम् ।  
उमातन्त्रे तु गदितं मन्त्रमस्याः प्रकीर्तितम् ॥ ९१ ॥
</details>

<details><summary>मूलम्</summary>

एतन्नामाद्यक्षरं तु मन्त्रमस्याः प्रकीर्तितम् ।  
उमातन्त्रे तु गदितं मन्त्रमस्याः प्रकीर्तितम् ॥ ९१ ॥
</details>
  

<details open><summary>विश्वास-प्रस्तुतिः</summary>

गणेशः पूर्वद्वारस्थः कामाख्यापर्वतस्य तु ।  
तत्रैव चाग्निवेतालः स्थितो द्वारि मनोहरः ॥ ९२ ॥
</details>

<details><summary>मूलम्</summary>

गणेशः पूर्वद्वारस्थः कामाख्यापर्वतस्य तु ।  
तत्रैव चाग्निवेतालः स्थितो द्वारि मनोहरः ॥ ९२ ॥
</details>
  

<details open><summary>विश्वास-प्रस्तुतिः</summary>

तयो रूपं च मन्त्रं च यथोक्तं शम्भुना पुरा ।  
तदहं प्रतिवक्ष्यामि महाराज शृणुष्व मे ॥ ९३ ॥
</details>

<details><summary>मूलम्</summary>

तयो रूपं च मन्त्रं च यथोक्तं शम्भुना पुरा ।  
तदहं प्रतिवक्ष्यामि महाराज शृणुष्व मे ॥ ९३ ॥
</details>
  

<details open><summary>विश्वास-प्रस्तुतिः</summary>

ॐ नम उल्कामुखायेति मूलबीजादिसङ्गतम् ।  
मन्त्रं सिद्धगणेशस्य द्वारस्थस्य प्रकीर्तितम् ॥ ९४ ॥
</details>

<details><summary>मूलम्</summary>

ॐ नम उल्कामुखायेति मूलबीजादिसङ्गतम् ।  
मन्त्रं सिद्धगणेशस्य द्वारस्थस्य प्रकीर्तितम् ॥ ९४ ॥
</details>
  

<details open><summary>विश्वास-प्रस्तुतिः</summary>

रूपं तस्य प्रवक्ष्यामि गजवक्त्रं त्रिलोचनम् ।  
लम्बोदरं चतुर्बाहुं व्यालयज्ञोपवीतिनम् ॥ ९५ ॥
</details>

<details><summary>मूलम्</summary>

रूपं तस्य प्रवक्ष्यामि गजवक्त्रं त्रिलोचनम् ।  
लम्बोदरं चतुर्बाहुं व्यालयज्ञोपवीतिनम् ॥ ९५ ॥
</details>
  

<details open><summary>विश्वास-प्रस्तुतिः</summary>

शूर्पकर्ण बृहद्गण्डमेकदन्तं पृथूदरम् ।  
दक्षिणे तु करे दण्डमुत्पलं च तथापरे ॥ ९६ ॥
</details>

<details><summary>मूलम्</summary>

शूर्पकर्ण बृहद्गण्डमेकदन्तं पृथूदरम् ।  
दक्षिणे तु करे दण्डमुत्पलं च तथापरे ॥ ९६ ॥
</details>
  

<details open><summary>विश्वास-प्रस्तुतिः</summary>

लड्डुकं परशुं चैव वामतः परिकीर्तितम् ।  
बृहत्त्वाक्षिप्तगगनं पीनस्कन्धाङ्घ्रिपाणिनम् ॥ ९७ ॥
</details>

<details><summary>मूलम्</summary>

लड्डुकं परशुं चैव वामतः परिकीर्तितम् ।  
बृहत्त्वाक्षिप्तगगनं पीनस्कन्धाङ्घ्रिपाणिनम् ॥ ९७ ॥
</details>
  

<details open><summary>विश्वास-प्रस्तुतिः</summary>

युक्तं बुद्धिकुबुद्धिभ्यामधस्तान्मूषकान्वितम् ।  
अन्त्रस्तु यादृशः प्रोक्तः पञ्चवक्त्रस्य पूजने ॥ ९८ ॥
</details>

<details><summary>मूलम्</summary>

युक्तं बुद्धिकुबुद्धिभ्यामधस्तान्मूषकान्वितम् ।  
अन्त्रस्तु यादृशः प्रोक्तः पञ्चवक्त्रस्य पूजने ॥ ९८ ॥
</details>
  

<details open><summary>विश्वास-प्रस्तुतिः</summary>

स एव तन्त्रो ग्राह्यस्तु तादृग्विधिनिषेधनम् ।  
द्विभुजः पीनवदनो रक्तनेत्रो भयङ्करः ॥ ९९ ॥
</details>

<details><summary>मूलम्</summary>

स एव तन्त्रो ग्राह्यस्तु तादृग्विधिनिषेधनम् ।  
द्विभुजः पीनवदनो रक्तनेत्रो भयङ्करः ॥ ९९ ॥
</details>
  

<details open><summary>विश्वास-प्रस्तुतिः</summary>

छुरिकां दक्षिणे पाणौ वामे रुधिरपात्रकम् ।  
दंष्ट्राकरालवदनं कृशो धमनिसन्ततः ॥ १०० ॥
</details>

<details><summary>मूलम्</summary>

छुरिकां दक्षिणे पाणौ वामे रुधिरपात्रकम् ।  
दंष्ट्राकरालवदनं कृशो धमनिसन्ततः ॥ १०० ॥
</details>
  

<details open><summary>विश्वास-प्रस्तुतिः</summary>

जटां दीर्घां मूर्ध्नि बिभ्रद्घोररावयुतस्तथा ।  
पचतुर्थोऽग्निबीजेन षष्ठस्वरविभूषितः ॥ १०१ ॥
</details>

<details><summary>मूलम्</summary>

जटां दीर्घां मूर्ध्नि बिभ्रद्घोररावयुतस्तथा ।  
पचतुर्थोऽग्निबीजेन षष्ठस्वरविभूषितः ॥ १०१ ॥
</details>
  

<details open><summary>विश्वास-प्रस्तुतिः</summary>

अग्निवेतालबीजोऽयं सर्वत्र भयनाशकः ।  
पूजयेदग्निवेतालं सर्वत्र भयवारणम् ॥ १०२ ॥
</details>

<details><summary>मूलम्</summary>

अग्निवेतालबीजोऽयं सर्वत्र भयनाशकः ।  
पूजयेदग्निवेतालं सर्वत्र भयवारणम् ॥ १०२ ॥
</details>
  

<details open><summary>विश्वास-प्रस्तुतिः</summary>

यः पूजयेत् तस्य पुनर्भूतादिभ्यो भयं नहि ।  
अष्टानामथ मन्त्राणां योगिनीनां क्रमन्नृप ॥ १०३ ॥
</details>

<details><summary>मूलम्</summary>

यः पूजयेत् तस्य पुनर्भूतादिभ्यो भयं नहि ।  
अष्टानामथ मन्त्राणां योगिनीनां क्रमन्नृप ॥ १०३ ॥
</details>
  

<details open><summary>विश्वास-प्रस्तुतिः</summary>

शैलपुत्रीप्रमुख्याणां मन्त्राण्यष्टाक्षराणि तु ।  
वैष्णवीतन्त्रसंस्थानि पूर्वप्रोक्तानि तानि तु ॥ १०४ ॥
</details>

<details><summary>मूलम्</summary>

शैलपुत्रीप्रमुख्याणां मन्त्राण्यष्टाक्षराणि तु ।  
वैष्णवीतन्त्रसंस्थानि पूर्वप्रोक्तानि तानि तु ॥ १०४ ॥
</details>
  

<details open><summary>विश्वास-प्रस्तुतिः</summary>

शैलपुत्र्यास्तथा चाङ्गमन्त्रं प्राक् प्रतिपादितम् ।  
रूपं तु नरशार्दूल योगिनीनां विशेषतः ॥ १०५ ॥
</details>

<details><summary>मूलम्</summary>

शैलपुत्र्यास्तथा चाङ्गमन्त्रं प्राक् प्रतिपादितम् ।  
रूपं तु नरशार्दूल योगिनीनां विशेषतः ॥ १०५ ॥
</details>
  

<details open><summary>विश्वास-प्रस्तुतिः</summary>

प्रत्यक्षरेण बीजेन दुर्गातन्त्रेण वा त्विमाः ।  
नेत्रबीजेनैव पूज्या योगिन्यो नृपसत्तम ॥ १०६ ॥
</details>

<details><summary>मूलम्</summary>

प्रत्यक्षरेण बीजेन दुर्गातन्त्रेण वा त्विमाः ।  
नेत्रबीजेनैव पूज्या योगिन्यो नृपसत्तम ॥ १०६ ॥
</details>
  

<details open><summary>विश्वास-प्रस्तुतिः</summary>

कात्यायनीं पाददुर्गां दुर्गातन्त्रेण पूजयेत् ।  
तदेव पूजनं रूपं तत्पूर्वं प्रतिपादितम् ॥ १०७ ॥
</details>

<details><summary>मूलम्</summary>

कात्यायनीं पाददुर्गां दुर्गातन्त्रेण पूजयेत् ।  
तदेव पूजनं रूपं तत्पूर्वं प्रतिपादितम् ॥ १०७ ॥
</details>
  

<details open><summary>विश्वास-प्रस्तुतिः</summary>

कालरात्र्यास्तु मन्त्रेण कालरात्रिं प्रपूजयेत् ।  
कालरात्र्या रूपमन्त्रौ पुरैव प्रतिपादितौ ॥ १०८ ॥
</details>

<details><summary>मूलम्</summary>

कालरात्र्यास्तु मन्त्रेण कालरात्रिं प्रपूजयेत् ।  
कालरात्र्या रूपमन्त्रौ पुरैव प्रतिपादितौ ॥ १०८ ॥
</details>
  

<details open><summary>विश्वास-प्रस्तुतिः</summary>

महामायातन्त्रमन्त्रैः पूजयेद् भुवनेश्वरीम् ।  
एताः सर्वास्तु योगिन्यः कामाख्यावत् फलप्रदाः ॥ १०९ ॥
</details>

<details><summary>मूलम्</summary>

महामायातन्त्रमन्त्रैः पूजयेद् भुवनेश्वरीम् ।  
एताः सर्वास्तु योगिन्यः कामाख्यावत् फलप्रदाः ॥ १०९ ॥
</details>
  

<details open><summary>विश्वास-प्रस्तुतिः</summary>

विशेषो यत्र नैवोक्तो रूपे तन्त्रे च पूजने ।  
दुर्गातन्त्रेण मन्त्रेण तत्र पूजां समाचरेत् ॥ ११० ॥
</details>

<details><summary>मूलम्</summary>

विशेषो यत्र नैवोक्तो रूपे तन्त्रे च पूजने ।  
दुर्गातन्त्रेण मन्त्रेण तत्र पूजां समाचरेत् ॥ ११० ॥
</details>
  

<details open><summary>विश्वास-प्रस्तुतिः</summary>

प्रत्येकं योगिनीं यस्तु पूजयेन्नरसत्तमः ।  
स सर्वयज्ञस्य फलं प्राप्नोति नरसत्तम ॥ १११ ॥
</details>

<details><summary>मूलम्</summary>

प्रत्येकं योगिनीं यस्तु पूजयेन्नरसत्तमः ।  
स सर्वयज्ञस्य फलं प्राप्नोति नरसत्तम ॥ १११ ॥
</details>
  

<details open><summary>विश्वास-प्रस्तुतिः</summary>

नीलशैलस्य पूर्वस्मिन् स्वरूपं प्रतिपादितम् ।  
नाभिमण्डलपूर्वस्यां भस्मकूटस्य दक्षिणे ॥ ११२ ॥
</details>

<details><summary>मूलम्</summary>

नीलशैलस्य पूर्वस्मिन् स्वरूपं प्रतिपादितम् ।  
नाभिमण्डलपूर्वस्यां भस्मकूटस्य दक्षिणे ॥ ११२ ॥
</details>
  

<details open><summary>विश्वास-प्रस्तुतिः</summary>

पूर्वस्यां कर्पटो नाम पर्वतो यमरूपधृक् ।  
तत्र याम्यशिला कृष्णा नीलाञ्जनसमप्रभा ॥ ११३ ॥
</details>

<details><summary>मूलम्</summary>

पूर्वस्यां कर्पटो नाम पर्वतो यमरूपधृक् ।  
तत्र याम्यशिला कृष्णा नीलाञ्जनसमप्रभा ॥ ११३ ॥
</details>
  

<details open><summary>विश्वास-प्रस्तुतिः</summary>

अधित्यकायां राजेन्द्र व्यामपञ्चसुविस्तृता ।  
पूजयेत् तत्र शमनं पाणौ दण्डं सदैव यः ॥ ११४ ॥
</details>

<details><summary>मूलम्</summary>

अधित्यकायां राजेन्द्र व्यामपञ्चसुविस्तृता ।  
पूजयेत् तत्र शमनं पाणौ दण्डं सदैव यः ॥ ११४ ॥
</details>
  

<details open><summary>विश्वास-प्रस्तुतिः</summary>

धत्ते तु पाणिना नित्यं प्राणिदण्डस्य साधनम् ।  
कृष्णवर्ण तु द्विभुजं किरीटमुकुटोज्ज्वलम् ॥ ११५ ॥
</details>

<details><summary>मूलम्</summary>

धत्ते तु पाणिना नित्यं प्राणिदण्डस्य साधनम् ।  
कृष्णवर्ण तु द्विभुजं किरीटमुकुटोज्ज्वलम् ॥ ११५ ॥
</details>
  

<details open><summary>विश्वास-प्रस्तुतिः</summary>

दधतं चासिपुत्रीं च वामपाणौ सदैव हि ।  
कृष्णवस्त्रं स्थूलपादं बहिर्निःसृतदन्तकम् ॥ ११६ ॥
</details>

<details><summary>मूलम्</summary>

दधतं चासिपुत्रीं च वामपाणौ सदैव हि ।  
कृष्णवस्त्रं स्थूलपादं बहिर्निःसृतदन्तकम् ॥ ११६ ॥
</details>
  

<details open><summary>विश्वास-प्रस्तुतिः</summary>

हयाभयप्रदं नित्यं नृणां महिषवाहनम् ।  
पूजयेत् परया भक्त्या याम्यबीजेन साधकः ॥ ११७ ॥
</details>

<details><summary>मूलम्</summary>

हयाभयप्रदं नित्यं नृणां महिषवाहनम् ।  
पूजयेत् परया भक्त्या याम्यबीजेन साधकः ॥ ११७ ॥
</details>
  

<details open><summary>विश्वास-प्रस्तुतिः</summary>

उपान्तवर्गस्यादिर्यो वर्णो बिन्द्विन्दुसंयुतः ।  
यमबीजमिति ख्यातं यमस्य प्रीतिदायकम् ॥ ११८ ॥
</details>

<details><summary>मूलम्</summary>

उपान्तवर्गस्यादिर्यो वर्णो बिन्द्विन्दुसंयुतः ।  
यमबीजमिति ख्यातं यमस्य प्रीतिदायकम् ॥ ११८ ॥
</details>
  

<details open><summary>विश्वास-प्रस्तुतिः</summary>

अनेनैव तु मन्त्रेण शमनं पूजयेत् तु यः ।  
कर्पटाख्येऽचलवरे नापमृत्युमवाप्नुयात् ॥ ११९ ॥
</details>

<details><summary>मूलम्</summary>

अनेनैव तु मन्त्रेण शमनं पूजयेत् तु यः ।  
कर्पटाख्येऽचलवरे नापमृत्युमवाप्नुयात् ॥ ११९ ॥
</details>
  

<details open><summary>विश्वास-प्रस्तुतिः</summary>

पूर्वस्यां कर्पटाख्यात् तु शैलाच्चित्र इति स्मृतः ।  
यः पूर्वभागप्रान्तेऽभूद्दिश्याग्नेय्यामवस्थितः ॥ १२० ॥
</details>

<details><summary>मूलम्</summary>

पूर्वस्यां कर्पटाख्यात् तु शैलाच्चित्र इति स्मृतः ।  
यः पूर्वभागप्रान्तेऽभूद्दिश्याग्नेय्यामवस्थितः ॥ १२० ॥
</details>
  

<details open><summary>विश्वास-प्रस्तुतिः</summary>

पीठस्तु ब्रह्मग्रावस्तु स प्राक् पर्वत उच्यते ।  
तस्मिन् वसन्ति सततं ग्रहा नव यथेच्छया ॥ १२१ ॥
</details>

<details><summary>मूलम्</summary>

पीठस्तु ब्रह्मग्रावस्तु स प्राक् पर्वत उच्यते ।  
तस्मिन् वसन्ति सततं ग्रहा नव यथेच्छया ॥ १२१ ॥
</details>
  

<details open><summary>विश्वास-प्रस्तुतिः</summary>

तत्र तान् पूजयेद् यस्तु स नाप्नोत्यापदं क्वचित् ।  
रूपं मन्त्रं च सूर्यस्य चन्द्रस्य प्रतिपादितम् ॥ १२२ ॥
</details>

<details><summary>मूलम्</summary>

तत्र तान् पूजयेद् यस्तु स नाप्नोत्यापदं क्वचित् ।  
रूपं मन्त्रं च सूर्यस्य चन्द्रस्य प्रतिपादितम् ॥ १२२ ॥
</details>
  

<details open><summary>विश्वास-प्रस्तुतिः</summary>

सप्तानामितरेषां तु मन्त्रं रूपं शृणुष्व मे ।  
रक्ताम्बरधरः शूली शक्तिमांश्च गदाधरः ॥ १२३ ॥
</details>

<details><summary>मूलम्</summary>

सप्तानामितरेषां तु मन्त्रं रूपं शृणुष्व मे ।  
रक्ताम्बरधरः शूली शक्तिमांश्च गदाधरः ॥ १२३ ॥
</details>
  

<details open><summary>विश्वास-प्रस्तुतिः</summary>

चतुर्भुजो मेषरथो वरदो मङ्गलो मतः ।  
पीताम्बरधरः शूली पीतमाल्यानुलेपनः ॥ १२४ ॥
</details>

<details><summary>मूलम्</summary>

चतुर्भुजो मेषरथो वरदो मङ्गलो मतः ।  
पीताम्बरधरः शूली पीतमाल्यानुलेपनः ॥ १२४ ॥
</details>
  

<details open><summary>विश्वास-प्रस्तुतिः</summary>

हड्गचर्मगदापाणिः सिंहस्थो वरदो बुधः ।  
स्वर्णगौरः पीतवासाः स्वर्णपर्यङ्कसंस्थितः ॥ १२५ ॥
</details>

<details><summary>मूलम्</summary>

हड्गचर्मगदापाणिः सिंहस्थो वरदो बुधः ।  
स्वर्णगौरः पीतवासाः स्वर्णपर्यङ्कसंस्थितः ॥ १२५ ॥
</details>
  

<details open><summary>विश्वास-प्रस्तुतिः</summary>

मालां कमण्डलुं दण्डं वामेन वरदायकम् ।  
चतुर्भुजं च सर्वज्ञं चिन्तयेद् देवतीर्थकम् ॥ १२६ ॥
</details>

<details><summary>मूलम्</summary>

मालां कमण्डलुं दण्डं वामेन वरदायकम् ।  
चतुर्भुजं च सर्वज्ञं चिन्तयेद् देवतीर्थकम् ॥ १२६ ॥
</details>
  

<details open><summary>विश्वास-प्रस्तुतिः</summary>

सर्वैर्देवगणैर्नित्यम् अम्यमानं मनोहरम् ।  
शुक्लवस्त्रं शुक्लवर्णं शङ्खनागोपरिस्थितम् ॥ १२७ ॥
</details>

<details><summary>मूलम्</summary>

सर्वैर्देवगणैर्नित्यम् अम्यमानं मनोहरम् ।  
शुक्लवस्त्रं शुक्लवर्णं शङ्खनागोपरिस्थितम् ॥ १२७ ॥
</details>
  

<details open><summary>विश्वास-प्रस्तुतिः</summary>

चतुर्भुजं पाशमालां पुस्तकं च वराभये ।  
क्रमाद् दक्षिणवामायां धत्ते दैत्यगुरुः सदा ॥ १२८ ॥
</details>

<details><summary>मूलम्</summary>

चतुर्भुजं पाशमालां पुस्तकं च वराभये ।  
क्रमाद् दक्षिणवामायां धत्ते दैत्यगुरुः सदा ॥ १२८ ॥
</details>
  

<details open><summary>विश्वास-प्रस्तुतिः</summary>

इन्द्रनीलनिभः शूली वरदो गृध्रवाहनः ।  
आशबाणासनधरो ध्यातव्योऽर्कसुतः सदा ॥ १२९ ॥
</details>

<details><summary>मूलम्</summary>

इन्द्रनीलनिभः शूली वरदो गृध्रवाहनः ।  
आशबाणासनधरो ध्यातव्योऽर्कसुतः सदा ॥ १२९ ॥
</details>
  

<details open><summary>विश्वास-प्रस्तुतिः</summary>

कामदेवस्यबीजं तु मन्त्रं भौमस्य कीर्तितम् ।  
दुर्गाया नेत्रबीजस्य यत्तु मध्यावरं शुभम् ॥ १३० ॥
</details>

<details><summary>मूलम्</summary>

कामदेवस्यबीजं तु मन्त्रं भौमस्य कीर्तितम् ।  
दुर्गाया नेत्रबीजस्य यत्तु मध्यावरं शुभम् ॥ १३० ॥
</details>
  

<details open><summary>विश्वास-प्रस्तुतिः</summary>

तन्मन्त्रं शशिपुत्रस्य सर्वकामफलप्रदम् ।  
अङ्कारपञ्चमादिस्तु चतुःषट्स्वरसंयुतम् ॥ १३१ ॥
</details>

<details><summary>मूलम्</summary>

तन्मन्त्रं शशिपुत्रस्य सर्वकामफलप्रदम् ।  
अङ्कारपञ्चमादिस्तु चतुःषट्स्वरसंयुतम् ॥ १३१ ॥
</details>
  

<details open><summary>विश्वास-प्रस्तुतिः</summary>

गणेशबीजान्तमिदं गुरोर्मन्त्र प्रकीर्तितम् ।  
बिन्द्विन्दुसंयुतं चापि पूर्ववर्णद्वयं पुनः ॥ १३२ ॥
</details>

<details><summary>मूलम्</summary>

गणेशबीजान्तमिदं गुरोर्मन्त्र प्रकीर्तितम् ।  
बिन्द्विन्दुसंयुतं चापि पूर्ववर्णद्वयं पुनः ॥ १३२ ॥
</details>
  

<details open><summary>विश्वास-प्रस्तुतिः</summary>

सप्तमस्वरसंयुक्तो मकारस्त्वादिरन्तरम् ।  
प्रान्तवर्गाद्यक्षरं तु बिन्द्विन्दुभ्यां समन्वितम् ॥ १३३ ॥
</details>

<details><summary>मूलम्</summary>

सप्तमस्वरसंयुक्तो मकारस्त्वादिरन्तरम् ।  
प्रान्तवर्गाद्यक्षरं तु बिन्द्विन्दुभ्यां समन्वितम् ॥ १३३ ॥
</details>
  

<details open><summary>विश्वास-प्रस्तुतिः</summary>

भवेच्छुक्रस्य बीजं तु सर्वकामसमृद्धिदम् ।  
प्रान्तवर्गाद्यक्षरं तु चन्द्रबिन्दुसमन्वितम् ॥ १३४ ॥
</details>

<details><summary>मूलम्</summary>

भवेच्छुक्रस्य बीजं तु सर्वकामसमृद्धिदम् ।  
प्रान्तवर्गाद्यक्षरं तु चन्द्रबिन्दुसमन्वितम् ॥ १३४ ॥
</details>
  

<details open><summary>विश्वास-प्रस्तुतिः</summary>

आद्यमन्त्रस्वरोपेतं तदेवेत्यादिसंयुतम् ।  
शनैश्चरस्य मन्त्रोऽयं सर्वदोषविनाशनः ॥ १३५ ॥
</details>

<details><summary>मूलम्</summary>

आद्यमन्त्रस्वरोपेतं तदेवेत्यादिसंयुतम् ।  
शनैश्चरस्य मन्त्रोऽयं सर्वदोषविनाशनः ॥ १३५ ॥
</details>
  

<details open><summary>विश्वास-प्रस्तुतिः</summary>

बिन्दुचन्द्रसमायुक्तं नामाद्यक्षरमेव वा ।  
तेषां सर्वग्रहाणां वै मन्त्रमङ्ग प्रकीर्तितम् ॥ १३६ ॥
</details>

<details><summary>मूलम्</summary>

बिन्दुचन्द्रसमायुक्तं नामाद्यक्षरमेव वा ।  
तेषां सर्वग्रहाणां वै मन्त्रमङ्ग प्रकीर्तितम् ॥ १३६ ॥
</details>
  

<details open><summary>विश्वास-प्रस्तुतिः</summary>

शान्तिके पौष्टिके कृत्ये एभिर्मन्त्रैर्ग्रहानिमान् ।  
पूजयेत् सर्वदा धीरो भूतिकामो महामतिः ॥ १३७ ॥
</details>

<details><summary>मूलम्</summary>

शान्तिके पौष्टिके कृत्ये एभिर्मन्त्रैर्ग्रहानिमान् ।  
पूजयेत् सर्वदा धीरो भूतिकामो महामतिः ॥ १३७ ॥
</details>
  

<details open><summary>विश्वास-प्रस्तुतिः</summary>

वरदाभयहस्तश्च खड्गचर्मधरस्तथा ।  
सिंहासनगतः कृष्णा राहुर्धीरः प्रचक्ष्यते ॥ १३८ ॥
</details>

<details><summary>मूलम्</summary>

वरदाभयहस्तश्च खड्गचर्मधरस्तथा ।  
सिंहासनगतः कृष्णा राहुर्धीरः प्रचक्ष्यते ॥ १३८ ॥
</details>
  

<details open><summary>विश्वास-प्रस्तुतिः</summary>

धूम्रवर्णो विशालाक्षः पुच्छरूपी चतुर्भुजः ।  
खड्गचर्मगदाबाणपाणिः केतुः शवासनः ॥ १३९ ॥
</details>

<details><summary>मूलम्</summary>

धूम्रवर्णो विशालाक्षः पुच्छरूपी चतुर्भुजः ।  
खड्गचर्मगदाबाणपाणिः केतुः शवासनः ॥ १३९ ॥
</details>
  

<details open><summary>विश्वास-प्रस्तुतिः</summary>

उपान्तादिर्द्वादशेन स्वरेण सहितः पुनः ।  
उपान्तः पञ्चमेनेन्दुबिन्दुभ्यां सहितावुभौ ॥ १४० ॥
</details>

<details><summary>मूलम्</summary>

उपान्तादिर्द्वादशेन स्वरेण सहितः पुनः ।  
उपान्तः पञ्चमेनेन्दुबिन्दुभ्यां सहितावुभौ ॥ १४० ॥
</details>
  

<details open><summary>विश्वास-प्रस्तुतिः</summary>

मन्त्रोऽयमनुलोमेन राहोः केतोर्विलोमतः ।  
आद्यक्षरं पूर्ववद् वा मन्त्रयुक्तमथैतयोः ॥ १४१ ॥
</details>

<details><summary>मूलम्</summary>

मन्त्रोऽयमनुलोमेन राहोः केतोर्विलोमतः ।  
आद्यक्षरं पूर्ववद् वा मन्त्रयुक्तमथैतयोः ॥ १४१ ॥
</details>
  

<details open><summary>विश्वास-प्रस्तुतिः</summary>

एवं चित्रे शैलवरे पूजयित्वा नवग्रहान् ।  
अभीष्टाल्लꣳभते कामान्तरः शान्तिं तथोत्तमाम् ॥ १४२ ॥
</details>

<details><summary>मूलम्</summary>

एवं चित्रे शैलवरे पूजयित्वा नवग्रहान् ।  
अभीष्टाल्लꣳभते कामान्तरः शान्तिं तथोत्तमाम् ॥ १४२ ॥
</details>
  

<details open><summary>विश्वास-प्रस्तुतिः</summary>

चित्रकूटात् तु पूर्वस्यां कज्जलाचल उत्तमः ।  
सर्वविद्याधराद्यास्तु सन्त्यस्मिन् देवयोनयः ॥ १४३ ॥
</details>

<details><summary>मूलम्</summary>

चित्रकूटात् तु पूर्वस्यां कज्जलाचल उत्तमः ।  
सर्वविद्याधराद्यास्तु सन्त्यस्मिन् देवयोनयः ॥ १४३ ॥
</details>
  

<details open><summary>विश्वास-प्रस्तुतिः</summary>

तं पर्वतं समारुह्य प्रणम्य सकलान् सुरान् ।  
स्वर्गं यान्ति नरश्रेष्ठ इह चाप्यतुलां श्रियम् ॥ १४४ ॥
</details>

<details><summary>मूलम्</summary>

तं पर्वतं समारुह्य प्रणम्य सकलान् सुरान् ।  
स्वर्गं यान्ति नरश्रेष्ठ इह चाप्यतुलां श्रियम् ॥ १४४ ॥
</details>
  

<details open><summary>विश्वास-प्रस्तुतिः</summary>

कज्जलाचलशैलात् तु पूर्वस्मिञ्छुभपर्वतः ।  
शच्या सार्धं पुरा रेमे यत्र सक्रः सुरेश्वरः ॥ १४५ ॥
</details>

<details><summary>मूलम्</summary>

कज्जलाचलशैलात् तु पूर्वस्मिञ्छुभपर्वतः ।  
शच्या सार्धं पुरा रेमे यत्र सक्रः सुरेश्वरः ॥ १४५ ॥
</details>
  

<details open><summary>विश्वास-प्रस्तुतिः</summary>

तत्पूर्वस्यां महादेवी नदी कपिलगङ्गिका ।  
तस्यां स्नात्वा नरो गङ्गास्नानजं फलमाप्नुयात् ॥ १४६ ॥
</details>

<details><summary>मूलम्</summary>

तत्पूर्वस्यां महादेवी नदी कपिलगङ्गिका ।  
तस्यां स्नात्वा नरो गङ्गास्नानजं फलमाप्नुयात् ॥ १४६ ॥
</details>
  

<details open><summary>विश्वास-प्रस्तुतिः</summary>

कामाख्यानिलयात् पूर्वं दक्षिणस्यां तथा दिशि ।  
विद्यते महदावर्तं भुवि ब्रह्मबिलं महत् ॥ १४७ ॥
</details>

<details><summary>मूलम्</summary>

कामाख्यानिलयात् पूर्वं दक्षिणस्यां तथा दिशि ।  
विद्यते महदावर्तं भुवि ब्रह्मबिलं महत् ॥ १४७ ॥
</details>
  

<details open><summary>विश्वास-प्रस्तुतिः</summary>

पञ्चविंशतिमानेन योजनानां नरेश्वर ।  
तस्मादायाति सुनदी सिताम्भोऽपम ओयभाक् ॥ १४८ ॥
</details>

<details><summary>मूलम्</summary>

पञ्चविंशतिमानेन योजनानां नरेश्वर ।  
तस्मादायाति सुनदी सिताम्भोऽपम ओयभाक् ॥ १४८ ॥
</details>
  

<details open><summary>विश्वास-प्रस्तुतिः</summary>

को ब्रह्मा कीर्तितो देवैर्यस्मात् तस्य बिलात् सृता ।  
गङ्गेव फलदा यस्मात् तस्मात् कपिलगङ्गिका ॥ १४९ ॥
</details>

<details><summary>मूलम्</summary>

को ब्रह्मा कीर्तितो देवैर्यस्मात् तस्य बिलात् सृता ।  
गङ्गेव फलदा यस्मात् तस्मात् कपिलगङ्गिका ॥ १४९ ॥
</details>
  

<details open><summary>विश्वास-प्रस्तुतिः</summary>

स्नात्वा कपिलगङ्गायां सर्वमन्वन्तरेषु च ।  
नरः स्वर्गमवाप्यादौ ब्रह्मलोक ततो व्रजेत् ॥ १५० ॥
</details>

<details><summary>मूलम्</summary>

स्नात्वा कपिलगङ्गायां सर्वमन्वन्तरेषु च ।  
नरः स्वर्गमवाप्यादौ ब्रह्मलोक ततो व्रजेत् ॥ १५० ॥
</details>
  

<details open><summary>विश्वास-प्रस्तुतिः</summary>

अतीत्य तां नदीं पूर्वभागे दमनिकाह्वया ।  
नदी महाकृष्णतोया पापस्य दमनी तथा ॥ १५१ ॥
</details>

<details><summary>मूलम्</summary>

अतीत्य तां नदीं पूर्वभागे दमनिकाह्वया ।  
नदी महाकृष्णतोया पापस्य दमनी तथा ॥ १५१ ॥
</details>
  

<details open><summary>विश्वास-प्रस्तुतिः</summary>

ततो वृद्धाह्वया चाभूदपरा सरिदुत्तमा ।  
तस्या नद्याः पूर्वभागे गङ्गावत् फलदायिनी ॥ १५२ ॥
</details>

<details><summary>मूलम्</summary>

ततो वृद्धाह्वया चाभूदपरा सरिदुत्तमा ।  
तस्या नद्याः पूर्वभागे गङ्गावत् फलदायिनी ॥ १५२ ॥
</details>
  

<details open><summary>विश्वास-प्रस्तुतिः</summary>

माघं तु सकलं मासं स्नात्वा मुक्तिमवाप्नुयात् ।  
तथा दमनिकायां च परं निर्वाणमाप्नुयात् ॥ १५३ ॥
</details>

<details><summary>मूलम्</summary>

माघं तु सकलं मासं स्नात्वा मुक्तिमवाप्नुयात् ।  
तथा दमनिकायां च परं निर्वाणमाप्नुयात् ॥ १५३ ॥
</details>
  

<details open><summary>विश्वास-प्रस्तुतिः</summary>

ततः पूर्वे परा देवी नाम्ना सा सरिदुत्तमा ।  
महती दिव्ययमुना यमुनावत् फलप्रदा ॥ १५४ ॥
</details>

<details><summary>मूलम्</summary>

ततः पूर्वे परा देवी नाम्ना सा सरिदुत्तमा ।  
महती दिव्ययमुना यमुनावत् फलप्रदा ॥ १५४ ॥
</details>
  

<details open><summary>विश्वास-प्रस्तुतिः</summary>

दक्षिणाद्रिसमुद्भूता दक्षिणोदधिगामिनी ।  
तस्यां तु कार्तिकं मासं स्नात्वा मुक्तिमवाप्नुयात् ॥ १५५ ॥
</details>

<details><summary>मूलम्</summary>

दक्षिणाद्रिसमुद्भूता दक्षिणोदधिगामिनी ।  
तस्यां तु कार्तिकं मासं स्नात्वा मुक्तिमवाप्नुयात् ॥ १५५ ॥
</details>
  

<details open><summary>विश्वास-प्रस्तुतिः</summary>

इह चैवोत्तमान् भोगान् भागधेयान् प्रतिष्ठितान् ।  
तन्मध्ये भैरवो देवो भर्ग सम्भोगसम्भवः ॥ १५६ ॥
</details>

<details><summary>मूलम्</summary>

इह चैवोत्तमान् भोगान् भागधेयान् प्रतिष्ठितान् ।  
तन्मध्ये भैरवो देवो भर्ग सम्भोगसम्भवः ॥ १५६ ॥
</details>
  

<details open><summary>विश्वास-प्रस्तुतिः</summary>

उर्जयाख्ये वरगिरावस्त्युपत्यकभूतिगः ।  
योऽसौ शरभरूपस्य मध्यखण्डोऽतिभैरवः ॥ १५७ ॥
</details>

<details><summary>मूलम्</summary>

उर्जयाख्ये वरगिरावस्त्युपत्यकभूतिगः ।  
योऽसौ शरभरूपस्य मध्यखण्डोऽतिभैरवः ॥ १५७ ॥
</details>
  

<details open><summary>विश्वास-प्रस्तुतिः</summary>

स एव भैरवाख्योऽयं पञ्चवक्त्रस्य मन्त्रकैः ।  
सम्पूज्य तत्र मतिमान् स याति शिवलोकताम् ॥ १५८ ॥
</details>

<details><summary>मूलम्</summary>

स एव भैरवाख्योऽयं पञ्चवक्त्रस्य मन्त्रकैः ।  
सम्पूज्य तत्र मतिमान् स याति शिवलोकताम् ॥ १५८ ॥
</details>
  

<details open><summary>विश्वास-प्रस्तुतिः</summary>

कामेश्वरस्य या पूजा कथिता नीलनिर्णये ।  
सम्पूज्य पर्वतश्रेष्ठे दुर्जये चाचलोत्तमे ॥ १५९ ॥
</details>

<details><summary>मूलम्</summary>

कामेश्वरस्य या पूजा कथिता नीलनिर्णये ।  
सम्पूज्य पर्वतश्रेष्ठे दुर्जये चाचलोत्तमे ॥ १५९ ॥
</details>
  

<details open><summary>विश्वास-प्रस्तुतिः</summary>

तत्र भैरवगङ्गास्ति सरो वै भैरवाह्वयम् ।  
तयोः स्नात्वा नरो याति शिवलोकं सनातनम् ॥ १६० ॥
</details>

<details><summary>मूलम्</summary>

तत्र भैरवगङ्गास्ति सरो वै भैरवाह्वयम् ।  
तयोः स्नात्वा नरो याति शिवलोकं सनातनम् ॥ १६० ॥
</details>
  

<details open><summary>विश्वास-प्रस्तुतिः</summary>

दुर्जयाख्यस्य पूर्वस्यां पुर नाम वरासनम् ।  
तद्दक्षिणे महाशैलः क्षोभको नाम नामतः ॥ १६१ ॥
</details>

<details><summary>मूलम्</summary>

दुर्जयाख्यस्य पूर्वस्यां पुर नाम वरासनम् ।  
तद्दक्षिणे महाशैलः क्षोभको नाम नामतः ॥ १६१ ॥
</details>
  

<details open><summary>विश्वास-प्रस्तुतिः</summary>

तस्मिन् गिरौ शिलापृष्ठे रक्तदेवी व्यवस्थिता ।  
पञ्चपुष्करिणी नाम्ना पञ्चयोनिस्वरूपिणी ॥ १६२ ॥
</details>

<details><summary>मूलम्</summary>

तस्मिन् गिरौ शिलापृष्ठे रक्तदेवी व्यवस्थिता ।  
पञ्चपुष्करिणी नाम्ना पञ्चयोनिस्वरूपिणी ॥ १६२ ॥
</details>
  

<details open><summary>विश्वास-प्रस्तुतिः</summary>

अञ्चभिर्दुर्गायोनिभिः पूजयेत् पञ्चवक्त्रकम् ।  
स्थिता रमयितुं तत्र नित्यमेव हिमाद्रिजा ॥ १६३ ॥
</details>

<details><summary>मूलम्</summary>

अञ्चभिर्दुर्गायोनिभिः पूजयेत् पञ्चवक्त्रकम् ।  
स्थिता रमयितुं तत्र नित्यमेव हिमाद्रिजा ॥ १६३ ॥
</details>
  

<details open><summary>विश्वास-प्रस्तुतिः</summary>

तच्छैलपूर्वभागे तु कान्ता नाम महानदी ।  
दक्षिणं सागरं याति प्रथमं चोत्तरस्रवा ॥ १६४ ॥
</details>

<details><summary>मूलम्</summary>

तच्छैलपूर्वभागे तु कान्ता नाम महानदी ।  
दक्षिणं सागरं याति प्रथमं चोत्तरस्रवा ॥ १६४ ॥
</details>
  

<details open><summary>विश्वास-प्रस्तुतिः</summary>

दिव्यं कुण्डं महाकुण्डम् अच्छैलोपत्यकाक्षितौ ।  
संस्थितं तत्र स्नात्वा तु तां देवीं परिपूजयेत् ॥ १६५ ॥
</details>

<details><summary>मूलम्</summary>

दिव्यं कुण्डं महाकुण्डम् अच्छैलोपत्यकाक्षितौ ।  
संस्थितं तत्र स्नात्वा तु तां देवीं परिपूजयेत् ॥ १६५ ॥
</details>
  

<details open><summary>विश्वास-प्रस्तुतिः</summary>

दिव्यकुण्डे नरः स्नात्वा पञ्चपुष्करणीं शिवाम् ।  
यः पूजयेन्महाभागः स योनौ न हि जायते ॥ १६६ ॥
</details>

<details><summary>मूलम्</summary>

दिव्यकुण्डे नरः स्नात्वा पञ्चपुष्करणीं शिवाम् ।  
यः पूजयेन्महाभागः स योनौ न हि जायते ॥ १६६ ॥
</details>
  

<details open><summary>विश्वास-प्रस्तुतिः</summary>

पञ्चयोन्यः पुष्करिणीः पञ्चैव परिसंस्थिताः ।  
यतस्ततः पञ्चरूपा पञ्चपुष्करिणी मता ॥ १६७ ॥
</details>

<details><summary>मूलम्</summary>

पञ्चयोन्यः पुष्करिणीः पञ्चैव परिसंस्थिताः ।  
यतस्ततः पञ्चरूपा पञ्चपुष्करिणी मता ॥ १६७ ॥
</details>
  

<details open><summary>विश्वास-प्रस्तुतिः</summary>

अथाबकुल-पुष्पाणि तथैताः पञ्चयोनयः ।  
पञ्चपुष्करिणीदेव्यः प्रचण्डाः सर्वकामदाः ॥ १६८ ॥
</details>

<details><summary>मूलम्</summary>

अथाबकुल-पुष्पाणि तथैताः पञ्चयोनयः ।  
पञ्चपुष्करिणीदेव्यः प्रचण्डाः सर्वकामदाः ॥ १६८ ॥
</details>
  

<details open><summary>विश्वास-प्रस्तुतिः</summary>

त्रिपुरायास्तु तन्त्रेण ताः पूज्याः साधकोत्तमैः ।  
कामेश्वरीतन्त्रमन्त्रैरथवा पूजयेच्छिवाम् ॥ १६९ ॥
</details>

<details><summary>मूलम्</summary>

त्रिपुरायास्तु तन्त्रेण ताः पूज्याः साधकोत्तमैः ।  
कामेश्वरीतन्त्रमन्त्रैरथवा पूजयेच्छिवाम् ॥ १६९ ॥
</details>
  

<details open><summary>विश्वास-प्रस्तुतिः</summary>

बालायास्त्रिपुरायास्तु मन्त्रमस्याः प्रकीर्तितम् ।  
कामेश्वर्यास्तु वा मन्त्रं पूजनेऽस्याः प्रकीर्तितम् ॥ १७० ॥
</details>

<details><summary>मूलम्</summary>

बालायास्त्रिपुरायास्तु मन्त्रमस्याः प्रकीर्तितम् ।  
कामेश्वर्यास्तु वा मन्त्रं पूजनेऽस्याः प्रकीर्तितम् ॥ १७० ॥
</details>
  

<details open><summary>विश्वास-प्रस्तुतिः</summary>

उग्रचण्डा प्रचण्डा च चण्डोग्रा चण्डनायिका ।  
चण्डा चेति च योगिन्यः पञ्चास्याः परिकीर्तिताः ॥ १७१ ॥
</details>

<details><summary>मूलम्</summary>

उग्रचण्डा प्रचण्डा च चण्डोग्रा चण्डनायिका ।  
चण्डा चेति च योगिन्यः पञ्चास्याः परिकीर्तिताः ॥ १७१ ॥
</details>
  

<details open><summary>विश्वास-प्रस्तुतिः</summary>

शिवलिङ्गं च तत्रास्ति शिलायां हेरुकाह्वयम् ।  
देवीदक्षिणपूर्वस्यां नायकं तं तु पूजयेत् ॥ १७२ ॥
</details>

<details><summary>मूलम्</summary>

शिवलिङ्गं च तत्रास्ति शिलायां हेरुकाह्वयम् ।  
देवीदक्षिणपूर्वस्यां नायकं तं तु पूजयेत् ॥ १७२ ॥
</details>
  

<details open><summary>विश्वास-प्रस्तुतिः</summary>

भैरवस्य तु मन्त्रेण पूजयित्वा दिवं व्रजेत् ।  
निर्माल्यधारिणी देवी चण्डगौरीति कीर्तिता ॥ १७३ ॥
</details>

<details><summary>मूलम्</summary>

भैरवस्य तु मन्त्रेण पूजयित्वा दिवं व्रजेत् ।  
निर्माल्यधारिणी देवी चण्डगौरीति कीर्तिता ॥ १७३ ॥
</details>
  

<details open><summary>विश्वास-प्रस्तुतिः</summary>

एतस्यां नरशार्दूल पुरा भर्गेण भाषिता ।  
कान्तायां सलिले स्नात्वा वसन्ते मानवोत्तमः ॥ १७४ ॥
</details>

<details><summary>मूलम्</summary>

एतस्यां नरशार्दूल पुरा भर्गेण भाषिता ।  
कान्तायां सलिले स्नात्वा वसन्ते मानवोत्तमः ॥ १७४ ॥
</details>
  

<details open><summary>विश्वास-प्रस्तुतिः</summary>

रूपवान् गुणवान् भूत्वा शिवलोकाय गच्छति ।  
क्षोभकाख्याद् महाशैलादैशान्यां पर्वतोत्तमः ॥ १७५ ॥
</details>

<details><summary>मूलम्</summary>

रूपवान् गुणवान् भूत्वा शिवलोकाय गच्छति ।  
क्षोभकाख्याद् महाशैलादैशान्यां पर्वतोत्तमः ॥ १७५ ॥
</details>
  

<details open><summary>विश्वास-प्रस्तुतिः</summary>

तुङ्गसन्ध्याचलो नाम वसिष्ठो यत्र शप्तवान् ।  
निमिनाम्नस्तु राजर्षेः शापाद् ब्रह्मसुतः पुरा ॥ १७६ ॥
</details>

<details><summary>मूलम्</summary>

तुङ्गसन्ध्याचलो नाम वसिष्ठो यत्र शप्तवान् ।  
निमिनाम्नस्तु राजर्षेः शापाद् ब्रह्मसुतः पुरा ॥ १७६ ॥
</details>
  

<details open><summary>विश्वास-प्रस्तुतिः</summary>

वसिष्ठो ह्यशरीरोऽभूत् तच्छापाच्च निमिस्तथा ।  
ततो ब्रह्मोपदेशेन निर्जने कामरूपके ॥ १७७ ॥
</details>

<details><summary>मूलम्</summary>

वसिष्ठो ह्यशरीरोऽभूत् तच्छापाच्च निमिस्तथा ।  
ततो ब्रह्मोपदेशेन निर्जने कामरूपके ॥ १७७ ॥
</details>
  

<details open><summary>विश्वास-प्रस्तुतिः</summary>

सन्ध्याचले तपस्तेपे तस्य विष्णुरभूत् तदा ।  
प्रत्यक्षस्तस्य देवस्य बरदानान्महामुनिः ॥ १७८ ॥
</details>

<details><summary>मूलम्</summary>

सन्ध्याचले तपस्तेपे तस्य विष्णुरभूत् तदा ।  
प्रत्यक्षस्तस्य देवस्य बरदानान्महामुनिः ॥ १७८ ॥
</details>
  

<details open><summary>विश्वास-प्रस्तुतिः</summary>

अमृतान्यवतार्याशु कुण्डं कृत्वा गिरेस्तटे ।  
तत्र स्नात्वा च पीत्वा च शरीरं प्राप पूरितम् ॥ १७९ ॥
</details>

<details><summary>मूलम्</summary>

अमृतान्यवतार्याशु कुण्डं कृत्वा गिरेस्तटे ।  
तत्र स्नात्वा च पीत्वा च शरीरं प्राप पूरितम् ॥ १७९ ॥
</details>
  

<details open><summary>विश्वास-प्रस्तुतिः</summary>

तस्मादमृतकृण्डाच्च सन्ध्या नाम नदीवरा ।  
निःसृता तत्र चाप्लुत्य चिरायुरगदो भवेत् ॥ १८० ॥
</details>

<details><summary>मूलम्</summary>

तस्मादमृतकृण्डाच्च सन्ध्या नाम नदीवरा ।  
निःसृता तत्र चाप्लुत्य चिरायुरगदो भवेत् ॥ १८० ॥
</details>
  

<details open><summary>विश्वास-प्रस्तुतिः</summary>

तस्मात् पूर्वं तु ललिता ललिताख्या सरिद्वरा ।  
सागराद् दक्षिणात् पूर्वं महादेवावतारिता ॥ १८१ ॥
</details>

<details><summary>मूलम्</summary>

तस्मात् पूर्वं तु ललिता ललिताख्या सरिद्वरा ।  
सागराद् दक्षिणात् पूर्वं महादेवावतारिता ॥ १८१ ॥
</details>
  

<details open><summary>विश्वास-प्रस्तुतिः</summary>

वैशाखशुक्लपक्षस्य तृतीयायां नरस्तु यः ।  
कुर्याद् वै ललितास्नानं स शम्भुसदनं व्रजेत् ॥ १८२ ॥
</details>

<details><summary>मूलम्</summary>

वैशाखशुक्लपक्षस्य तृतीयायां नरस्तु यः ।  
कुर्याद् वै ललितास्नानं स शम्भुसदनं व्रजेत् ॥ १८२ ॥
</details>
  

<details open><summary>विश्वास-प्रस्तुतिः</summary>

ललितायाः पूर्वतीरे भगवान्नाम पर्वतः ।  
स्वयं विष्णुर्लिङ्गरूपी तत्रास्ते भगवान् हरिः ॥ १८३ ॥
</details>

<details><summary>मूलम्</summary>

ललितायाः पूर्वतीरे भगवान्नाम पर्वतः ।  
स्वयं विष्णुर्लिङ्गरूपी तत्रास्ते भगवान् हरिः ॥ १८३ ॥
</details>
  

<details open><summary>विश्वास-प्रस्तुतिः</summary>

ललितायां नरः स्नात्वा द्वादश्यां शुक्लपक्षके ।  
भगवन्तं समारुह्य यो यजेत् परमेश्वरम् ॥ १८४ ॥
</details>

<details><summary>मूलम्</summary>

ललितायां नरः स्नात्वा द्वादश्यां शुक्लपक्षके ।  
भगवन्तं समारुह्य यो यजेत् परमेश्वरम् ॥ १८४ ॥
</details>
  

<details open><summary>विश्वास-प्रस्तुतिः</summary>

स याति विष्णुसदनं शरीरेण विराजता ।  
एताः पूर्वोदिता नद्यः सर्वाश्चैवोत्तरस्रवाः ॥ १८५ ॥
</details>

<details><summary>मूलम्</summary>

स याति विष्णुसदनं शरीरेण विराजता ।  
एताः पूर्वोदिता नद्यः सर्वाश्चैवोत्तरस्रवाः ॥ १८५ ॥
</details>
  

<details open><summary>विश्वास-प्रस्तुतिः</summary>

क्रमात् तु दक्षिणं यान्ति सागरं जाह्नवीसमाः ।  
कामाख्यां प्रथमं दृष्ट्वा स्नात्वा चैवोर्वशीजले ।  
य एतासु चरेत् स्नानं स तु मुक्तिमवाप्नुयात् ॥ १८६ ॥
</details>

<details><summary>मूलम्</summary>

क्रमात् तु दक्षिणं यान्ति सागरं जाह्नवीसमाः ।  
कामाख्यां प्रथमं दृष्ट्वा स्नात्वा चैवोर्वशीजले ।  
य एतासु चरेत् स्नानं स तु मुक्तिमवाप्नुयात् ॥ १८६ ॥
</details>
  
इति श्रीकालिकापुराणे एकोनाशीतितमोऽध्यायः ॥ ७९ ॥  
  
