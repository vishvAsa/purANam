<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;७ वैशाख-मास-माहात्म्यम् on पुराणे विश्वासटिप्पन्यः</title>
    <link>https://vishvAsa.github.io/purANam/skanda-purANam/sarva-prastutiH/02_vaiShNava-khaNDaH/7_vaishAkha-mAsa-mAhAtmyam/</link>
    <description>Recent content in &#43;७ वैशाख-मास-माहात्म्यम् on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam/skanda-purANam/sarva-prastutiH/02_vaiShNava-khaNDaH/7_vaishAkha-mAsa-mAhAtmyam/index.xml" rel="self" type="application/rss+xml" />
    <item>
      <title>००१ वैशाखस्नानमाहात्म्यवर्णनम्</title>
      <link>https://vishvAsa.github.io/purANam/skanda-purANam/sarva-prastutiH/02_vaiShNava-khaNDaH/7_vaishAkha-mAsa-mAhAtmyam/001_vaishAkhasnAnamAhAtmyavarNanam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/02_vaiShNava-khaNDaH/7_vaishAkha-mAsa-mAhAtmyam/001_vaishAkhasnAnamAhAtmyavarNanam/</guid>
      <description>&lt;p&gt;॥ अथ वैशाखमासमाहात्म्य प्रारम्भः ॥ ॥&lt;br&gt;&#xA;नारायणं नमस्कृत्य नरं चैव नरोत्तमम् ॥&lt;br&gt;&#xA;देवीं सरस्वतीं व्यासं ततो जयमुदीरयेत् ॥ १ ॥&lt;br&gt;&#xA;॥ सूत उवाच ॥ ॥&lt;br&gt;&#xA;भूयोऽप्यङ्गभुवं राजा ब्रह्मणः परमेष्ठिनः ॥&lt;br&gt;&#xA;पुण्यं माधवमाहात्म्यं नारदं पर्यपृच्छत ॥ १ ॥ ॥&lt;br&gt;&#xA;॥ अंवरीष उवाच ॥ ॥&lt;br&gt;&#xA;सर्वेषामपि मासानां त्वत्तो माहात्म्यमञ्जसा ॥&lt;br&gt;&#xA;श्रुतं मया पुरा ब्रह्मन्यदा चोक्तं तदा त्वया ॥ २ ॥&lt;br&gt;&#xA;वैशाखः प्रवरो मासो मासेष्वेतेषु निश्चितम् ॥&lt;br&gt;&#xA;इति तस्माद्विस्तरेण माहात्म्यं माधवस्य च ॥ ३ ॥&lt;br&gt;&#xA;श्रोतुं कौतूहलं ब्रह्मन्कथं विष्णुप्रियो ह्यसौ ॥&lt;br&gt;&#xA;के च विष्णुप्रिया धर्मा मासे माधववल्लभे ॥ ४ ॥&lt;br&gt;&#xA;तत्राप्यस्य तु कर्तव्याः के धर्मा विष्णुवल्लभाः ॥&lt;br&gt;&#xA;किं दानं किं फलं तस्य कमुद्दिश्याऽऽचरेदिमान् ॥ ॥ ५ ॥&lt;br&gt;&#xA;कैर्द्रव्यैः पूजनीयोऽसौ माधवो माधवागमे ॥&lt;br&gt;&#xA;एतन्नारद विस्तार्य मह्यं श्रद्धावते वद ॥ ६ ॥&lt;br&gt;&#xA;॥ श्रीनारद उवाच ॥ ॥&lt;br&gt;&#xA;मया पृष्टः पुरा ब्रह्मा मासधर्मान्पुरातनान् ॥&lt;br&gt;&#xA;व्याजहार पुरा प्रोक्तं यच्छ्रियै परमात्मना ॥ ७ ॥&lt;br&gt;&#xA;ततो मासा विशिष्योक्ताः कार्तिको माघ एव च ॥&lt;br&gt;&#xA;माधवस्तेषु वैशाखं मासानामुत्तमं व्यधात् ॥ ८ ॥&lt;br&gt;&#xA;मातेव सर्वजीवानां सदैवेष्ट प्रदायकः ॥&lt;br&gt;&#xA;दानयज्ञ्रव्रतस्नानैः सर्वपापविनाशनः ॥ ९ ॥&lt;br&gt;&#xA;धर्म यज्ञक्रियासारस्तपःसारः सुरार्चितः ॥&lt;br&gt;&#xA;विद्यानां वेदविद्येव मन्त्राणां प्रणवो यथा ॥ 2.7.1.१० ॥&lt;br&gt;&#xA;भूरुहाणां सुरतरुर्धेनूनां कामधेनुवत् ॥&lt;br&gt;&#xA;शेषवत्सर्वनागानां पक्षिणां गरुडो यथा ॥ ११ ॥&lt;br&gt;&#xA;देवानां तु यथा विष्णुर्वर्णानां ब्राह्मणो यथा ॥&lt;br&gt;&#xA;प्राणवत्प्रियवस्तूनां भार्येव सुहृदां यथा ॥ १२ ॥&lt;br&gt;&#xA;आपगानां यथा गङ्गा तेजसां तु रविर्यथा ॥&lt;br&gt;&#xA;आयुधानां यथा चक्रं धातूनां काञ्चनं यथा ॥ १३ ॥&lt;br&gt;&#xA;वैष्णवानां यथा रुद्रो रत्नानां कौस्तुभो यथा ॥&lt;br&gt;&#xA;मासानां धर्महेतूनां वैशाखश्चोत्तमस्तथा ॥ १४ ॥&lt;br&gt;&#xA;नानेन सदृशो लोके विष्णुप्रीतिविधायकः ॥&lt;br&gt;&#xA;वैशाखस्नाननिरते मेषे प्रागर्यमोदयात् ॥ १५ ॥&lt;br&gt;&#xA;लक्ष्मीसहायो भगवान्प्रीतिं तस्मिन्करोत्यलम् ॥&lt;br&gt;&#xA;जन्तूनां प्रीणनं यद्वदन्नेनैव हि जायते ॥ १६ ॥&lt;br&gt;&#xA;तद्वद्वैशाखस्नानेन विष्णुः प्रीणात्यसंशयम् ॥&lt;br&gt;&#xA;वैशाखस्नाननिरताञ्जनान्दृष्ट्वाऽनुमोदते ॥ १७ ॥&lt;br&gt;&#xA;तावतापि विमुक्तोऽघैर्विष्णुलोके महीयते ॥&lt;br&gt;&#xA;सकृत्स्नात्वा मेषसंस्थे सूर्ये प्रातः कृताह्निकः ॥ ॥ १८ ॥&lt;br&gt;&#xA;महापापैर्विमुक्तोऽसौ विष्णोः सायुज्यमाप्नुयात् ॥&lt;br&gt;&#xA;स्नानार्थं मासि वैशाखे पादमेकं चरेद्यदि ॥ १९ ॥&lt;br&gt;&#xA;सोऽश्वमेधायुतानां च फलमाप्नोत्यसंशयम् ॥&lt;br&gt;&#xA;अथवा कूटचित्तस्तु कुर्यात्सङ्कल्पमात्रकम् ॥ 2.7.1.२० ॥&lt;br&gt;&#xA;सोऽपि क्रतुशतं पुण्यं लभेदेव न संशयः ॥&lt;br&gt;&#xA;यो गच्छेद्धनुरायामं स्नातुं मेषगते रवौ ॥ २१ ॥&lt;br&gt;&#xA;सर्वबन्धविनिर्मुक्तो विष्णोः सायुज्यमाप्नुयात् ॥&lt;br&gt;&#xA;त्रैलोक्ये यानि तीर्थानि ब्रह्माण्डान्तर्गतानि च ॥ २२ ॥&lt;br&gt;&#xA;तानि सर्वाणि राजेन्द्र सन्ति बाह्येऽल्पके जले ॥&lt;br&gt;&#xA;तावल्लिखितपापानि गर्जन्ति यमशासने ॥ २३ ॥&lt;br&gt;&#xA;यावन्न कुरुते जन्तुर्वैशाखे स्नानमम्भसि ॥&lt;br&gt;&#xA;तीर्थादिदेवताः सर्वा वैशाखे मासि भूमिप ॥ २४ ॥&lt;br&gt;&#xA;बहिर्जलं समाश्रित्य सदा सन्निहिता नृप ॥&lt;br&gt;&#xA;सूर्योदयं समारभ्य यावत्षड्घटिकावधि ॥ २५ ॥&lt;br&gt;&#xA;तिष्ठन्ति चाऽऽज्ञया विष्णोर्नराणां हितकाम्यया ॥&lt;br&gt;&#xA;तावन्नागच्छतां पुंसां शापं दत्त्वा सुदारुणम् ॥&lt;br&gt;&#xA;स्वस्थानं यान्ति राजेन्द्र तस्मात्स्नानं समाचरेत् ॥ ॥ २६ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां द्वितीये वैष्णवखण्डे वैशाखमासमाहात्म्ये नारदाम्बरीषसंवादे वैशाखमास प्रशंसापूर्वक वैशाखस्नानमाहात्म्यवर्णनं नाम प्रथमोऽध्यायः ॥ १ ॥&lt;/p&gt;</description>
    </item>
    <item>
      <title>००२ दाननिरूपणम्</title>
      <link>https://vishvAsa.github.io/purANam/skanda-purANam/sarva-prastutiH/02_vaiShNava-khaNDaH/7_vaishAkha-mAsa-mAhAtmyam/002_dAnanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/02_vaiShNava-khaNDaH/7_vaishAkha-mAsa-mAhAtmyam/002_dAnanirUpaNam/</guid>
      <description>&lt;p&gt;॥ ॥ नारद उवाच ॥ ॥&lt;br&gt;&#xA;न माधवसमो मासो न कृतेन युगं समम् ॥&lt;br&gt;&#xA;न च वेदसमं शास्त्रं न तीर्थं गङ्गया समम् ॥ १ ॥&lt;br&gt;&#xA;न जलेन समं दानं न सुखं भार्यया समम् ॥&lt;br&gt;&#xA;न कृषेस्तु समं वित्तं न लाभो जीवितात्परः ॥ २ ॥&lt;br&gt;&#xA;न तपोऽनशनात्तुल्यं न दानात्परमं सुखम् ॥&lt;br&gt;&#xA;न धर्मस्तु दयातुल्यो न ज्योतिश्चक्षुषा समम्॥ ३ ॥&lt;br&gt;&#xA;न तृप्तिरशनात्तुल्या न वाणिज्यं कृषेः समम् ॥&lt;br&gt;&#xA;न धर्मेण समं मित्रं न सत्येन समं यशः ॥ ४ ॥&lt;br&gt;&#xA;नारोग्यसममुत्थानं न त्राता केशवात्परः ॥&lt;br&gt;&#xA;न माधवसमं लोके पवित्रं कवयो विदुः ॥ ५ ॥&lt;br&gt;&#xA;माधवः परमो मासः शेषशायिप्रियः सदा ॥&lt;br&gt;&#xA;अव्रतेन क्षिपेद्यस्तु मासं माधववल्लभम् ॥ ६ ॥&lt;br&gt;&#xA;तिर्यग्योनिं स यात्याशु सर्वधर्मबहिष्कृतः ॥&lt;br&gt;&#xA;अव्रतेन गतो येषां माधवो मर्त्यधर्मिणाम् ॥ ७ ॥&lt;br&gt;&#xA;इष्टापूर्ते वृथा तेषां धर्मोधर्मभृतां वरः ॥&lt;br&gt;&#xA;प्रवृत्तानां तु भक्ष्याणां माधवेऽनियमे कृते ॥ ८ ॥&lt;br&gt;&#xA;अवश्यं विष्णुसायुज्यं प्राप्नोत्येव न संशयः ॥&lt;br&gt;&#xA;सन्तीह बहुवित्तानि व्रतानि विविधानि च ॥ ९ ॥&lt;br&gt;&#xA;देहाऽऽयासकराण्येव पुनर्जन्मप्रदानि च ॥&lt;br&gt;&#xA;वैशाखस्नानमात्रेण न पुनर्जायते भुवि ॥ 2.7.2.१० ॥&lt;br&gt;&#xA;सर्व दानेषु यत्पुण्यं सर्वतीर्थेषु यत्फलम् ॥&lt;br&gt;&#xA;तत्फलं समवाप्नोति माधवे जलदानतः ॥ ११ ॥&lt;br&gt;&#xA;जलदानासमर्थेन परस्यापि प्रबोधनम् ॥&lt;br&gt;&#xA;कर्तव्यं भूतिकामेन सर्वदानाधिकं हितम् ॥ १२ ॥&lt;br&gt;&#xA;एकतः सर्वदानानि जलदानं हि चैकतः ॥&lt;br&gt;&#xA;तुलामारोपितं पूर्वं जलदानं विशिष्यते ॥ १३ ॥&lt;br&gt;&#xA;मार्गेऽध्वगानां यो मर्त्यः प्रपादानं करोति हि॥&lt;br&gt;&#xA;स कोटिकुलमुद्धृत्य विष्णुलोके महीयते॥ १४॥&lt;br&gt;&#xA;देवानां च पितॄणां च ऋषीणां राजसत्तम॥&lt;br&gt;&#xA;अत्यन्त प्रीतिदं सत्यं प्रपादानं न संशयः॥ १५॥&lt;br&gt;&#xA;प्रपादानेन सन्तुष्टा येनाऽध्वश्रमकर्षिताः॥&lt;br&gt;&#xA;तोषितास्तेन देवाश्च ब्रह्मविष्णुशिवादय ॥१६ ॥&lt;br&gt;&#xA;सलिलं सलिलेच्छूनां छत्रं छायामपीच्छताम् ॥&lt;br&gt;&#xA;व्यजनं व्यजनेच्छूना वैशाखे मासि भूमिप ॥ १७ ॥&lt;br&gt;&#xA;जलं छत्रं च व्यजनं दानं येषां विशिष्यते ॥&lt;br&gt;&#xA;माधवे मासि सम्प्राप्ते ब्राह्मणाय कुटुम्बिने ॥ १८ ॥&lt;br&gt;&#xA;अदत्त्वोदककुम्भं च चातको जायते भुवि ॥ १९ ॥&lt;br&gt;&#xA;यो दद्याच्छीतलं तोयं तृषार्ताय महात्मने ॥&lt;br&gt;&#xA;तावन्मात्रेण राजेन्द्र राजसूयायुतं लभेत् ॥ 2.7.2.२० ॥&lt;br&gt;&#xA;घर्मश्रमार्तविप्राय वीजयेद्व्यजनेन यः ॥&lt;br&gt;&#xA;तावन्मात्रेण निष्पापो विहगाधिपतिर्भवेत ॥ २१ ॥&lt;br&gt;&#xA;अदत्त्वा व्यजनं भूप वैशाखे तु द्विजातये ॥&lt;br&gt;&#xA;वातरोगशताकीर्णो नरकानेव विन्दति ॥ २२ ॥&lt;br&gt;&#xA;यो वीजयेत्पटेनाऽपि पथि श्रान्तं द्विजोत्तमम् ॥&lt;br&gt;&#xA;तावताथ विमुक्तोऽसौ विष्णुसायुज्यमाप्नुयात् ॥२३॥॥&lt;br&gt;&#xA;यास्तालव्यजनं वाऽपि दत्त्वा शुद्धेन चेतसा॥&lt;br&gt;&#xA;विधूय सर्वपापानि ब्रह्मलोकं स गच्छति॥ २४॥&lt;br&gt;&#xA;सद्यः श्रमहरं पुण्यं न दद्याद्व्यजनं नरः॥&lt;br&gt;&#xA;नारकीं यातनां भुक्त्वा कश्मलो जायते भुवि॥ २५॥&lt;br&gt;&#xA;आध्यात्मिकादिदुःखानां शान्तये मनुजेश्वर ॥&lt;br&gt;&#xA;छत्रं दद्यात्प्रयत्नेन वैशाखे मासि वासकृत् ॥ २६ ॥&lt;br&gt;&#xA;अच्छत्रदो नरो यस्तु वैशाखे माधवप्रिये॥&lt;br&gt;&#xA;छायाहीनो महाक्रूरः पिशाचो भुवि जायते ॥ २७ ॥&lt;br&gt;&#xA;यो दद्यात्पादुके दिव्ये माधवे माधवप्रिये ॥&lt;br&gt;&#xA;यमदूतौ तिरस्कृत्य विष्णुलोकं स गच्छति ॥ २८ ॥&lt;br&gt;&#xA;पादत्राणं तु यो दद्याद्वैशाखे माधवागमे ॥&lt;br&gt;&#xA;न तस्य नारको लोको न क्लेशा ऐहिकाश्च ये ॥२९॥&lt;br&gt;&#xA;पादुके याचमानाय यो दद्याद्ब्राह्मणाय च ॥&lt;br&gt;&#xA;स भूपालो भवेद्भूमौ कोटिजन्मस्वसंशयम्॥2.7.2.३०॥&lt;br&gt;&#xA;अनाथमण्डपं मार्गे श्रमहारि करोति यः ॥&lt;br&gt;&#xA;तस्य पुण्यफलं वक्तुं ब्रह्मणाऽपि न शक्यते ॥३१॥&lt;br&gt;&#xA;मध्याह्ने ब्राह्मणं प्राप्तमतिथिं भोजयेद्यदि ॥&lt;br&gt;&#xA;न तस्य फलविश्रान्तिर्ब्रह्मणाऽपि निरूपिता ॥ ३२ ॥&lt;br&gt;&#xA;सद्यः स्वाप्यायनं नृणामन्नदानं नराधिप ॥&lt;br&gt;&#xA;तस्मान्नान्नेन सदृशं दानं लोकेषु विद्यते । ३३ ॥&lt;br&gt;&#xA;मार्गश्रान्ताय विप्राय प्रश्रयं प्रददाति यः ॥&lt;br&gt;&#xA;तस्य पुण्यफलं वक्तुं ब्रह्मणाऽपि न शक्यते ॥ ॥ ३४ ॥&lt;br&gt;&#xA;दारापत्यगृहादीनि वासोऽलङ्कारभूषणम् ॥&lt;br&gt;&#xA;असह्यं नाश्नतः पुंसः सह्यं भुक्तवतो ध्रुवम् ॥ ३५ ॥&lt;br&gt;&#xA;तस्मादन्नसमं दानं न भूतं न भविष्यति ॥&lt;br&gt;&#xA;वैशाखे येन चादत्तं मार्गश्रान्ते च भूसुरे॥३६॥&lt;br&gt;&#xA;स पिशाचो भवेद्भूमौ स्वमांसान्येव खादति ॥&lt;br&gt;&#xA;यथाविभूति दातव्यं तस्मादन्नं द्विजातये ॥ ३७ ॥&lt;br&gt;&#xA;अन्नदो मातृपित्रादीन्विस्मारयति भूमिप ॥&lt;br&gt;&#xA;तस्मादन्नं प्रशंसन्ति लोकास्त्रैलोक्यवर्तिनः ॥ ३८ ॥&lt;br&gt;&#xA;मातरः पितरश्चापि केवलं जन्महेतवः ॥&lt;br&gt;&#xA;अन्नदं पितरं लोके वदन्ति च मनीषिणः ॥३९॥&lt;br&gt;&#xA;अन्नदे सर्वतीर्थानि अन्नदे सर्वदेवताः ॥&lt;br&gt;&#xA;अन्नदे सर्वधर्माश्च तिष्ठन्त्यरिधराजय ॥2.7.2.४०॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां द्वितीये वैष्णवखण्डे वैशाखमासमाहात्म्ये नारदाम्बरीषसंवादे दाननिरूपणन्नाम द्वितीयोऽध्यायः ॥ २ ॥&lt;/p&gt;</description>
    </item>
    <item>
      <title>००३ दाननिरूपणम्</title>
      <link>https://vishvAsa.github.io/purANam/skanda-purANam/sarva-prastutiH/02_vaiShNava-khaNDaH/7_vaishAkha-mAsa-mAhAtmyam/003_dAnanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/02_vaiShNava-khaNDaH/7_vaishAkha-mAsa-mAhAtmyam/003_dAnanirUpaNam/</guid>
      <description>&lt;p&gt;॥ नारद उवाच ॥ ॥&lt;br&gt;&#xA;यो मर्त्यो द्विजवर्याय पर्यङ्कं तु ददाति हि ॥&lt;br&gt;&#xA;यत्र स्वस्थः सुखं शेते शीतानिलनिषेवितः ॥ १ ॥&lt;br&gt;&#xA;धर्मसाधनभूते हि देहे नैरुज्यमाप्नुते ॥&lt;br&gt;&#xA;तं दत्त्वा सकलं तापं निरस्य गतकल्मषः ॥ २ ॥&lt;br&gt;&#xA;अखण्डपदवीं याति योगिनामपि दुर्लभाम् ॥&lt;br&gt;&#xA;वैशाखे घर्मतप्तानां श्रान्तानां तु द्विजन्मनाम् ॥३॥&lt;br&gt;&#xA;दत्त्वा श्रमापहं दिव्यं पर्यङ्कं मनुजेश्वर ॥&lt;br&gt;&#xA;न जातु सीदते लोके जन्ममृत्युजरादिभिः॥४॥&lt;br&gt;&#xA;गृहीत्वा ब्राह्मणो यत्र शेते चाजीवमास्थितः ॥&lt;br&gt;&#xA;आसीने सकलं पापं ज्ञानतोऽज्ञानतः कृतम् ॥ ५ ॥&lt;br&gt;&#xA;विलयं याति राजेन्द्र कर्पूर इव चाग्निना ॥&lt;br&gt;&#xA;शयने ब्रह्मनिर्वाणं स नरो याति निश्चितम् ॥ ६ ॥&lt;br&gt;&#xA;यो दद्यात्कशिपुं मासे वैशाखे स्नानवल्लभे ॥&lt;br&gt;&#xA;सर्वभोगसमायुक्तस्तस्मिन्नेव हि जन्मनि ॥ ७ ॥&lt;br&gt;&#xA;सान्वयो वर्तते नूनं रोगादिभिरनाहतः ॥&lt;br&gt;&#xA;आयुष्यं परमारोग्यं यशो धैर्यं च विन्दति ॥ ८ ॥&lt;br&gt;&#xA;नाधार्मिकः कुले तस्य जायते शतपौरुषम् ॥&lt;br&gt;&#xA;भुक्त्वा तु सकलान्भोगांस्ततः पञ्चत्वमेष्यति ॥ ९ ॥&lt;br&gt;&#xA;निर्धूताखिलपापस्तु ब्रह्मनिर्वाणमृच्छति ॥ श्रो&lt;br&gt;&#xA;त्रियाय द्विजेन्द्राय यो दद्यादुपबर्हणम् ॥ 2.7.3.१० ॥&lt;br&gt;&#xA;सुखं निद्रा विना येन न नृणां जायते क्वचित् ॥&lt;br&gt;&#xA;सर्वेषामाश्रयो भूत्वा भुवि साम्राज्यमश्नुते ॥ ११ ॥&lt;br&gt;&#xA;पुनः सुखी पुनर्भोगी पुनर्धर्मपरायणः ॥&lt;br&gt;&#xA;आसप्तजन्म राजेन्द्र जायते सर्वतो जयी ॥ १२ ॥&lt;br&gt;&#xA;पश्चात्सप्तकुलैर्युक्तो ब्रह्मभूयाय कल्पते ॥&lt;br&gt;&#xA;तार्णं कटं तु यो दद्यात्कटमन्यदथापि वा ॥ १३ ॥&lt;br&gt;&#xA;तत्र शेते स्वयं विष्णुर्यत्रस्थः परमेश्वरः ॥&lt;br&gt;&#xA;यथा जलगता चोर्णा न जलैर्भिद्यते क्वचित् ॥ १४ ॥&lt;br&gt;&#xA;तथा संसारगो जन्तुः संसारे न च बध्यते ॥&lt;br&gt;&#xA;आसने शयने सक्तः कटदः सर्वतः सुखी ॥ १५ ॥&lt;br&gt;&#xA;प्रश्रये शयनार्थाय यो दद्यात्कटकम्बलम् ॥&lt;br&gt;&#xA;तावन्मात्रेण मुक्तः स्यान्नात्र कार्या विचारणा ॥ १६ ॥&lt;br&gt;&#xA;निद्रया हीयते दुःखं निद्रया हीयते श्रमः ॥&lt;br&gt;&#xA;सा निद्रा कटसंस्थस्य सुखं सञ्जायते धुवम् ॥ १७ ॥&lt;br&gt;&#xA;यो दयात्कम्बलं राजन्वैशाखे माधवाऽऽगमे ॥&lt;br&gt;&#xA;अपमृत्योः कालमृत्योर्मुक्तो जीवति वै शतम् ॥ १८ ॥&lt;br&gt;&#xA;दद्याद्वस्त्रं सूक्ष्मतरं द्विजेन्द्रे घर्मकर्शिते ॥&lt;br&gt;&#xA;पूर्णमायुः समाप्नोति परत्र च परां गतिम् ॥ १९ ॥&lt;br&gt;&#xA;अतस्तापहरं दिव्यं कर्पूरं तु द्विजातये ॥&lt;br&gt;&#xA;दत्त्वा मोक्षमवाप्नोति दुःखशान्तिं च विन्दति ॥ 2.7.3.२० ॥&lt;br&gt;&#xA;कुसुमानि च यो दद्यात्कुकुमं च द्विजातये ॥&lt;br&gt;&#xA;सार्वभौमो भवेद्राजा सर्वलोकवशङ्करः ॥ २१ ॥&lt;br&gt;&#xA;पुत्रपौत्रादिभोगांश्च भुक्त्वा मोक्षमवाप्नुयात् ॥&lt;br&gt;&#xA;त्वगस्थिगतसन्तापं सद्यो हरति चन्दनम् ॥ २२ ॥&lt;br&gt;&#xA;तापत्रयविनिर्मुक्तस्तद्दत्त्वा मोक्षमाप्नुयात् ॥&lt;br&gt;&#xA;औशीरं चाषकं कौशं यो दद्याज्जलवासितम् ॥ २३ ॥&lt;br&gt;&#xA;सर्वभोगेषु राजेन्द्र स तु देवसहायवान् ॥&lt;br&gt;&#xA;पापहानिं दुःखहानिं प्राप्य निर्वृतिमाप्नुयात् ॥ २४ ॥&lt;br&gt;&#xA;गोरोचं मृगनाभिं च दद्याद्वैशाखधर्मवित् ॥&lt;br&gt;&#xA;तापत्रयविनिर्मुक्तः परं निर्वाणमृच्छति ॥ २५ ॥&lt;br&gt;&#xA;ताम्बूलं च सकर्पूरं यो दद्यान्मेषगे रवौ ॥&lt;br&gt;&#xA;सार्वभौमसुखं भुक्त्वा परं निर्वाणमृच्छति ॥ २६ ॥&lt;br&gt;&#xA;शतपत्रीं च यूथीं च मेषमासे ददन्नरः ॥&lt;br&gt;&#xA;स सार्वभौमो भवति पश्चान्मोक्षं च विन्दति ॥२७॥&lt;br&gt;&#xA;केतकीं मल्लिकां वाऽपि यो दद्यान्माधवाऽऽगमे ॥&lt;br&gt;&#xA;स तु मोक्षमवाप्नोति मधुशासनशासनात् ॥ २८ ॥&lt;br&gt;&#xA;पूगीफलं तु यो दद्यात्सुगन्धं तु द्विजातये ॥&lt;br&gt;&#xA;नारिकेलफलं राजंस्तस्य पुण्यफलं शृणु ॥ ॥ २९ ॥&lt;br&gt;&#xA;सप्त जन्म भवेद्विप्रो धनाढ्यो वेदपारगः ॥&lt;br&gt;&#xA;पश्चात्सप्तकुलैर्युक्तो विष्णुलोकं स गच्छति ॥ 2.7.3.३० ॥&lt;br&gt;&#xA;विश्राममण्डपं यस्तु कृत्वा दद्याद्द्विजन्मने ॥&lt;br&gt;&#xA;तस्य पुण्यफलं वक्तुं नाहं शक्नोमि भूपते ॥ ३१ ॥&lt;br&gt;&#xA;सुच्छायामण्डपं यस्तु सिकताऽऽकीर्णमञ्जसा ॥&lt;br&gt;&#xA;सप्रपं कारयेद्यस्तु स तु लोकाधिपो भवेत् ॥ ३२ ॥&lt;br&gt;&#xA;मार्गोद्यानं तडागं वा कूपं मण्डपमेव च॥&lt;br&gt;&#xA;यः करोति स धर्मात्मा तस्य पुत्रैस्तु किं फलम् ॥ ३३ ॥&lt;br&gt;&#xA;कूपस्तडागमुद्यानं मण्डपं च प्रपा तथा ॥&lt;br&gt;&#xA;सद्धर्मकरणं पुत्रः सन्तानं सप्तधोच्यते ॥ ३४ ॥&lt;br&gt;&#xA;एतेष्वन्यतमाभावे नोर्ध्वं गच्छन्ति मानवाः ॥&lt;br&gt;&#xA;सच्छास्त्र श्रवणं तीर्थयात्रा सजनसङ्गतिः ॥ ३५ ॥&lt;br&gt;&#xA;जलदानं चान्नदानमश्वत्थारोपणं तथा ॥&lt;br&gt;&#xA;पुत्रश्चेति च सन्तानं सप्तेमेऽतिविदो विदुः ॥ ३६ ॥&lt;br&gt;&#xA;नासन्ततिर्लभेल्लोकान्कृत्वा धर्मशतान्यपि ॥&lt;br&gt;&#xA;तस्मात्सन्तानमन्विच्छेत्सन्तानेष्वेकतो व्रजेत् ॥ ३७ ॥&lt;br&gt;&#xA;पशूनां पक्षिणां चैव मृगाणां चैव भूरुहाम् ॥&lt;br&gt;&#xA;नोर्ध्वलोकं सुखं याति मनुष्याणां तु का कथा ॥ ३८ ॥&lt;br&gt;&#xA;पूगीफलसमायुक्तं नागवल्लीदलैर्युतम् ॥&lt;br&gt;&#xA;कपूरागुरुसंयुक्तं ददत्ताम्बूलमुत्तमम् ॥ ३९ ॥&lt;br&gt;&#xA;शारीरैः सकलैः पापैर्मुच्यते नात्र संशयः ॥&lt;br&gt;&#xA;ताम्बूलदो यशो धैर्यं श्रियमाप्नोति निश्चितम् ॥ 2.7.3.४० ॥&lt;br&gt;&#xA;रोगी दत्त्वा विरोगः स्यादरोगी मोक्षमाप्नुयात् ॥&lt;br&gt;&#xA;वैशाखे मासि यो दद्यात्तक्रं तापविनाशनम् ॥ ४१ ॥&lt;br&gt;&#xA;विद्यावान्धनवान्भूमौ जायते नात्र संशयः ॥&lt;br&gt;&#xA;न तक्रसदृशं दानं घर्मकालेषु विद्यते ॥ ४२ ॥&lt;br&gt;&#xA;तस्मात्तक्रं प्रदातव्यमध्वश्रान्तद्विजातये ॥&lt;br&gt;&#xA;जम्बीरसुरसोपेतं लसल्लवणमिश्रितम्॥४३॥&lt;br&gt;&#xA;यस्तक्रमरुचिघ्नं तु दत्त्वा मोक्षमवाप्नुयात् ॥&lt;br&gt;&#xA;यो दद्याद्दधिखण्डं तु वैशाखे घर्मशान्तये ॥ ४४ ॥&lt;br&gt;&#xA;तस्य पुण्यफलं वक्तुं नाहं शक्नोमि भूमिप ॥&lt;br&gt;&#xA;यो दद्यात्तण्डुलान्दिव्यान्मधुसूदनवल्लभे ॥ ४५ ॥&lt;br&gt;&#xA;स लभेत्पूर्णमायुष्यं सर्वयज्ञफलं लभेत् ॥&lt;br&gt;&#xA;यो घृतं तेजसो रूपं गव्यं दद्याद्द्विजातये ॥&lt;br&gt;&#xA;सोऽश्वमेधफलं प्राप्य मोदते विष्णुमन्दिरे ॥ ४६ ॥&lt;br&gt;&#xA;उर्वारुगुडसम्मिश्रं वैशाखे मेषगे रवौ ॥&lt;br&gt;&#xA;सर्वपापविनिर्मुक्तः श्वेतद्वीपे वसेद्ध्रुवम् ॥ ४७ ॥&lt;br&gt;&#xA;यश्चेक्षुदण्डं सायाह्ने दिवा तापोपशान्तये ॥&lt;br&gt;&#xA;ब्राह्मणाय च यो दद्यात्तस्य पुण्यमनन्तकम् ॥ ४८ ॥&lt;br&gt;&#xA;वैशाखे पानकं दत्त्वा सायाह्ने श्रमशान्तये ॥&lt;br&gt;&#xA;सर्वपापविनिर्मुक्तो विष्णोः सायुज्यमाप्नुयात् ॥४९॥&lt;br&gt;&#xA;सफलं पानकं मेषमासे सायं द्विजातये ॥&lt;br&gt;&#xA;दद्यात्तेन पितॄणां तु सुधापानं न संशयः॥2.7.3.५०॥&lt;br&gt;&#xA;वैशाखे पानकं चूतसुपक्वफलसंयुतम् ॥&lt;br&gt;&#xA;तस्य सर्वाणि पापानि विनाशं यान्ति निश्चितम् ॥ ५१ ॥&lt;br&gt;&#xA;यो दद्याच्चैत्रदर्शे तु कुम्भं पूर्णं तु पानकैः ॥&lt;br&gt;&#xA;गयाश्राद्धशतं तेन कृतमेव न संशयः ॥ ५२ ॥&lt;br&gt;&#xA;कस्तूरी कर्पुरोपेतं मल्लिकोशीरसंयुतम् ॥&lt;br&gt;&#xA;कलशं पानकैः पूर्णं चैत्रदर्शे तु मानवः ॥&lt;br&gt;&#xA;दद्यात्पितॄन्समुद्दिश्य स षण्णवतिदो भवेत् ॥ ५३ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां संहितायां द्वितीये वैष्णवखण्डे वैशाखमासमाहात्म्ये नारदाम्बरीषसंवादे दाननिरूपणन्नाम तृतीयोऽध्यायः ॥ ३ ॥ ॥ छ ॥&lt;/p&gt;</description>
    </item>
    <item>
      <title>००४ वैशाखधर्मप्रशंसा</title>
      <link>https://vishvAsa.github.io/purANam/skanda-purANam/sarva-prastutiH/02_vaiShNava-khaNDaH/7_vaishAkha-mAsa-mAhAtmyam/004_vaishAkhadharmaprashaMsA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/skanda-purANam/sarva-prastutiH/02_vaiShNava-khaNDaH/7_vaishAkha-mAsa-mAhAtmyam/004_vaishAkhadharmaprashaMsA/</guid>
      <description>&lt;p&gt;॥ नारद उवाच ॥ ॥&lt;br&gt;&#xA;तैलाभ्यङ्गं दिवास्वापं तथा वै कांस्य भोजनम् ॥&lt;br&gt;&#xA;खट्वा निद्रां गृहे स्नानं निषिद्धस्य च भक्षणम् ॥ १ ॥&lt;br&gt;&#xA;वैशाखे वर्जयेदष्टौ द्विभुऽक्तं नक्तभोजनम्॥&lt;br&gt;&#xA;पद्मपत्रे तु यो भुङ्क्ते वैशाखे ब्रतसंस्थितः ॥ २ ॥&lt;br&gt;&#xA;स तु पापविनिर्मुक्तो विष्णुलोकं च गच्छति ॥&lt;br&gt;&#xA;वैशाखे मासि मध्याह्ने श्रौतानां तु द्विजन्मनाम् ॥&lt;br&gt;&#xA;पादावनेजनं कुर्यात्तद्व्रतं सुव्रतोत्तमम् ॥ ३ ॥&lt;br&gt;&#xA;अध्वश्रान्तं द्विजं यस्तु मध्याह्ने स्वगृहागतम् ॥&lt;br&gt;&#xA;उपवेश्यासने रम्ये कृत्वा पादावनेजनम् ॥ ५ ॥&lt;br&gt;&#xA;धृत्वा शिरसि ताश्चापो विध्वस्ताखिलबन्धनः ॥&lt;br&gt;&#xA;गङ्गादिसर्वतीर्थेषु स्नातो भवति निश्चितम्॥ ६॥&lt;br&gt;&#xA;अस्नायी वाऽप्यपत्राशी वैशाखं तु नयेद्यदि ॥&lt;br&gt;&#xA;रासभी योनिमासाद्य पश्चादश्वतरो भवेत् ॥ ७ ॥&lt;br&gt;&#xA;दृढाङ्गो रोगहीनश्च तथा स्वस्थोऽपि मानवः ॥&lt;br&gt;&#xA;वैशाखे तु गृहे स्नात्वा चाण्डालीं योनिमाप्नुयात् ॥ ८ ॥&lt;br&gt;&#xA;वैशाखे मासि राजेन्द्र मेषसंस्थे दिवाकरे ॥&lt;br&gt;&#xA;न करोति बहिःस्नानं श्वानयोनिशतं व्रजेत् ॥ ९ ॥&lt;br&gt;&#xA;अस्नात्वा चाप्यदत्त्वा च वैशाखो येन नीयते ॥&lt;br&gt;&#xA;स पिशाचो भवेन्नूनमवैशाखादथो व्रजेत् ॥ 2.7.4.१० ॥&lt;br&gt;&#xA;यो न दद्याज्जलं चान्नं वैशाखे लोभमानसः ॥&lt;br&gt;&#xA;पापहानिं दुःखहानिं नैवाप्नोति न संशयः ॥ ११ ॥&lt;br&gt;&#xA;नदीस्नानं तु यः कुर्याद्वैशाखे विष्णुतत्परः ॥&lt;br&gt;&#xA;जन्मत्रयार्जितात्पापान्मुच्यते नात्र संशयः ॥ १२ ॥&lt;br&gt;&#xA;समुद्रगनदीस्नानं कुर्यात्प्रातर्भगोदये ॥&lt;br&gt;&#xA;सप्तजन्मार्जितैः पापैस्तत्क्षणादेव मुच्यते ॥ १३ ॥&lt;br&gt;&#xA;कुर्यादुषसि यः स्नानं सप्तगङ्गासु मानवः ॥&lt;br&gt;&#xA;कोटिजन्मार्जितात्पापान्मुच्यते नात्र संशयः ॥ १४ ॥&lt;br&gt;&#xA;जाह्नवी वृद्धगङ्गा च कालिन्दी च सरस्वती ॥&lt;br&gt;&#xA;कावेरी नर्मदा वेणी सप्तगङ्गाः प्रकीर्तिताः ॥ १५ ॥&lt;br&gt;&#xA;देवखातेषु यः कुर्यात्प्रातर्वैशाखमज्जनम् ॥&lt;br&gt;&#xA;जन्मारभ्य कृतात्पापान्मुच्यते नात्र संशयः ॥ १६ ॥&lt;br&gt;&#xA;वैशाखे मासि सम्प्राप्ते यो वापीष्ववगाहनम् ॥&lt;br&gt;&#xA;प्रातः कुर्यान्महाराज महापातकनाशनम् ॥ १७ ॥&lt;br&gt;&#xA;अपि गोष्पदमात्रेषु बहिःस्थेषु जलेषु च ॥&lt;br&gt;&#xA;तिष्ठन्ति सरितः सर्वा गङ्गाद्या इति निश्चयः ॥&lt;br&gt;&#xA;इति जानन्समाप्नोति सर्वतीर्थाधिकं फलम् ॥ १८ ॥&lt;br&gt;&#xA;क्षीरं रसाधिकं क्षीरादधिकं दधि भूमिप ॥&lt;br&gt;&#xA;दध्नोऽधिकं घृतं यद्वदूर्जो मासोऽधिकस्तथा ॥ १९ ॥&lt;br&gt;&#xA;कार्तिकादधिको माघो माघाद्वैशाख उत्तमः ॥&lt;br&gt;&#xA;तस्मिन्मासे कृतो धर्मो वर्द्धते वटबीजवत् ॥ 2.7.4.२० ॥&lt;br&gt;&#xA;आढ्यो वाऽतिदरिद्रो वा परतन्त्रोऽथ वा नरः ॥&lt;br&gt;&#xA;यद्वस्तु लभते तेन तद्दातव्यं द्विजातये ॥ २१ ॥&lt;br&gt;&#xA;कन्दमूलफलं शाकं लवणं गुडमेव च ॥&lt;br&gt;&#xA;कोलं पत्रं जलं तक्रमानन्त्यायोपकल्पते ॥ ॥ २२ ॥&lt;br&gt;&#xA;नादत्तं लभते क्वापि ब्रह्माद्यैस्त्रिदशैरपि ॥ २३ ॥&lt;br&gt;&#xA;दानेन हीनो हि भवेदकिञ्चनो निष्किञ्चनत्वाच्च करोति पापम् ॥&lt;br&gt;&#xA;पापादवश्यं नरकं प्रयाति दातव्यमस्मात्सुखमिच्छता तदा ॥ २४ ॥&lt;br&gt;&#xA;यथा गृहं सर्वगुणोपपन्नं परिच्छदैर्हीनमशोभनं तथा ॥&lt;br&gt;&#xA;मासेषु धर्मः सकलेष्वनुष्ठितो वैशाखहीनस्तु वृथैव याति ॥ २५ ॥&lt;br&gt;&#xA;यथैव कन्या सकलैश्च लक्षणैर्युक्ताऽपि जीवत्पतिलक्षणा न हि ॥&lt;br&gt;&#xA;क्रियाऽपि साङ्गा सकलाऽपि राजन्वैशाखहीना तु वृथैव तां विदुः ॥ २६ ॥&lt;br&gt;&#xA;दयाविहीनास्तु यथा गुणा वृथा वैशाखधर्मेण विना तथा क्रियाः ॥&lt;br&gt;&#xA;शाकं तु यद्वल्लवणेन हीनं न रोचते सर्वगुणोपपन्नम् ॥ २७ ॥&lt;br&gt;&#xA;वैशाखहीनं तु तथैव पुण्यं न साधुसेव्यं न फलाप्तिहेतुः ॥&lt;br&gt;&#xA;यद्वन्न भूषासहिताऽपि शोभते वस्त्रेण हीना ललना सुरूपा ॥&lt;br&gt;&#xA;क्रियाकलापः सुकृतोऽपि पुम्भिर्न भासते तन्मधुमासहीनम् ॥ २८ ॥&lt;br&gt;&#xA;तस्मात्सर्वप्रयत्नेन येन केनाऽपि जन्तुना ॥&lt;br&gt;&#xA;धर्मो वैशाखमासे तु कर्तव्य इति निश्चयः ॥ २९ ॥&lt;br&gt;&#xA;मधुसूदनमुद्दिश्य मेषसंस्थे दिवाकरे ॥&lt;br&gt;&#xA;प्रातः स्नात्वाऽर्चयद्विष्णुमन्यथा नरकं व्रजेत् ॥ 2.7.4.३० ॥&lt;br&gt;&#xA;कश्चिन्महीरथो राजा कामासक्तो जितेन्द्रियः ॥&lt;br&gt;&#xA;वैशाखस्नानयोगेन वैकुण्ठं गतवान्स्वयम् ॥ ३१ ॥&lt;br&gt;&#xA;वैशाखः सफलो मासो मधुसूदनदैवतः ॥&lt;br&gt;&#xA;तीर्थयात्रातपोयज्ञदानहोमफलाधिकः ॥ ३२ ॥&lt;br&gt;&#xA;॥ ॥ प्रार्थनामन्त्रः ॥ ॥&lt;br&gt;&#xA;मधुसूदन देवेश वैशाखे मेषगे रवौ ॥&lt;br&gt;&#xA;प्रातः स्नानं करिष्यामि निर्विघ्नं कुरु माधव ॥३३॥&lt;br&gt;&#xA;॥ अर्घ्यमन्त्राः ॥ ॥&lt;br&gt;&#xA;वैशाखे मेषगे भानौ प्रातःस्नानपरायणः ॥&lt;br&gt;&#xA;अर्घ्यं तेऽहं प्रदास्यामि गृहाण मधुसूदन ॥ ३४ ॥&lt;br&gt;&#xA;गङ्गाद्याः सरितः सर्वास्तीर्थानि च ह्रदाश्च ये ॥&lt;br&gt;&#xA;प्रगृह्णीत मया दत्तमर्घ्यं सम्यक्प्रसीदथ ॥ ३५ ॥&lt;br&gt;&#xA;ऋषभः पापिनां शास्ता त्वं यमः समदर्शनः ॥&lt;br&gt;&#xA;गृहाणार्घ्यं मया दत्तं यथोक्तफलदो भव ॥ ३६ ॥&lt;br&gt;&#xA;इति चार्घ्यं समर्प्याथ पश्चात्स्नानं समाचरेत् ॥&lt;br&gt;&#xA;वाससी परिधायाथ कृत्वा कर्माणि सर्वशः ॥ ३७ ॥&lt;br&gt;&#xA;मधुसूदनमभ्यर्च्य प्रसूनैर्माधवोद्भवैः ॥&lt;br&gt;&#xA;श्रुत्वा विष्णुकथां दिव्यामेतन्मासप्रशंसिनीम् ॥ ३८ ॥&lt;br&gt;&#xA;कोटिजन्मार्जितात्पापान्मुक्तो मोक्षमवाप्नुयात् ॥ ३९ ॥&lt;br&gt;&#xA;न जातु खिद्यते भूमौ न स्वर्गे न रसातले ॥&lt;br&gt;&#xA;न गर्भे जायते क्वापि न भूयः स्तनपो भवेत् ॥ 2.7.4.४० ॥&lt;br&gt;&#xA;वैशाखे कांस्यभोजी यस्तथा चाश्रुतसत्कथः ॥&lt;br&gt;&#xA;न स्नातो नापि दाता च नरकानेव गच्छति ॥ ४१ ॥&lt;br&gt;&#xA;ब्रह्महत्यासहस्रस्य पापं शाम्येत्कथञ्चन ॥&lt;br&gt;&#xA;वैशाखे येन न स्नातं तत्पापं नैव गच्छति ॥ ४२ ॥&lt;br&gt;&#xA;स्वाधीनेन स्वकायेन जले स्वातन्त्र्य वर्तिनि ॥&lt;br&gt;&#xA;स्वाधीनजिह्वयोच्चार्यं हरिरित्यक्षरद्वयम् ॥ ४३ ॥&lt;br&gt;&#xA;न कुर्याद्यदि वैशाखे प्रातःस्नानं नराधमः ॥&lt;br&gt;&#xA;जीवन्नेव स पञ्चत्वमागतो नात्र संशयः ॥ ४४ ॥&lt;br&gt;&#xA;येन केनाप्युपायेन माधवे मधुसूदनम्॥&lt;br&gt;&#xA;नार्चयेद्यदि मूढात्मा शौकरीं योनिमाप्नुयात् ॥ ४५ ॥&lt;br&gt;&#xA;योऽर्चयेत्तुलसीपत्रैर्वैशाखे मधुसूदनम् ॥&lt;br&gt;&#xA;नृपो भूत्वा सार्वभौमः कोटिजन्मसु भोगवान् ॥&lt;br&gt;&#xA;पश्चात्कोटिकुलैर्युक्तो विष्णोः सायुज्यमाप्नुयात्॥ ॥ ४६ ॥&lt;br&gt;&#xA;विविधैर्भक्तिमार्गैश्च विष्णुं सेवेत यौ व्रतैः ॥&lt;br&gt;&#xA;सगुणं निर्गुणं वाऽपि नित्यं ध्यायेदनन्यधीः ॥ ४७ ॥&lt;br&gt;&#xA;इति श्रीस्कान्दे महापुराण एकाशीतिसाहस्र्यां सहितायां द्वितीये वैष्णवखण्डे वैशाखमासमाहात्म्ये नारदाम्बरीषसंवादे वैशाखधर्मप्रशंसा नाम चतुर्थोऽध्यायः ॥ ४ ॥&lt;/p&gt;</description>
    </item>
  </channel>
</rss>
