+++
title = "गोपालक्षयस्तोत्रम्"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3044"
source_url = "https://www.ebharatisampat.in/readbook3.php?bookid=ODY1MjM5MTY1MjEyMjky&pageno=MjI0MjQyNjk5NTk="

+++
[[गोपालक्षयस्तोत्रम्	Source: [EB](https://www.ebharatisampat.in/readbook3.php?bookid=ODY1MjM5MTY1MjEyMjky&pageno=MjI0MjQyNjk5NTk=)]]

\[



\<doc id="10772" url="https://sa.wikisource.org/wiki?curid=10772" title="गोपालाक्षयकवचम्"\>  
गोपालाक्षयकवचम्

\<poem\>  
श्री गणेशाय नमः ।  
श्रीनारद उवाच ।  
इन्द्राद्यमरवर्गेषु ब्रह्मन्यत्परमाऽद्भुतम् ।  
अक्षयं कवचं नाम कथयस्व मम प्रभो ॥ १॥\<br\>  
यद्धृत्वाऽऽकर्ण्य वीरस्तु त्रैलोक्य विजयी भवेत् ।  
ब्रह्मोवाच ।  
शृणु पुत्र मुनिश्रेष्ठ कवचं परमाद्भुतम् ॥ २॥\<br\>  
इन्द्रादिदेववृन्दैश्च नारायणमुखाच्छ्रतम् ।  
त्रैलोक्यविजयस्यास्य कवचस्य प्रजापतिः ॥ ३॥\<br\>  
ऋषिश्छन्दो देवता च सदा नारायणः प्रभुः ।  
अस्य श्रीत्रैलोक्यविजयाक्षयकवचस्य प्रजापतिऋर्षिः।,  
अनुष्टुप्छन्दः।, श्रीनारायणः परमात्मा देवता।,  
धर्मार्थकाममोक्षार्थे जपे विनियोगः ।  
पादौ रक्षतु गोविन्दो जङ्घे पातु जगत्प्रभुः ॥ ४॥\<br\>  
ऊरू द्वौ केशवः पातु कटी दामोदरस्ततः ।  
वदनं श्रीहरिः पातु नाडीदेशं च मेऽच्युतः ॥ ५॥\<br\>  
वामपार्श्वं तथा विष्णुर्दक्षिणं च सुदर्शनः ।  
बाहुमूले वासुदेवो हृदयं च जनार्दनः ॥ ६॥\<br\>  
कण्ठं पातु वराहश्च कृष्णश्च मुखमण्डलम् ।  
कर्णौ मे माधवः पातु हृषीकेशश्च नासिके ॥ ७॥\<br\>  
नेत्रे नारायणः पातु ललाटं गरुडध्वजः ।  
कपोलं केशवः पातु चक्रपाणिः शिरस्तथा ॥ ८॥\<br\>  
प्रभाते माधवः पातु मध्याह्ने मधुसूदनः ।  
दिनान्ते दैत्यनाशश्च रात्रौ रक्षतु चन्द्रमाः ॥ ९॥\<br\>  
पूर्वस्यां पुण्डरीकाक्षो वायव्यां च जनार्दनः ।  
इति ते कथितं वत्स सर्वमन्त्रौघविग्रहम् ॥ १०॥\<br\>  
तव स्नेहान्मयाऽऽख्यातं न वक्तव्यं तु कस्यचित् ।  
कवचं धारयेद्यस्तु साधको दक्षिणे भुजे ॥ ११॥\<br\>  
देवा मनुष्या गन्धर्वा यज्ञास्तस्य न संशयः ।  
योषिद्वामभुजे चैव पुरुषो दक्षिणे भुजे ॥ १२॥\<br\>  
निभृयात्कवचं पुण्यं सर्वसिद्धियुतो भवेत् ।  
कण्ठे यो धारयेदेतत् कवचं मत्स्वरूपिणम् ॥ १३॥\<br\>  
युद्धे जयमवाप्नोति द्यूते वादे च साधकः ।  
सर्वथा जयमाप्नोति निश्चितं जन्मजन्मनि ॥ १४॥\<br\>  
अपुत्रो लभते पुत्रं रोगनाशस्तथा भवेत् ।  
सर्वतापप्रमुक्तश्च विष्णुलोकं स गच्छति ॥ १५॥\<br\>  
॥ इति ब्रह्मसंहितोक्तं श्रीगोपालाक्षयकवचं सम्पूर्णम् ॥  
\</poem\>

\</doc\>


\]
