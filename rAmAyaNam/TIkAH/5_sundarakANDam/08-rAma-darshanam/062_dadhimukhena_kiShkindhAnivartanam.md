+++
title = "०६२ दधिमुखेन किष्किन्धानिवर्तनम्"
title_english = "062 Dadhimukha departs to Kishkindha"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-062-Dadhimukha_departs_to_Kishkindha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/5_sundarakANDam/08-rAma-darshanam/062_dadhimukhena_kiShkindhAnivartanam.md">
<details><summary><h3>IITK ...{Loading}...</h3></summary>

Guards of Madhuvanam headed by Dadhimukha move to report to Sugriva.



#### श्लोकः
##### मूलम्
तानुवाच हरिश्रेष्ठो हनुमान्वानरर्षभः।  
अव्यग्रमनसो यूयं मधु सेवत वानराः॥5.62.1॥  
अहमावारयिष्यामि युष्माकं परिपन्थिनः।

##### शब्दार्थः
हरिश्रेष्ठः foremost of the monkeys, वानरर्षभः bull among vanaras, हनुमान् Hanuman, तान् them, उवाच spoke, वानराः vanaras, यूयम् looking at, अव्यग्रमनसः devoid of any fear in your mind, मधु honey, सेवत take, अहम् I, युष्माकम् those, परिपन्थिनः who object to your action, अवायिष्यामि will prevent.

##### आङ्ग्लानुवादः
Hanuman, the foremost of the monkeys, bull among vanaras said, 'Enjoy the honey devoid of any fear. I shall prevent those who object to your action'.



#### श्लोकः
##### मूलम्
श्रुत्वा हनुमतो वाक्यं हरीणां प्रवरोऽङ्गदः॥5.62.2॥  
प्रत्युवाच प्रसन्नात्मा पिबन्तु हरयो मधु।

##### शब्दार्थः
हनुमतः Hanuman, वाक्यम् these words, श्रुत्वा hearing, हरीणाम् to the monkeys, प्रवरः distinguished, अङ्गदः Angada, प्रसन्नात्मा very pleased, प्रत्युवाच replied, हरयः vanaras, पिबन्तु you may drink.

##### आङ्ग्लानुवादः
Pleased with Hanuman's words, the distinguished Angada permitted the monkeys to drink.



#### श्लोकः
##### मूलम्
अवश्यं कृतकार्यस्य वाक्यं हनुमतो मया॥5.62.3॥  
अकार्यमपि कर्तव्यं किमङ्ग पुनरीदृशम्।

##### शब्दार्थः
कृतकार्यस्य one who has accomplished the task, हनुमतः Hanuman, वाक्यम् these words,  
अकार्यमपि tells not to do, मया by me, अवश्यम् surely, कर्तव्यम् what is to be done, ईदृशं पुनः when he has spoken again, किमङ्ग what to say?

##### आङ्ग्लानुवादः
Even if Hanuman, the achiever, forbids me to do something, I will do it. And now when he has permitted you, why hesitate ?



#### श्लोकः
##### मूलम्
अङ्गदस्य मुखाच्छ्रुत्वावचनं वानरर्षभाः॥5.62.4॥  
साधुसाध्विति संहृष्टा वानराः प्रत्यपूजयन्।

##### शब्दार्थः
वानरर्षभाः bulls among vanaras, वानराः vanaras, अङ्गदस्य Angada's, मुखात् from the mouth, वचः spoken, श्रुत्वा having heard, संहृष्टाः very happy, साधु साध्विति good words, प्रत्यपूजयन् praised.

##### आङ्ग्लानुवादः
Having heard the words that came from Angada's mouth, the bulls among vanaras praised him for his generous approval.



#### श्लोकः
##### मूलम्
पूजयित्वाङ्गदं सर्वे वानरा वानरर्षभम्॥5.62.5॥  
जग्मुर्मधुवनं यत्र नदीवेग इव द्रुमम्।

##### शब्दार्थः
सर्वे all, वानरा vanaras, वानरर्षभम् to bull among vanaras, अङ्गदम् to Angada, पूजयित्वा having praised, मधुवनम् Madhuvanam, यत्र there, नदीवेगः fast flowing river, द्रुमम् इव like tree, जग्मुः went.

##### आङ्ग्लानुवादः
The vanaras praised Angada, the bull among vanaras and went to Madhuvanam swiftly like a fastflowing river going to uproot a tree.



#### श्लोकः
##### मूलम्
ते प्रविष्टा मधुवनं पालानाक्रम्य वीर्यतः॥5.62.6॥  
अतिसर्गाच्च पटवो दृष्ट्वा श्रुत्वा च मैथिलीम्।  
पपुस्सर्वे मधु तदा रसवत्फलमाददुः॥5.62.7॥

##### शब्दार्थः
मैथिलीम् Mythili, दृष्ट्वा having seen, श्रुत्वा heard, अतिसर्गाच्च overjoyed with success,  
मधुवनम् Madhuvanam, प्रविष्टाः entered, पालान् guards, वीर्यतः violently, आक्रम्य attacked, तदा then, मधु Madhu, पपुः drank, रसवत् tasty, फलम् fruits, आददुः ate.

##### आङ्ग्लानुवादः
Overjoyed at the news of Mythili, being seen, the vanaras entered Madhuvanam and attacked the guards violently, drank the honey and ate the tasty fruits.



#### श्लोकः
##### मूलम्
उत्पत्य च ततस्सर्वे वनपालान् समागतान्।  
ताडयन्ति स्म शतशस् सक्तान्मधुवने तदा॥5.62.8॥

##### शब्दार्थः
तदा then, सर्वे all, मधुवने in Madhuvanam, शतशः in many ways, सक्तान् vanaras, समागतान् came together, वनपालान् guards protecting the garden, उत्पत्य risen up, ततः then, ताडयन्ति स्म struck.

##### आङ्ग्लानुवादः
All the vanaras collected together, entered the Madhuvanam and attacked in many ways the guards protecting  the  garden.



#### श्लोकः
##### मूलम्
मधूनि द्रोणमात्राणि बाहुभिः परिगृह्य ते।  
पिबन्ति सहितास् सर्वे निघ्नन्ति स्म तथापरे॥5.62.9॥

##### शब्दार्थः
ते सर्वे all of them, बाहुभिः many, द्रोणमात्राणि of huge size (large containers made of leather, a drona is a measure of two litres), मधूनि honey, परिगृह्य took hold of, सहिताः together, पिबन्ति  drinking, अपरे others, निघ्नन्ति स्म were preventing.

##### आङ्ग्लानुवादः
All of them now gathered at one place and drank honey from large containers. Others were busy preventing the guards.



#### श्लोकः
##### मूलम्
केचित्पीत्वा प्रविध्यन्ति मधूनि मधुपिङ्गलाः।  
मधूच्छिष्टेन केचिच्च जग्मुरन्योन्यमुत्कटाः॥5.62.10॥

##### शब्दार्थः
मधुपिङ्गलाः honeycoloured, केचित् some, मधूनि honey, पीत्वा were drinking, प्रविध्यन्ति throwing, केचिच्च some, मधूच्छिष्ठेन chunks of honey combs, उत्कटाः intoxicated, अन्योन्यम् with each other, जग्मुः went about.

##### आङ्ग्लानुवादः
The honeycoloured monkeys drank honey. Some threw large chunks of honey combs after drinking and some went about intoxicated.



#### श्लोकः
##### मूलम्
अपरे वृक्षमूले तु शाखां गृह्य व्यवस्थिताः।  
अत्यर्थं च मदग्लानाः पर्णान्यास्तीर्य शेरते॥5.62.11॥

##### शब्दार्थः
अपरे some others, शाखाम् branches of trees, गृह्य taking, वृक्षमूले at the root of trees, व्यवस्थिताः stayed, अत्यर्थम् on account of drinking, मदग्लानाः sweet drinks, पर्णानि leaves, आस्तीर्य spreading, शेरते lay down.

##### आङ्ग्लानुवादः
Some took branches of trees and rested at the root of trees. Some totally languid lay down spreading leaves due to drinking of sweet drinks.



#### श्लोकः
##### मूलम्
उन्मत्तभूताः प्लवगा मधुमत्ताश्च हृष्टवत्।  
क्षिपन्ति च तथान्योन्यं स्खलन्ति च तथाऽपरे॥5.62.12॥

##### शब्दार्थः
मधुमत्ताः by drinking of honey, प्लवगाः vanaras, उन्मत्तभूताः like mad people, हृष्टवत् joyfully, अन्योन्यम् each other, क्षिपन्ति pushing each other, अपरे others, स्खलन्ति च were shaking unsteady.

##### आङ्ग्लानुवादः
Intoxicated with drink, some behaved like mad people, some pushed others senselessly and some were unsteady and shaky.



#### श्लोकः
##### मूलम्
केचित् क्ष्वेलां प्रकुर्वन्ति केचित् कूजन्ति हृष्टवत्।  
हरयोमधुना मत्ताः केचित्सुप्ता महीतले॥5.62.13॥

##### शब्दार्थः
केचित् some, क्ष्वेलाम् प्रकुर्वन्ति roared, केचित् some, हृष्टवत् happy, कूजन्ति cooing like the birds, मधुना by the drinking of honey, मत्ताः drowsy, केचित् हरयः some vanaras, महीतले on the ground, सुप्ताः slept.

##### आङ्ग्लानुवादः
Some roared, some warbled happily, some felt drowsy, drinking honey and some  
dropped off to sleep on the ground.



#### श्लोकः
##### मूलम्
कृत्वा केचिद्धसन्त्यन्ये केचित्कुर्वन्ति चेतरत्।  
कृत्वा केचिद्वदन्त्यन्ये केचिद्बुध्यन्ति चेतरत्॥5.62.14॥

##### शब्दार्थः
केचित् some, कृत्वा having done, हसन्ति laughing, अन्ये others, केचित् some, इतरत् different, कुर्वन्ति doing, केचित् some, कृत्वा having done, वदन्ति were telling others, अन्ये others, केचित् some, इतरत् something else, बुध्यन्ति thought of doing.

##### आङ्ग्लानुवादः
Some made others laugh, some provoked others and some thought of doing something else having got over the intoxication.



#### श्लोकः
##### मूलम्
येऽप्यत्र मधुपालास् स्युः प्रेष्या दधिमुखस्य तु।  
तेऽपि तैर्वानरैर्भीमैः प्रतिषिद्धा दिशो गताः॥5.62.15॥

##### शब्दार्थः
अत्र there, दधिमुखस्य Dadhimukha's, प्रेष्याः engaged, मधुपालाः guards of Madhuvanam, ये those, स्युः to cover, तेऽपि were also, भीमैः fierce, वानरैः vanaras, प्रतिषिद्धाः driven away, दिशः in all directions, गताः went.

##### आङ्ग्लानुवादः
All the guards engaged in protecting the garden were driven away in all directions by the fierce vanaras.



#### श्लोकः
##### मूलम्
जानुभिस्तु प्रकृष्टाश्च देवमार्गं प्रदर्शिताः।  
अब्रुवन् परमोद्विग्ना गत्वा दधिमुखं वचः॥5.62.16॥

##### शब्दार्थः
जानुभिः knees, प्रकृष्टाः drawn forth, देवमार्गम् towards the path of gods, प्रदर्शिताः exhibiting, परमोद्विग्नाः greatly disturbed, दधिमुखम् to Dadhimukha, गत्वा having gone, वचः these words, अब्रुवन् said.

##### आङ्ग्लानुवादः
Some were dragged on their knees and tossed up. Some monkeys exhibited their private parts, showing indecent behaviour. Dadhimukha, highly disturbed at this, saidः



#### श्लोकः
##### मूलम्
हनूमता दत्तवरैर्हतं मधुवनं बलात्।  
वयं च जानुभिः कृष्टा देवमार्गं च दर्शिताः॥5.62.17॥

##### शब्दार्थः
हनूमता Hanuman, दत्तवरैर्हतं by whom they were permitted, वयं च and us, मधुवनं Madhuvanam, जानुभिः knees, बलात् forcefully, कृष्टा holding, देवमार्गं च  dragged to the private parts, दर्शिताः and showed.

##### आङ्ग्लानुवादः
Permitted by Hanuman (to enter Madhuvanam and drink), they dragged one another forcefully tossed up  on their knees showing their private parts.



#### श्लोकः
##### मूलम्
ततो दधिमुखः क्रुद्धो वनपस्तत्र वानरः।  
हतं मधुवनं श्रुत्वा सान्त्वयामास तान् हरीन्॥5.62.18॥

##### शब्दार्थः
ततः then, तत्र there, वनपः guardian of the garden, दधिमुखः Dadhimukha, वानरः vanara, क्रुद्धः furious, मधुवनम् Madhuvanam, हतम् destoyed, श्रुत्वा having heard, हरीन् vanaras, सान्त्वयामास with soothing words.

##### आङ्ग्लानुवादः
Then Dadhimukha, the guardian of the garden became furious on the vanaras. Having heard from the guards that the garden was destroyed, he said soothing words to them.



#### श्लोकः
##### मूलम्
इहागच्छत गच्छामो वानरान् बलदर्पितान्।  
बलेन वारयिष्यामो मधु भक्षयतो वयम्॥5.62.19॥

##### शब्दार्थः
इह here, आगच्चत come, गच्चामः will go, वयम् we, बलदर्पितान् proud of their power, मधु Madhu, भक्षयतः consume honey, वानरान् vanaras, बलेन forcibly, वारयिष्यामः will prevent them.

##### आङ्ग्लानुवादः
"Come, we will all go there to Madhuvanam and prevent forcibly the vanaras who have consumed honey proud of their power.



#### श्लोकः
##### मूलम्
श्रुत्वा दधिमुखस्येदं वचनं वानरर्षभाः।  
पुनर्वीरा मधुवनं तेनैव सहसा ययुः॥5.62.20॥

##### शब्दार्थः
वीराः heroes, वानरर्षभाः bull among vanaras, दधिमुखस्य Dadhimukha's, इदम् this kind of, वचनम् words, श्रुत्वा having heard, सहसा quickly, तेनैव along with him, पुनः again, मधुवनम् Madhuvanam, ययुः went.

##### आङ्ग्लानुवादः
"The heroes, bulls among vanaras, heard Dadhimukha and quickly entered Madhuvanam along with him.



#### श्लोकः
##### मूलम्
मध्ये चैषां दधिमुखः प्रगृह्य तरसा तरुम्।  
समभ्यधावद्वेगेन ते च सर्वे प्लवङ्गमाः॥5.62.21॥

##### शब्दार्थः
एषाम् their, मध्ये way, दधिमुखः Dadhimukha, तरसा energetic, तरुम् tree, प्रगृह्य taking up, वेगेन swiftly, समभ्यधावत् following, ते they, सर्वे all, प्लवङ्गमाः च the leaping vanaras.

##### आङ्ग्लानुवादः
On the way, the energetic Dadhimukha took up a tree and ran to the leaping vanaras swiftly with guards following him.



#### श्लोकः
##### मूलम्
ते शिलाः पादपांश्चापि पर्वतांश्चापि वानराः।  
गृहीत्वाऽऽभ्यगमन् क्रुद्धा यत्र ते कपिकुञ्जराः॥5.62.22॥

##### शब्दार्थः
ते वानराः those vanaras, क्रुद्धाः furious, शिलाः rocks, पादपांश्चापि also trees, पर्वतांश्चापि even mountains, गृहीत्वा took up, ते they, कपिकुञ्जराः elephant of monkeys, यत्र there, अभ्यगमन् went.

##### आङ्ग्लानुवादः
The furious vanara guards lifted rocks, trees and even mountains and went behind Dadhimukha the elephant among the vanaras.



#### श्लोकः
##### मूलम्
ते स्वामिवचनं वीरा हृदयेष्ववसज्य तत्।  
त्वरया ह्यभ्यधावन्त सालतालशिलायुधाः॥5.62.23॥

##### शब्दार्थः
वीराः heroic, ते they, तत् that, स्वामिवचनम् leader's words, हृदयेषु in their heart, अवसज्य rushed, सालतालशिलायुधाः Sala, Tala trees as weapons, त्वरया at once, अभ्यधावन्त ran.

##### आङ्ग्लानुवादः
The heroic vanaras held Sala and Tala trees and rushed at once keeping their leader's words in mind.



#### श्लोकः
##### मूलम्
वृक्षस्थांश्च तलस्थांश्च वानरान् बलदर्पितान्।  
अभ्यक्रामंस्ततो वीराः पालास्तत्र सहस्रशः॥5.62.24॥

##### शब्दार्थः
ततः then, वीराः heroic, पालाः guards, सहस्रशः in thousands, वृक्षस्थांश्च on the trees, तलस्थांश्च under the trees, बलदर्पितान् proud of their power, वानरान् vanaras, अभ्यक्रामन् attacked.

##### आङ्ग्लानुवादः
Then the heroic guards in their thousands fell on the vanaras proud of their power on and under the tala trees.



#### श्लोकः
##### मूलम्
अथ दृष्ट्वा दधिमुखं क्रुद्धं वानरपुङ्गवाः।  
अभ्यधावन्त वेगेन हनुमत्प्रमुखास्तदा॥5.62.25॥

##### शब्दार्थः
अथ and then, हनुमत्प्रमुखाः leader Hanuman, वानरपुङ्गवाः foremost of vanaras, तदा then, दधिमुखम् Dadhimukha's, क्रुद्धम् fury, दृष्ट्वा having seen, वेगेन swiftly, अभ्यधावन्त went there.

##### आङ्ग्लानुवादः
Having seen the fury of Dadhimukha, Hanuman the leader of the vanaras went to him swiftly.



#### श्लोकः
##### मूलम्
तं सवृक्षं महाबाहुमापतन्तं महाबलम्।  
आर्यकं प्राहरत्तत्र बाहुभ्यां कुपितोऽङ्गदः॥5.62.26॥

##### शब्दार्थः
कुपितः angry, अङ्गदः Angada, सवृक्षम् with trees, महाबाहुम् strongarmed, महाबलम् powerful, आपतन्तम् coming, तम् him, आर्यकम् तत्र there, बाहुभ्याम् with both hands, प्राहरत्  
clasped tightly.

##### आङ्ग्लानुवादः
Seeing the revered, powerful and strongarmed Dadhimukha rushing to him, the angry Angada caught him with both hands tightly.



#### श्लोकः
##### मूलम्
मदान्धश्च न वेदैनमार्यकोऽयं ममेति सः।  
अथैनं निष्पिपेषाशु वेगवद्वसुधातले॥5.62.27॥

##### शब्दार्थः
सः he, मदान्धश्च blinded by arrogance, अयम् this, मम my, आर्यकः revered, इति this, एनम् therefore, न वेद not understnding that (I am his granduncle), अथ now, एनम् therefore, वसुधातले on the floor, वेगवत् forcibly, आशु him, निष्पिपेष pushed.

##### आङ्ग्लानुवादः
"Blinded by arrogance, the prince pushed him (Dadhimukha) on the floor forcibly,  forgetting that he was his revered granduncle.



#### श्लोकः
##### मूलम्
स भग्नबाहूरुभुजो विह्वलश्शोणितोक्षितः।  
मुमोह सहसा वीरो मुहूर्तं कपिकुञ्जरः॥5.62.28॥

##### शब्दार्थः
भग्नबाहूरुभुजः with shoulders and arms broken, विह्वलः battered, शोणितोक्षितः body drenched in blood, सः he, Dadhimukha, वीरः a hero, कपिकुञ्जरः elephant among monkeys, सहसा at once, मुहूर्तम् in a moment, मुमोह lost conciousness.

##### आङ्ग्लानुवादः
The heroic Dadhimukha, an elephant among monkeys, with his shoulders and arms broken, and body drenched in blood lost his consciousness instantly.



#### श्लोकः
##### मूलम्
स समाश्वस्य सहसा सङ्कृद्धो राजमातुलः।  
वानरान्वारयामास दण्डेन मधुमोहितान्॥5.62.29॥

##### शब्दार्थः
राजमातुलः maternal uncle of the king, सः he, सहसा at once, समाश्वस्य coming out of unconscious state, सङ्कृद्धः furious, मधुमोहितान् deluded by drinking, वानरान् vanaras, दण्डेन with a stick, वारयामास chased.

##### आङ्ग्लानुवादः
At once Dadhimukha, the maternal uncle of the king became conscious and chased with a stick the intoxicated vanaras.



#### श्लोकः
##### मूलम्
स कथञ्चिद्विमुक्तस्स्तैर्वानरैर्वानरर्षभः।  
उवाचैकान्तमाश्रित्य भृत्यान् स्वान् समुपागतान्॥5.62.30॥

##### शब्दार्थः
तैः they, वानरैः vanaras, कथञ्चित् with great difficulty, विमुक्तः escaped, सः he, Dadhimukha, वानरर्षभः bull among monkeys, एकान्तम् secluded, आश्रित्य reached, समुपागतान् returned, स्वान् them, भृत्यान् servants, उवाच said.

##### आङ्ग्लानुवादः
Escaping from the vanaras with great difficulty, Dadhimukha,  a bull among monkeys, repaired to a secluded place and said to his servantsः



#### श्लोकः
##### मूलम्
एते तिष्ठन्तु गच्छामो भर्ता नो यत्र वानरः।  
सुग्रीवो विपुलग्रीवः सह रामेण तिष्ठति॥5.62.31॥

##### शब्दार्थः
एते let them, तिष्ठन्तु stay, नः our, भर्ता king, वानरः vanaras, विपुलग्रीवः one with broad neck, सुग्रीवः Sugriva, यत्र there, रामेण सह with Rama, तिष्ठति will be staying, गच्चामः let us go.

##### आङ्ग्लानुवादः
"Let them stay here. Our broadnecked king Sugriva will be there with Rama. Let us go to him.



#### श्लोकः
##### मूलम्
सर्वं चैवाङ्गदे दोषं श्रावयिष्यामि पार्थिवे।  
अमर्षी वचनं श्रुत्वा घातयिष्यति वानरान्॥5.62.32॥

##### शब्दार्थः
अङ्गदे Angada, सर्वम् all, दोषम् mistakes, पार्थिवे to the king, श्रावयिष्यामि will let him know, वचनम् these words, श्रुत्वा having heard, अमर्षि very furious, वानरान् vanaras, घातयिष्यति will put an end.

##### आङ्ग्लानुवादः




#### श्लोकः
##### मूलम्
इष्टं मधुवनं ह्येतत्पार्थिवस्य महात्मनः।  
पितृपैतामहं दिव्यं देवैरपि दुरासदम्॥5.62.33॥

##### शब्दार्थः
पितृपैतामहम् from grandfather and father, दिव्यम् wonderful, देवैरपि even for devatas, दुरासदम् forbidden, एतत् this, मधुवनम् Madhuvanam, महात्मनः great self, पार्थिवस्य to the king, इष्टं हि very dear.

##### आङ्ग्लानुवादः
'Madhuvan has come down to us from our forefather's time. Dear to the king, its entry is prohibited even to the gods.



#### श्लोकः
##### मूलम्
स वानरानिमान् सर्वान् मधुलुब्धान् गतायुषः।  
घातयिष्यति दण्डेन सुग्रीवस्ससुहृज्जनान्॥5.62.34॥

##### शब्दार्थः
सः सुग्रीवः that Sugriva, मधुलुब्धान् those greedy for honey, गतायुषः doomed, ससुहृज्जनान् their friends, इमान् these, सर्वान् all, वानरान् vanaras, दण्डेन with a stick, घातयिष्यति will be beaten.

##### आङ्ग्लानुवादः
'Sugriva will chase all the vanaras and their friends greedy for honey. They will be punished with a stick. They are doomed'.



#### श्लोकः
##### मूलम्
वध्या ह्येते दुरात्मानो नृपाज्ञापरिभाविनः।  
अमर्षप्रभवो रोषस्सफलो नो भविष्यति॥5.62.35॥

##### शब्दार्थः
नृपाज्ञापरिभाविनः who have disobeyed the king's order, एते they, दुरात्मनः evilminded, वध्याः हि indeed deserve to be killed, अमर्षप्रभवः forbearance king, नः रोषः our fury, सफलः will result in success, भविष्यति will be.

##### आङ्ग्लानुवादः
'Indeed those evilminded ones who have disobeyed the king's order deserve to be killed.That way our fury and forbearance will result in success'.



#### श्लोकः
##### मूलम्
एवमुक्त्वा दधिमुखो वनपालान्महाबलः।  
जगाम सहसोत्पत्य वनपालैस्समन्वितः॥5.62.36॥

##### शब्दार्थः
महाबलः very powerful, दधिमुखः Dadhimukha, वनसालान् garden protectors, एवम् in that way, उक्त्वा having said, सहसा at once, वनपालैः garden guards, समन्वितः along with them, उत्पत्य rising to the sky, जगाम went.

##### आङ्ग्लानुवादः
Powerful Dadhimukha having said that to the guardians of the garden rose up to the sky and went off with them.



#### श्लोकः
##### मूलम्
निमेषान्तरमात्रेण स हि प्राप्तो वनालयः।  
सहस्रांशुसुतो धीमान् सुग्रीवो यत्र वानरः॥5.62.37॥

##### शब्दार्थः
सः he, वनालयः forestdweller, सहस्रांशुसुतः to the son of Sungod, धीमान् wise, सुग्रीवः वानरः to the vanara Sugriva, यत्र there, निमेषान्तरमात्रेण in a moment's time, प्राप्तः reached.

##### आङ्ग्लानुवादः
In a moment, Dadhimukha reached the place where wise Sugriva, the son of Sungod was there



#### श्लोकः
##### मूलम्
रामं च लक्ष्मणं चैव दृष्ट्वा सुग्रीवमेव च।  
समप्रतिष्ठां जगतीमाकाशान्निपपात ह॥5.62.38॥

##### शब्दार्थः
रामं च Rama, लक्ष्मणं चैव and also Lakshmana, सुग्रीवमेव च and also Sugriva, दृष्ट्वा seeing, आकाशात् from the sky, समप्रतिष्ठाम् even, जगतीम् ground, निपपात landed.

##### आङ्ग्लानुवादः
Seeing Rama, Lakshmana and also Sugriva from the sky he landed on an even ground.



#### श्लोकः
##### मूलम्
सन्निपत्य महावीर्यस्सर्वैस्तैः परिवारितः।  
हरिर्दधिमुखः पालैः पालानां परमेश्वरः॥5.62.39॥  
स दीनवदनो भूत्वा कृत्वा शिरसि चाञ्जलिम्।  
सुग्रीवस्य शुभौ मूर्ध्ना चरणौ पत्यपीडयत्॥5.62.40॥

##### शब्दार्थः
सर्वैः all, तैः पालैः those guards, परिवारितः the servants, पालानाम् king, परमेश्वरः lord, हरिः of monkeys, महावीर्यः great hero, सः दधिमुखः that Dadhimukha, दीनवदनः with a painful expression on the face, शिरसि head bowed down, अञ्जलिम् salutations with folded hands, कृत्वा having offered, सन्निपत्य surrounded by, सुग्रीवस्य Sugriva, शुभे auspicious, चरणौ feet, मूर्ध्ना touching with his forehead, पत्यपीडयत् painful obeisance.

##### आङ्ग्लानुवादः
Dadhimukha, a great hero and king of the guards protecting Madhuvanam surrounded by his servants, with a sad expression on his face offered painful obeisance with folded hands bowing down his forehead at the feet of Sugriva.  

#### समाप्तिः
 श्रीमद्रामायणे वाल्मीकीय आदिकाव्ये सुन्दरकाण्डे द्विषष्टितमस्सर्गः॥  
Thus ends the sixtysecond sarga of Sundarakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/5_sundarakANDam/08-rAma-darshanam/062_dadhimukhena_kiShkindhAnivartanam.md">
<details><summary><h3>भूषणम् ...{Loading}...</h3></summary>



तानुवाच हरिश्रेष्ठो हनुमान् वानरर्षभः ।  

अव्यग्रमनसो यूयं मधु सेवत वानराः ।  

अहमावारयिष्यामि युष्माकं परिपन्थिनः  ॥  ५।६२।१  ॥   

श्रुत्वा हनुमतो वाक्यं हरीणां प्रवरो ऽङ्गदः ।  

प्रत्युवाच प्रसन्नात्मा पिबन्तु हरयो मधु  ॥  ५।६२।२  ॥   

तानित्यादि । तान् दधिमुखकलहव्याकुलितान् । अन्ये तु तानुवाचेत्यादिना
पूर्वसर्गोक्तं संक्षोपेणानूद्य उपरि गच्छतीत्याचक्षते । अपरे तु सर्गमुखे
केचिच्छ्लोकाः पतिताः इत्याहुः  ॥  ५।६२।१,२  ॥   

  

अवश्यं कृतकार्यस्य वाक्यं हनुमतो मया ।  

अकार्यमपि कर्तव्यं किमङ्ग पुनरीदृशम्  ॥  ५।६२।३  ॥   

अङ्गेति सम्बोधने निपातः  ॥  ५।६२।३  ॥   

  

अङ्गदस्य मुखाच्छ्रुत्वा वचनं वानरर्षभाः ।  

साधु साध्विति संहृष्टा वानराः प्रत्यपूजयन्  ॥  ५।६२।४  ॥   

अङ्गदस्य स्वामिनः मुखाद्वचनं हनुमदुक्तं श्रुत्वा  ॥  ५।६२।४  ॥   

  

पूजयित्वा ऽङ्गदं सर्वे वानरा वानरर्षभम् ।  

जग्मुर्मधुवनं यत्र नदीवेगा इव द्रुतम्  ॥  ५।६२।५  ॥   

जग्मुर्मधुवनमिति प्रदेशभेदविवक्षया । यद्वा दधिमुखनिवारणेन भीतानां
हनुमदङ्गदाभ्यां पुनरनुज्ञापनेन पुनर्जग्मुरित्यर्थः  ॥  ५।६३।५  ॥   

  

ते प्रविष्टा मधुवनं पालानाक्रम्य वीर्यतः  ॥  ५।६२।६  ॥   

अतिसर्गाच्च पटवो दृष्ट्वा श्रुत्वा च मैथिलीम् ।  

पपुः सर्वे मधु तदा रसवत् फलमाददुः  ॥  ५।६२।७  ॥   

वीर्यतः बलात् । अतिसर्गादङ्गदाभ्यनुज्ञानात् । दृष्ट्वा श्रुत्वा च
मैथिलीं दर्शनश्रवणाभ्यां च हेतुना । वनपालानाक्रम्य आक्षिप्य  ॥  ५।६२।६,७
 ॥   

  

उत्पत्य च ततः सर्वे वनपालान् समागतान् ।  

ताडयन्ति स्म शतशः सक्तान् मधुवने तदा  ॥  ५।६२।८  ॥   

सक्तान् वनपालने रतान्  ॥  ५।६२।८  ॥   

  

मधूनि द्रोणमात्राणि बाहुभिः परिगृह्य ते ।  

पिबन्ति सहिताः सर्वे निघ्नन्ति स्म तथा ऽपरे  ॥  ५।६२।९  ॥   

मधूनि मधुपटलानि । द्रोणमात्राणि द्रोणप्रमाणानि आढकप्रमाणानि । निघ्नन्ति
स्म पीतावशिष्टानि मधुपटलानि भिन्दन्ति स्म  ॥  ५।६२।९  ॥   

  

केचित्पीत्वा ऽपविध्यन्ति मधूनि मधुपिङ्गलाः ।  

मधूच्छिष्टेन केचिच्च जघ्नुरन्योन्यमुत्कटाः  ॥  ५।६२।१०  ॥   

अपरे वृक्षमूले तु शाखां गृह्य व्यवस्थिताः ।  

अत्यर्थं च मदग्लानाः पर्णान्यास्तीर्य शेरते  ॥  ५।६२।११  ॥   

अपविध्यन्ति अवक्षिपन्ति । मधूच्छिष्टेन सिक्थकेन । "मधूच्छिष्टं तु
सिक्थकम्" इत्यमरः । उत्कटाः मत्ताः  ॥  ५।६२।१०,११  ॥   

  

उन्मत्तभूताः प्लवगा मधुमत्ताश्च हृष्टवत् ।  

क्षिपन्ति च तदा ऽन्योन्यं स्खलन्ति च तथा ऽपरे  ॥  ५।६२।१२  ॥   

हृष्टवत् हर्षयुक्तमिति क्रियाविशेषणम् । हृष्टार्हमिति वार्थः । क्षिपन्ति
उत्क्षिप्य पातयन्ति । स्खलन्ति पादेन नुदन्तीत्यर्थः  ॥  ५।६२।१२  ॥   

  

केचित् क्ष्वेलां प्रकुर्वन्ति केचित् कूजन्ति हृष्टवत् ।  

हरयो मधुना मत्ताः केचित् सुप्ता महीतले  ॥  ५।६२।१३  ॥   

क्ष्वेलां सिंहनादम् । "क्ष्वेला तु सिंहनादः स्यात्" इत्यमरः । कूजन्ति
पक्षिवच्छब्दायन्ते  ॥  ५।६२।१३  ॥   

  

कृत्वा केचिद्धसन्त्यन्ये केचित् कुर्वन्ति चेतरत् ।  

कृत्वा केचिद्वदन्त्यन्ये केचिद्बुद्ध्यन्ति चेतरत्  ॥  ५।६२।१४  ॥   

ये ऽप्यत्र मधुपालाः स्युः प्रेष्या दधिमुखस्य तु ।  

ते ऽपि तैर्वानरैर्भीमैः प्रतिषिद्धा दिशो गताः  ॥  ५।६२।१५  ॥   

अन्ये अवाच्यं किंचिद्ग्राम्यं कर्म कृत्वा हसन्ति । इतरत् तद्विलक्षणं
ग्राम्यं कर्म केचित्कुर्वन्ति । केचिदन्यत् ग्राम्यं कर्म कृत्वा
अस्माभिरिदं कृतमिति वदन्ति उच्चारयन्ति । केचिदितरद्रुव्यन्ति एवं
करिष्यामिति सङ्कल्पयन्तीत्यर्थः  ॥  ५।६२।१४,१५  ॥   

  

जानुभिस्तु प्रकृष्टाश्च देवमार्गं प्रदर्शिताः ।  

अब्रुवन् परमोद्विग्ना गत्वा दधिमुखं वचः  ॥  ५।६२।१६  ॥   

हनूमता दत्तवरैर्हतं मधुवनं बलात् ।  

वयं च जानुभिः कृष्टा देवमार्गं च दर्शिताः  ॥  ५।६२।१७  ॥   

ततो दधिमुखः क्रुद्धो वनपस्तत्र वानरः ।  

हतं मधुवनं श्रुत्वा सान्त्वयामास तान् हरीन्  ॥  ५।६२।१८  ॥   

जानुभिः प्रकृष्टाः । जानून्यवलम्ब्य कृष्टा इत्यर्थः । देवमार्गम्
अपानद्रारम् । देवशब्दो वायुवाची । उपनिषदि वायुलोके देवलोकशब्दप्रयोगात् ।
दर्शिताः दर्शनं कारिताः । दृशेरुपसङ्ख्यानादणिकर्तुः कर्मत्वम् ।
"ण्यन्तात्कर्तुश्च कर्मणः " इति तस्यै वाभिधेयत्वं च  ॥  ५।६२।१६१८  ॥   

  

इहागच्छत गच्छामो वानरान् बलदर्पितान् ।  

बलेन वारयिष्यामो मधु भक्षयतो वयम्  ॥  ५।६२।१९  ॥   

श्रुत्वा दधिमुखस्येदं वचनं वानरर्षभाः ।  

पुनर्वीरा मधुवनं तेनैव सहसा ययुः  ॥  ५।६२।२०  ॥   

मध्ये चैषां दधिमुखः प्रगृह्य तरसा तरुम् ।  

समभ्यधावद्वेगेन ते च सर्वे प्लवङ्गमाः  ॥  ५।६२।२१  ॥   

ते शिलाः पादपांश्चापि पर्वतांश्चापि वानराः ।  

गृहीत्वा ऽभ्यगमन् क्रुद्धा यत्र ते कपिकुञ्जराः  ॥  ५।६२।२२  ॥   

ते स्वामिवचनं वीरा हृदयेष्ववसज्य तत् ।  

त्वरया ह्यभ्यधावन्त सालतालशिलायुधाः  ॥  ५।६२।२३  ॥   

वृक्षस्थांश्च तलस्थांश्च वानरान् बलदर्पितान् ।  

अभ्यक्रामंस्ततो वीराः पालास्तत्र सहस्रशः  ॥  ५।६२।२४  ॥   

अथ दृष्ट्वा दधिमुखं क्रुद्धं वानरपुङ्गवाः ।  

अभ्यधावन्त वेगेन हनुमत्प्रमुखास्तदा  ॥  ५।६२।२५  ॥   

तं सवृक्षं महाबाहुमापतन्तं महाबलम् ।  

आर्यकं प्राहरत्तत्र बाहुभ्यां कुपितो ऽङ्गदः  ॥  ५।६२।२६  ॥   

मदान्धश्च न वेदैनमार्यको ऽयं ममेति सः ।  

अथैनं निष्पिपेषाशु वेगवद्वसुधातले  ॥  ५।६२।२७  ॥   

स भग्नबाहूरुभुजो विह्वलः शोणितोक्षितः ।  

मुमोह सहसा वीरो मुहूर्तं कपिकुञ्जरः  ॥  ५।६२।२८  ॥   

स समाश्वस्य सहसा संक्रुद्धो राजमातुलः ।  

वानरान् वारयामास दण्डेन मधुमोहितान्  ॥  ५।६२।२९  ॥   

स कथंचिद्विमुक्तस्तैर्वानरैर्वानरर्षभः ।  

उवाचैकान्तमाश्रित्य भृत्यान् स्वान् समुपागतान्  ॥  ५।६२।३०  ॥   

एते तिष्ठन्तु गच्छामो भर्ता नो यत्र वानरः ।  

सुग्रीवो विपुलग्रीवः सह रामेण तिष्ठति  ॥  ५।६२।३१  ॥   

सर्वं चैवाङ्गदे दोषं श्रावयिष्यामि पार्थिवे ।  

अमर्षी वचनं श्रुत्वा घातयिष्यति वानरान्  ॥  ५।६२।३२  ॥   

इष्टं मधुवनं ह्येतत् सुग्रीवस्य महात्मनः ।  

पितृपैतामहं दिव्यं देवैरपि दुरासदम्  ॥  ५।६२।३३  ॥   

गच्छाम इति तैः साहित्येन बहुवचनम् । आत्मनि बहुवचनं वा  ॥  ५।६२।१९३३ ॥   

  

स वानरानिमान् सर्वान् मधुलुब्धान् गतायुषः ।  

घातयिष्यति दण्डेन सुग्रीवः ससुहृज्जनान्  ॥  ५।६२।३४  ॥   

गतायुष इत्यधिक्षेपवचनम्  ॥  ५।६२।३४  ॥   

  

वध्या ह्येते दुरात्मानो नृपाज्ञापरिभाविनः ।  

अमर्षप्रभवो रोषः सफलो नो भविष्यति  ॥  ५।६२।३५  ॥   

एवमुक्त्वा दधिमुखो वनपालान् महाबलः ।  

जगाम सहसोत्पत्य वनपालैः समन्वितः  ॥  ५।६२।३६  ॥   

वध्या ह्येत इति । अमर्षप्रभवः अक्षमाजन्यः । रोषस्य तज्जन्यत्वं च यो
यस्मै न सहते तस्मै क्रुद्ध्यतीति प्रसिद्धम्  ॥  ५।६२।३५,३६  ॥   

  

निमेषान्तरमात्रेण स हि प्राप्तो वनालयः ।  

सहस्रांशुसुतो धीमान् सुग्रीवो यत्र वानरः  ॥  ५।६२।३७  ॥   

निमेषान्तरेति । निमेषान्तरमात्रेण निमेषावकाशमात्रेण । वनालयः वानरः  ॥ 
५।६२।३७  ॥   

  

रामं च लक्ष्मणं चैव दृष्ट्वा सुग्रीवमेव च ।  

समप्रतिष्ठां जगतीमाकाशान्निपपात ह  ॥  ५।६२।३८  ॥   

सन्निपत्य महावीर्यः सर्वैस्तैः परिवारितः ।  

हरिर्दधिमुखः पालैः पालानां परमेश्वरः  ॥  ५।६२।३९  ॥   

रामं चेति । समप्रतिष्ठां समतलाम् । जगतीं भूमिम्  ॥  ५।६२।३८,३९  ॥   

  

स दीनवदनो भूत्वा कृत्वा शिरसि चाञ्जलिम् ।  

सुग्रीवस्य शुभौ मूर्ध्ना चरणौ प्रत्यपीडयत्  ॥  ५।६२।४०  ॥   

इत्यार्षे श्रीरामायणे वाल्मीकीये आदिकाव्ये श्रीमत्सुन्दरकाण्डे
द्विषष्टितमः सर्गः  ॥  ५।६२  ॥   

अस्मिन्सर्गे चत्वारिंशच्छ्लोकाः  ॥  ५।६२।४०  ॥   

इति श्रीगोविन्दराजविरचिते श्रीरामायणभूषणे श्रृङ्गारतिलके
सुन्दरकाण्डव्याख्याने द्विषष्टितमः सर्गः  ॥  ५।६२  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/5_sundarakANDam/08-rAma-darshanam/062_dadhimukhena_kiShkindhAnivartanam.md">
<details><summary><h3>शिरोमणी ...{Loading}...</h3></summary>



वानरकर्तृकरक्षकपराभवानन्तरकालिकं वृत्तान्तमाह-- तामित्यादिभिः । हे
वानराः युष्माकं परिपन्थिनः रिपून् अहम् आवर्जयिष्यामि अतो यूयं मधु सेवत
पिबत इति वचो हनूमान् तान् वानरान् उवाच । सार्धश्लोक एकान्वयी  ॥  ५।६२।१
 ॥   

  

श्रुत्वेति । हनूमतो वाक्यं श्रुत्वा अङ्गदः प्रत्युवाच । तदाकारमाह--
कृतकार्यस्य हनूमतः अकार्यमपि वाक्यम् अस्माभिरवश्यं कर्तव्यम् । ईदृशं
कार्यं कर्तव्यमिति किम् अतः मधु पिबत । अर्धचतुष्टयमेकान्वयि  ॥  ५।६२।२,३
 ॥   

  

अङ्गदस्येति । वानराः वचनं प्रत्यपूजयन्  ॥  ५।६२।४  ॥   

  

पूजयित्वेति । अङ्गदं पूजयित्वा यत्र मधुवनं तत्र वानरर्षभाः सर्वे वानराः
नदीवेग इव जग्मुः  ॥  ५।६२।५  ॥   

  

ते इति । मैथिलीं दृष्ट्वा श्रुत्वा च आगताः सर्वे वानराः अतिसर्गात्
अङ्गदाज्ञातः शक्तितः सामर्थ्यात् पालान् मधुवनरक्षकान् आक्रम्य
त्वितरकर्तृकमिति विवेकः । सार्धश्लोक एकान्वयी  ॥  ५।६२।६,७  ॥   

  

उत्पत्येति । समागतान् शतशो वनपालान् ताडयन्तः सर्वे वानराः ततस्तस्मिन्
मधुवने सक्ता बभूवुरिति शेषः  ॥  ५।६२।८  ॥   

  

मधूनीति । संघशो विद्यमानाः केचित्कपये द्रोणमात्राणि अष्टाढकप्रमाणानि
मधूनि बाहुभिः परिगृह्य हृष्टवत् संतोषकारकं यथा भवति तथा पिबन्ति  ॥ 
५।६२।९ ॥   

  

घ्नन्तीनि । मधुपिङ्गलाः सहिताः सर्वे वानराः मधूनि मधुपटलानि घ्नन्ति
ताडयन्ति अपरे भक्षयन्ति पिबन्ति केचित्पीत्वा अपविध्यन्ति प्रक्षिपन्ति  ॥ 
५।६२।१०  ॥   

  

मध्विति । उत्कटाः मधुमत्ताः केचित् मधूच्छिष्टेन उच्छिष्टमधुना अन्योन्यं
जघ्नुः अपरे शाखाः गृह्य गृहीत्वा वृक्षमूले व्यवस्थिताः  ॥  ५।६२।११  ॥   

  

अत्यर्थमिति । मधुमत्ताः अत एव मदग्लानाः मदहेतुकग्लानिविशिष्टाः अत एव
उन्मत्तभूताः उन्मत्तत्वं प्राप्ताः प्लवगाः पर्णानि आस्तीर्य शेरते  ॥ 
५।६२।१२  ॥   

  

क्षिपन्तीति । केचित् अन्योन्यं क्षिपन्ति क्षेपयन्ति अपरे स्खलन्ति केचित्
क्षेडान् विलासान् प्रकुर्वन्ति केचित् हृष्टवत् हर्षकारकं यथा भवति तथा
कूजन्ति  ॥  ५।६२।१३ ॥   

  

हरय इति । मधुना मत्ताः केचित् हरयः हसन्ति अन्ये इतरत् रोदनादि कुर्वन्ति
 ॥  ५।६२।१४  ॥   

  

कृत्वेति । केचित् कृत्वा किंचित्कर्म संपाद्य वदन्ति अन्ये केचित् इतरत्
कृतकार्यात् भिन्नं कार्यं बुध्यन्ति । अर्धं पृथक् । ये इति । अत्र मधुवने
दधिमुखस्य प्रेष्याः भृत्याः ये मधुपालाः स्युः अतिष्ठन् ते ऽपि
भीमैर्वानरैः प्रतिषिद्धाः सन्तः दिशो गताः पलायिताः । अर्धद्वयमेकान्वयि
 ॥  ५।६२।१५  ॥   

  

जानुभिरिति । जानुभिः जानुग्रहणैः प्रघृष्टाः आकृष्टा अनन्तरं देवमार्गम्
आकाशं दर्शिताः प्रक्षेपेण प्रापिता इत्यर्थः । अत एव परमोद्विग्नाः केचित्
रक्षकाः दधिमुखं गत्वा प्राप्य हनूमता दत्तः वरः यथेच्छं मूलफलादिस्वीकारो
येभ्यः तैः मधुवनं हतं विनाशितं वयं च जानुभिर्घृष्टाः सन्तः देवमार्गं
प्रदर्शिताः इति वचः अब्रुवन् । अर्धचतुष्टयमेकान्वयि  ॥  ५।६२।१६,१७  ॥   

  

तदेति । तदा रक्षकगमनानन्तरकाले मधुवनं हतं श्रुत्वा क्रुद्धो वनपो दधिमुखः
तानागतान् हरीन् सान्त्वयामास  ॥  ५।६२।१८  ॥   

  

सान्त्वप्रकारमाह-- एतेति । यूयम् एत वानरान् गच्छत वयं गच्छामः मधूत्तमं
प्रभुञ्जानान् वानरान् वयमावारयिष्यामः  ॥  ५।६२।१९  ॥   

  

श्रुत्वेति । दधिमुखस्य वचनं श्रुत्वा तेन दधिमुखेन सह वानरर्षभाः मधुवनं
पुनर्ययुः  ॥  ५।६२।२०  ॥   

  

मध्य इति । तेषां प्रेष्याणां मध्ये स्थितः दधिमुखः महातरुं सुप्रगृह्य
वेगेन समभ्यधावत् प्लवङ्गमाश्च समभ्यधावन्  ॥  ५।६२।२१,२२  ॥   

  

तत्प्रकारमाह-- ते इति । पाणिभिः शिलापादपांश्च गृहीत्वा यत्र कपिकुञ्जराः
तत्र क्रुद्धाः सन्तो ऽभ्यगमन्  ॥  ५।६२।२३  ॥   

  

बलादिति । क्रुद्धाः अत एव संदष्टौष्ठपुटाः अत एव मुहुर्मुहुर्भर्त्सयन्तः
वारयन्तो हरयः हरीन् आसेदुः प्रापुः  ॥  ५।६२।२४  ॥   

  

अथेति । दधिमुखं दृष्ट्वा हनुमत्प्रमुखाः अभ्यधावन्त  ॥  ५।६२।२५  ॥   

  

सेति । सवृक्षं वृक्षसहितमापतन्तं तं दधिमुखम् अङ्गदो विजग्राह  ॥ 
५।६२।२६ ॥   

  

मदान्धा इति । मदान्धो दधिमुखः ममायमार्यकः स्वामीति बुद्ध्या कृपां न
चक्रे अथातः सो ऽङ्गदः एनं दधिमुखं वेगेन वसुधातले निष्पिपेष  ॥  ५।६२।२७
 ॥   

  

स इति । भग्नबाहूरुमुखः अत एव शोणितोक्षितो दधिमुखः प्रमुमोह  ॥  ५।६२।२८
 ॥   

  

स इति । तैः अङ्गदप्रमुखैः कथंचिद्विमुक्तः स दधिमुखः एकान्तमागत्य स्वान्
भृत्यानुवाच  ॥  ५।६२।२९  ॥   

  

तदाकारमाह-- एत इति । यत्र सुग्रीवः तत्र गच्छामः  ॥  ५।६२।३०  ॥   

  

सर्व इति । वयं सर्वे अङ्गदे दोषं पार्थिवे सुग्रीवसमीपे श्रावयिष्याम
श्रावयिष्यामः अतः अमर्षी सुग्रीवः वानरान् अङ्गदादीन् घातयिष्यति  ॥ 
५।६२।३१  ॥   

  

तदेव भङ्ग्यन्तरेणाह-- इष्टमिति । हि यतएतत् विनाशितं मधुवनं सुग्रीवस्य
इष्टम् अतः इमान् वानरान् सुग्रीवो घातयिष्यति । अर्धचतुष्टयमेकान्वयि  ॥ 
५।६२।३२,३३  ॥   

वध्या इति । नृपाज्ञया परिपन्थिनः विरोधिनः एते वध्या अत एव मे रोषः सफलो
भविष्यति  ॥  ५।६२।३४  ॥   

  

एवमिति । दधिमुखः एवमुक्त्वा जगाम  ॥  ५।६२।३५  ॥   

  

निमेषेति । स दधिमुखः यत्र सुग्रीवः तत्र निमेषान्तरमात्रेण प्राप्तः  ॥ 
५।६२।३६ ॥   

  

राममिति । रामप्रभृतिं दृष्ट्वा समप्रतिष्ठां समतलां जगतीं भूमिं निपपात
प्राप्नोत्  ॥  ५।६२।३७  ॥   

  

समिति । तैः भृत्यैः परिवारितः दधिमुखः संनिपत्य दीनवदनो भूत्वा शिरसि
अञ्जलिं कृत्वा मूर्ध्ना सुग्रीवस्य चरणौ प्रत्यपीडयत् ।
अर्धचतुष्टयमेकान्वयि  ॥  ५।६२।३८,३९  ॥   

  

इति श्रीमद्वाल्मीकीयरामायणव्याख्याने रामायणशिरोमणौ सुन्दरकाण्डे
द्विषष्टितमः सर्गः  ॥  ५।६२  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/5_sundarakANDam/08-rAma-darshanam/062_dadhimukhena_kiShkindhAnivartanam.md">
<details><summary><h3>तिलकम् ...{Loading}...</h3></summary>



पुनरुक्तमेव विस्तरेणाह-- तानिति  ॥  ५।६२।१  ॥   

  

आवर्जयिष्यामि निवारयिष्यामि  ॥  ५।६२।२,३  ॥   

  

ईदृशमेतन्मात्रार्थकम्  ॥  ५।६२।४,५  ॥   

  

यत्र मधुवनं यत्र मार्गे गमनेन मधुवनं प्राप्यते तेन मार्गेण जग्मुः  ॥ 
५।६२।६  ॥   

  

ते पटवो हनूमांश्च मैथिलीं दृष्ट्वा ऽन्ये तन्मुखात्तां लङ्कास्थां
श्रुत्वा महत्कार्यकरणेन भयराहित्यादतिसर्गादङ्गदानुज्ञानान्मधुवनं
प्रविष्टाः पालान्बलादाक्रम्य बद्धा मधु पपू रसवत्फलं चाददुः,
भक्षणार्थमिति शेषः  ॥  ५।६२।७ ॥   

  

मधुवने सक्ता भक्षणार्थं लग्नाः  ॥  ५।६२।८,९  ॥   

  

अपविद्ध्यन्ति प्रक्षिपन्ति मधूनि ते । मधुपटलानि  ॥  ५।६२।१०,११  ॥   

  

उन्मत्तवेगा उन्मत्तानां वेगो येषां ते । यद्धा ऽतिशयितवेगा इत्यर्थः  ॥ 
५।६२।१२,१३  ॥   

  

इतरद्रोदनम्  ॥  ५।६२।१४  ॥   

  

केचिदन्यत्कृत्वान्यद्वदन्ति । केचिदुक्तवचनार्थं विद्यमानं
परित्यज्यान्यमेव बुध्यन्ते  ॥  ५।६२।१५  ॥   

  

प्रतिषिद्धास्ताडनादिना निरस्ताः । जानुभिः प्रघृष्टा जानुषु गृहीत्वा
आकृष्टाः । देवमार्गमपानद्वारमिति तीर्थः । देवमार्गं दर्शिताः पादौ
गृहीत्वोर्ध्वं प्रक्षिप्ता इत्यर्थः । कर्णावङ्गुलीभिर्धृत्वोर्ध्वीकृता
इति वार्थ इत्यन्ये  ॥  ५।६२।१६,१७  ॥   

  

तान्स्वसंबन्धिनः पालान्  ॥  ५।६२।१८  ॥   

  

एतागच्छत अग्रे इति शेषः । गच्छामः वयमप्यागच्छाम इत्यर्थः  ॥ 
५।६२।१९,२० ॥   

  

सर्वे ते च । समभ्यधावन्निति शेषः  ॥  ५।६२।२१,२२  ॥   

  

हरयः पालाः । हरीन्हनुमदादीन्  ॥  ५।६२।२३२५  ॥   

  

आर्यकः सुग्रीवमातुलत्वात्पूज्यः  ॥  ५।६२।२६२८  ॥   

  

भर्ता राजा  ॥  ५।६२।२९३२  ॥   

  

नृपाज्ञापरिपन्थिनस्तदाज्ञाविरुद्धकर्तारः । अमर्षप्रभवो ऽक्षमाजन्यः  ॥ 
५।६२।३३३५  ॥   

  

समप्रतिष्ठां समतलाम् । जगतीं भूमिम् । दृष्ट्वेत्यनुकर्षः  ॥  ५।६२।३६,३७
 ॥   

  

तौ सर्ववानरपूज्यौ चरणावित्यन्वयः  ॥  ५।६२।३८  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
सुन्दरकाण्डे द्विषष्टितमः सर्गः  ॥  ५।६२  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/5_sundarakANDam/08-rAma-darshanam/062_dadhimukhena_kiShkindhAnivartanam.md">
<details><summary><h3>द्राविडपाठः ...{Loading}...</h3></summary>



  
अव्यग्रमनसो यूयं मधु सेवत वानराः।  
अहमावारयिष्यामि युष्माकं परिपन्थिनः ॥ 5.62.1 ॥   
श्रुत्वा हनुमतो वाक्यं हरीणां प्रवरोऽङ्गदः।  
प्रत्युवाच प्रसन्नात्मा पिबन्तु हरयो मधु ॥ 5.62.2 ॥   
अवश्यं कृतकार्यस्य वाक्यं हनुमतो मया।  
अकार्यमपि कर्तव्यं किमङ्ग पुनरीदृशम् ॥ 5.62.3 ॥   
अङ्गदस्य मुखाच्छ्रुत्वा वचनं वानरर्षभाः।  
साधु साध्विति संहृष्टा वानराः प्रत्यपूजयन् ॥ 5.62.4 ॥   
पूजयित्वाऽङ्गदं सर्वे वानरा वानरर्षभम्।  
जग्मुर्मधुवनं यत्र नदीवेगा इव द्रुतम् ॥ 5.62.5 ॥   
ते प्रविष्टा मधुवनं पालानाक्रम्य वीर्यतः ॥ 5.62.6 ॥   
अतिसर्गाच्च पटवो दृष्ट्वा श्रुत्वा च मैथिलीम्।  
पपुः सर्वे मधु तदा रसवत् फलमाददुः ॥ 5.62.7 ॥   
उत्पत्य च ततः सर्वे वनपालान् समागतान्।  
ताडयन्ति स्म शतशः सक्तान् मधुवने तदा ॥ 5.62.8 ॥   
मधूनि द्रोणमात्राणि बाहुभिः परिगृह्य ते।  
पिबन्ति सहिताः सर्वे निघ्नन्ति स्म तथाऽपरे ॥ 5.62.9 ॥   
केचित्पीत्वाऽपविध्यन्ति मधूनि मधुपिङ्गलाः।  
मधूच्छिष्टेन केचिच्च जघ्नुरन्योन्यमुत्कटाः ॥ 5.62.10 ॥   
अपरे वृक्षमूले तु शाखां गृह्य व्यवस्थिताः।  
अत्यर्थं च मदग्लानाः पर्णान्यास्तीर्य शेरते ॥ 5.62.11 ॥   
उन्मत्तभूताः प्लवगा मधुमत्ताश्च हृष्टवत्।  
क्षिपन्ति च तदाऽन्योन्यं स्खलन्ति च तथाऽपरे ॥ 5.62.12 ॥   
केचित् क्ष्वेलां प्रकुर्वन्ति केचित् कूजन्ति हृष्टवत्।  
हरयो मधुना मत्ताः केचित् सुप्ता महीतले ॥ 5.62.13 ॥   
कृत्वा केचिद्धसन्त्यन्ये केचित् कुर्वन्ति चेतरत्।  
कृत्वा केचिद्वदन्त्यन्ये केचिद्बुद्ध्यन्ति चेतरत् ॥ 5.62.14 ॥   
येऽप्यत्र मधुपालाः स्युः प्रेष्या दधिमुखस्य तु।  
तेऽपि तैर्वानरैर्भीमैः प्रतिषिद्धा दिशो गताः ॥ 5.62.15 ॥   
जानुभिस्तु प्रकृष्टाश्च देवमार्गं प्रदर्शिताः।  
अब्रुवन् परमोद्विग्ना गत्वा दधिमुखं वचः ॥ 5.62.16 ॥   
हनूमता दत्तवरैर्हतं मधुवनं बलात्।  
वयं च जानुभिः कृष्टा देवमार्गं च दर्शिताः ॥ 5.62.17 ॥   
ततो दधिमुखः क्रुद्धो वनपस्तत्र वानरः।  
हतं मधुवनं श्रुत्वा सान्त्वयामास तान् हरीन् ॥ 5.62.18 ॥   
इहागच्छत गच्छामो वानरान् बलदर्पितान्।  
बलेन वारयिष्यामो मधु भक्षयतो वयम् ॥ 5.62.19 ॥   
श्रुत्वा दधिमुखस्येदं वचनं वानरर्षभाः।  
पुनर्वीरा मधुवनं तेनैव सहसा ययुः ॥ 5.62.20 ॥   
मध्ये चैषां दधिमुखः प्रगृह्य तरसा तरुम्।  
समभ्यधावद्वेगेन ते च सर्वे प्लवङ्गमाः ॥ 5.62.21 ॥   
ते शिलाः पादपांश्चापि पर्वतांश्चापि वानराः।  
गृहीत्वाऽभ्यगमन् क्रुद्धा यत्र ते कपिकुञ्जराः ॥ 5.62.22 ॥   
ते स्वामिवचनं वीरा हृदयेष्ववसज्य तत्।  
त्वरया ह्यभ्यधावन्त सालतालशिलायुधाः ॥ 5.62.23 ॥   
वृक्षस्थांश्च तलस्थांश्च वानरान् बलदर्पितान्।  
अभ्यक्रामंस्ततो वीराः पालास्तत्र सहस्रशः ॥ 5.62.24 ॥   
अथ दृष्ट्वा दधिमुखं क्रुद्धं वानरपुङ्गवाः।  
अभ्यधावन्त वेगेन हनुमत्प्रमुखास्तदा ॥ 5.62.25 ॥   
तं सवृक्षं महाबाहुमापतन्तं महाबलम्।  
आर्यकं प्राहरत्तत्र बाहुभ्यां कुपितोऽङ्गदः ॥ 5.62.26 ॥   
मदान्धश्च न वेदैनमार्यकोऽयं ममेति सः।  
अथैनं निष्पिपेषाशु वेगवद्वसुधातले ॥ 5.62.27 ॥   
स भग्नबाहूरुभुजो विह्वलः शोणितोक्षितः।  
मुमोह सहसा वीरो मुहूर्तं कपिकुञ्जरः ॥ 5.62.28 ॥   
स समाश्वस्य सहसा सङ्क्रुद्धो राजमातुलः।  
वानरान् वारयामास दण्डेन मधुमोहितान् ॥ 5.62.29 ॥   
स कथञ्चिद्विमुक्तस्तैर्वानरैर्वानरर्षभः।  
उवाचैकान्तमाश्रित्य भृत्यान् स्वान् समुपागतान् ॥ 5.62.30 ॥   
एते तिष्ठन्तु गच्छामो भर्ता नो यत्र वानरः।  
सुग्रीवो विपुलग्रीवः सह रामेण तिष्ठति ॥ 5.62.31 ॥   
सर्वं चैवाङ्गदे दोषं श्रावयिष्यामि पार्थिवे।  
अमर्षी वचनं श्रुत्वा घातयिष्यति वानरान् ॥ 5.62.32 ॥   
इष्टं मधुवनं ह्येतत् सुग्रीवस्य महात्मनः।  
पितृपैतामहं दिव्यं देवैरपि दुरासदम् ॥ 5.62.33 ॥   
स वानरानिमान् सर्वान् मधुलुब्धान् गतायुषः।  
घातयिष्यति दण्डेन सुग्रीवः ससुहृज्जनान् ॥ 5.62.34 ॥   
वध्या ह्येते दुरात्मानो नृपाज्ञापरिभाविनः।  
अमर्षप्रभवो रोषः सफलो नो भविष्यति ॥ 5.62.35 ॥   
एवमुक्त्वा दधिमुखो वनपालान् महाबलः।  
जगाम सहसोत्पत्य वनपालैः समन्वितः ॥ 5.62.36 ॥   
निमेषान्तरमात्रेण स हि प्राप्तो वनालयः।  
सहस्रांशुसुतो धीमान् सुग्रीवो यत्र वानरः ॥ 5.62.37 ॥   
रामं च लक्ष्मणं चैव दृष्ट्वा सुग्रीवमेव च।  
समप्रतिष्ठां जगतीमाकाशान्निपपात ह ॥ 5.62.38 ॥   
सन्निपत्य महावीर्यः सर्वैस्तैः परिवारितः।  
हरिर्दधिमुखः पालैः पालानां परमेश्वरः ॥ 5.62.39 ॥   
स दीनवदनो भूत्वा कृत्वा शिरसि चाञ्जलिम्।  
सुग्रीवस्य शुभौ मूर्ध्ना चरणौ प्रत्यपीडयत् ॥ 5.62.40 ॥   

</details>
</div>
