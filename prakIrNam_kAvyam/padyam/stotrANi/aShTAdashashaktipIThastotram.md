+++
title = "अष्टादशशक्तिपीठस्तोत्रम्"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2853"
source_url = "https://www.ebharatisampat.in/readbook3.php?bookid=NjY5OTI2OTcyNzc4Mzcy&pageno=MjI0MjQyNjk5NTk="

+++
[[अष्टादशशक्तिपीठस्तोत्रम्	Source: [EB](https://www.ebharatisampat.in/readbook3.php?bookid=NjY5OTI2OTcyNzc4Mzcy&pageno=MjI0MjQyNjk5NTk=)]]

\[





अष्टादशशक्तिपीठस्तोत्रम्


॥  
अष्टादशशक्तिपीठस्तोत्रम् ॥

लङ्कायां शाङ्करी देवी कामाक्षी काञ्चिकापुरे ।

प्रद्युम्ने शृङ्खलादेवी चामुण्डी क्रौञ्चपट्टणे ॥

अलम्पुरे जोगुलाम्बा श्रीशैले भ्रमराम्बिका ।

कोल्हापुरे महालक्ष्मी माहूर्ये एकवीरिका ॥  
उज्जयिन्यां महाकाली पीठिक्यां पुरुहूतिका ।

ओढ्यायां गिरिजादेवी माणिक्या दक्षवाटके ॥

हरिक्षेत्रे कामरूपा प्रयागे माधवेश्वरी ।

ज्वालायां वैष्णवी देवी गया माङ्गल्यगौरिका ॥

वारणस्यां विशालाक्षी काश्मीरेषु सरस्वती ।

अष्टादश सुपीठानि योगिनामपि दुर्लभम् ॥

सायङ्काले पठेन्नित्यं सर्वशत्रुविनाशनम् ।

सर्वरोगहरं दिव्यं सर्वसम्पत्करं शुभम् ॥

इति अष्टादशशक्तिपीठस्तुतिः ।




\]
