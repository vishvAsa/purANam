+++
title = "०९५ कपिभिः सह रावणयुद्धम्"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-095-Ravana_fights_fiercely_with_monkeys_0.mp3"></div>
</details>



<details><summary>ಭಾಗಸೂಚನಾ</summary>

ರಾವಣನು ಮಂತ್ರಿಗಳನ್ನು ಕರೆಯಿಸಿ ಶತ್ರುವಧೆಯಲ್ಲಿ ಉತ್ಸಾಹವನ್ನು ಪ್ರಕಟಿಸಿದುದು, ಸಮಸ್ತ ರಾಕ್ಷಸರೊಡನೆ ರಣಭೂಮಿಗೆ ಬಂದು ಪರಾಕ್ರಮ ತೋರಿದುದು
</details>

###### 1


<details><summary>ಮೂಲಮ್</summary>

ಆರ್ತಾನಾಂ ರಾಕ್ಷಸೀನಾಂ ತು ಲಂಕಾಯಾಂ ವೈ ಕುಲೇ ಕುಲೇ ।  
ರಾವಣಃ ಕರುಣಂ ಶಬ್ದಂ ಶುಶ್ರಾವ ಪರಿದೇವಿತಮ್ ॥
</details>

<details><summary>ಅನುವಾದ</summary>

ರಾವಣನು ಲಂಕೆಯ ಪ್ರತಿಯೊಂದು ಮನೆಯಲ್ಲಿಯೂ ರಾಕ್ಷಸಿಯರ ಕರುಣ ಕ್ರಂದನವನ್ನು ಕೇಳಿದನು.॥1॥
</details>

###### 2


<details><summary>ಮೂಲಮ್</summary>

ಸ ತು ದೀರ್ಘಂ ವಿನಿಃಶ್ವಸ್ಯ ಮುಹೂರ್ತಂ ಧ್ಯಾನಮಾಸ್ಥಿತಃ ।  
ಬಭೂವ ಪರಮಕ್ರುದ್ಧೋ ರಾವಣೋ ಭೀಮದರ್ಶನಃ ॥
</details>

<details><summary>ಅನುವಾದ</summary>

ಅವನು ದೀರ್ಘವಾಗಿ ನಿಟ್ಟುಸಿರು ಬಿಡುತ್ತಾ ಎರಡು ಘಳಿಗೆ ಧ್ಯಾನಮಗ್ನನಾಗಿ ಏನನ್ನೋ ಯೋಚಿಸಿದ ಬಳಿಕ, ರಾವಣನು ಅತ್ಯಂತ ಕುಪಿತನಾಗಿ ಭಯಂಕರವಾಗಿ ಕಾಣತೊಡಗಿದನು.॥2॥
</details>

###### 3


<details><summary>ಮೂಲಮ್</summary>

ಸಂದಶ್ಯ ದಶನೈರೋಷ್ಠಂ ಕ್ರೋಧಸಂರಕ್ತ ಲೋಚನಃ ।  
ರಾಕ್ಷಸೈರಪಿ ದುರ್ಧರ್ಷಃ ಕಾಲಾಗ್ನಿರಿವ ಮೂರ್ತಿಮಾನ್ ॥
</details>

<details><summary>ಅನುವಾದ</summary>

ರೋಷದಿಂದ ಹಲ್ಲು ಕಡಿಯುತ್ತಾ, ಕಣ್ಣು ಕೆಂಪಾಗಿ ಅವನು ಸಾಕ್ಷಾತ್ ಪ್ರಳಯಾಗ್ನಿಯಂತೆ ಕಾಣುತ್ತಿದ್ದನು. ರಾಕ್ಷಸರೂ ಕೂಡ ಅವನನ್ನು ಕಣ್ಣೆತ್ತಿ ನೋಡುವುದು ದುಸ್ತರವಾಯಿತು.॥3॥
</details>

###### 4


<details><summary>ಮೂಲಮ್</summary>

ಉವಾಚ ಚ ಸಮೀಪಸ್ಥಾನ್ ರಾಕ್ಷಸಾನ್ರಾಕ್ಷಸೇಶ್ವರಃ ।  
ಕ್ರೋಧಾವ್ಯಕ್ತಕಥಸ್ತತ್ರ ನಿರ್ದಹನ್ನಿವ ಚಕ್ಷುಷಾ ॥
</details>

<details><summary>ಅನುವಾದ</summary>

ಆ ರಾಕ್ಷಸನು ಬಳಿಯಲ್ಲಿ ನಿಂತಿದ್ದ ರಾಕ್ಷಸರೊಂದಿಗೆ ಅಸ್ಪಷ್ಟ ಶಬ್ದಗಳಿಂದ ಮಾತನಾಡುತ್ತಾ, ಅವರನ್ನು ತನ್ನ ಕಣ್ಣು ಗಳಿಂದಲೇ ಸುಟ್ಟುಬಿಡುವನೋ ಎಂಬಂತೆ ನೋಡುತ್ತಿದ್ದನು.॥4॥
</details>

###### 5


<details><summary>ಮೂಲಮ್</summary>

ಮಹೋದರ ಮಹಾಪಾಶ್ವಂ ವಿರೂಪಾಕ್ಷಂ ಚ ರಾಕ್ಷಸಮ್ ।  
ಶೀಘ್ರಂ ವದತ ಸೈನ್ಯಾನಿ ನಿರ್ಯಾತೇತಿ ಮಮಾಜ್ಞಯಾ ॥
</details>

<details><summary>ಅನುವಾದ</summary>

ರಾವಣನೆಂದ - ನಿಶಾಚರರೇ! ಮಹೋದರ, ಮಹಾಪಾರ್ಶ್ವ, ವಿರೂಪಾಕ್ಷ ಎಂಬ ರಾಕ್ಷಸರಲ್ಲಿಗೆ ಬೇಗನೆ ಹೋಗಿ ‘ನೀವು ನನ್ನ ಆಜ್ಞೆಯಂತೆ ಶೀಘ್ರವಾಗಿ ಸೈನ್ಯಕ್ಕೆ ಹೊರಡುವಂತೆ ಆದೇಶಿಸಿರಿ’ ಎಂದು ಹೇಳಿರಿ.॥5॥
</details>

###### 6


<details><summary>ಮೂಲಮ್</summary>

ತಸ್ಯ ತದ್ವಚನಂ ಶ್ರುತ್ವಾ ರಾಕ್ಷಸಾಸ್ತೇ ಭಯಾರ್ದಿತಾಃ ।  
ಚೋದಯಾಮಾಸುರವ್ಯಗ್ರಾನ್ ರಾಕ್ಷಸಾಂಸ್ತಾನ್ ನೃಪಾಜ್ಞಯಾ ॥
</details>

<details><summary>ಅನುವಾದ</summary>

ರಾವಣನ ಮಾತನ್ನು ಕೇಳಿ ಭಯಗೊಂಡ ಆ ರಾಕ್ಷಸರು ರಾಜನ ಆಜ್ಞೆಗನುಸಾರ ಆ ನಿರ್ಭಯರಾದ ನಿಶಾಚರರಲ್ಲಿ ಯುದ್ಧಕ್ಕಾಗಿ ಹೊರಡುವಂತೆ ಪ್ರೇರೇಪಿಸಿದರು.॥6॥
</details>

###### 7


<details><summary>ಮೂಲಮ್</summary>

ತೇ ತು ಸರ್ವೇ ತಥೇತ್ಯುಕ್ತ್ವಾರಾಕ್ಷಸಾ ಭೀಮದರ್ಶನಾಃ ।  
ಕೃತಸ್ವಸ್ತ್ಯಯನಾಃ ಸರ್ವೇ ತೇ ರಣಾಭಿಮುಖಾ ಯುಯುಃ ॥
</details>

<details><summary>ಅನುವಾದ</summary>

‘ಹಾಗೆಯೇ ಆಗಲಿ’ ಎಂದು ಹೇಳಿ ಭಯಾನಕರಾದ ಆ ರಾಕ್ಷಸರೆಲ್ಲರೂ ಸ್ವಸ್ತಿವಾಚನ ಮಾಡಿಸಿ ಯುದ್ಧಕ್ಕಾಗಿ ಹೊರಟರು.॥7॥
</details>

###### 8


<details><summary>ಮೂಲಮ್</summary>

ಪ್ರತಿಪೂಜ್ಯ ಯಥಾನ್ಯಾಯಂ ರಾವಣಂ ತೇ ಮಹಾರಥಾಃ ।  
ತಸ್ಥುಃ ಪ್ರಾಂಜಲಯಃ ಸರ್ವೇ ಭರ್ತುರ್ವಿಜಯಕಾಂಕ್ಷಿಣಃ ॥
</details>

<details><summary>ಅನುವಾದ</summary>

ಒಡೆಯನ ವಿಜಯ ಬಯಸುವ ಆ ಎಲ್ಲ ಮಹಾರಥೀ ವೀರರು ಯಥೋಚಿತವಾಗಿ ರಾವಣನನ್ನು ಆದರಿಸಿ, ಸಮ್ಮಾನಿಸಿ, ಅವನ ಎದುರಿಗೆ ಕೈಜೋಡಿಸಿ ನಿಂತುಕೊಂಡರು.॥8॥
</details>

###### 9


<details><summary>ಮೂಲಮ್</summary>

ತತೋವಾಚ ಪ್ರಹಸ್ಯೈತಾನ್ ರಾವಣಃ ಕ್ರೋಧಮೂರ್ಛಿತಃ ।  
ಮಹೋದರ ಮಹಾಪಾರ್ಶ್ವೌ ವಿರೂಪಾಕ್ಷಂ ಚ ರಾಕ್ಷಸಮ್ ॥
</details>

<details><summary>ಅನುವಾದ</summary>

ಅನಂತರ ರಾವಣನು ಕ್ರೋಧ ಮೂರ್ಛಿತನಂತಾಗಿ ಜೋರಾಗಿ ಅಟ್ಟಹಾಸದಿಂದ ನಗುತ್ತಾ, ಮಹೋದರ, ಮಹಾಪಾರ್ಶ್ವ ಹಾಗೂ ವಿರೂಪಾಕ್ಷರಲ್ಲಿ ಹೇಳಿದನು .॥9॥
</details>

###### 10


<details><summary>ಮೂಲಮ್</summary>

ಅದ್ಯ ಬಾಣೈರ್ಧನುರ್ಮುಕ್ತೈರ್ಯುಗಾಂತಾದಿತ್ಯಸಂನಿಭೈಃ ।  
ರಾಘವಂ ಲಕ್ಷ್ಮಣಂ ಚೈವ ನೇಷ್ಯಾಮಿ ಯಮಸಾದನಮ್ ॥
</details>

<details><summary>ಅನುವಾದ</summary>

ಇಂದು ನನ್ನ ಧನುಸ್ಸಿನಿಂದ ಬಿಡುವ ಪ್ರಳಯಕಾಲದ ಸೂರ್ಯನಂತಿರುವ ಬಾಣಗಳಿಂದ ನಾನು ರಾಮ ಮತ್ತು ಲಕ್ಷ್ಮಣರನ್ನು ಯಮಲೋಕಕ್ಕೆ ಕಳಿಸಿ ಬಿಡುವೆನು.॥10॥
</details>

###### 11


<details><summary>ಮೂಲಮ್</summary>

ಖರಸ್ಯ ಕುಂಭಕರ್ಣಸ್ಯ ಪ್ರಹಸ್ತೇಂದ್ರ್ರಜಿತೋಸ್ತಥಾ ।  
ಕರಿಷ್ಯಾಮಿ ಪ್ರತೀಕಾರಮದ್ಯ ಶತ್ರುವಧಾದಹಮ್ ॥
</details>

<details><summary>ಅನುವಾದ</summary>

ಇಂದು ಶತ್ರುವನ್ನು ವಧಿಸಿ, ಖರ-ಕುಂಭಕರ್ಣ-ಪ್ರಹಸ್ತ ಹಾಗೂ ಇಂದ್ರಜಿತು ಇವರನ್ನು ಕೊಂದ ಪ್ರತೀಕಾರವನ್ನು ಮಾಡುವೆನು.॥11॥
</details>

###### 12


<details><summary>ಮೂಲಮ್</summary>

ನೈವಾಂತರಿಕ್ಷಂ ನ ದಿಶೋ ನ ಚ ದ್ಯೌರ್ನಾಪಿ ಸಾಗರಾಃ ।  
ಪ್ರಕಾಶತ್ವಂ ಗಮಿಷ್ಯಂತಿ ಮದ್ಬಾಣ ಜಲದಾವೃತಾಃ ॥
</details>

<details><summary>ಅನುವಾದ</summary>

ನನ್ನ ಬಾಣಗಳು ಮೇಘಗಳಂತೆ ಎಲ್ಲೆಡೆ ಆವರಿಸಿದಾಗ ಅಂತರಿಕ್ಷ, ಆಕಾಶ, ದಿಕ್ಕುಗಳು, ಸಮುದ್ರ ಹೀಗೆ ಏನೂ ಕಾಣಲಾರದು.॥12॥
</details>

###### 13


<details><summary>ಮೂಲಮ್</summary>

ಅದ್ಯ ವಾನರಮುಖ್ಯಾನಾಂ ತಾನಿ ಯೂಥಾನಿ ಭಾಗಶಃ ।  
ಧನುಷಾ ಶರಜಾಲೇನ ವಿಧಮಿಷ್ಯಾಮಿ ಪತತ್ರಿಣಾ ॥
</details>

<details><summary>ಅನುವಾದ</summary>

ಇಂದು ನನ್ನ ಧನುಸ್ಸಿನಿಂದ ಹೊರಟ ರೆಕ್ಕೆಗಳುಳ್ಳ ಬಾಣಗಳಿಂದ ಬಲೆಯನ್ನು ಹಾಸಿ ವಾನರರ ಮುಖ್ಯ ಮುಖ್ಯ ದಳಪತಿಗಳನ್ನು ಬೇರೆ ಬೇರೆಯಾಗಿ ವಧಿಸುವೆನು.॥13॥
</details>

###### 14


<details><summary>ಮೂಲಮ್</summary>

ಅದ್ಯ ವಾನರಸೈನ್ಯಾನಿ ರಥೇನ ಪವನೌಜಸಾ ।  
ಧನುಃ ಸಮುದ್ರಾದುದ್ಭೂತೈರ್ಮಥಿಷ್ಯಾಮಿ ಶರೋರ್ಮಿಭಿಃ ॥
</details>

<details><summary>ಅನುವಾದ</summary>

ವಾಯುವಿನಂತೆ ವೇಗಶಾಲೀ ರಥದಲ್ಲಿ ಆರೂಢನಾಗಿ ನಾನು ನನ್ನ ಧನುಸ್ಸುರೂಪೀ ಸಮುದ್ರದಿಂದ ಎದ್ದಿರುವ ತರಂಗಗಳಿಂದ ವಾನರ ಸೈನ್ಯವನ್ನು ನಾಶಮಾಡಿ ಬಿಡುವೆನು.॥14॥
</details>

###### 15


<details><summary>ಮೂಲಮ್</summary>

ವ್ಯಾಕೋಶ ಪದ್ಮವಕ್ತ್ರಾಣಿ ಪದ್ಮಕೇಸರ ವರ್ಚಸಾಮ್ ।  
ಅದ್ಯ ಯೂಥತಟಾಕಾನಿ ಗಜವತ್ ಪ್ರಮಥಾಮ್ಯಹಮ್ ॥
</details>

<details><summary>ಅನುವಾದ</summary>

ಕಮಲ ಕೇಸರದಂತೆ ಕಾಂತಿಯುಳ್ಳ ವಾನರರ ಯೂಥಗಳು ಸರೋವರದಂತಿವೆ. ಅವರ ಮುಖಗಳೇ ಆ ಸರೋವರದಲ್ಲಿ ಅರಳಿದ ಕಮಲಗಳಂತೆ ಸುಶೋಭಿತವಾಗಿವೆ. ಇಂದು ನಾನು ಆನೆಯಂತೆ ಅದರಲ್ಲಿ ಪ್ರವೇಶಿಸಿ ಆ ವಾನರ ಯೂಥರೂಪೀ ಸರೋವರವನ್ನು ನಾಶಮಾಡಿ ಬಿಡುವೆನು.॥15॥
</details>

###### 16


<details><summary>ಮೂಲಮ್</summary>

ಸಶರೈರದ್ಯ ವದನೈಃ ಸಂಖ್ಯೇ ವಾನರಯೂಥಪಾಃ ।  
ಮಂಡಯಿಷ್ಯಂತಿ ವಸುಧಾಂ ಸನಾಲೈರಿವ ಪಂಕಜೈಃ ॥
</details>

<details><summary>ಅನುವಾದ</summary>

ಯುದ್ಧರಂಗದಲ್ಲಿ ಬಿದ್ದಿರುವ ವಾನರದಳ ಪತಿಗಳ ಮುಖಗಳು ನನ್ನ ಬಾಣಗಳಿಂದ ವಿದ್ಧವಾಗಿ ತೊಟ್ಟು ಕಳಚಿದ ಕಮಲಗಳಂತೆ ಭ್ರಮೆಯನ್ನುಂಟುಮಾಡುತ್ತಾ ರಣ ಭೂಮಿಯ ಶೋಭೆ ಹೆಚ್ಚಿಸೀತು.॥16॥
</details>

###### 17


<details><summary>ಮೂಲಮ್</summary>

ಅದ್ಯ ಯೂಥಪ್ರಚಂಡಾನಾಂ ಹರೀಣಾಂ ದ್ರುಮಯೋಧಿನಾಮ್ ।  
ಮುಕ್ತೇನೈಕೇಷುಣಾ ಯುದ್ಧೇ ಭೇತ್ಸ್ಯಾಮಿ ಚ ಶತಂ ಶತಮ್ ॥
</details>

<details><summary>ಅನುವಾದ</summary>

ಇಂದು ಯುದ್ಧದಲ್ಲಿ ನನ್ನ ಬಾಣಗಳಿಂದ ವೃಕ್ಷಗಳಿಂದ ಯುದ್ಧಮಾಡುವ ನೂರು ನೂರು ಪ್ರಚಂಡ ವಾನರರನ್ನು ನಾನು ಕೊಂದುಹಾಕುವೆನು.॥17॥
</details>

###### 18


<details><summary>ಮೂಲಮ್</summary>

ಹತೋ ಭ್ರಾತಾ ಚ ಯೇಷಾಂ ವೈಯೇಷಾಂ ಚ ತನಯೋ ಹತಃ ।  
ವಧೇನಾದ್ಯ ರಿಪೋಸ್ತೇಷಾಂ ಕರೋಮ್ಯಾಶ್ರು ಪ್ರಮಾರ್ಜನಮ್ ॥
</details>

<details><summary>ಅನುವಾದ</summary>

ಇಂದು ಶತ್ರುಗಳ ವಧೆಮಾಡಿ ನಾನು-ಅಣ್ಣ-ತಮ್ಮಂದಿರನ್ನು ಕಳೆದುಕೊಂಡು ಗೋಳಾಡುತ್ತಿರುವ ನಿಶಾಚರರ ಕಣ್ಣೀರನ್ನು ಒರೆಸಿಬಿಡುತ್ತೇನೆ.॥18॥
</details>

###### 19


<details><summary>ಮೂಲಮ್</summary>

ಅದ್ಯ ಮದ್ಬಾಣನಿರ್ಭಿನ್ನೈಃ ಪ್ರಸ್ತೀರ್ಣೈರ್ಗತ ಚೇತನೈಃ ।  
ಕರೋಮಿ ವಾನರೈರ್ಯುದ್ಧೇ ಯತ್ನಾವೇಕ್ಷ್ಯತಲಾಂ ಮಹೀಮ್ ॥
</details>

<details><summary>ಅನುವಾದ</summary>

ಯುದ್ಧದಲ್ಲಿ ನನ್ನ ಬಾಣಗಳಿಂದ ಸತ್ತುಹೋದ ವಾನರನು ಅಲ್ಲಿಯ ಭೂಮಿ ಕಷ್ಟದಿಂದ ನೋಡಲು ಸಾಧ್ಯವಾಗುವಂತೆ ಹಾಸಿಬಿಡುವೆನು.॥1.॥
</details>

###### 20


<details><summary>ಮೂಲಮ್</summary>

ಅದ್ಯ ಕಾಕಾಶ್ಚ ಗೃಧ್ರಾಶ್ಚ ಯೇ ಚ ಮಾಂಸಾಶಿನೋಽಪರೇ ।  
ಸರ್ವಾಂಸ್ತಾಂ ಸ್ತರ್ಪಯಿಷ್ಯಾಮಿ ಶತ್ರುಮಾಂಸೈಃ ಶರಾಹತೈಃ ॥
</details>

<details><summary>ಅನುವಾದ</summary>

ಇಂದು ನನ್ನ ಬಾಣಗಳಿಂದ ಕೊಂದಿರುವ ಶತ್ರುಗಳ ಮಾಂಸದಿಂದ ಕಾಗೆಗಳು, ಹದ್ದುಗಳು ಹಾಗೂ ಇತರ ಮಾಂಸಭಕ್ಷೀ ಎಲ್ಲ ಪ್ರಾಣಿಗಳನ್ನು ನಾನು ತೃಪ್ತಿಪಡಿಸುವೆನು.॥20॥
</details>

###### 21


<details><summary>ಮೂಲಮ್</summary>

ಕಲ್ಪ್ಯತಾಂ ಮೇ ರಥಃ ಶೀಘ್ರಂ ಕ್ಷಿಪ್ರಮಾನೀಯತಾಂ ಧನುಃ ।  
ಅನುಪ್ರಯಾಂತು ಮಾಂ ಯುದ್ಧೇಯೇಽತ್ರಶಿಷ್ಟಾ ನಿಶಾಚರಾಃ ॥
</details>

<details><summary>ಅನುವಾದ</summary>

ಬೇಗನೇ ನನ್ನ ರಥವನ್ನು ಸಿದ್ಧಪಡಿಸಿರಿ. ಧನುಸ್ಸನ್ನು ತೆಗೆದುಕೊಂಡು ಬನ್ನಿ. ಸಾಯದೇ ಉಳಿದಿರುವ ನಿಶಾಚರರು ನನ್ನೊಂದಿಗೆ ಯುದ್ಧಕ್ಕೆ ಬರಲಿ.॥21॥
</details>

###### 22


<details><summary>ಮೂಲಮ್</summary>

ತಸ್ಯ ತದ್ವಚನಂ ಶ್ರುತ್ವಾ ಮಹಾಪಾರ್ಶ್ವೋಽಬ್ರವೀದ್ವಚಃ ।  
ಬಲಾಧ್ಯಕ್ಷಾನ್ಸ್ಥಿತಾಂಸ್ತತ್ರ ಬಲಂ ಸಂತ್ವರ್ಯತಾಮಿತಿ ॥
</details>

<details><summary>ಅನುವಾದ</summary>

ರಾವಣನ ಮಾತನ್ನು ಕೇಳಿ ಮಹಾಪಾರ್ಶ್ವನು ಅಲ್ಲೇ ನಿಂತಿರುವ ಸೇನಾಪತಿಗೆ ಸೈನ್ಯವು ಬೇಗನೇ ಹೊರಡುವಂತೆ ಆಜ್ಞಾಪಿಸು ಎಂದು ಹೇಳಿದನು.॥22॥
</details>

###### 23


<details><summary>ಮೂಲಮ್</summary>

ಬಲಾಧ್ಯಕ್ಷಾಸ್ತು ಸಂಯುಕ್ತಾ ರಾಕ್ಷಸಾಂಸ್ತಾನ್ ಗೃಹೇಗೃಹೇ ।  
ಚೋದಯಂತಃ ಪರಿಯಯುರ್ಲಂಕಾಂ ಲಘುಪರಾಕ್ರಮಾಃ ॥
</details>

<details><summary>ಅನುವಾದ</summary>

ಆಜ್ಞೆಯಾಗುತ್ತಲೇ ಆ ಶೀಘ್ರ ಪರಾಕ್ರಮಿ ಸೇನಾಧ್ಯಕ್ಷನು ಮನೆ ಮನೆಗೆ ಹೋಗಿ ರಾಕ್ಷಸರನ್ನು ಹೊರಡಲು ಆದೇಶವನ್ನು ಕೊಡುತ್ತಾ ಇಡೀ ಲಂಕೆಯಲ್ಲಿ ಸುತ್ತಾಡಿದರು.॥23॥
</details>

###### 24


<details><summary>ಮೂಲಮ್</summary>

ತತೋ ಮುಹೂರ್ತಾನ್ನಿಷ್ಪೇತೂ ರಾಕ್ಷಸಾ ಭೀಮದರ್ಶನಾಃ ।  
ನದಂತೋ ಭೀಮವದನಾ ನಾನಾ ಪ್ರಹರಣೈರ್ಭುಜೈಃ ॥
</details>

<details><summary>ಅನುವಾದ</summary>

ಸ್ವಲ್ಪ ಸಮಯದಲ್ಲೇ ಭಯಂಕರ ಮುಖ ಮತ್ತು ಆಕಾರವುಳ್ಳ ರಾಕ್ಷಸರು ಗರ್ಜಿಸುತ್ತಾ ನಾನಾ ರೀತಿಯ ಅಸ್ತ್ರ-ಶಸ್ತ್ರಗಳನ್ನು ಹಿಡಿದು ಅಲ್ಲಿಗೆ ಬಂದು ಸೇರಿದರು.॥24॥
</details>

###### 25


<details><summary>ಮೂಲಮ್</summary>

ಅಸಿಭಿಃ ಪಟ್ಟಿಶೈಃ ಶೂಲೈರ್ಗದಾಭಿರ್ಮುಸಲೈರ್ಹಲೈಃ ।  
ಶಕ್ತಿಭಿಸ್ತೀಕ್ಷ್ಣಧಾರಾಭಿರ್ಮಹದ್ಭಿಃ ಕೂಟಮುದ್ಗರೈಃ ॥
</details>

###### 26


<details><summary>ಮೂಲಮ್</summary>

ಯಷ್ಟಿ ಭಿರ್ವಿವಿಧೈಶ್ಚಕ್ರೈರ್ನಿಶಿತೈಶ್ಚ ಪರಶ್ವಧೈಃ ।  
ಭಿಂದಿಪಾಲೈಃ ಶತಘ್ನೀಭಿರನ್ಯೈಶ್ಚಾಪಿ ವರಾಯುಧೈಃ ॥
</details>

<details><summary>ಅನುವಾದ</summary>

ಖಡ್ಗ, ಪಟ್ಟಿಶ, ಶೂಲ, ಗದೆ, ಒನಕೆ, ನೇಗಿಲು, ಹರಿತವಾದ ಶಕ್ತಿ, ದೊಡ್ಡ ದೊಡ್ಡ ಮುದ್ಗರ, ದಂಡ, ಬಗೆ ಬಗೆಯ ಚಕ್ರಗಳು, ತೀಕ್ಷ್ಣಗಂಡು ಕೊಡಲಿ, ಭಿಂದಿಪಾಲ, ಶತಘ್ನಿ ಹಾಗೂ ಇತರ ಅನೇಕ ಪ್ರಕಾರದ ಉತ್ತಮೋತ್ತಮ ಅಸ್ತ್ರ-ಶಸ್ತ್ರಗಳನ್ನು ಅವರು ಧರಿಸಿದ್ದರು.॥25-26॥
</details>

###### 27


<details><summary>ಮೂಲಮ್</summary>

ಅಥಾನಯನ್ ಬಲಾಧ್ಯಕ್ಷಾಶ್ಚತ್ವಾರೋ ರಾವಣಾಜ್ಞಯಾ ।  
ರಥಾನಾಂ ನಿಯುತಂ ಸಾಗ್ರಂ ನಾಗಾನಾಂ ನಿಯುತ ತ್ರಯಮ್ ॥
</details>

###### 28


<details><summary>ಮೂಲಮ್</summary>

ಅಶ್ವಾನಾಂ ಷಷ್ಟಿಕೋಟ್ಯಸ್ತು ಖರೋಷ್ಟ್ರಾಣಾಂ ತಥೈವ ಚ ।  
ಪದಾತಯಸ್ತ್ವಸಂಖ್ಯಾತಾ ಜಗ್ಮುಸ್ತೇ ರಾಜಶಾಸನಾತ್ ॥
</details>

<details><summary>ಅನುವಾದ</summary>

ರಾವಣನ ಆಜ್ಞೆಯಂತೆ ನಾಲ್ವರು ಸೇನಾಪತಿಗಳು ಒಂದು ಲಕ್ಷಕ್ಕೂ ಮಿಕ್ಕಿದ ರಥಗಳು, ಮೂರು ಲಕ್ಷ ಆನೆ, ಅರವತ್ತು ಕೋಟಿ ಕುದುರೆಗಳು, ಅಷ್ಟೇ ಕತ್ತೆಗಳು ಮತ್ತು ಒಂಟೆಗಳು, ಅಸಂಖ್ಯ ಪದಾತಿಗಳೊಂದಿಗೆ ಅಲ್ಲಿಗೆ ಬಂದು ಸೇರಿದರು. ಆ ಎಲ್ಲ ಸೈನಿಕರು ರಾಜನ ಆದೇಶದಂತೆ ಬಂದಿದ್ದರು.॥27-28॥
</details>

###### 29


<details><summary>ಮೂಲಮ್</summary>

ಬಲಾಧ್ಯಕ್ಷಾಶ್ಚ ಸಂಸ್ಥಾಪ್ಯ ರಾಜ್ಞಃ ಸೇನಾಂ ಪುರಃ ಸ್ಥಿತಾಮ್ ।  
ಏತಸ್ಮಿನ್ನಂತರೇ ಸೂತಃಸ್ಥಾಪಯಾಮಾಸ ತಂ ರಥಮ್ ॥
</details>

<details><summary>ಅನುವಾದ</summary>

ಈ ಪ್ರಕಾರ ವಿಶಾಲಸೈನ್ಯವನ್ನು ಸೇನಾಧ್ಯಕ್ಷರು ರಾವಣನ ಎದುರಿಗೆ ತಂದು ನಿಲ್ಲಿಸಿದರು. ಆಗಲೇ ಸಾರಥಿಯು ಒಂದು ರಥವನ್ನು ತಂದು ನಿಲ್ಲಿಸಿದನು.॥29॥
</details>

###### 30


<details><summary>ಮೂಲಮ್</summary>

ದಿವ್ಯಸ್ತ್ರವರಸಂಪನ್ನಂ ನಾನಾಲಂಕಾರಭೂಷಿತಮ್ ।  
ನಾನಾಯುಧ ಸಮಾಕೀರ್ಣಂ ಕಿಂಕಿಣೀ ಜಾಲಮಂಡಿತಮ್ ॥
</details>

<details><summary>ಅನುವಾದ</summary>

ಆ ರಥವನ್ನು ಅನೇಕ ಪ್ರಕಾರದಿಂದ ಅಲಂಕರಿಸಲಾಗಿತ್ತು. ಅದರಲ್ಲಿ ಬಗೆ ಬಗೆಯ ಆಯುಧಗಳನ್ನು, ದಿವ್ಯಾಸ್ತ್ರಗಳನ್ನು ಇರಿಸಲಾಗಿತ್ತು. ಅದು ಗೆಜ್ಜೆಗಳಿರುವ ಪರದೆಗಳಿಂದ ಸುಶೋಭಿತವಾಗಿತ್ತು.॥30॥
</details>

###### 31


<details><summary>ಮೂಲಮ್</summary>

ನಾನಾರತ್ನಪರಿಕ್ಷಿಪ್ತಂ ರತ್ನಸ್ತಂಭೈರ್ವಿರಾಜಿತಮ್ ।  
ಜಾಂಬೂನದಮಯೈಶ್ಚೈವ  ಸಹಸ್ರಕಲಶೈರ್ವತಮ್ ॥
</details>

<details><summary>ಅನುವಾದ</summary>

ಅದರಲ್ಲಿ ನಾನಾ ವಿಧದ ರತ್ನಗಳನ್ನು ಜೋಡಿಸಿದ್ದರು. ಅದನ್ನು ರತ್ನಮಯ ಕಂಬಗಳಿಂದ, ಸ್ವರ್ಣ ನಿರ್ಮಿತ ಸಾವಿರಾರು ಕಲಶಗಳಿಂದ ಅಲಂಕೃತವಾಗಿತ್ತು.॥31॥
</details>

###### 32


<details><summary>ಮೂಲಮ್</summary>

ತಂ ದೃಷ್ಟ್ವಾ ರಾಕ್ಷಸಾಃ ಸರ್ವೇ ವಿಸ್ಮಯಂ ಪರಮಂಗತಾಃ ।  
ತಂ ದೃಷ್ಟ್ವಾ ಸಹಸೋತ್ಥಾಯ ರಾವಣೋ ರಾಕ್ಷಸೇಶ್ವರಃ ॥
</details>

###### 33


<details><summary>ಮೂಲಮ್</summary>

ಕೋಟಿಸೂರ್ಯ ಪ್ರತೀಕಾಶಂ ಜ್ವಲಂತಮಿವ ಪಾವಕಮ್ ।  
ದ್ರುತಂ ಸೂತಸಮಾಯುಕ್ತಂ ಯುಕ್ತಾಷ್ಟತುರಗಂ ರಥಮ್ ।  
ಆರುರೋಹ ತದಾ ಭೀಮಂ ದೀಪ್ಯಮಾನಂ ಸ್ವತೇಜಸಾ ॥
</details>

<details><summary>ಅನುವಾದ</summary>

ಆ ರಥವನ್ನು ನೋಡಿ ರಾಕ್ಷಸರೆಲ್ಲ ಅತ್ಯಂತ ಆಶ್ಚರ್ಯಚಕಿತರಾದರು. ಅದನ್ನು ನೋಡುತ್ತಲೇ ರಾವಣನು ಎದ್ದು ನಿಂತನು. ಆ ರಥವು ಕೋಟಿ ಸೂರ್ಯರಂತೆ ತೇಜಸ್ವೀ ಹಾಗೂ ಪ್ರಜ್ವಲಿತ ಅಗ್ನಿಯಂತೆ ಹೊಳೆಯುತ್ತಿತ್ತು. ಅದಕ್ಕೆ ಎಂಟು ಕುದುರೆಗಳನ್ನು ಹೂಡಿದ್ದರು. ಆ ರಥವು ತನ್ನ ತೇಜದಿಂದ ಪ್ರಕಾಶಿತವಾಗಿತ್ತು. ಸಾರಥಿಯಿಂದೊಡಗೂಡಿದ ಆ ಭಯಂಕರ ರಥದಲ್ಲಿ ರಾವಣನು ಆರೂಢನಾದನು.॥32-33॥
</details>

###### 34


<details><summary>ಮೂಲಮ್</summary>

ತತಃ ಪ್ರಯಾತಃ ಸಹಸಾ ರಾಕ್ಷಸೈರ್ಬಹುಭಿರ್ವೃತಃ ।  
ರಾವಣಃ ಸತ್ತ್ವ ಗಾಂಭೀರ್ಯಾದ್ದಾರಯನ್ನಿವ ಮೇದಿನೀಮ್ ॥
</details>

<details><summary>ಅನುವಾದ</summary>

ಅನಂತರ ಅನೇಕ ರಾಕ್ಷಸರಿಂದ ಸುತ್ತುವರಿದ ರಾವಣನು ಯುದ್ಧಕ್ಕಾಗಿ ಹೊರಟನು. ಹೆಚ್ಚಾದ ಬಲದಿಂದ ಅವನು ಪೃಥಿವಿಯನ್ನು ಸೀಳಿಬಿಡುವನೋ ಎಂಬಂತೆ ಹೋಗುತ್ತಿದ್ದನು.॥34॥
</details>

###### 35


<details><summary>ಮೂಲಮ್</summary>

ತತಶ್ಚಾಸೀನ್ಮಹಾನಾದಸ್ತೂರ್ಯಾಣಾಂ ಚ ತತಸ್ತತಃ ।  
ಮೃದಂಗೈಃ ಪಟಹೈಃ ಶಂಖೈಃ ಕಲಹೈಃ ಸಹ ರಕ್ಷಸಾಮ್ ॥
</details>

<details><summary>ಅನುವಾದ</summary>

ಮತ್ತೆ ಎಲ್ಲೆಡೆ ವಾದ್ಯಗಳು ಮೊಳಗಿದವು. ಮೃದಂಗ, ಭೇರಿ, ಶಂಖನಾದದೊಂದಿಗೆ ರಾಕ್ಷಸರ ಕೋಲಾಹಲದ ಧ್ವನಿಯು ಸೇರಿಕೊಂಡಿತು.॥35॥
</details>

###### 36


<details><summary>ಮೂಲಮ್</summary>

ಆಗತೋ ರಕ್ಷಸಾಂ ರಾಜಾ ಛತ್ರಚಾಮರಸಂಯುತಃ ।  
ಸೀತಾಪಹಾರೀ ದುರ್ವೃತ್ತೋ ಬ್ರಹ್ಮಘ್ನೋ ದೇವಕಂಟಕಃ ।  
ಯೋದ್ಧುಂ ರಘುವರೇಣೇತಿ ಶುಶ್ರುವೇ ಕಲಹಧ್ವನಿಃ ॥
</details>

<details><summary>ಅನುವಾದ</summary>

ಸೀತಾಪಹಾರೀ, ದುರಾಚಾರೀ, ಬ್ರಹ್ಮಹತ್ಯೆ ಮಾಡಿರುವ, ದೇವತೆ ಗಳ ಕಂಟಕರೂಪೀ ರಾಕ್ಷಸರಾಜ ರಾವಣನು ಛತ್ರ-ಚಾಮರಗಳೊಡನೆ ಶ್ರೀರಾಮನೊಂದಿಗೆ ಯುದ್ಧಮಾಡಲು ಬರುತ್ತಿದ್ದಾನೆ ಎಂಬ ಜನರ ಮಾತು ಎಲ್ಲೆಡೆ ಕೇಳಿಬರುತ್ತಿತ್ತು.॥36॥
</details>

###### 37


<details><summary>ಮೂಲಮ್</summary>

ತೇನ ನಾದೇನ ಮಹತಾ ಪೃಥಿವೀ ಸಮಕಂಪತ ।  
ತಂ ಶಬ್ದಂ ಸಹಸಾ ಶ್ರುತ್ವಾ ವಾನರಾ ದುದ್ರುವುರ್ಭಯಾತ್ ॥
</details>

<details><summary>ಅನುವಾದ</summary>

ಆ ಮಹಾನಾದದಿಂದ ಭೂಮಿ ನಡುಗಿತು. ಆ ಭಯಾನಕ ಶಬ್ದಕೇಳಿ ವಾನರರೆಲ್ಲ ಭಯದಿಂದ ಓಡಿಹೋದರು.॥37॥
</details>

###### 38


<details><summary>ಮೂಲಮ್</summary>

ರಾವಣಸ್ತು ಮಹಾಬಾಹುಃ ಸಚಿವೈಃ ಪರಿವಾರಿತಃ ।  
ಆಜಗಾಮ ಮಹಾತೇಜಾ ಜಯಾಯ ವಿಜಯಂ ಪ್ರತಿ ॥
</details>

<details><summary>ಅನುವಾದ</summary>

ಮಂತ್ರಿಗಳಿಂದ ಪರಿವೃತನಾದ ಮಹಾತೇಜಸ್ವೀ, ಮಹಾಬಾಹು ರಾವಣನು ಯುದ್ಧದಲ್ಲಿ ವಿಜಯ ಪಡೆಯುವ ಉದ್ದೇಶದಿಂದ ರಣರಂಗಕ್ಕೆ ಬಂದನು.॥38॥
</details>

###### 39


<details><summary>ಮೂಲಮ್</summary>

ರಾವಣೇನಾಭ್ಯನುಜ್ಞಾತೌ ಮಹಾಪಾರ್ಶ್ವ ಮಹೋದರೌ ।  
ವಿರೂಪಾಕ್ಷಶ್ಚ ದುರ್ಧರ್ಷೋ ರಥಾನಾರುರುಹುಸ್ತದಾ ॥
</details>

<details><summary>ಅನುವಾದ</summary>

ರಾವಣನ ಆಜ್ಞೆಯನ್ನು ಪಡೆದು ಆಗ ಮಹಾಪಾರ್ಶ್ವ, ಮಹೋದರ, ದುರ್ಜಯ ವೀರ ವಿರೂಪಾಕ್ಷ - ಈ ಮೂವರೂ ರಥಗಳಲ್ಲಿ ಕುಳಿತುಕೊಂಡರು.॥39॥
</details>

###### 40


<details><summary>ಮೂಲಮ್</summary>

ತೇ ತು ಹೃಷ್ಟಾ ವಿನರ್ದಂತೋ ಭಿಂದಂತ ಇವ ಮೇದಿನೀಮ್ ।  
ನಾದಂ ಘೋರಂ ವಿಮುಂಚಂತೋ ನಿರ್ಯಯುರ್ಜಯಕಾಂಕ್ಷಿಣಃ ॥
</details>

<details><summary>ಅನುವಾದ</summary>

ಅವರು ಹರ್ಷದಿಂದ ಭೂಮಿಯನ್ನೇ ಸೀಳಿ ಹಾಕುವೆವು ಎಂದು ಜೋರುಜೋರಾಗಿ ಗರ್ಜಿಸುತ್ತಿದ್ದರು. ವಿಜಯದ ಇಚ್ಛೆಯನ್ನು ಮನಸ್ಸಿನಲ್ಲಿಟ್ಟುಕೊಂಡು ಘೋರ ಸಿಂಹನಾದ ಮಾಡುತ್ತಾ ಲಂಕೆಯಿಂದ ಹೊರಟರು.॥40॥
</details>

###### 41


<details><summary>ಮೂಲಮ್</summary>

ತತೋ ಯುದ್ಧಾಯ ತೇಜಸ್ವೀ ರಕ್ಷೋಗಣಬಲೈರ್ವೃತಃ ।  
ನಿರ್ಯಯಾವುದ್ಯತಧನುಃ ಕಾಲಾಂತ ಕಯಮೋಪಮಃ ॥
</details>

<details><summary>ಅನುವಾದ</summary>

ಅನಂತರ ಕಾಲ, ಮೃತ್ಯು, ಯಮನಂತೆ ಭಯಂಕರ ತೇಜಸ್ವೀ ರಾವಣನು ಧನುಸ್ಸನ್ನೆತ್ತಿಕೊಂಡು ರಾಕ್ಷಸ ಸೈನ್ಯದಿಂದ ಸುತ್ತುವರೆದು ಯುದ್ಧಕ್ಕಾಗಿ ಮುಂದರಿದನು.॥41॥
</details>

###### 42


<details><summary>ಮೂಲಮ್</summary>

ತತಃ ಪ್ರಜವಿತಾಶ್ವೇನ ರಥೇನ ಸ ಮಹಾರಥಃ ।  
ದ್ವಾರೇಣ ನಿರ್ಯಯೌ ತೇನ ಯತ್ರ ತೌ ರಾಮಲಕ್ಷ್ಮಣೌ ॥
</details>

<details><summary>ಅನುವಾದ</summary>

ಅತಿ ವೇಗವಾಗಿ ಓಡುವ ರಥದ ಕುದುರೆಗಳಿಂದ ಆ ಮಹಾರಥೀ ವೀರನು ಶ್ರೀರಾಮ-ಲಕ್ಷ್ಮಣರು ನಿಂತಿದ್ದಲ್ಲಿಗೆ ಲಂಕೆಯ ದ್ವಾರದಿಂದ ಹೊರಗೆ ಬಂದನು.॥42॥
</details>

###### 43


<details><summary>ಮೂಲಮ್</summary>

ತತೋ ನಷ್ಟಪ್ರಭಃ ಸೂರ್ಯೋ ದಿಶಶ್ಚ ತಿಮಿರಾವೃತಾಃ ।  
ದ್ವಿಜಾಶ್ಚ ನೇದುರ್ಘೋರಾಶ್ಚ ಸಂಚಚಾಲ ಚ ಮೇದಿನೀ ॥
</details>

<details><summary>ಅನುವಾದ</summary>

ಆಗ ಸೂರ್ಯನ ಪ್ರಭೆ, ಮಂಕಾಯಿತು. ಎಲ್ಲ ದಿಕ್ಕುಗಳಲ್ಲಿ ಅಂಧಕಾರ ಆವರಿಸಿತು. ಭಯಂಕರ ಪಕ್ಷಿಗಳು ಕೆಟ್ಟದಾಗಿ ಕೂಗತೊಡಗಿದವು. ಭೂಮಿ ನಡುಗತೊಡಗಿತು.॥43॥
</details>

###### 44


<details><summary>ಮೂಲಮ್</summary>

ವವರ್ಷ ರುಧಿರಂ ದೇವಶ್ಚಸ್ಖಲುಶ್ಚ ತುರಂಗಮಾಃ ।  
ಧ್ವಜಾಗ್ರೇ ನ್ಯಪತದ್ಗೃಧ್ರೋ ವಿನೇದುಶ್ಚಾಶಿವಂ ಶಿವಾಃ ॥
</details>

<details><summary>ಅನುವಾದ</summary>

ಮೋಡಗಳು ರಕ್ತದ ಮಳೆ ಸುರಿಸಿದವು. ಕುದುರೆಗಳು ಎಡವಿ ಬಿದ್ದವು. ಧ್ವಜಾಗ್ರದಲ್ಲಿ ಹದ್ದು ಬಂದು ಕುಳಿತುಕೊಂಡಿತು. ಗುಳ್ಳೆ ನರಿಗಳು ಅಮಂಗಳವಾಗಿ ಊಳಿಡ ತೊಡಗಿದವು.॥44॥
</details>

###### 45


<details><summary>ಮೂಲಮ್</summary>

ನಯನಂ ಚಾಸ್ಫುರದ್ವಾಮಂ ವಾಮೋ ಬಾಹುರಕಂಪತ ।  
ವಿವರ್ಣವದನಚಾಸೀತ್  ಕಿಂಚಿದಭ್ರಶ್ಯತ ಸ್ವನಃ ॥
</details>

<details><summary>ಅನುವಾದ</summary>

ರಾವಣನ ಎಡ ಕಣ್ಣು, ಎಡ ಭುಜ ಅದುರತೊಡಗಿತು. ಮುಖ ಮಂಕಾಯಿತು. ದನಿಯೂ ಬದಲಾಯಿಸಿತು.॥45॥
</details>

###### 46


<details><summary>ಮೂಲಮ್</summary>

ತತೋ ನಿಷ್ಪತತೋ ಯುದ್ಧೇ ದಶಗ್ರೀವಸ್ಯ ರಕ್ಷಸಃ ।  
ರಣೇ ನಿಧನ ಶಂಸೀನಿ ರೂಪಾಣ್ಯೇತಾನಿ ಜಜ್ಞಿರೇ ॥
</details>

<details><summary>ಅನುವಾದ</summary>

ರಾಕ್ಷಸ ದಶಗ್ರೀವನು ಯುದ್ಧಕ್ಕಾಗಿ ಹೊರಡುತ್ತಲೇ ರಣ ಭೂಮಿಯಲ್ಲಿ ಅವನ ಮೃತ್ಯು ಸೂಚಕ ಲಕ್ಷಣಗಳು ಪ್ರಕಟವಾದುವು.॥46॥
</details>

###### 47


<details><summary>ಮೂಲಮ್</summary>

ಅಂತರಿಕ್ಷಾತ್ ಪಪಾತೋಲ್ಕಾ ನಿರ್ಘಾತಸಮನಿಃಸ್ವನಾ ।  
ವಿನೇದುರಶಿವಾ ಗೃಧ್ರಾ ವಾಯಸೈರಭಿಮಿಶ್ರಿತಾಃ ॥
</details>

<details><summary>ಅನುವಾದ</summary>

ಆಕಾಶದಿಂದ ಉಲ್ಕಾಪಾತವಾಯಿತು. ಸಿಡಿಲು ಬಡಿದಂತೆ ಭಾರೀ ಶಬ್ದವಾಯಿತು. ಅಮಂಗಲ ಸೂಚಕ ಹದ್ದುಗಳು, ಕಾಗೆಗಳು ಸೇರಿ ವಿಕಾರ ಸ್ವರದಿಂದ ಕೂಗತೊಡಗಿದವು.॥47॥
</details>

###### 48


<details><summary>ಮೂಲಮ್</summary>

ಏತಾನಚಿಂತಯನ್ ಘೋರಾನುತ್ಪಾತಾನ್ ಸಮವಸ್ಥಿತಾನ್ ।  
ನಿರ್ಯಯೌ ರಾವಣೋ ಮೋಹಾಧಾರ್ಥಂ ಕಾಲಚೋದಿತಃ ॥
</details>

<details><summary>ಅನುವಾದ</summary>

ಇಂತಹ ಭಯಂಕರ ಉತ್ಪಾತಗಳು ಇದಿರಾದರೂ ರಾವಣನು ಅವನ್ನು ಪರಿಗಣಿಸಲಿಲ್ಲ. ಅವನು ಕಾಲಪ್ರೇರಿತನಾಗಿಯೇ ಮೋಹವಶ ತನ್ನ ಮೃತ್ಯುವಿಗಾಗಿಯೇ ಹೊರಟಿದ್ದನು.॥48॥
</details>

###### 49


<details><summary>ಮೂಲಮ್</summary>

ತೇಷಾಂ ತು ರಥಘೋಷೇಣ ರಾಕ್ಷಸಾನಾಂ ಮಹಾತ್ಮನಾಮ್ ।  
ವಾನರಾಣಾಮಪಿ ಚಮೂರ್ಯುದ್ಧಾಯೈವಾಭ್ಯವರ್ತತ ॥
</details>

<details><summary>ಅನುವಾದ</summary>

ಆ ಮಹಾಕಾಯ ರಾಕ್ಷಸರ ರಥಗಳ ಗಂಭೀರ ಘೋಷ ಕೇಳಿ ವಾನರ ಸೈನ್ಯ ಯುದ್ಧಕ್ಕಾಗಿ ಅವರ ಎದುರಿಗೆ ಬಂದು ಸಿದ್ಧನಾಗಿ ನಿಂತಿತು.॥49॥
</details>

###### 50


<details><summary>ಮೂಲಮ್</summary>

ತೇಷಾಂ ತು ತುಮುಲಂ ಯುದ್ಧಂ ಬಭೂವ ಕಪಿರಕ್ಷಸಾಮ್ ।  
ಅನ್ಯೋನ್ಯಮಾಹ್ವಯಾನಾನಾಂ ಕ್ರುದ್ಧಾನಾಂ ಜಯಮಿಚ್ಛತಾಮ್ ॥
</details>

<details><summary>ಅನುವಾದ</summary>

ಮತ್ತೆ ತಮ್ಮ ತಮ್ಮ ವಿಜಯವನ್ನು ಬಯಸುತ್ತಾ ರೋಷದಿಂದ ಒಬ್ಬರು ಮತ್ತೊಬ್ಬರನ್ನು ಯುದ್ಧಕ್ಕಾಗಿ ಆಹ್ವಾನಿಸುತ್ತಾ ವಾನರರಲ್ಲಿ ಮತ್ತು ರಾಕ್ಷಸರಲ್ಲಿ ತುಮುಲ ಯುದ್ಧ ಪ್ರಾರಂಭವಾಯತು.॥50॥
</details>

###### 51


<details><summary>ಮೂಲಮ್</summary>

ತತಃ ಕ್ರುದ್ಧೋ ದಶಗ್ರೀವಃ ಶರೈಃ ಕಾಂಚನಭೂಷಣೈಃ ।  
ವಾನರಾಣಾಮನೀಕೇಷು ಚಕಾರ ಕದನಂ ಮಹತ್ ॥
</details>

<details><summary>ಅನುವಾದ</summary>

ಆಗ ದಶಮುಖ ರಾವಣನು ತನ್ನ ಸ್ವರ್ಣಭೂಷಿತ ಬಾಣಗಳಿಂದ ವಾನರ ಸೈನ್ಯವನ್ನು ರೋಷದಿಂದ ಸಂಹಾರ ಕಾರ್ಯ ಮಾಡತೊಡಗಿದನು.॥51॥
</details>

###### 52


<details><summary>ಮೂಲಮ್</summary>

ನಿಕೃತ್ತ ಶಿರಸಃ ಕೇಚಿದ್ರಾವಣೇನ ವಲೀಮುಖಾಃ ।  
ಕೇಚಿದ್ವಿಚ್ಛಿನ್ನಹೃದಯಾಃ ಕೇಚಿಚ್ಛ್ರೋತ್ರ ವಿವರ್ಜಿತಾಃ ॥
</details>

<details><summary>ಅನುವಾದ</summary>

ರಾವಣನು ಎಷ್ಟೋ ವಾನರರ  ತಲೆ ಕಡಿದು ಹಾಕಿದನು. ಅನೇಕ ವಾನರರ ಎದೆ ಸೀಳಿಹಾಕಿದನು. ಅನೇಕರ ಕಿವಿಗಳನ್ನು ಕತ್ತರಿಸಿಹಾಕಿದನು.॥52॥
</details>

###### 53


<details><summary>ಮೂಲಮ್</summary>

ನಿರುಚ್ಛ್ವಾಸಾ ಹತಾಃ ಕೇಚಿತ್ಕೇಚಿತ್ಪಾರ್ಶ್ವೇಷು ದಾರಿತಾಃ ।  
ಕೇಚಿದ್ ವಿಭಿನ್ನಶಿರಸಃ ಕೇಚಿಚ್ಚಕ್ಷುರ್ವಿನಾಕೃತಾಃ ॥
</details>

<details><summary>ಅನುವಾದ</summary>

ಎಷ್ಟೋ ವಾನರರು ಗಾಯಗೊಂಡು ಪ್ರಾಣತ್ಯಾಗ ಮಾಡಿದರು. ರಾವಣನು ಎಷ್ಟೋ ವಾನರ ಪಕ್ಕೆಗಳನ್ನು ಸೀಳಿದನು. ಎಷ್ಟೋ ವಾನರ ಮಸ್ತಕ ಉರುಳಿಸಿದನು. ಎಷ್ಟೋ ವಾನರರ ಕಣ್ಣು ಕಿತ್ತುಹಾಕಿದನು.॥53॥
</details>

###### 54


<details><summary>ಮೂಲಮ್</summary>

ದಶಾನನಃ ಕ್ರೋಧನಿವೃತ್ತ ನೇತ್ರೋ  
ಯತೋ ಯತೋಽಭ್ಯೇತಿ ರಥೇನ ಸಂಖ್ಯೇ ।  
ತತಸ್ತತಸ್ತಸ್ಯ ಶರಪ್ರವೇಗಂ  
ಸೋಢುಂ ನ ಶೇಕುರ್ಹರಿಯೂಥಪಾಸ್ತೇ ॥
</details>

<details><summary>ಅನುವಾದ</summary>

ದಶಮುಖ ರಾವಣನ ಕಣ್ಣುಗಳು ಕ್ರೋಧದಿಂದ ಗರಗರನೆ ತಿರುಗುತ್ತಿದ್ದವು. ಅವನು ಯುದ್ಧದಲ್ಲಿ ರಥದಿಂದ ಹೋಗುವಲ್ಲೆಲ್ಲ ವಾನರ ಯೂಥಪತಿಗಳು ಅವನ ವೇಗವನ್ನು ಸಹಿಸದಾದರು.॥5.॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಯುದ್ಧಕಾಂಡದಲ್ಲಿ ತೊಂಭತ್ತೈದನೆಯ ಸರ್ಗ ಪೂರ್ಣವಾಯಿತು.॥95॥
</details>
