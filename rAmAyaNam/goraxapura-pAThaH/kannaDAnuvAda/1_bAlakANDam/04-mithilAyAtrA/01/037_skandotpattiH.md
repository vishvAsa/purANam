+++
title = "०३७ स्कन्दोत्पत्तिः"
title_english = "037 Legend of kaartikeya"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-037-Skandoth_Paththi.mp3"></div>
</details>



<details><summary>ಭಾಗಸೂಚನಾ</summary>

ಗಂಗೆಯಿಂದ ಕಾರ್ತಿಕೇಯನ ಉತ್ಪತ್ತಿಯ ಪ್ರಸಂಗ
</details>

###### 1


<details><summary>ಮೂಲಮ್</summary>

ತಪ್ಯಮಾನೇ ತದಾ ದೇವೇ ಸೇಂದ್ರಾಃ ಸಾಗ್ನಿಪುರೋಗಮಾಃ ।  
ಸೇನಾಪತಿಮಭೀಪ್ಸಂತಃ ಪಿತಾಮಹಮುಪಾಗಮನ್ ॥
</details>

<details><summary>ಅನುವಾದ</summary>

ಮಹಾದೇವನು ತಪಸ್ಸು ಮಾಡುತ್ತಿರುವಾಗ ಇಂದ್ರ ಮತ್ತು ಅಗ್ನಿಯೇ ಮೊದಲಾದ ಸಮಸ್ತ ದೇವತೆಗಳು ತಮಗೆ ಓರ್ವ ಸೇನಾಪತಿ ಬೇಕೆಂಬ ಇಚ್ಛೆಯಿಂದ ಬ್ರಹ್ಮದೇವರ ಬಳಿಗೆ ಹೋದರು.॥1॥
</details>

###### 2


<details><summary>ಮೂಲಮ್</summary>

ತತೋಽಬ್ರುವನ್ಸುರಾಃ ಸರ್ವೇ ಭಗವಂತಂ ಪಿತಾಮಹಮ್ ।  
ಪ್ರಣಿಪತ್ಯ ಸುರಾರಾಮ ಸೇಂದ್ರಾಃ ಸಾಗ್ನಿಪುರೋಗಮಾಃ ॥
</details>

<details><summary>ಅನುವಾದ</summary>

ದೇವತೆಗಳಿಗೆ ಸುಖ ಕೊಡುವ ರಾಮಾ! ಇಂದ್ರಾಗ್ನಿ ಸಹಿತ ಸಮಸ್ತ ದೇವತೆಗಳು ಬ್ರಹ್ಮದೇವರಿಗೆ ವಂದಿಸಿ ಇಂತು ನುಡಿದರು.॥2॥
</details>

###### 3


<details><summary>ಮೂಲಮ್</summary>

ಯೇನ ಸೇನಾಪತಿರ್ದೇವ ದತ್ತೋ ಭಗವತಾ ಪುರಾ ।  
ಸ ತಪಃ ಪರಮಾಸ್ಥಾಯ ತಪ್ಯತೇ ಸ್ಮ ಸಹೋಮಯಾ ॥
</details>

<details><summary>ಅನುವಾದ</summary>

ಪ್ರಭೋ! ಹಿಂದೆ ಭಗವಾನ್ ಮಹೇಶ್ವರನು ನಮಗೆ (ಬೀಜರೂಪದಲ್ಲಿ) ಸೇನಾಪತಿಯನ್ನು ಕೊಟ್ಟಿದ್ದನು. ಅವನು ಉವಾದೇವಿಯೊಂದಿಗೆ ಉತ್ತಮ ತಪಸ್ಸನ್ನು ಆಶ್ರಯಿಸಿ ತಪಸ್ಸು ಮಾಡುತ್ತಿದ್ದಾನೆ.॥3॥
</details>

###### 4


<details><summary>ಮೂಲಮ್</summary>

ಯದತ್ರಾನಂತರಂ ಕಾರ್ಯಂ ಲೋಕಾನಾಂ ಹಿತಕಾಮ್ಯಯಾ ।  
ಸಂವಿಧತ್ಸ್ವ ವಿಧಾನಜ್ಞ ತ್ವಂ ಹಿ ನಃ ಪರಮಾ ಗತಿಃ ॥
</details>

<details><summary>ಅನುವಾದ</summary>

ವಿಧಿ-ವಿಧಾನ ತಿಳಿದ ಪಿತಾಮಹನೇ! ಈಗ ಲೋಕಹಿತಕ್ಕಾಗಿ ಪ್ರಾಪ್ತ ಕರ್ತವ್ಯವನ್ನು ತಾವು ಪೂರ್ಣಗೊಳಿಸಿರಿ, ಏಕೆಂದರೆ ನೀನೇ ನಮಗೆ ಪರಮಾಶ್ರಯನಾಗಿರುವೆ.॥4॥
</details>

###### 5


<details><summary>ಮೂಲಮ್</summary>

ದೇವತಾನಾಂ ವಚಃ ಶ್ರುತ್ವಾ ಸರ್ವಲೋಕಪಿತಾಮಹಃ ।  
ಸಾಂತ್ವಯನ್ ಮಧುರೈರ್ವಾಕ್ಯೈಸ್ತ್ರಿದಶಾನಿದಮಬ್ರವೀತ್ ॥
</details>

<details><summary>ಅನುವಾದ</summary>

ದೇವತೆಗಳ ಮಾತನ್ನು ಕೇಳಿ ಸಮಸ್ತ ಲೋಕಗಳ ಪಿತಾಮಹ ಬ್ರಹ್ಮದೇವರು ಮಧುರ ವಚನಗಳಿಂದ ಅವರನ್ನು ಸಾಂತ್ವನಗೊಳಿಸುತ್ತಾ ಇಂತೆಂದರು.॥5॥
</details>

###### 6


<details><summary>ಮೂಲಮ್</summary>

ಶೈಲಪುತ್ರ್ಯಾಯದುಕ್ತಂ ತನ್ನ ಪ್ರಜಾಃ ಸ್ವಾಸು ಪತ್ನಿಷು ।  
ತಸ್ಯಾ ವಚನಮಕ್ಲಿಷ್ಟಂ ಸತ್ಯಮೇವ ನ ಸಂಶಯಃ ॥
</details>

<details><summary>ಅನುವಾದ</summary>

ದೇವತೆಗಳಿರಾ! ಗಿರಿರಾಜಕುಮಾರಿ ಪಾರ್ವತಿಯ ಶಾಪದಿಂದ ನಿಮಗೆ ನಿಮ್ಮ ಪತ್ನಿಯರಿಂದ ಯಾವುದೇ ಸಂತಾನ ಆಗಲಾರದು. ಉಮಾದೇವಿಯ ವಾಣಿಯು ಅಮೋಘವಾಗಿದೆ. ಅದು ಸತ್ಯವೇ ಆಗುವುದು. ಇದರಲ್ಲಿ ಸಂದೇಹವೇ ಇಲ್ಲ.॥6॥
</details>

###### 7


<details><summary>ಮೂಲಮ್</summary>

ಇಯಮಾಕಾಶಗಂಗಾ ಚ ಯಸ್ಯಾಂ ಪುತ್ರಂ ಹುತಾಶನಃ ।  
ಜನಯಿಷ್ಯತಿ ದೇವಾನಾಂ ಸೇನಾಪತಿಮರಿಂದಮಮ್ ॥
</details>

<details><summary>ಅನುವಾದ</summary>

ಈ ಆಕಾಶಗಂಗೆಯು ಉಮೆಯ ಹಿರಿಯಕ್ಕಳಾಗಿರುವಳು. ಆಕೆಯ ಗರ್ಭದಲ್ಲಿ ಶಂಕರನ ಆ ತೇಜವನ್ನು ಸ್ಥಾಪಿಸಿ ಅಗ್ನಿಯು ಒಂದು ಪುತ್ರನನ್ನು ಪಡೆಯುವನು. ಅವನು ದೇವಶತ್ರುಗಳನ್ನು ದಮನ ಮಾಡಲು ಸಮರ್ಥ ಸೇನಾಪತಿ ಆಗುವನು.॥7॥
</details>

###### 8


<details><summary>ಮೂಲಮ್</summary>

ಜ್ಯೇಷ್ಠಾ ಶೈಲೇಂದ್ರದುಹಿತಾ ಮಾನಯಿಷ್ಯತಿತಂ ಸುತಮ್ ।  
ಉಮಾಯಾಸ್ತದ್ಬಹುಮತಂ ಭವಿಷ್ಯತಿ ನ ಸಂಶಯಃ ॥
</details>

<details><summary>ಅನುವಾದ</summary>

ಈ ಗಂಗೆಯು ಗಿರಿರಾಜನ ಜ್ಯೇಷ್ಠ ಪುತ್ರಿಯಾಗಿದ್ದಾಳೆ. ಆದ್ದರಿಂದ ತನ್ನ ತಂಗಿಯ ಪುತ್ರನನ್ನು ತನ್ನ ಪುತ್ರನೆಂದೇ ತಿಳಿಯುವಳು. ಉಮೆಗೂ ಇದು ಪ್ರಿಯವಾಗಬಹುದು. ಇದರಲ್ಲಿ ಸಂಶಯವೇ ಇಲ್ಲ.॥8॥
</details>

###### 9


<details><summary>ಮೂಲಮ್</summary>

ತಚ್ಛ್ರುತ್ವಾ ವಚನಂ ತಸ್ಯ ಕೃತಾರ್ಥಾ ರಘುನಂದನ ।  
ಪ್ರಣಿಪತ್ಯ ಸುರಾಃ ಸರ್ವೇ ಪಿತಾಮಹಮಪೂಜಯನ್ ॥
</details>

<details><summary>ಅನುವಾದ</summary>

ರಘುನಂದನ! ಬ್ರಹ್ಮದೇವರ ಈ ಮಾತನ್ನು ಕೇಳಿ ಎಲ್ಲ ದೇವತೆಗಳು ಕೃತಕೃತ್ಯರಾದರು. ಅವರು ಪಿತಾಮಹರನ್ನು ಪೂಜಿಸಿ ನಮಸ್ಕರಿಸಿದರು.॥9॥
</details>

###### 10


<details><summary>ಮೂಲಮ್</summary>

ತೇ ಗತ್ವಾ ಪರ್ವತಂ ರಾಮ ಕೈಲಾಸಂ ಧಾತುಮಂಡಿತಮ್ ।  
ಅಗ್ನಿಂ ನಿಯೋಜಯಾಮಾಸುಃ ಪುತ್ರಾರ್ಥಂ ಸರ್ವದೇವತಾಃ ॥
</details>

<details><summary>ಅನುವಾದ</summary>

ಶ್ರೀರಾಮಾ! ವಿವಿಧ ಧಾತುಗಳಿಂದ ಅಲಂಕೃತ ಉತ್ತಮ ಕೈಲಾಸ ಪರ್ವತಕ್ಕೆ ಹೋಗಿ ಆ ಸಮಸ್ತ ದೇವತೆಗಳು ಅಗ್ನಿಗೆ ಪುತ್ರನನ್ನು ಉತ್ಪನ್ನ ಮಾಡುವ ಕಾರ್ಯದಲ್ಲಿ ನಿಯುಕ್ತಗೊಳಿಸಿದರು.॥10॥
</details>

###### 11


<details><summary>ಮೂಲಮ್</summary>

ದೇವಕಾರ್ಯಮಿದಂ ದೇವ ಸಮಾಧತ್ಸ್ವ ಹುತಾಶನ ।  
ಶೈಲಪುತ್ರ್ಯಾಂ ಮಹಾತೇಜೋ ಗಂಗಾಯಾಂ ತೇಜ ಉತ್ಸೃಜ ॥
</details>

<details><summary>ಅನುವಾದ</summary>

ಅವರು ಹೇಳಿದರು - ಹುತಾಶನ! ಅಗ್ನಿದೇವನೇ! ಈ ದೇವತೆಗಳ ಕಾರ್ಯವನ್ನು ಸಿದ್ಧಗೊಳಿಸು. ಭಗವಾನ್ ರುದ್ರನ ಆ ಮಹಾತೇಜಸ್ಸನ್ನು ಈಗ ನೀನು ಗಂಗೆಯಲ್ಲಿ ಸ್ಥಾಪಿಸು.॥11॥
</details>

###### 12


<details><summary>ಮೂಲಮ್</summary>

ದೇವತಾನಾಂ ಪ್ರತಿಜ್ಞಾಯ ಗಂಗಾಮಭ್ಯೇತ್ಯ ಪಾವಕಃ ।  
ಗರ್ಭಂ ಧಾರಯ ವೈ ದೇವಿ ದೇವತಾನಾಮಿದಂ ಪ್ರಿಯಮ್ ॥
</details>

<details><summary>ಅನುವಾದ</summary>

‘ಹಾಗೆಯೇ ಆಗಲಿ’ ಎಂದು ದೇವತೆಗಳಲ್ಲಿ ಹೇಳಿ ಅಗ್ನಿದೇವನು ಗಂಗೆಯ ಬಳಿಗೆ ಬಂದು ‘ದೇವಿ! ನೀನು ಈ ಗರ್ಭವನ್ನು ಧರಿಸು. ಇದು ದೇವತೆಗಳ ಪ್ರಿಯಕಾರ್ಯವಾಗಿದೆ’ ಎಂದು ಹೇಳಿದನು.॥12॥
</details>

###### 13


<details><summary>ಮೂಲಮ್</summary>

ಇತ್ಯೇತದ್ ವಚನಂ ಶ್ರುತ್ವಾ ದಿವ್ಯಂ ರೂಪಮಧಾರಯತ್ ।  
ಸ ತಸ್ಯಾ ಮಹಿಮಾಂ ದೃಷ್ಟ್ವಾ ಸಮಂತಾದವಶೀರ್ಯತ ॥
</details>

<details><summary>ಅನುವಾದ</summary>

ಅಗ್ನಿಯ ಮಾತನ್ನು ಕೇಳಿ ಗಂಗಾದೇವಿಯು ದಿವ್ಯರೂಪವನ್ನು ಧರಿಸಿದಳು. ಆಕೆಯ ಈ ಮಹಿಮೆ, ಈ ರೂಪ ವೈಭವವನ್ನು ನೋಡಿ ಅಗ್ನಿದೇವನು ಆ ರುದ್ರತೇಜವನ್ನು ಆಕೆಯ ಸುತ್ತಲೂ ಚೆಲ್ಲಿದನು.॥13॥
</details>

###### 14


<details><summary>ಮೂಲಮ್</summary>

ಸಮಂತತಸ್ತದಾ ದೇವೀಮಭ್ಯಷಿಂಚತ ಪಾವಕಃ ।  
ಸರ್ವಸ್ರೋತಾಂಸಿ ಪೂರ್ಣಾನಿ ಗಂಗಾಯಾ ರಘುನಂದನ ॥
</details>

<details><summary>ಅನುವಾದ</summary>

ರಘುನಂದನ! ಅಗ್ನಿದೇವನು ಗಂಗಾದೇವಿಯ ಸುತ್ತಲೂ ಆ ರುದ್ರತೇಜವನ್ನು ಅಭಿಷೇಕ ಮಾಡಿದಾಗ ಗಂಗೆಯ ಎಲ್ಲ ಪ್ರವಾಹಗಳು ಅದರಿಂದ ಪರಿಪೂರ್ಣವಾದವು.॥14॥
</details>

## (ಶ್ಲೋಕ - 15½)


<details><summary>ಮೂಲಮ್</summary>

ತಮುವಾಚ ತತೋ ಗಂಗಾಸರ್ವದೇವ ಪುರೋಗಮಮ್ ।  
ಅಶಕ್ತಾ ಧಾರಣೇ ದೇವ ತೇಜಸ್ತವ ಸಮುದ್ಧತಮ್ ॥  
ದಹ್ಯಮಾನಾಗ್ನಿನಾ ತೇನ ಸಂಪ್ರವ್ಯಥಿತಚೇತನಾ ।
</details>

<details><summary>ಅನುವಾದ</summary>

ಆಗ ಗಂಗೆಯು ಸಮಸ್ತ ದೇವತೆಗಳ ಅಗ್ರೇಸರ ಅಗ್ನಿದೇವನಲ್ಲಿ - ದೇವನೇ! ನೀನು ಸ್ಥಾಪಿಸಿದ ಈ ಮಹಾನ್ ತೇಜವನ್ನು ಧರಿಸಲು ನಾನು ಅಸಮರ್ಥಳಾಗಿದ್ದೇನೆ. ಇದರ ಉರಿಯಿಂದ ಸುಡುತ್ತಾ ಇದ್ದೇನೆ. ಇದರಿಂದ ನಾನು ನೊಂದಿರುವೆನು.॥15½॥
</details>

## (ಶ್ಲೋಕ - 16½)


<details><summary>ಮೂಲಮ್</summary>

ಅಥಾಬ್ರವೀದಿದಂ ಗಂಗಾಂ ಸರ್ವದೇವಹುತಾಶನಃ ॥  
ಇಹ ಹೈಮವತೇ ಪಾರ್ಶ್ವೇ ಗರ್ಭೋಽಯಂ ಸಂನಿವೇಶ್ಯತಾಮ್ ।
</details>

<details><summary>ಅನುವಾದ</summary>

ಸಮಸ್ತ ದೇವತೆಗಳ ಹವಿಸ್ಸನ್ನು ಭಕ್ಷಿಸುವ ಅಗ್ನಿಯು ಗಂಗಾದೇವಿಗೆ ಹೇಳಿದನು - ದೇವಿ! ಹಾಗಾದರೆ ಈ ಗರ್ಭವನ್ನು ಹಿಮಾಲಯದ ಪಾರ್ಶ್ವಭಾಗದಲ್ಲಿ ಸ್ಥಾಪಿಸಿಬಿಡು.॥16½॥
</details>

## (ಶ್ಲೋಕ - 17½)


<details><summary>ಮೂಲಮ್</summary>

ಶ್ರುತ್ವಾ ತ್ವಗ್ನಿವಚೋ ಗಂಗಾ ತಂ ಗರ್ಭಮತಿಭಾಸ್ವರಮ್ ॥  
ಉತ್ಸಸರ್ಜ ಮಹಾತೇಜಾಃ ಸ್ರೋತೋಭ್ಯೋ ಹಿ ತದಾನಘ ।
</details>

<details><summary>ಅನುವಾದ</summary>

ಪುಣ್ಯಾತ್ಮನಾದ ರಾಮಾ! ಅಗ್ನಿಯ ಮಾತನ್ನು ಕೇಳಿ ಮಹಾತೇಜಸ್ವಿ ಗಂಗೆಯು ಆ ಅತ್ಯಂತ ಪ್ರಕಾಶಮಾನವಾದ ಗರ್ಭವನ್ನು ತನ್ನ ಪ್ರವಾಹಗಳಿಂದ ತೆಗೆದು ಯಥೋಚಿತ ಸ್ಥಾನದಲ್ಲಿ ಇರಿಸಿದಳು.॥17½॥
</details>

###### 18


<details><summary>ಮೂಲಮ್</summary>

ಯದಸ್ಯಾ ನಿರ್ಗತಂ ತಸ್ಮಾತ್ತಪ್ತಜಾಂಬೂನದಪ್ರಭಮ್ ॥
</details>

###### 19


<details><summary>ಮೂಲಮ್</summary>

ಕಾಂಚನಂ ಧರಣೀಂ ಪ್ರಾಪ್ತಂ ಹಿರಣ್ಯಮತುಲಪ್ರಭಮ್ ।  
ತಾಮ್ರಂ ಕಾರ್ಷ್ಣಾಯಸಂಚೈವ ತೈಕ್ಷ್ಣ್ಯಾದೇವಾಭಿಜಾಯತ ॥
</details>

<details><summary>ಅನುವಾದ</summary>

ಗಂಗೆಯ ಗರ್ಭದಿಂದ ಹೊರತೆಗೆದ ಆ ತೇಜವು ಕಾಯಿಸಿದ ಜಾಂಬೂನದ ಎಂಬ ಸುವರ್ಣದಂತೆ ಕಾಂತಿಯುಕ್ತವಾಗಿ ಕಾಣಿಸಿತು. (ಗಂಗೆಯು ಸುವರ್ಣಮಯ ಮೇರುಗಿರಿಯಿಂದ ಪ್ರಕಟಳಾದ್ದರಿಂದ ಆಕೆಯ ಬಾಲಕನೂ ಅಂತಹ ರೂಪ, ಬಣ್ಣದ್ದಾಯಿತು.) ಆ ತೇಜಸ್ವೀ ಗರ್ಭವನ್ನು ಸ್ಥಾಪಿಸಿದ ಅಲ್ಲಿಯ ಭೂಮಿ ಹಾಗೂ ಪ್ರತಿಯೊಂದು ವಸ್ತು ಸುವರ್ಣಮಯವಾಯಿತು. ಅದರ ಸುತ್ತಲಿನ ಪ್ರದೇಶವು ಅನುಪಮ ಪ್ರಕಾಶದಿಂದ ಬೆಳಗುವ ಬೆಳ್ಳಿಯಂತಾಯಿತು. ಆ ತೇಜದ ತೀಕ್ಷ್ಣತೆಯಿಂದ ದೂರದ ಭೂಭಾಗವೂ ತಾಮ್ರ ಮತ್ತು ಕಬ್ಬಿಣವಾಗಿ ಪರಿವರ್ತಿತವಾಯಿತು.॥18-19॥
</details>

###### 20


<details><summary>ಮೂಲಮ್</summary>

ಮಲಂ ತಸ್ಯಾಭವತ್ತತ್ರ ತ್ರಪು ಸೀಸಕಮೇವ ಚ ।  
ತದೇತದ್ಧರಣೀಂ ಪ್ರಾಪ್ಯ ನಾನಾಧಾತುರವರ್ಧತ ॥
</details>

<details><summary>ಅನುವಾದ</summary>

ಆ ತೇಜಸ್ವೀ ಗರ್ಭದ ಕೊಳೆಯಿಂದ ಅಲ್ಲಿ ತವರು ಮತ್ತು ಸೀಸಗಳು ಉಂಟಾದವು. ಈ ಪ್ರಕಾರ ಭೂಮಿಗೆ ಬಿದ್ದ ಆ ತೇಜವು ನಾನಾ ಪ್ರಕಾರದ ಧಾತುಗಳಿಂದ ವೃದ್ಧಿಯಾಯಿತು.॥20॥
</details>

###### 21


<details><summary>ಮೂಲಮ್</summary>

ನಿಕ್ಷಿಪ್ತಮಾತ್ರೇ ಗರ್ಭೇ ತು ತೇಜೋಭಿರಭಿರಂಜಿತಮ್ ।  
ಸರ್ವಂ ಪರ್ವತಸಂನದ್ಧಂ ಸೌವರ್ಣಮಭವದ್ವನಮ್ ॥
</details>

###### 22


<details><summary>ಮೂಲಮ್</summary>

ಜಾತರೂಪಮಿತಿ ಖ್ಯಾತಂ ತದಾಪ್ರಭೃತಿ ರಾಘವ ।  
ಸುವರ್ಣಂ ಪುರುಷವ್ಯಾಘ್ರ ಹುತಾಶನಸಮಪ್ರಭಮ್ ॥  
ತೃಣವೃಕ್ಷಲತಾಗುಲ್ಮಂ ಸರ್ವಂ ಭವತಿ ಕಾಂಚಿನಮ್ ।
</details>

<details><summary>ಅನುವಾದ</summary>

ಪುರುಷಸಿಂಹ ರಘುನಂದನ! ಅಂದಿನಿಂದ ಅಗ್ನಿಯಂತೆ ಪ್ರಕಾಶಿಸುವ ಸುವರ್ಣದ ಹೆಸರು ಜಾತರೂಪ ಎಂದಾಯಿತು; ಏಕೆಂದರೆ ಅದೇ ಸಮಯದಲ್ಲಿ ಸುವರ್ಣದಂತಹ ತೇಜಸ್ವೀ ರೂಪ ಪ್ರಕಟವಾಗಿತ್ತು. ಆ ಗರ್ಭದ ಸಂಪರ್ಕದಿಂದ ಅಲ್ಲಿನ ಹುಲ್ಲು, ಮರಗಳು, ಲತೆಗಳು, ಪೊದೆಗಳೆಲ್ಲವೂ ಬಂಗಾರದಂತೆ ಆದವು.॥21-22॥
</details>

###### 23


<details><summary>ಮೂಲಮ್</summary>

ತಂ ಕುಮಾರಂ ತತೋ ಜಾತಂ ಸೇಂದ್ರಾಃ ಸಹಮರುದ್ಗಣಾಃ ।  
ಕ್ಷೀರಸಂಭಾವನಾರ್ಥಾಯ ಕೃತ್ತಿಕಾಃ ಸಮಯೋಜಯನ್ ॥
</details>

<details><summary>ಅನುವಾದ</summary>

ಅನಂತರ ಇಂದ್ರ ಮತ್ತು ಮರುದ್ಗಣ ಸಹಿತ ದೇವತೆಗಳು ಅಲ್ಲಿ ಉತ್ಪನ್ನವಾದ ಕುಮಾರನಿಗೆ ಹಾಲುಣಿಸಲು ಆರು ಮಾತೃಕೆಯರನ್ನು ನಿಯುಕ್ತಗೊಳಿಸಿದರು.॥23॥
</details>

###### 24


<details><summary>ಮೂಲಮ್</summary>

ತಾಃ ಕ್ಷೀರಂ ಜಾತಮಾತ್ರಸ್ಯ ಕೃತ್ವಾ ಸಮಯಮುತ್ತಮಮ್ ।  
ದದುಃ ಪುತ್ರೋಽಯಮಸ್ಮಾಕಂ ಸರ್ವಾಸಾಮಿತಿ ನಿಶ್ಚಿತಾಃ ॥
</details>

<details><summary>ಅನುವಾದ</summary>

ಆಗ ಆ ಕೃತ್ತಿಕೆಯರು ‘ಇವನು ನಮ್ಮೆಲ್ಲರ ಪುತ್ರನಾಗಲಿ’ ಎಂಬ ಉತ್ತಮ ಶರತ್ತನ್ನು ಮುಂದಿಟ್ಟರು. ಈ ಮಾತನ್ನು ನಿಶ್ಚಿತಗೊಳಿಸಿ ಆ ನವಜಾತ ಶಿಶುವಿಗೆ ತಮ್ಮ ಹಾಲನ್ನು ಉಣಿಸಿದರು.॥24॥
</details>

###### 25


<details><summary>ಮೂಲಮ್</summary>

ತತಸ್ತು ದೇವತಾಃ ಸರ್ವಾಃ ಕಾರ್ತಿಕೇಯ ಇತಿ ಬ್ರುವನ್ ।  
ಪುತ್ರ ಸ್ತ್ರೈಲೋಕ್ಯವಿಖ್ಯಾತೋ ಭವಿಷ್ಯತಿ ನ ಸಂಶಯಃ ॥
</details>

<details><summary>ಅನುವಾದ</summary>

ಆಗ ಎಲ್ಲ ದೇವತೆಗಳು ಹೇಳಿದರು - ‘ಈ ಬಾಲಕನು ಕಾರ್ತಿಕೇಯನೆಂದು ಕರೆಸಿಕೊಂಡು ನಿಮ್ಮೆಲ್ಲರಿಗೆ ತ್ರಿಭುವನ ವಿಖ್ಯಾತ ಪುತ್ರನಾಗುವನು’ ಇದರಲ್ಲಿ ಸಂಶಯಬೇಡ.॥25॥
</details>

###### 26


<details><summary>ಮೂಲಮ್</summary>

ತೇಷಾಂ ತದ್ವಚನಂ ಶ್ರುತ್ವಾ ಸ್ಕನ್ನಂ ಗರ್ಭಪರಿಸ್ರವೇ ।  
ಸ್ನಾಪಯನ್ ಪರಯಾ ಲಕ್ಷ್ಮ್ಯಾ ದೀಪ್ಯಮಾನಂ ಯಥಾನಲಮ್ ॥
</details>

<details><summary>ಅನುವಾದ</summary>

ದೇವತೆಗಳ ಅನುಕೂಲಕರ ಮಾತನ್ನು ಕೇಳಿ ಶಿವ-ಪಾರ್ವತಿಯರಿಂದ ಸ್ಕಂದಿತ (ಸ್ಖಲಿತ) ಹಾಗೂ ಗಂಗೆಯ ಮೂಲಕ ಗರ್ಭಸ್ರಾವವಾದಾಗ ಪ್ರಕಟನಾದ ಅಗ್ನಿಯಂತೆ ಉತ್ತಮ ಪ್ರಭಾವದಿಂದ ಪ್ರಕಾಶಿತನಾದ ಆ ಬಾಲಕನನ್ನು ಕೃತ್ತಿಕೆಯರು ಸ್ನಾನ ಮಾಡಿಸಿದರು.॥26॥
</details>

###### 27


<details><summary>ಮೂಲಮ್</summary>

ಸ್ಕಂದ ಇತ್ಯಬ್ರುವನ್ ದೇವಾಃ ಸ್ಕನ್ನಂ ಗರ್ಭಪರಿಸ್ರವೇ ।  
ಕಾರ್ತಿಕೇಯಂ ಮಹಾಬಾಹುಂ ಕಾಕುತ್ಸ್ಥ ಜ್ವಲನೋಪಮಮ್ ॥
</details>

<details><summary>ಅನುವಾದ</summary>

ಕಾಕುತ್ಸ್ಥನೇ! ಅಗ್ನಿಯಂತಹ ತೇಜಸ್ವೀ ಮಹಾಬಾಹು ಕಾರ್ತಿಕೇಯನು ಗರ್ಭಸ್ರಾವಕಾಲದಲ್ಲಿ ಸ್ಕಂದಿತನಾಗಿದ್ದನು. ಆದ್ದರಿಂದ ದೇವತೆಗಳು ಅವನನ್ನು ಸ್ಕಂದ ಎಂದು ಕರೆದರು.॥27॥
</details>

###### 28


<details><summary>ಮೂಲಮ್</summary>

ಪ್ರಾದುರ್ಭೂತಂ ತತಃ ಕ್ಷೀರಂ ಕೃತ್ತಿಕಾನಾಮನುತ್ತಮಮ್ ।  
ಷಣ್ಣಾಂ ಷಡಾನನೋ ಭೂತ್ವಾ ಜಗ್ರಾಹ ಸ್ತನಜಂ ಪಯಃ ॥
</details>

<details><summary>ಅನುವಾದ</summary>

ಅನಂತರ ಕೃತ್ತಿಕೆಯರ ಸ್ತನಗಳಲ್ಲಿ ಪರಮೋತ್ತಮ ಹಾಲು ಉತ್ಪನ್ನವಾಯಿತು. ಆಗ ಸ್ಕಂದನು ತನ್ನ ಆರು ಮುಖಗಳನ್ನು ಪ್ರಕಟಿಸಿ ಆ ಆರು ಮಾತೃಕೆಯರ ಸ್ತನ್ಯಪಾನ ಮಾಡಿದನು.॥28॥
</details>

###### 29


<details><summary>ಮೂಲಮ್</summary>

ಗೃಹೀತ್ವಾ ಕ್ಷೀರಮೇಕಾಹ್ನಾ ಸುಕುಮಾರವಪುಸ್ತದಾ ।  
ಅಜಯತ್ ಸ್ವೇನ ವೀರ್ಯೇಣ ದೈತ್ಯಸೈನ್ಯಗಣಾನ್ ವಿಭುಃ ॥
</details>

<details><summary>ಅನುವಾದ</summary>

ಒಂದೇ ದಿನ ಹಾಲು ಕುಡಿದು ಆ ಸುಕುಮಾರ ಶರೀರವುಳ್ಳ ಶಕ್ತಿಶಾಲಿ ಕುಮಾರನು ತನ್ನ ಪರಾಕ್ರಮದಿಂದ ದೈತ್ಯರ ಎಲ್ಲ ಸೈನ್ಯಗಳನ್ನು ಗೆದ್ದುಕೊಂಡನು.॥29॥
</details>

###### 30


<details><summary>ಮೂಲಮ್</summary>

ಸುರಸೇನಾಗಣಪತಿಮಭ್ಯಷಿಂಚನ್ಮಹಾದ್ಯುತಿಮ್ ।  
ತತಸ್ತಮಮರಾಃ ಸರ್ವೇ ಸಮೇತ್ಯಾಗ್ನಿ ಪುರೋಗಮಾಃ ॥
</details>

<details><summary>ಅನುವಾದ</summary>

ಅನಂತರ ಅಗ್ನಿಯೇ ಮೊದಲಾದ ಎಲ್ಲ ದೇವತೆಗಳು ಸೇರಿ ಆ ಮಹಾತೇಜಸ್ವೀ ಸ್ಕಂದನನ್ನು ದೇವಸೇನಾಪತಿಯ ಪದವಿಯಲ್ಲಿ ಅಭಿಷೇಕ ಮಾಡಿದರು.॥30॥
</details>

###### 31


<details><summary>ಮೂಲಮ್</summary>

ಏಷ ತೇ ರಾಮ ಗಂಗಾಯಾ ವಿಸ್ತರೋಽಭಿಹಿತೋ ಮಯಾ ।  
ಕುಮಾರಸಂಭವಶ್ಚೈವ ಧನ್ಯಃ ಪುಣ್ಯಸ್ತಥೈವ ಚ ॥
</details>

<details><summary>ಅನುವಾದ</summary>

ಶ್ರೀರಾಮ! ಹೀಗೆ ನಾನು ಗಂಗೆಯ ಚರಿತ್ರೆಯನ್ನು ವಿಸ್ತಾರಪೂರ್ವಕ ತಿಳಿಸಿದೆ; ಜೊತೆಗೆ ಕುಮಾರ ಕಾರ್ತಿಕೇಯನ ಜನ್ಮದ ಪ್ರಸಂಗವನ್ನು ತಿಳಿಸಿದೆ. ಇದನ್ನು ಕೇಳುವವನು ಧನ್ಯ ಹಾಗೂ ಪುಣ್ಯಾತ್ಮನಾಗುತ್ತಾನೆ.॥31॥
</details>

###### 32


<details><summary>ಮೂಲಮ್</summary>

ಭಕ್ತಶ್ಚ ಯಃ ಕಾರ್ತಿಕೇಯೇ ಕಾಕುತ್ಸ್ಥ ಭುವಿ ಮಾನವಃ ।  
ಆಯುಷ್ಮಾನ್ಪುತ್ರಪೌತ್ರೈಶ್ಚ ಸ್ಕಂದಸಾಲೋಕ್ಯತಾಂ ವ್ರಜೇತ್ ॥
</details>

<details><summary>ಅನುವಾದ</summary>

ಕಾಕುತ್ಸ್ಥನೇ! ಈ ಪೃಥ್ವಿಯಲ್ಲಿ ಕಾರ್ತಿಕೇಯನಲ್ಲಿ ಭಕ್ತಿಭಾವವನ್ನಿಡುವ ಮನುಷ್ಯನು ಈ ಲೋಕದಲ್ಲಿ ದೀರ್ಘಾಯಸ್ಸು ಹಾಗೂ ಪುತ್ರ-ಪೌತ್ರರಿಂದ ಕೂಡಿಕೊಂಡು, ಸತ್ತ ಮೇಲೆ ಸ್ಕಂದಲೋಕಕ್ಕೆ ಹೋಗುತ್ತಾನೆ.॥32॥
</details>

<details><summary>ಅನುವಾದ (ಸಮಾಪ್ತಿಃ)</summary>

ವಾಲ್ಮೀಕಿ ವಿರಚಿತ ಆರ್ಷ ರಾಮಾಯಣ ಆದಿಕಾವ್ಯದ ಬಾಲಕಾಂಡದಲ್ಲಿ ಮೂವತ್ತೇಳನೆಯ ಸರ್ಗ ಪೂರ್ಣವಾಯಿತು.॥37॥
</details>
