+++
title = "अङ्गारकस्तोत्रम्"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2838"
source_url = "https://www.ebharatisampat.in/readbook3.php?bookid=NjM2Mzk5NTMzNzM0Mjcy&pageno=MjI0MjQyNjk5NTk="

+++
[[अङ्गारकस्तोत्रम्	Source: [EB](https://www.ebharatisampat.in/readbook3.php?bookid=NjM2Mzk5NTMzNzM0Mjcy&pageno=MjI0MjQyNjk5NTk=)]]

\[




अङ्गारकस्तोत्रम्



अस्य श्री अङ्गारकस्तोत्रस्य ।

विरूपाङ्गिरस ऋषिः ।  
अग्निर्देवता ।  
गायत्री छन्दः ।  
भौमप्रीत्यर्थं जपे विनियोगः ।

अङ्गारकः शक्तिधरो लोहिताङ्गो धरासुतः ।

कुमारो मङ्गलो भौमो महाकायो धनप्रदः ॥ १॥

ऋणहर्ता दृष्टिकर्ता रोगकृद्रोगनाशनः ।

विद्युत्प्रभो व्रणकरः कामदो धनहृत् कुजः ॥ २॥

सामगानप्रियो रक्तवस्त्रो रक्तायतेक्षणः ।

लोहितो रक्तवर्णश्च सर्वकर्मावबोधकः ॥ ३॥

रक्तमाल्यधरो हेमकुण्डली ग्रहनायकः ।

नामान्येतानि भौमस्य यः पठेत्सततं नरः ॥ ४॥

ऋणं तस्य च दौर्भाग्यं दारिद्र्यं च विनश्यति ।

धनं प्राप्नोति विपुलं स्त्रियं चैव मनोरमाम् ॥ ५॥

वंशोद्द्योतकरं पुत्रं लभते नात्र संशयः ।

योऽर्चयेदह्नि भौमस्य मङ्गलं बहुपुष्पकैः ॥ ६॥

सर्वा नश्यति पीडा च तस्य ग्रहकृता ध्रुवम् ॥ ७॥  
॥  
इति श्रीस्कन्दपुराणे अङ्गारकस्तोत्रं संपूर्णम् ॥






\]
