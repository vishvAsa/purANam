+++
title = "०२५ ताटकावधप्रेरणा"
title_english = "025 The legend of deomoness tATaka contd"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-025-ThaataKaavadha_Preranaa.mp3"></div>

<div class="js_include collapsed" newlevelforh1="2" title="IITK" unfilled url="/purANam/rAmAyaNam/audIchya-pAThaH/iitk/1_bAlakANDam/03-vishvAmitra-sevA/025_tATakAvadhapreraNA.md">
<details><summary><h2>IITK ...{Loading}...</h2></summary>

Rama, further enquires Viswamitra narrates the birth of Tataka, her
marriage, curse, etc., and convinces Rama to slay her.



### श्लोकः
#### मूलम्
अथ तस्याप्रमेयस्य मुनेर्वचनमुत्तमम्।  
श्रुत्वा पुरुषशार्दूलः प्रत्युवाच शुभां गिरम्॥1.25.1॥

#### शब्दार्थः
अप्रमेयस्य having super human faculty beyond comprehension, तस्य मुनेः that sage's, उत्तमम् excellent, वचनम् words, श्रुत्वा having heard, पुरुषशार्दूलः greatest among men, शुभाम् auspicious, गिरम् speech, प्रत्युवाच replied.

#### आङ्ग्लानुवादः
On hearing the excellent words of Viswamitra, a sage with unimaginable faculty. Rama, the tiger among men (Rama) replied in a, gentle voiceः



### श्लोकः
#### मूलम्
अल्पवीर्या यदा यक्षा श्श्रूयन्ते मुनिपुङ्गव।  
कथन्नागसहस्रस्य धारयत्यबला बलम्॥1.25.2॥

#### शब्दार्थः
मुनिपुङ्गव O Best of ascetics, यक्षाः yakshas, अल्पवीर्याः possess little prowess, यदा श्रूयन्ते since it is being heard, अबला a woman, नागसहस्रस्य thousand elephants', बलम् strength, कथम् how, धारयति possesses.

#### आङ्ग्लानुवादः
"O best of ascetics, I have heard the yakshas possess little prowess. How can a woman who is by gender weak possess the strength of a thousand elephants?



### श्लोकः
#### मूलम्
विश्वामित्रोऽब्रवीद्वाक्यं शृण येन बलोत्तरा।  
वरदानकृतं वीर्यं धारयत्यबला बलम्॥1.25.3॥

#### शब्दार्थः
विश्वामित्रः Visvamitra, वाक्यम् words, अब्रवीत् spoke, अबला a woman, येन for which ever  reason, बलोत्तरा acquired great strength, शृणु you may listen, वरदानकृतम् by virtue of a boon, वीर्यम् prowess, बलम् strength, धारयति possesses.

#### आङ्ग्लानुवादः
Viswamitra said, "Listen, how she acquired the prowess and strength by virtue of a boon she received.



### श्लोकः
#### मूलम्
पूर्वमासीन्महायक्षस्सुकेतुर्नाम वीर्यवान्।  
अनपत्यश्शुभाचारस्स च तेपे महत्तपः॥1.25.4॥

#### शब्दार्थः
पूर्वम् in the days past, सुकेतुर्नाम named Suketu, वीर्यवान् powerful, महायक्षः great yaksha, आसीत् existed, अनपत्यः he was without children, सः he, शुभाचारः one with pure practices,  महत्  great, तपः penance, तेपे performed.

#### आङ्ग्लानुवादः
"In the past there was a powerful and great yaksha by name Suketu. He had no  children. So he performed an intense penance following virtuous practices.



### श्लोकः
#### मूलम्
पितामहस्तु सुप्रीतस्तस्य यक्षपते स्तदा।  
कन्यारत्नं ददौ राम ताटकां नाम नामतः॥1.25.5॥

#### शब्दार्थः
राम O Rama, तदा then, पितामहः Brahma, सुप्रीतः highly gratified, तस्य यक्षपतेः towards  that king of yakshas, नामतः by name, नाम wellknown as, ताटकां Tataka, कन्यारत्नम् gem of a daughter, ददौ granted.

#### आङ्ग्लानुवादः
Rama the grandsire Brahma was highly gratified and granted to the king of yakshas, the gem of a daughter by name known asTataka.



### श्लोकः
#### मूलम्
ददौ नागसहस्रस्य बलं चास्याः पितामहः।  
नत्वेव पुत्रं यक्षाय ददौ ब्रह्मा महायशाः॥1.25.6॥

#### शब्दार्थः
पितामहः lord Brahma, अस्याः for her, नागसहस्रस्य thousand elephants, बलम् strength, ददौ  granted, महायशाः that illustrious, ब्रह्मा lord Brahma, यक्षाय for that yaksha, पुत्रं तु son, न ददौ did not bestow.

#### आङ्ग्लानुवादः
The illustrious grandsire Brahma granted her the strength of a thousand elephants,  
but did not bestow a son on the yaksha.



### श्लोकः
#### मूलम्
तां तु जातां विवर्धन्तीं रूपयौवनशालिनीम्।  
झर्झपुत्राय सुन्दाय ददौ भार्यां यशस्विनीम्॥1.25.7॥

#### शब्दार्थः
जाताम् born, विवर्धन्तीम् as she was growing, रूपयौवनशालिनीम् shining with youthful charm and beauty, यशस्विनीम् glorious, ताम् her, झर्झपुत्राय son of Jharjha, सुन्दाय for Sunda, भार्याम् as wife, ददौ gave.

#### आङ्ग्लानुवादः
As she grew up, glowing with youth and beauty she was given in marriage to Sunda, son of Jharjha.



### श्लोकः
#### मूलम्
कस्यचित्त्वथ कालस्य यक्षी पुत्रमजायत।  
मारीचं नाम दुर्धर्षं यश्शापाद्राक्षसोऽभवत्॥1.25.8॥

#### शब्दार्थः
अथ thereafter, कस्यचित् कालस्य after some time, यक्षी the female yakshi,Tataka, मारीचं नाम by name Maricha, दुर्धर्षम् unassailable, पुत्रम् son, अजायत gave birth, यः he, शापात् because of the curse, राक्षसः अभवत् became rakshasa.

#### आङ्ग्लानुवादः
After some time that yakshini gave birth to an unassailable son by name Maricha. Because of a curse, he became a rakshasa (though born of yaksha parentage).



### श्लोकः
#### मूलम्
सुन्दे तु निहते राम सागस्त्यमृषिसत्तमम्।  
ताटका सह पुत्रेण प्रधर्षयितुमिच्छति॥1.25.9॥

#### शब्दार्थः
रामः O Rama, सुन्दे when Sunda, निहते was killed, सा ताटका that Tataka, पुत्रेण सह along with her son, ऋषिसत्तमम् excellent of sages, अगस्त्यम् Agastya, प्रधर्षयितुम् to attack him, इच्छति desires(ed).

#### आङ्ग्लानुवादः
O Rama when Sunda died Tataka along with her son wanted to attack Agastya, the best of sages.



### श्लोकः
#### मूलम्
भक्षार्थं जातसंरम्भा गर्जन्ती साभ्यधावत।0  
आपतन्तीं तु तां दृष्ट्वा अगस्त्यो भगवानृषिः॥1.25.10॥  
राक्षसत्वं भजस्वेति मारीचं व्याजहार सः। 1

#### शब्दार्थः
सा she, गर्जन्ती roaring, जातसंरम्भा with haste and excitement, भक्षार्धम् to devour, अभ्यधावत rushed towards him, भगवान् venerable, सः अगस्त्यः ऋषिः that Agastya rishi, आपतन्तीम् approaching, ताम् her, दृष्ट्वा having seen, राक्षसत्वम् demons' nature, भजस्व इति partake, मरीचम् Maricha, व्याजहार spoke(cursed).

#### आङ्ग्लानुवादः
Roaring, she rushed with excitement to devour him. The venerable  rishi Agastya saw her approaching him and cursed Maricha to assume form of a demoness.



### श्लोकः
#### मूलम्
अगस्त्यः परमक्रुद्धस्ताटकामपि शप्तवान्॥1.25.11॥  
पुरुषादी महायक्षी विरूपा विकृतानना।  
इदं रूपं विहायाथ दारुणं रूपमस्तु ते॥1.25.12॥

#### शब्दार्थः
परमक्रुद्धः exceedingly wrathful, अगस्त्यः Agastya, ताटकामपि Tataka also, शप्तवान् cursed, इदं रूपम् this form, विहाय abandoning, अथ thereafter, विरूपा disfigured shape, विकृतानना hideous countenance, पुरुषादी becoming a cannibal, महायक्षी great yakshi, ते to you, दारुणं रूपम् अस्तु let it be a terrible form.

#### आङ्ग्लानुवादः
Mighty angry, Agastya cursed Tataka saying, 'Abandon this form of a great yakshini and assume the terrible figure of a rakshasi, a cannibal with distorted appearance and a hideous countenance'.



### श्लोकः
#### मूलम्
सैषा शापकृतामर्षा ताटका क्रोधमूर्छिता।  
देशमुत्सादयत्येनमगस्त्यचरितं शुभम्॥1.25.13॥

#### शब्दार्थः
शापकृतामर्षा enraged at the curse, सा एषा ताटका this same Tataka, क्रोधमूर्छिता has become senseless with anger, अगस्त्यचरितम् place tread over by Agstya, शुभम् sacred, एनं देशम् this land, उत्सादयति is destroying.

#### आङ्ग्लानुवादः
Enraged at the curse, senseless, Tataka with anger, has been ravaging this sacred land when Agastya walked.



### श्लोकः
#### मूलम्
एनां राघव दुर्वृत्तां यक्षीं परमदारुणाम्।  
गोब्राह्मणहितार्थाय जहि दुष्टपराक्रमाम्॥1.25.14॥

#### शब्दार्थः
राघव (राम) O Rama, दुर्वृत्ताम् wicked, परमदारुणाम् highly cruel, दुष्टपराक्रमाम् having vile prowess, एनां यक्षीम् this yakshi, गोब्राह्मणहितार्थाय for the welfare of brahmins and the cows, जहि you may slay her.

#### आङ्ग्लानुवादः
O Rama for the welfare of cows and brahmins, slay this yakshini who is wicked, extremely cruel and possessing vile prowess.



### श्लोकः
#### मूलम्
न ह्येनां शापसम्स्पृष्टां कश्चिदुत्सहते पुमान्।  
निहन्तुं त्रिषु लोकेषु त्वामृते रघुनन्दन॥1.25.15॥

#### शब्दार्थः
रघुनन्दन O Rama, शापसम्स्पृष्टाम् maligned by the curse, एनाम् this yakshini, निहन्तुम् to slay, त्वां ऋते except you, कश्चित् पुमान् a single man, त्रिषु लोकेषु in three worlds, न उत्सहते हि not inclined.

#### आङ्ग्लानुवादः
O son of Raghu's dynasty she is maligned by the curse, and so not a single man in the three worlds except you, is  competent to slay this yakshini.



### श्लोकः
#### मूलम्
न हि ते स्त्रीवधकृते घृणा कार्या नरोत्तम।  
चातुर्वण्यहितार्थाय कर्तव्यं राजसूनुना॥1.25.16॥

#### शब्दार्थः
नरोत्तम O Best among men, स्त्रीवधकृते by the act of slaying a woman, ते to you, घृणा pity न कार्या need not be shown, राजसूनुना by a prince, चातुर्वर्ण्यहितार्थाय in the interests four orders of the society, कर्तव्यम् should be done.

#### आङ्ग्लानुवादः
O best among men you need not hate killing a woman. You are a prince. You should serve the interest of the four orders of the society.



### श्लोकः
#### मूलम्
नृशंसमनृशंसं वा प्रजारक्षणकारणात्।  
पातकं वा सदोषं वा कर्तव्यं रक्षता सता॥1.25.17॥

#### शब्दार्थः
रक्षता while protecting, सता by a virtuous man, प्रजारक्षणकारणात् for the welfare of the subjects, नृशंसं वा either cruel, अनृशंसं वा or not cruel ,पातकं वा or a sin, सदोषं वा or involving a mistake, कर्तव्यम् should be done.

#### आङ्ग्लानुवादः
Whether cruel or kind, sinful or wrong whatever contributes to the protection of the subjects, should be done by the righteous (king).



### श्लोकः
#### मूलम्
राज्यभारनियुक्तानामेष धर्मस्सनातनः।  
अधर्म्यां जहि काकुत्स्थ धर्मोह्यस्या न विद्यते॥1.25.18॥

#### शब्दार्थः
राज्यभारनियुक्तानाम् for those who enjoined by the burden of royalty, एषः this one, सनातनः eternal, धर्मः law, काकुत्स्थ O Kakusthsa, अधर्म्याम् unjust (Tataka ), जहि kill her, अस्याः for this Tataka, धर्मः righteousness, न विद्यते हि knows not.

#### आङ्ग्लानुवादः
This is the eternal law binding those who are appointed to bear the burden of a kingdom. O Kakutstha kill her. She knows no dharma.



### श्लोकः
#### मूलम्
श्रूयते हि पुरा शक्रो विरोचनसुतां नृप।  
पृथिवीं हन्तुमिच्छन्तीं मन्थरामभ्यसूदयत्॥1.25.19॥

#### शब्दार्थः
नृप O Prince, पुरा in the days of the past, पृथिवीम् this earth, हन्तुम् to destroy, इच्छन्तीम् intending, विरोचनसुताम् daughter of Virochana, मन्थराम् Manthara, शक्रः Indra, अभ्यसूदयत् slew, श्रूयते हि it is heard.

#### आङ्ग्लानुवादः
O Prince It is heard that in the past Indra slew Manthara, Virochana's daughter who intended to destroy the earth.



### श्लोकः
#### मूलम्
विष्णुनापि पुरा राम भृगुपत्नी दृढव्रता।  
अनिन्द्रं लोकमिच्छन्ती काव्यमाता निषूदिता॥1.25.20॥

#### शब्दार्थः
राम O Rama, पुरा in the olden days, लोकम् this world, अनिन्द्रम् devoid of Indra, इच्छन्ती desirous, दृढव्रता determined to vow, काव्यमाता mother of Sukracharya, भृगुपत्नी अपि wife of sage Bhrigu, विष्णुनाऽपि by Visnu also, निषूदिता destroyed.

#### आङ्ग्लानुवादः
'O Rama! In olden times, Kavya, the mother ofSukracharya, the wife of sage Bhrigu, was destroyed by Vishnudetermined to destroy Indra.'



### श्लोकः
#### मूलम्
एतैश्चान्यैश्च बहुभी राजपुत्र महात्मभिः।  
अधर्मसहिता नार्यो हताः पुरुषसत्तमैः॥1.25.21॥

#### शब्दार्थः
राजपुत्र O Prince, महात्मभिः magnanimous, एतैश्च by them, अन्यैःच by others, पुरुषसत्तमैः by the best among men, बहुभिः by several, अधर्मसहिताः unrighteous ones, नार्यः women, हताः were killed.

#### आङ्ग्लानुवादः
O Prince by these magnanimous persons and by great men several unrighteous women were killed for the common good".  

### समाप्तिः
 श्रीमद्रामायणे वाल्मीकीय आदिकाव्ये बालकाण्डे पञ्चविंशस्सर्गः॥  
Thus ends the twentyfifth sarga of Balakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="2" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/1_bAlakANDam/03-vishvAmitra-sevA/025_tATakAvadhapreraNA.md">
<details><summary><h2>भूषणम् ...{Loading}...</h2></summary>



अथ तस्याप्रमेयस्य मुनेर्वचनमुत्तमम् ।  

श्रुत्वा पुरुषशार्दूलः प्रत्युवाच शुभां गिरम्  ॥  १।२५।१  ॥   

स्त्रिया अपि सर्वलोकविनाशिन्या वधे न दोष इत्याह पञ्चविंशे अथेत्यादि ।
अप्रमेयस्य अप्रमेयप्रभावस्य  ॥  १।२५।१  ॥   

  

अल्पवीर्या यदा यक्षाः श्रूयन्ते मुनिपुङ्गव ।  

कथं नागसहस्रस्य धारयत्यबला बलम्  ॥  १।२५।२  ॥   

अल्पेति । यदा यस्मात्, यदायत्रादयो हेतावपि मुनिभिः प्रयुज्यन्ते ।
यस्माच्छ्रूयन्ते तस्मात् अबला स्त्री कथं नागसहस्रस्य बलं धारयति  ॥ 
१।२५।२  ॥   

  

विश्वामित्रो ऽब्रवीद्वाक्यं शृणु येन बलोत्तरा ।  

वरदानकृतं वीर्यं धारयत्यबला बलम्  ॥  १।२५।३  ॥   

विश्वामित्र इति । येन हेतुना बलोत्तरा भवति तं शृणु । तस्या वरदानकृतं
वीर्यं बलमस्ति अतो ऽबलापि बलं धारयति  ॥  १।२५।३  ॥   

  

पूर्वमासीन्महायक्षः सुकेतुर्नाम वीर्यवान् ।  

अनपत्यः शुभाचारः स च तेपे महत्तपः  ॥  १।२५।४  ॥   

वरदानप्रकारमाह पूर्वमित्यादि  ॥  १।२५।४  ॥   

  

पितामहस्तु सम्प्रीतस्तस्य यक्षपतेस्तदा ।  

कन्यारत्नं ददौ राम ताटकां नाम नामतः  ॥  १।२५।५  ॥   

पितामह इति । नाम प्रसिद्धौ  ॥  १।२५।५  ॥   

  

ददौ नागसहस्रस्य बलं चास्याः पितामहः ।  

न त्वेव पुत्रं यक्षाय ददौ ब्रह्मा महायशाः  ॥  १।२५।६  ॥   

ददाविति । यक्षाय सुकेतवे  ॥  १।२५।६  ॥   

  

तां तु जातां विवर्द्धन्तीं रूपयौवनशालिनीम् ।  

जम्भपुत्राय सुन्दाय ददौ भार्यां यशस्विनीम्  ॥  १।२५।७  ॥   

तामिति । विवर्द्धन्तीं विवर्द्धमानाम् । भार्यां ददौ  ॥  १।२५।७  ॥   

  

कस्यचित्त्वथ कालस्य यक्षी पुत्रमजायत ।  

मारीचं नाम दुर्द्धषं यः शापाद्राक्षसो ऽभवत्  ॥  १।२५।८  ॥   

कस्यचिदिति । कस्मिंश्चित्काले गते सति । अजायत अजनयत्  ॥  १।२५।८  ॥   

  

सुन्दे तु निहते राम सागस्त्यं मुनिपुङ्गवम् ।  

ताटका सह पुत्रेण प्रधर्षयितुमिच्छति  ॥  १।२५।९  ॥   

शापप्रकारमाह सुन्दे त्विति । निहते, अगस्त्येनेति शेषः । प्रधर्षयितुं
हन्तुम् । इच्छति ऐच्छत्  ॥  १।२५।९  ॥   

  

भक्षार्थं जातसंरम्भा गर्जन्ती सा ऽभ्यधावत  ॥  १।२५।१०  ॥   

भक्षेति । जातसंरम्भा स्वभर्तृवधजनितकोपा अत एव भक्षार्थमभ्यधावत ।
अर्द्धम्  ॥  १।२५।१०  ॥   

  

आपतन्तीं तु तां दृष्ट्वा अगस्त्यो भगवानृषिः ।  

राक्षसत्वं भजस्वेति मारीचं व्याजहार सः  ॥  १।२५।११  ॥   

आपतन्तीमिति । स्पष्टम्  ॥  १।२५।११  ॥   

  

अगस्त्यः परमक्रुद्धस्ताटकामपि शप्तवान्  ॥  १।२५।१२  ॥   

अगस्त्य इत्यर्द्धम्  ॥  १।२५।१२  ॥   

  

पुरुषादी महायक्षी विरूपा विकृतानना ।  

इदं रूपं विहाया ऽथ दारुणं रूपमस्तु ते  ॥  १।२५।१३  ॥   

पुरुषादीति । पुरुषादी मनुष्यभक्षिणी । त्वमिदं रूपं विहाय
पुरुषादीत्यादिविशेषणयुक्ता भव । अथ ते दारुणं क्रूरं रूपं शरीरम् अस्तु  ॥ 
१।२५।१३  ॥   

  

सैषा शापकृतामर्षा ताटका क्रोधमूर्च्छिता ।  

देशमुत्सादयत्येनमगस्त्यचरितं शुभम्  ॥  १।२५।१४  ॥   

सैषेति । अगस्त्यचरितम्, तदानीमिति शेषः  ॥  १।२५।१४  ॥   

  

एनां राघव दुर्वृत्तां यक्षीं परमदारुणाम् ।  

गोब्राह्मणहितार्थाय जहि दुष्टपराक्रमाम्  ॥  १।२५।१५  ॥   

एनामिति । जहि नाशय  ॥  १।२५।१५  ॥   

  

न ह्येनां शापसंस्पृष्टां कश्चिदुत्सहते पुमान् ।  

निहन्तुं त्रिषु लोकेषु त्वामृते रघुनन्दन  ॥  १।२५।१६  ॥   

न हीति । शापसंस्पृष्टां शापयुक्ताम्  ॥  १।२५।१६  ॥   

  

न हि ते स्त्रीवधकृते घृणा कार्या नरोत्तम ।  

चातुर्वर्ण्यहितार्थाय कर्तव्यं राजसूनुना  ॥  १।२५।१७  ॥   

न हीति । ते त्वया । घृणा जुगुप्सा । कर्तव्यम्, कर्मेति शेषः  ॥  १।२५।१७
 ॥   

  

नृशंसमनृशंसं वा प्रजारक्षणकारणात् ।  

पातकं वा सदोषं वा कर्तव्यं रक्षता सताम्  ॥  १।२५।१८  ॥   

नृशंसमिति । नृशंसं क्रूरकर्म । सदोषं सापवादं कर्म । रक्षता राजपुत्रेण ।
प्रजारक्षणकारणात्कर्त्तव्यम्  ॥  १।२५।१८  ॥   

  

राज्यभारनियुक्तानामेष धर्मः सनातनः ।  

अधर्म्यां जहि काकुत्स्थ धर्मो ह्यस्या न विद्यते  ॥  १।२५।१९  ॥   

राज्येति । सनातनः नित्यः । अधर्म्याम् अधर्मादनपेताम् । एतदेवाह धर्म इति
 ॥  १।२५।१९  ॥   

  

श्रूयते हि पुरा शक्रो विरोचनसुतां नृप ।  

पृथिवीं हन्तुमिच्छन्तीं मन्थरामभ्यसूदयत्  ॥  १।२५।२०  ॥   

स्त्रीवधस्य कर्तव्यत्वे इतिहासद्वयमाह श्रूयत इत्यादिना । मन्थरां
मन्थराभिधानाम्  ॥  १।२५।२०  ॥   

  

विष्णुना च पुरा राम भृगुपत्नी दृढव्रता  

अनिन्द्रं लोकमिच्छन्ती काव्यमाता निषूदिता  ॥  १।२५।२१  ॥   

विष्णुनेति । काव्यमाता शुक्रमाता । इयं कथा मत्स्यपुराणे दर्शिता
स्वपुत्रे शुक्रे देवशिक्षार्थं रुद्रसमीपे तपस्यति सति देवपीडिता असुराः
शुक्रमातरं भृगुपत्नीं शरणमगच्छन् । सा चासुररक्षणार्थं देवान्
हन्तुम़ुद्युक्ता । तां चेन्द्रप्रार्थितो विष्णुरासाद्य तस्याः
शिरश्चिच्छेदेति  ॥  १।२५।२१  ॥   

  

एतैश्चान्यैश्च बहुभी राजपुत्र महात्मभिः ।  

अधर्मसहिता नार्यो हताः पुरुषसत्तमैः  ॥  १।२५।२२  ॥   

\[तस्मादेनां घृणां त्यक्त्वा जहि मच्छासनान्नृप ।\]  

इत्यार्षे श्रीरामायणे वाल्मीकीये आदिकाव्ये बालकाण्डे पञ्चविंशः सर्गः  ॥ 
२५  ॥   

एतैः एतादृशैरित्यर्थः  ॥  १।२५।२२  ॥   

इति श्रीगोविन्दराजविरचिते श्रीरामायणभूषणे मणिमञ्जीराख्याने
बालकाण्डव्याख्याने  

पञ्चविशः सर्गः  ॥  २५  ॥   

  



</details>
</div>
<div class="js_include collapsed" newlevelforh1="2" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/1_bAlakANDam/03-vishvAmitra-sevA/025_tATakAvadhapreraNA.md">
<details><summary><h2>शिरोमणी ...{Loading}...</h2></summary>



मुनिवचनश्रवणानन्तरकालिकं वृत्तमाह अथेति । पुरुषशार्दूलः महापुरुषः
अप्रमेयस्य इयत्तारहितप्रभावस्य तस्य मुनेः विश्वामित्रस्य अथ
मङ्गलमूलमुत्तमं वचनं श्रुत्वा शुभां गिरं प्रत्युवाच  ॥  १।२५।१  ॥   

  

तदुक्तिमेवाह अल्पवीर्येति । हे मुनिपुङ्गव यदा यतः यक्षी ताटका अबला
श्रूयते भवदुक्त्या ज्ञायते अतः अल्पवीर्या भवितुमर्हतीति शेषः । अतः
नागसहस्रस्य बलं कथं धारयति  ॥  १।२५।२  ॥   

  

इतीति । अमितौजसः इयत्तारहितबलविशिष्टस्य राघवस्य इति अनेन प्रकारेण उक्तं
वचनं श्रुत्वा येन हेतुना बलोत्कटा तं हेतुं त्वं शृणु इति वाक्यं
विश्वामित्रो ऽब्रवीत् । अमितौजस इत्यस्याग्रे ऽहर्षयन् श्लक्ष्णया वाचा
सलक्ष्मणमरिन्दमम्ऽ इत्यपि श्लोकार्धं क्वचिद्दृश्यते  ॥  १।२५।३  ॥   

  

विश्वामित्रवाक्यमेवाह वरेति । अबला ताटका वरदानकृतं बलं वीर्यं शौर्यं च
धारयति । तद्वरप्रदानकारणमुपन्यस्यन्नाह वीर्यवान् अतिवीर्यविशिष्टः
अनपत्यः अपत्यरहित शुभाचारः यथोक्ताचारविशिष्टः महायक्षः यः सुकेतुर्नाम
पूर्वमेवासीत् सः महत्तपस्तेपे । चशब्द एवार्थे । अनपत्यस्तेपे इत्यनेन
अपत्यार्थमेव तस्य तप इति ध्वनितम्  ॥  १।२५।४  ॥   

  

पितामह इति । हे राम तदा तपश्चरणसमये एव सम्प्रीतः पितामहस्ताटकां नाम
कन्यारत्नं तस्य तपोनिरतस्य यक्षपतेः सुकेतोर्ददौ । नामतः प्रसिद्धमेतत् ।
प्रथमान्तात्तसिः । तुशब्द एवार्थे । यक्षपतेरित्यत्र सम्बन्धसामान्ये
षष्ठी  ॥  १।२५।५  ॥   

  

ददाविवि । पितामहो ब्रह्मा अस्याः ताटकाया एव नागसहस्रस्य
सहस्रसङ्ख्याकगजस्य बलमिव बलं ददौ । महायशाः ब्रह्मा यक्षाय सुकेतवे पुत्रं
नैव ददौ । पुत्रं नैव ददावित्यनेनास्य पुत्रो यदि स्यात्तर्हि महान्तं
लोकोपद्रवं करिष्यतीति हेतुः सूचितः । चशब्द इवार्थकः । तुशब्द एवार्थकः  ॥ 
१।२५।६  ॥   

  

तामिति । जातां सुकेतोरुत्पन्नां विवर्धन्तीं विवर्धमानां रूपयौवनशालिनीं
यशस्विनीं ताटकां भार्यां पाणिगृहीतीं जम्भपुत्राय सुन्दाय ददौ । तुशब्द
एवार्थे । शाटकं वयेतिवत् भार्यां ददाविति प्रयोगः । क्वचित्तु ऽतां तु
बालां विवर्धन्तीम्ऽ इति पाठः । जम्भपुत्रायेत्यत्र खञ्जुपुत्रायेति पाठे
खञ्जोः पुत्रः ख्ाञ्जुपुत्रः । असुरयक्षयोर्देवयोनित्वेनोचितः सम्बन्ध इति
नागोजिभट्टाः । अत्र पाठे खञ्जुरिति जम्भस्यैव नामान्तरं बोध्यम्  ॥  १।२५।७
 ॥   

  

कस्यचिदिति । कस्यचित्कालस्य अपगमे सतीति शेषः । यक्षी यक्षकुलोत्पन्ना
ताटका यः शापादेव राक्षसो ऽभवत् तं दुर्धर्षं धर्षयितुमशक्यं मारीचं नाम
पुत्रं व्यजायत अजनयत् । तुशब्द एवार्थे  ॥  १।२५।८  ॥   

  

शापकारणं वदन्नाह सुन्द इति । हे राम सुन्दे ताटकापतौ निहते अगस्त्यशापेन
मृते सत्येव पुत्रेण सह सहिता सा ताटका मुनिपुङ्गवमगस्त्यं प्रधर्षयितुं
हिंसितुमिच्छति । "वर्तमानसामीप्ये"  

इति भूते लट् । तुशब्द एवार्थे  ॥  १।२५।९  ॥   

  

प्रधर्षणप्रकारं वदन्नाह भक्षार्थमिति । जातसंरम्भा
स्वपतिवधजनितकोपविशिष्टा अत एव गर्जन्ती सा ताटका भक्षार्थमगस्त्यभक्षणाय
अभ्यधावत । तुना मारीचोप्यभ्यधावत भगवान्समर्थः ऋषिः सर्वज्ञः अगस्त्यः
आपतन्तीं तान्तदुपलक्षितमापतन्तं मारीचं च दृष्ट्वा राक्षसत्वं भजस्व
प्राप्नुहीति मारीचं व्याजहार । सः मारीचशापदाता परमक्रुद्धः अगस्त्यः
ताटकामपि शप्तवान् । ताटकायाः सुन्दवच्छापेन प्राणवियोगाकरणं तु
स्त्रीत्वेनानर्हत्वात् । मारीचस्य तथात्वं तु बालत्वेन ज्ञातत्वात्  ॥ 
१।२५।१०११  ॥   

  

शापस्वरूपमाह पुरुषादीति । महायक्षी त्वमिदं रूपं यक्षीस्वरूपं विहाय
त्यक्त्वा विरूपा कूत्सितस्वरूपा विकृतानना विकारविशिष्टाननविशिष्टा
पुरुषादी पुरुषभक्षणशीला राक्षसी भवेति शेषः । अथ अतः दारुणं क्रूरं रूपं
स्वरूपं ते ऽस्तु  ॥  १।२५।१२  ॥   

  

सेति । शापकृतामर्षा शापेन कृतः उत्पादितः अमर्षो यस्यामत एव क्रोधमूर्छिता
सा प्राप्तशापा एषा ताटका शुभं
मङ्गलमगस्त्यचरितमगस्त्येनाचरितमगस्त्यकर्तृकाचरणविशिष्टं
पौर्वकालिकागस्त्याश्रमवन्तमित्यर्थः एनं देशमुत्सादयति पीडयति । अत्र
शापानन्तरमगस्त्यभक्षणान्निवृत्त्या तदा तयोर्भीत्यतिशयः सूचितः  ॥  १।२५।१३
 ॥   

  

एषा देशपीडानिवृत्तिः त्वया कर्तव्येति बोधयन्नाह एनामिति । हे राघव
दुर्धर्षामन्यकर्तृकधर्षणानर्हां परमदारुणामतिक्रूरां दुष्टपराक्रमां
दुष्टः गोब्राह्मणादिहिंसाहेतुत्वेन दोषविशिष्टः पराक्रमो यस्याः तामेनां
यक्षीं ताटकां गोब्राह्मण्ाहितार्थाय गोब्राह्मणहितार्थं साधयितुं जहि ।
मालाहत इव द्विप इत्यादाविव ताडनार्थो ऽत्र हन्तिः । किञ्च अत्र शिखी नष्ट
इत्यादाविव विशेषणीभूतदुष्टपराक्रममात्रनिवर्तने तात्पर्यमत एव
परमधर्मज्ञरामस्य ऽवचनं कौशिकस्येति कर्तव्यमविशङ्कयाऽ इति
प्रतिज्ञानान्तरं ऽनह्येनामुत्सहे हन्तुं स्त्रीस्वभावेन रक्षिताम्ऽ
इत्युक्तिः सङ्गच्छते । अत एव ऽरामो द्विर्नाभिभाषतेऽ इत्याद्युक्तिः
सानुकूला । तथा च मीमांसा ऽसविशेषणे हि विधिनिषेधौ विशेषणमुपसङ्क्रामतः सति
विशेष्ये बाधेऽ  ॥  १।२५।१४  ॥   

  

त्वदन्यः कश्चिन्नास्याः नियन्तेति बोधयन्नाह नेति । हे रघुनन्दन
शापसंस्पृष्टां शापयुक्तामेनां ताटकां निहन्तुं त्वामृते विना त्रिषु
लोकेषु कश्चित्पुमान्नैवोत्सहते । हिशब्द एवार्थे । शापसंसृष्टामिति
भट्टपाठः  ॥  १।२५।१५  ॥   

  

ननु स्त्रीनिष्ठदुष्टपराक्रमनाशो ऽपि कथं मया कार्य इत्यत आह नहीति । हे
नरोत्तम स्त्रीवधकृते स्त्रीकर्तृकहिंसानिवृत्तये ते तव घृणा
स्त्रीनिष्ठदुष्टपराक्रमविघातविषयकदयालुता नैव कार्या । तत्र हेतुः
राजसूनुना राजपुत्रेण चातुर्वर्ण्यहितार्थं कर्तव्यमेव स्त्रीवधादिकमपीति
शेषः । हिशब्दावेवार्थौ  ॥  १।२५।१६  ॥   

  

तदेव विशदयन्नाह नृशंसमिति । प्रजारक्षणकारणात्प्रजारक्षणहेतोरेव
पातकमन्येषां पातकावहं नृशंसं क्रुरं कर्म असदोषं सदोषरहितमनृशंसमक्रूरकर्म
वा रक्षता प्रजापालनकर्त्रा सदेव कर्तव्यम् । वाशब्दावेवार्थौ  ॥  १।२५।१७
 ॥   

  

राज्येति । हे काकुत्स्थ एषः अन्येषां दोषावहः राज्यभारनियुक्तानां राज्ञां
सनातनः नित्यो धर्मः । अतः हेतो यतः अस्याः ताटकायाः धर्मो न विद्यते अतः
अधर्म्यां धर्मादपेतां ताटकां जहि । तद्दुष्टतां निवर्तयेत्यर्थः ।
हिर्हेतौ  ॥  १।२५।१८  ॥   

  

स्त्र्यादिवधे शिष्टाचारं प्रमाणयन्नाह श्रूयते इत्यादिश्लोकद्वयेन नृप हे
राजन् शक्रः इन्द्रः  

पृथिवीं हन्तुमिच्छन्तीं विरोचनसुतां मन्थरां मन्थराख्यामभ्यसूदयत् इति
श्रूयते । हिशब्द इत्यर्थे  ॥   

१।२५।१९  ॥   

विष्णुनेति । हे राम दृढव्रता अप्रच्युतसङ्कल्पा अनिद्रं निद्रानन्दरहितं
लोकमिच्छन्ती काव्यमाता शुक्राचार्यजननी भृगुपत्नी पुरा विष्णुना निषूदिता
इत्यपि श्रूयते इत्यनुकृष्यते । एतेन यदि विशिष्टहतिः वृद्धव्यवहारसिद्धा
तर्हि विशेषणमात्रहतिरिति किं वक्तव्यमिति काव्यार्थापत्तिरलङ्कारो ध्वनितः
। चकार इत्यपीत्यर्थे अनिन्द्रमिति पाठे इन्द्ररहितमिति भट्टाः । शुक्रे
तपश्चरणार्थं गते सति देवपीडितदैत्यप्रार्थितां देवहननोद्योगवतीं
शुक्रमातरं भृगुपत्नीमिन्द्रप्रार्थितो विष्णुर्जघानेति मत्स्यपुराणे
प्रसिद्धम्  ॥  १।२५।२०  ॥   

  

तदेवोपसंहरन्नाह एतैरिति । एतैः शक्रादिभिः अन्यैः महात्माभः बहुभिः
पुरुषसत्तमैः राजुपत्रै ऽअधर्मसहिता नार्यो हता एव महात्माभिःऽ
इत्यादिविशेषणैस्तेषां परमाप्तत्वं ध्वनितम् । तेन विशेषणमात्रनिवर्तने
संशयो न कार्य इति ध्वनितम् । एकश्चशब्द एवार्थे  ॥  १।२५।२१  ॥   

  

प्रकृतमाह तस्मादिति । हे नृप तस्मात् आप्तैराचरितत्वात् घृणामबला न
हन्तव्येत्याकारिकां करुणां त्यक्त्वा मच्छासनात्समुचितमदाज्ञातः एनां
ताटकां जहि  ॥  १।२५।२२  ॥   

  

इति श्रीमद्वाल्मीकीयरामायणव्याख्याने रामायणशिरोमणौ बालकाण्डे पञ्चविंशः
सर्गः  ॥  २५  ॥   

  

  



</details>
</div>
<div class="js_include collapsed" newlevelforh1="2" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/1_bAlakANDam/03-vishvAmitra-sevA/025_tATakAvadhapreraNA.md">
<details><summary><h2>तिलकम् ...{Loading}...</h2></summary>



अथेति । अप्रमेयस्याप्रमेयप्रभावस्य । शार्दूलः श्रेष्ठः  ॥  १।२५।१  ॥   

  

यदा यतः । यक्षी यक्षजातिः । श्रूयते पुराणादाविति शेषः । अबलेति
साभिप्रायम्  ॥  १।२५।२,३  ॥   

  

वीर्यम् शौर्यादि । बलमात्रप्रश्ने वीर्याभिधानं शौर्यादयो ऽन्ये ऽपि
गुणास्तस्यां सन्तीति ज्ञापनार्थम्  ॥  १।२५।४  ॥   

  

वरप्राप्तिमूलमाह पूर्वमित्यादि  ॥  १।२५।५  ॥   

  

कन्यारत्नम् दिव्यरूपवतीं कन्याम्  ॥  १।२५।६  ॥   

  

तदभिसंहितगुणवता पुत्रेणात्यन्तं जनपीडा भवेदिति विचार्य पुत्रं न ददौ  ॥ 
१।२५।७  ॥   

  

विवर्धन्तीम् वर्धमानाम् । जम्भपुत्रायेत्यत्र "खञ्जुपुत्राय" इति पाठे
खञ्जोः पुत्रः खञ्जुपुत्रः । असुरयक्षयोर्देवयोनित्वेनोचितः सम्बन्धः  ॥ 
१।२५।८  ॥   

  

व्यजायत प्रासोष्टासूत  ॥  १।२५।९  ॥   

  

शापं दर्शयति सुन्दे त्विति । निहते । अगस्त्येन शापं दत्त्वेति शेषः ।
इच्छतीच्छति स्म  ॥  १।२५।१०  ॥   

  

जातसंरम्भा स्वभर्तृवधजकोपवती  ॥  १।२५।११  ॥   

  

भजस्व शुद्धदेवयोनिस्वरूपं मुक्त्वेति शेषः । शप्तवान्राक्षसत्वं भजस्वेति
 ॥  १।२५।१२  ॥   

  

तदेव विस्तरेणाह पुरुषादीति । भवेति शेषः । तदेवोपपादयति इदमिति । इदं रूपं
यक्षिणीरूपं विहाय त्याजयित्वा दारुणं रूपं राक्षसीरूपमस्तु भवतु ।
एतदेवाभिप्रेत्य पाद्मे उक्तम् "तौ रामलक्ष्मणौ वीरावायान्तीं पथि
राक्षसीम् । ताटकां नाम घोरां तां सुन्दभार्यां सुकेतुजाम्" इति  ॥  १।२५।१३
 ॥   

  

अमर्षादसहनात् । देशोत्सादने हेतुगर्भं विशेषणम् अगस्त्याचरितमिति ।
अगस्त्यतपःस्थानमित्यर्थः  ॥  १।२५।१४  ॥   

  

गोब्राह्मणहितार्थायेति स्त्रीवधशङ्कानिरासाय । तद्धिताय क्रियमाणं
पापवदाभासमानमपि धर्मायेति भावः  ॥  १।२५।१५  ॥   

  

शापसंसृष्टामगस्त्यशापव्याप्ताम्  ॥  १।२५।१६  ॥   

  

हे नरोत्तम ते स्त्रीवधनिमित्ता घृणा न कार्या । अत्र नरोत्तमेत्यनेन
पुरुषोत्तमेश्वररूपत्वात्तव पापसम्बन्धाभाव इति ध्वनितम् ।
चातुर्वर्ण्यहितार्थम् तद्धिताय । कर्तव्यमित्यस्य
नृशंसमित्याद्युत्तरेणान्वयः  ॥  १।२५।१७  ॥   

  

वाशब्द इवार्थे । अनृशंसमिव नृशंसं क्रूरमपि कार्यमित्यर्थः ।
प्रजारक्षणकारणात्प्रजारक्षणाद्धेतोः । रक्षता सदेति ।
रक्षाधर्मसमृद्धिशेषत्वनेति भावः । पातकं वा मुख्यपातकं वा सदोषं वा
यज्ञादिवत्सदोषम् । ईषत्पापयुतं धर्मं वा । सदोषवधरूपमिति यावत्  ॥  १।२५।१८
 ॥   

  

एष धर्म इति । एष धर्ममूलकत्वादिति भावः । अतोप्यस्या वधो न्याय्य इत्याह
अधर्म्यामिति । धर्मादपेताम् । तदेवोपपादयति धर्मो हीति  ॥  १।२५।१९  ॥   

  

अधर्म्यः स्त्रीवधो ऽपि धर्म एवेत्यर्थं सम्मतिभिरुपपादयति श्रूयते इति ।
पृथिवीम् तदधिष्ठात्रीं देवताम् । यद्वा तस्याः प्रजा इत्यर्थः  ॥  १।२५।२०
 ॥   

  

अनिद्रम् निद्रासुखरहितम् । "अनिन्द्रम्" इति पाठे इन्द्ररहितम् । काव्यः
शुक्रः  ॥  १।२५।२१  ॥   

  

एतैरेतादृशैः । यद्वा आर्षं बहुत्वम् । एताभ्याम् ।
शक्रविष्णुभ्यामित्यर्थः । मच्छासनादिति । यथा परशुरामस्य
यमदग्नेर्गुरोराज्ञया मातृवधे ऽपि न दोषस्तथा बलादिदातृत्वेन
गुरोर्ममाज्ञया स्त्रीवधे तव न दोष इति भावः  ॥  १।२५।२२  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये बालकाण्डे
पञ्चविंशः सर्गः  ॥  २५  ॥   

  



</details>
</div>
<div class="js_include collapsed" newlevelforh1="2" title="द्राविडपाठः" unfilled url="/purANam/rAmAyaNam/drAviDapAThaH/1_bAlakANDam/03-vishvAmitra-sevA/025_tATakAvadhapreraNA.md">
<details><summary><h2>द्राविडपाठः ...{Loading}...</h2></summary>


अथ तस्याप्रमेयस्य मुनेर्वचनमुत्तमम्।  
श्रुत्वा पुरुषशार्दूलः प्रत्युवाच शुभां गिरम् ॥ 1.25.1 ॥   
अल्पवीर्या यदा यक्षाः श्रूयन्ते मुनिपुङ्गव।  
कथं नागसहस्रस्य धारयत्यबला बलम् ॥ 1.25.2 ॥   
विश्वामित्रोऽब्रवीद्वाक्यं शृणु येन बलोत्तरा।  
वरदानकृतं वीर्यं धारयत्यबला बलम् ॥ 1.25.3 ॥   
पूर्वमासीन्महायक्षः सुकेतुर्नाम वीर्यवान्।  
अनपत्यः शुभाचारः स च तेपे महत्तपः ॥ 1.25.4 ॥   
पितामहस्तु सम्प्रीतस्तस्य यक्षपतेस्तदा।  
कन्यारत्नं ददौ राम ताटकां नाम नामतः ॥ 1.25.5 ॥   
ददौ नागसहस्रस्य बलं चास्याः पितामहः।  
न त्वेव पुत्रं यक्षाय ददौ ब्रह्मा महायशाः ॥ 1.25.6 ॥   
तां तु जातां विवर्द्धन्तीं रूपयौवनशालिनीम्।  
जम्भपुत्राय सुन्दाय ददौ भार्यां यशस्विनीम् ॥ 1.25.7 ॥   
कस्यचित्त्वथ कालस्य यक्षी पुत्रमजायत।  
मारीचं नाम दुर्द्धषं यः शापाद्राक्षसोऽभवत् ॥ 1.25.8 ॥   
सुन्दे तु निहते राम सागस्त्यं मुनिपुङ्गवम्।  
ताटका सह पुत्रेण प्रधर्षयितुमिच्छति ॥ 1.25.9 ॥   
भक्षार्थं जातसंरम्भा गर्जन्ती साऽभ्यधावत ॥ 1.25.10 ॥   
आपतन्तीं तु तां दृष्ट्वा अगस्त्यो भगवानृषिः।  
राक्षसत्वं भजस्वेति मारीचं व्याजहार सः ॥ 1.25.11 ॥   
अगस्त्यः परमक्रुद्धस्ताटकामपि शप्तवान् ॥ 1.25.12 ॥   
पुरुषादी महायक्षी विरूपा विकृतानना।  
इदं रूपं विहायाऽथ दारुणं रूपमस्तु ते ॥ 1.25.13 ॥   
सैषा शापकृतामर्षा ताटका क्रोधमूर्च्छिता।  
देशमुत्सादयत्येनमगस्त्यचरितं शुभम् ॥ 1.25.14 ॥   
एनां राघव दुर्वृत्तां यक्षीं परमदारुणाम्।  
गोब्राह्मणहितार्थाय जहि दुष्टपराक्रमाम् ॥ 1.25.15 ॥   
न ह्येनां शापसंस्पृष्टां कश्चिदुत्सहते पुमान्।  
निहन्तुं त्रिषु लोकेषु त्वामृते रघुनन्दन ॥ 1.25.16 ॥   
न हि ते स्त्रीवधकृते घृणा कार्या नरोत्तम।  
चातुर्वर्ण्यहितार्थाय कर्तव्यं राजसूनुना ॥ 1.25.17 ॥   
नृशंसमनृशंसं वा प्रजारक्षणकारणात्।  
पातकं वा सदोषं वा कर्तव्यं रक्षता सताम् ॥ 1.25.18 ॥   
राज्यभारनियुक्तानामेष धर्मः सनातनः।  
अधर्म्यां जहि काकुत्स्थ धर्मो ह्यस्या न विद्यते ॥ 1.25.19 ॥   
श्रूयते हि पुरा शक्रो विरोचनसुतां नृप।  
पृथिवीं हन्तुमिच्छन्तीं मन्थरामभ्यसूदयत् ॥ 1.25.20 ॥   
विष्णुना च पुरा राम भृगुपत्नी दृढव्रता अनिन्द्रं लोकमिच्छन्ती काव्यमाता निषूदिता ॥ 1.25.21 ॥   
एतैश्चान्यैश्च बहुभी राजपुत्र महात्मभिः।  
अधर्मसहिता नार्यो हताः पुरुषसत्तमैः ॥ 1.25.22 ॥   

</details>
</div>
