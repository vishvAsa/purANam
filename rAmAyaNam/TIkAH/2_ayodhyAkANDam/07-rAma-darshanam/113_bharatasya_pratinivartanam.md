+++
title = "११३ भरतस्य प्रतिनिवर्तनम्"
title_english = "113 Keeping Rama s sandals on his head Bharata ascends his chariot"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-113-Bharathasya_Prathi_Nivartham.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/07-rAma-darshanam/113_bharatasya_pratinivartanam.md">
<details><summary><h3>IITK ...{Loading}...</h3></summary>

Return of Bharata and Satrughna with Rama's sandals as the
representative of Rama.



#### श्लोकः
##### मूलम्
तत श्शिरसि कृत्वा तु पादुके भरतस्तदा।  
आरुरोह रथं हृष्टः शत्रुघ्नेन समन्वितः॥2.113.1॥

##### शब्दार्थः
ततः thereafter, तदा then, भरतः Bharata, पादुके sandals, शिरसि upon his head, कृत्वा having placed, हृष्टः in delight, शत्रुघ्नेन with Satrughna, समन्वितः accompanied by, रथम् chariot, आरुरोह boarded.

##### आङ्ग्लानुवादः
Then Bharata accompanied by Satrughna, placing the sandals on his head in delight, boarded the chariot.



#### श्लोकः
##### मूलम्
वसिष्ठो वामदेवश्च जाबालिश्च दृढव्रतः।  
अग्रतः प्रययुस् सर्वे मन्त्रिणो मन्त्रपूजिताः॥2.113.2॥

##### शब्दार्थः
वसिष्ठः Vasistha, वामदेवश्च Vamadeva, दृढव्रतः of rigid penance, जाबालिश्च Jabali, मन्त्रपूजिताः honoured for their counselling, सर्वे मन्त्रिणः all the ministers, अग्रतः in the forefront, प्रययुः proceeded.

##### आङ्ग्लानुवादः
Vasishta, Vamadeva, Jabali of rigorous penance and all the ministers honoured for their counsel proceeded ahead.



#### श्लोकः
##### मूलम्
मन्दाकिनीं नदीं रम्यां प्राङ्मुखास्ते ययुस्तदा।  
प्रदक्षिणं च कुर्वाणाश्चित्रकूटं महागिरिम्॥2.113.3॥

##### शब्दार्थः
तदा then, ते they, चित्रकूटं महागिरिम् mighty mountain, Chitrakuta, प्रदक्षिणम् circumambulation, कुर्वाणाः doings, प्राङ्मुखाः facing eastward, मन्दाकिनीम् river  Mandakini, रम्याम् charming, नदीम् to river, ययुः proceeded.

##### आङ्ग्लानुवादः
All of them circumambulated the mighty mountain Chitrakuta and proceeded east  
towards the charming river Mandakini.



#### श्लोकः
##### मूलम्
पश्यन्धातुसहस्राणि रम्याणि विविधानि च।  
प्रययौ तस्य पार्श्वेन ससैन्यो भरतस्तदा॥2.113.4॥

##### शब्दार्थः
तदा then, भरतः Bharata, रम्याणि beautiful, विविधानि various, धातुसहस्राणि a thousand  varieties of minerals, पश्यन् beholding, ससैन्यः with army, तस्य that mountain's, पार्श्वे alongside, प्रययौ went.

##### आङ्ग्लानुवादः
Beholding a thousand varieties of beautiful minerals, Bharata with his army proceeded  alongside the mountain.



#### श्लोकः
##### मूलम्
अदूराच्चित्रकूटस्य ददर्श भरतस्तदा।  
आश्रमं यत्र स मुनिर्भरद्वाजः कृतालयः॥2.113.5॥

##### शब्दार्थः
तदा then, भरतः Bharata, चित्रकूटस्य of Chitrakuta, अदूरात् not far from there, यत्र where, मुनिः sage, सः भरद्वाजः that Bharadwaja, कृतालयः made his residence, आश्रमम् hermitage, ददर्श beheld.

##### आङ्ग्लानुवादः
Not far from Chitrakuta mountain, Bharata beheld a hermitage where sage Bharadwaja resided.



#### श्लोकः
##### मूलम्
स तमाश्रममागम्य भरद्वाजस्य बुद्धिमान्।  
अवतीर्य रथात्पादौ ववन्दे भरतस्तदा॥2.113.6॥

##### शब्दार्थः
तदा then, बुद्धिमान्  sagacious, सः भरतः that Bharata, भरद्वाजस्य Bharadwaja's, तम् आश्रमम् that hermitage, आगम्य having reached, रथात् from the chariot, अवितीर्य alighting, पादौ at his feet, ववन्दे prostrated.

##### आङ्ग्लानुवादः
On approaching the hermitage of sage Bharadwaja, Bharata  alighted from the chariot,  
and prostrated at his feet.



#### श्लोकः
##### मूलम्
ततो हृष्टो भरद्वाजो भरतं वाक्यमब्रवीत्।  
अपि कृत्यं कृतं तात रामेण च समागतम्॥2.113.7॥

##### शब्दार्थः
ततः then, हृष्टः delighted, भरद्वाजः Bharadwaja, भरतम् to Bharata, वाक्यम् these words, अब्रवीत् said, तात O child, कृत्यम् the task, अपि कृतम् has it been accomplished?, रामेण च with Rama, अपि समागतम् have you met?

##### आङ्ग्लानुवादः
Then Bhardwaja asked Bharata in delight, My son, have you accomplished your task?  Did you meet  Rama?



#### श्लोकः
##### मूलम्
एवमुक्तस् स तु ततो भरद्वाजेन धीमता।  
प्रत्युवाच भरद्वाजं भरतो धर्मवत्सलः॥2.113.8॥

##### शब्दार्थः
ततः thereafter, धीमता by the wise, भरद्वाजेन by Bharadwaja, एवम् in this way, उक्तः having been addressed, धर्मवत्सलः devoted to righteousness, भरतः Bharata, भरद्वाजम् to Bharadwaja, प्रत्युवाच replied.

##### आङ्ग्लानुवादः
Having been thus addressed by wise Bharadwaja, Bharata, devoted to righteousness, repliedः



#### श्लोकः
##### मूलम्
स याच्यमानो गुरुणा मया च दृढविक्रमः।  
राघवः परमप्रीतो वसिष्ठं वाक्यमब्रवीत्॥2.113.9॥

##### शब्दार्थः
गुरुणा by the preceptor (Vasistha), मया by me, याच्यमानः entreated, दृढविक्रमः of firmness of mind, राघवः Rama, परमप्रीतः highly pleased, वसिष्ठम् to Vasistha, वाक्यम् these words, अब्रवीत् said.

##### आङ्ग्लानुवादः
Entreated by me and by preceptor (Vasistha), the highly pleased Rama with his  firmness of mind replied  to Vasisthaः



#### श्लोकः
##### मूलम्
पितुः प्रतिज्ञां तामेव पालयिष्यामि तत्त्वतः।  
चतुर्दश हि वर्षाणि या प्रतिज्ञा पितुर्मम॥2.113.10॥

##### शब्दार्थः
चतुर्दश वर्षाणि हि fourteen years indeed, मम पितुः to my father, या प्रतिज्ञा that promise, पितुः of my father, तां प्रतिज्ञाम् एव that promise only, तत्त्वतः truly, पालयिष्यामि shall honour.

##### आङ्ग्लानुवादः
In sooth, I shall honour the words of promise given by my father and live in the forest for fourteen years, as promised.



#### श्लोकः
##### मूलम्
एवमुक्तो महाप्राज्ञो वसिष्ठः प्रत्युवाच ह।  
वाक्यज्ञो वाक्यकुशलं राघवं वचनं महत्॥2.113.11॥

##### शब्दार्थः
एवम् in this way, उक्तः spoken, महाप्राज्ञः great intellectual, वाक्यज्ञः eloquent, वसिष्ठः Vasistha, वाक्यकुशलम् skilled in words, राघवम् Rama, महत् of deep significance, वचनम् words, प्रत्युवाच ह replied.

##### आङ्ग्लानुवादः
On hearing him, Vasistha a great intellectual and highly eloquent one replied to Rama, skilled in words of deep significance.



#### श्लोकः
##### मूलम्
एते प्रयच्छ संहृष्टः पादुके हेमभूषिते।  
अयोध्यायां महाप्राज्ञ योगक्षेमकरे तव॥2.113.12॥

##### शब्दार्थः
महाप्राज्ञ O extemely sagacious one, संहृष्टः with pleasure, अयोध्यायाम् of Ayodhya, योगक्षेमकरे securing safety and security, एते these two, हेमभूषिते decorated with gold, तव पादुके your pair of sandals, प्रयच्छ bestow.

##### आङ्ग्लानुवादः
O extremely sagacious one, bestow with pleasure your sandals decked with gold for security and safety of Ayodhya.



#### श्लोकः
##### मूलम्
एवमुक्तो वसिष्ठेन राघवः प्राङ्मुखः स्थितः।  
पादुके ह्यधिरुह्यैते मम राज्याय वै ददौ॥2.113.13॥

##### शब्दार्थः
वसिष्ठेन by Vasistha, एवम् in this way, उक्तः having  spoken, राघवः Rama, प्राङ्मुखः स्थितः standing eastward, एते these, पादुके sandals, अधिरुह्य wearing, मम to me, राज्याय for the  
sake of ruling the kingdom, ददौ bestowed.

##### आङ्ग्लानुवादः
Thus addressed by Vasistha, Rama stood facing eastward wearing these sandals. and bestowed them on me for the sake of ruling the kingdom.



#### श्लोकः
##### मूलम्
निवृत्तोऽहमनुज्ञातो रामेण सुमहात्मना।  
अयोध्यामेव गच्छामि गृहीत्वा पादुके शुभे॥2.113.14॥

##### शब्दार्थः
सुमहात्मना by the highly magnanimous, रामेण by Rama, अनुज्ञातः having been permitted, अहम् I, निवृत्तः am returning, शुभे auspicious, पादुके sandals, गृहीत्वा taking, अयोध्यामेव to Ayodhya only, गच्छामि am going.

##### आङ्ग्लानुवादः
I am now returning to Ayodhya with these auspicious sandals permitted by the  magnanimous Rama.



#### श्लोकः
##### मूलम्
एतच्छ्रुत्वा शुभं वाक्यं भरतस्य महात्मनः।  
भरद्वाजश्शुभतरं मुनिर्वाक्यमुवाच तम्॥2.113.15॥

##### शब्दार्थः
महात्मनः of the magnanimous, भरतस्य Bharata's, शुभम् auspicious, एतत् all these, वाक्यम्  words, श्रुत्वा having heard, भरद्वाजः Bharadwaja, मुनिः sage, शुभतरम् the more auspicious, वाक्यम् words, तम् addressing Bharata, उवाच said.

##### आङ्ग्लानुवादः
Hearing the auspicious words of  the magnanimous Bharata, sage Bharadwaja said to  him in words still more  auspicious.



#### श्लोकः
##### मूलम्
नैतच्चित्रं नरव्याघ्र शीलवृत्तवतां वर।  
यदार्यं त्वयि तिष्ठेत्तु निम्ने सृष्टमिवोदकम्॥2.113.16॥

##### शब्दार्थः
नरव्याघ्र O best of men, शीलवृत्तवताम् among men of excellent character and dispositon, वर foremost, सृष्टम् poured out, उदकम् water, निम्ने इव like downward, आर्यम् noble, त्वयि  
in you, यत् तिष्ठेत् reside, एतत् that one, चित्रम् surprising, न not.

##### आङ्ग्लानुवादः
O best of men, foremost among men of excellent character and dispositon, it is not surprising that all noble qualities come to reside in you naturally like water poured flowing downward.



#### श्लोकः
##### मूलम्
अमृतस् समहाबाहुः पिता दशरथस्तव।  
यस्य त्वमीदृशः पुत्रो धर्मज्ञो धर्मवत्सलः॥2.113.17॥

##### शब्दार्थः
यस्य of whom, धर्मज्ञः knower of righteousness, धर्मवत्सलः one who is devoted to duty, ईदृशः endowed with such qualties, त्वम् you, पुत्रः as son, सः such, महाबाहुः mightyarmed man, तव your, पिता father, दशरथः Dasaratha, अमृतः is not dead.

##### आङ्ग्लानुवादः
With you as his son, endowed with qualities of righteousness and devotion to duty, your mightyarmed father Dasaratha is not dead. (He lives through you).



#### श्लोकः
##### मूलम्
तमृषिं तु महात्मानमुक्तवाक्यं कृताञ्जलिः।  
आमन्त्रयितुमारेभे चरणावुपगृह्य च॥2.113.18॥

##### शब्दार्थः
कृताञ्जलिः with folded palms, उक्तवाक्यम् having spoken thus, महात्मानम् magnanimous one, तं ऋषिम् that sage, चरणौ feet, उपगृह्य clasping, आमन्त्रयितुम् to take  leave of, आरेभे he commenced.

##### आङ्ग्लानुवादः
Hearing the words of the magnanimous Bharadwaja, Bharata paid his respect, folding his palms,  and clasping the feet of the sage and sought his permission to leave.



#### श्लोकः
##### मूलम्
ततः प्रदक्षिणं कृत्वा भरद्वाजं पुनः पुनः।  
भरतस्तु ययौ श्रीमानयोध्यां सह मन्त्रिभिः॥2.113.19॥

##### शब्दार्थः
ततः then, श्रीमान् the illustrious, भरतः Bharata, पुन पुनः again and again, भरद्वाजम् to  
Bharadwaja, प्रदक्षिणम् circumambulation, कृत्वा having done, मन्त्रिभिस्सह along with the counsellors, अयोध्याम् to Ayodhya, ययौ set out.

##### आङ्ग्लानुवादः
Then illustrious Bharata circumambulated the sage several times in homage  before he  
set out for Ayodhya with his counsellors.



#### श्लोकः
##### मूलम्
यानैश्च शकटैश्चैव हयैर्नागैश्च सा चमूः।  
पुनर्निवृत्ता विस्तीर्णा भरतस्यानुयायिनी॥2.113.20 ॥

##### शब्दार्थः
भरतस्य Bharata's, विस्तीर्णा vast, सा चमूः that army, अनुयायिनी following, यानैश्च with carriages, शकटैश्चैव with carts, हयैः with horses, नागैश्च with elephants, पुनः again, निवृत्ता turned back towards Ayodhya.

##### आङ्ग्लानुवादः
The vast army of Bharata with all its carriages, carts, horses and elephants following   him again turned  back towards Ayodhya.



#### श्लोकः
##### मूलम्
ततस्ते यमुनां दिव्यां नदीं तीर्त्वोर्मिमालिनीम्।  
ददृशुस्तां पुनस् सर्वे गङ्गां शुभजलां नदीम्॥2.113.21॥

##### शब्दार्थः
ततः thereafter, ते सर्वे all of them, दिव्याम् divine, ऊर्मिमालिनीम् wreathed with waves, यमुनां नदीम् river Yamuna, तीर्त्वा having crossed, शुभजलाम् of auspicious waters of, तां गङ्गां that Ganga, नदीम् river, पुनः again, ददृशुः beheld.

##### आङ्ग्लानुवादः
Thereafter, all of them crossed  the divine river Yamuna wreathed in waves and, beheld  the Ganga of sacred waters once again.



#### श्लोकः
##### मूलम्
तां रम्यजलसंपूर्णां सन्तीर्य सहबान्धवः  
शृङ्गिबेरपुरं रम्यं प्रविवेश ससैनिकः।  
शृङ्गिबेरपुराद्भूय स्त्वयोध्यां सन्ददर्श ह॥2.113.22॥

##### शब्दार्थः
रम्यजलसंपूर्णाम् overflowing with wonderful waters, ताम् to Ganga , सहबान्धवः with relations,  
सन्तीर्य having crossed, ससैनिकः with army, रम्यम् beautiful, शृङ्गिबेरपुरम् Sringiberapura, प्रविवेश entered, शृङ्गिबेरपुरात् from Sringiberapura, भूयः again, अयोध्याम् Ayodhya, सन्ददर्श ह  
beheld.

##### आङ्ग्लानुवादः
Bharata along with his kins and his army crossed the Ganga with its overflowing,  wonderful waters and entered the beautiful city of Sringiberapura and from there he proceeded until he beheld the city of Ayodhya.



#### श्लोकः
##### मूलम्
अयोध्यां च ततो दृष्ट्वा पित्रा भ्रात्रा विवर्जिताम्।  
भरतो दुःख सन्तप्तस् सारथिं चेदमब्रवीत्॥2.113.23॥

##### शब्दार्थः
ततः then, भरतः Bharata, पित्रा by father, भ्रात्रा by brothers, विवर्जिताम् deserted, अयोध्याम् Ayodhya, दृष्ट्वा after seeing, दुःख सन्तप्तः consumed with grief, सारथिम् to the charioteer, इदम् these words, अब्रवीत् said.

##### आङ्ग्लानुवादः
On seeing the city of Ayodhya bereft of his father and brothers, Bharata, consumed with grief, said to the charioteerः



#### श्लोकः
##### मूलम्
सारथे पश्य विध्वस्ता साऽयोध्या न प्रकाशते।  
निराकारा निरानन्दा दीना प्रतिहतस्वरा॥2.113.24॥

##### शब्दार्थः
सारथे O charioteer, विध्वस्ता ruined, सा आयोध्या that Ayodhya, निराकारा formless, निरानन्दा cheerless, दीना desolate, प्रतिहतस्वरा silent, न प्रकाशते does not shine, पश्य see.

##### आङ्ग्लानुवादः
O charioteer, look, Ayodhya is in shapeless shambles. It is silent and cheerless. It is dull and desolate. It shines no more.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे त्रयोदशोरशततमस्सर्गः।  
Thus ends the hundredthirteenth sarga in Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/07-rAma-darshanam/113_bharatasya_pratinivartanam.md">
<details><summary><h3>भूषणम् ...{Loading}...</h3></summary>



ततः शिरसि कृत्वा तु पादुके भरतस्तदा ।  

आरुरोह रथं हृष्टः शत्रुघ्नेन समन्वितः  ॥  २।११३।१  ॥   

अथ भरतस्यायोध्याप्रवेशः त्रयोदशोत्तरशततमे--तत इत्यादि । पादुके शिरसि
कृत्वा शत्रुञ्जयमूर्ध्नि निक्षिप्ते पादुके सादरमादाय
स्वमूर्ध्न्याधायेत्यर्थः  ॥  २।११३।१  ॥   

  

वसिष्ठो वामदेवश्च जाबालिश्च दृढव्रतः ।  

अग्रतः प्रययुः सर्वे मन्त्रिणो मन्त्रपूजिताः  ॥  २।११३।२  ॥   

वसिष्ठ इति । मन्त्रपूजिताः अमोघकार्यविचारनैपुण्यात्पूजिताः  ॥  २।११३।२
 ॥   

  

मन्दाकिनीं नदीं रम्यां प्राङ्मुखास्ते ययुस्तदा ।  

प्रदक्षिणं च कुर्वाणाश्चित्रकूटं महागिरिम्  ॥  २।११३।३  ॥   

मन्दाकिनीमिति । सीतारामयोर्जलक्रीडादिभिः रम्यां मन्दाकिनीं रामनिवासत्वेन
महाप्रभावं चित्रकूटं गिरिं च प्रदक्षिणं कुर्वाणास्सन्तः प्राङ्मुखा ययुः
 ॥  २।११३।३  ॥   

  

पश्यन् धातुसहस्राणि रम्याणि विविधानि च ।  

प्रययौ तस्य पार्श्वेन ससैन्यो भरतस्तदा  ॥  २।११३।४  ॥   

पश्यन्निति । द्रुवगतिं विहाय नानाधातून् दृग्भ्यां पिबन्निव पश्यन् तस्य
चित्रकूटस्य पार्श्वेन ययौ  ॥  २।११३।४  ॥   

  

अदूराच्चित्रकूटस्य ददर्श भरतस्तदा ।  

आश्रमं यत्र स मुनिर्भरद्वाजः कृतालयः  ॥  २।११३।५  ॥   

अदूरादिति । चित्रकूटसौन्दर्य्यदर्शनाकृष्टचित्ततया अदूरादिव भासमानम्  ॥ 
२।११३।५  ॥   

  

स तमाश्रममागम्य भरद्वाजस्य बुद्धिमान् ।  

अवतीर्य रथात् पादौ ववन्दे भरतस्तदा  ॥  २।११३।६  ॥   

स इति । भरद्वाजस्य पादौ ववन्द इत्यन्वयः  ॥  २।११३।६  ॥   

  

ततो हृष्टो भरद्वाजो भरतं वाक्यमब्रवीत् ।  

अपि कृत्यं कृतं तात रामेण च समागतम्  ॥  २।११३।७  ॥   

एवमुक्तः स तु ततो भरद्वाजेन धीमता ।  

प्रत्युवाच भरद्वाजं भरतो भ्रातृवत्सलः  ॥  २।११३।८  ॥   

तत इति । अपिशब्दः प्रश्ने । रामेण किं समागतं सङ्गतम् । भवता रामेण कृत्यं
भवत्प्रयोजनं किं कृतमित्यर्थः  ॥  २।११३।७८  ॥   

  

स याच्यमानो गुरुणा मया च दृढविक्रमः ।  

राघवः परमप्रीतो वसिष्ठं वाक्यमब्रवीत्  ॥  २।११३।९  ॥   

गुरुणा वसिष्ठेन  ॥  २।११३।९  ॥   

  

पितुः प्रतिज्ञां तामेव पालयिष्यामि तत्त्वतः ।  

चतुर्दश हि वर्षाणि या प्रतिज्ञा पितुर्मम  ॥  २।११३।१०  ॥   

चतुर्दशवर्षाणि वने वस्तव्यमिति कैकेयीनिमित्तं कृत पितुर्या प्रतिज्ञास्ति
तामेव पितुः प्रतिज्ञां तत्त्वतः पालयिष्यामीत्यब्रवीदिति सम्बन्धः  ॥ 
२।११३।१०  ॥   

  

एवमुक्तो महाप्राज्ञो वसिष्ठः प्रत्युवाच ह ।  

वाक्यज्ञो वाक्यकुशलं राघवं वचनं महत्  ॥  २।११३।११  ॥   

एते प्रयच्छ संहृष्टः पादुके हेमभूषिते ।  

अयोध्यायां महाप्राज्ञ योगक्षेमकरे तव  ॥  २।११३।१२  ॥   

एवमुक्तो वसिष्ठेन राघवः प्राङ्मुखः स्थितः ।  

पादुके अधिरुह्यैते मम राज्याय वै ददौ  ॥  २।११३।१३  ॥   

निवृत्तो ऽहमनुज्ञातो रामेण सुमहात्मना ।  

अयोध्यामेव गच्छामि गृहीत्वा पादुके शुभे  ॥  २।११३।१४  ॥   

एतच्छ्रुत्वा शुभं वाक्यं भरतस्य महात्मनः ।  

भरद्वाजः शुभतरं मुनिर्वाक्यमुवाच तम्  ॥  २।११३।१५  ॥   

एवमित्यादि । हेमभूषिते इत्यनेन रामाय प्रीत्या समर्पयितुमभिनवतया निर्माय
नगरात् भरतेनानीते इति गम्यते । योगक्षेमकरे अपूर्ववस्तुलाभो योगः, लब्धस्य
परिपालनं क्षेमः, एते पादुके प्रयच्छेति वासिष्ठः प्रत्युवाच हेति सम्बन्धः
 ॥  २।११३।१११५  ॥   

  

नैतच्चित्रं नरव्याघ्र शीलवृत्तवतां वर ।  

यदार्यं त्वयि तिष्ठेत्तु निम्ने सृष्टमिवोदकम्  ॥  २।११३।१६  ॥   

आर्य्यं ज्येष्ठानुवर्त्तनरूपं श्रेयः । निम्ने तटाकादौ । सुष्टं धतम्  ॥ 
२।११३।१६  ॥   

  

अमृतः स महाबाहुः पिता दशरथस्तव ।  

यस्य त्वमीदृशः पुत्रो धर्मज्ञो धर्मवत्सलः  ॥  २।११३।१७  ॥   

"प्रजामनु प्रजायसे तदुते मर्त्यामृतम्" इति श्रुत्युक्तरीत्या
सत्पुत्रलाभात् मृतो ऽपि दशरथः अमृत इत्याह--अमृत इति  ॥  २।११३।१७  ॥   

  

तमृषिं तु महात्मानमुक्तवाक्यं कृताञ्जलिः ।  

आमतन्त्रयितुमारेभे चरणावुपगृह्य च  ॥  २।११३।१८  ॥   

तमिति । आमन्त्रयितुमारेभे विनयेनामन्त्रणोद्युक्त इव स्थित इत्यर्थः  ॥ 
२।११३।१८  ॥   

  

ततः प्रदक्षिणं कृत्वा भरद्वाजं पुनःपुनः ।  

भरतस्तु ययौ श्रीमानयोध्यां सह मन्त्रिभिः  ॥  २।११३।१९  ॥   

ततस्तदनुज्ञानन्तरम् । अत्र पुनःपुनरित्यनेन एकं प्रदक्षिणं न
कार्यमित्युक्तम् । प्रदक्षिणविशेषणेन प्रणामस्तु सकृदेवेत्युक्तं
भवतीत्याचार्याः । केचित्तु एकहस्तप्रणामैकप्रदक्षिणयोरिव एकप्रणामस्यापि
निषिद्धत्वात् पुनःपुनरिति विशेषणस्यात्रार्थिके वा
पूर्वश्लोकोक्ताभिवादनबललब्धे वा प्रणामेप्यन्वयेन न कोपि विरोध इत्याहुः ।
अयोध्यामुद्दिश्य ययावित्यन्वयः  ॥  २।११३।१९  ॥   

  

यानैश्च शकटैश्चैव हयैर्नागैश्च सा चमूः ।  

पुनर्निवृत्ता विस्तीर्णा भरतस्यानुयायिनी  ॥  २।११३।२०  ॥   

भरतस्येव सेनायाश्चित्रकूटान्निवृत्तिमाह--यानैरिति  ॥  २।११३।२०  ॥   

  

ततस्ते यमुनां दिव्यां नदीं तीर्त्वोर्मिमालिनीम् ।  

ददृशुस्तां पुनः सर्वे गङ्गां शुभजलां नदीम्  ॥  २।११३।२१  ॥   

तां रम्यजलसम्पूर्णां सन्तीर्य सहबान्धवः ।  

शृङ्गिबेरपुरं रम्यं प्रविवेश ससैनिकः  ॥  २।११३।२२  ॥   

शृङ्गिबेरपुराद्भूयस्त्वयोध्यां संददर्श ह  ॥  २।११३।२३  ॥   

अयोध्यां च ततो दृष्ट्वा पित्रा भ्रात्रा विवर्जिताम् ।  

भरतो दुःखसन्तप्तः सारथिं चेदमब्रवीत्  ॥  २।११३।२४  ॥   

भरतमनुसृत्य सेनानुयानप्रकारमाह--तत इति । यमुनां तीर्त्त्वा गच्छन्तस्ते
सर्वे गङ्गां ददृशुरिति सम्बन्धः  ॥  २।११३।२१२४  ॥   

  

सारथे पश्य विध्वस्ता सायोध्या न प्रकाशते ।  

निराकारा निरानन्दा दीना प्रतिहतस्वरा  ॥  २।११३।२५  ॥   

सारथ इति । निराकारा निर्गतशोभनाकारा  ॥  २।११३।२५  ॥   

  

इत्यार्षे० श्रीरामायणे वाल्मीकीये श्रीमदयोध्याकाण्डे त्रयोदशोत्तरशततमः
सर्गः  ॥  ११३  ॥   

इति श्रीगोविन्दराजविरचिते श्रीरामायणभूषणे पीताम्बराख्याने अयोध्याकाण्ड०
त्रयोदशोत्तरशततमः सर्गः  ॥  ११३  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/07-rAma-darshanam/113_bharatasya_pratinivartanam.md">
<details><summary><h3>शिरोमणी ...{Loading}...</h3></summary>



रामकर्तृकस्वकुटीप्रवेशानन्तरकालिकं वृत्तान्तमाह-- तत इत्यादिभिः । ततः
पादुकास्थापितशत्रुञ्जयगजात् पादुके आहृत्येति शेषः, शिरसि स्वमूर्धनि
कृत्वा संस्थाप्य हृष्टो भरतः रथमारुरोह  ॥  २।११३।१  ॥   

  

वसिष्ठ इति । मन्त्रपूजिता मन्त्रैः सत्कृताः वसिष्ठादयः अग्रतः प्रययुः  ॥ 
२।११३।२  ॥   

  

मन्दाकिनीमिति । मन्दाकिनीं नदीं चित्रकूटं गिरिं च प्रदक्षिणं कुर्वाणाः
प्राङ्मुखास्ते भरतादयो ययुः  ॥  २।११३।३  ॥   

  

गमनमेव भङ्ग्यन्तरेणाह-- पश्यन्निति । विविधानि अनेकप्रकाराणि रम्याणि
मनोहराणि धातुसहस्राणि पश्यन् सन् तस्य गिरेः चित्रकूटस्य पार्श्वेन
ससैन्यो भरतः प्रययौ  ॥  २।११३।४  ॥   

  

अदूरादिति । यत्र भरद्वाजो मुनिः कृतालयः कृतस्थितिः तमाश्रमं चित्रकूटस्य
अदूरात्समीपतः भरतो ददर्श, एतेन भरतरथस्य भरद्वाजाश्रमस्य च अत्युन्नतत्वं
व्यञ्जितम्  ॥  २।११३।५  ॥   

  

स इति । स कुलनन्दनो भरतः भरद्वाजस्य आश्रममागम्य प्राप्य रथात् अवतीर्य
भरद्वाजस्य पादौ ववन्दे  ॥  २।११३।६  ॥   

  

तत इति । ततः भरतप्रणामानन्तरं दृष्टो भरद्वाजः हे तात कृत्यं कर्तव्यं
रामेण समागतं समागमनं कृतं निष्पादितमपि इति वाक्यं भरतमब्रवीत् । अपिः
प्रश्ने  ॥  २।११३।७  ॥   

  

एवमिति । भरद्वाजेन एवमुक्तः स भरतः तं प्रत्युवाच  ॥  २।११३।८  ॥   

  

तत्प्रतिवचनाकारमाह-- स इति । गुरुणा मया च याच्यमानः दृढविक्रमः स रामः
वसिष्ठं वाक्यमब्रवीत्  ॥  २।११३।९  ॥   

  

तद्वचनाकारमाह-- पितुरिति । मम पितुः या प्रतिज्ञा तां पितुः प्रतिज्ञां
तत्त्वतः पालयिष्याम्येव  ॥  २।११३।१०  ॥   

  

एवमिति । एवमनेन प्रकारेण उक्तः रामेण प्रार्थितः वाक्यज्ञो वसिष्ठः राघवं
रामं प्रत्युवाच  ॥  २।११३।११  ॥   

  

तत्प्रतिवचनाकारमाह-- एते इति । हे महाप्राज्ञ संहृष्टस्त्वं हेमभूषिते एते
पादुके प्रयच्छ भरताय देहि, अयोध्यायां योगक्षेमकरो भव पादुकाद्वारेति
शेषः, तत्र अलभ्यलाभो योगः, लब्धस्य परिपालनं क्षेमः  ॥  २।११३।१२  ॥   

  

एवमिति । वसिष्ठेन एवमुक्तः प्राङ्मुखः पूर्वाभिमुखं स्थितः राघवो रामः
हेमविकृते पादुके मम राज्याय ददौ । न च पूर्वं भरतप्रार्थनया
रामकर्तृकपादुकादानस्योक्तत्वेनेदं विरुद्धमिति वाच्यं,
"गुरावीश्वरत्वबुद्ध्या कर्तृत्वं करणत्वं च" इत्यादिश्रुत्या कर्तृत्वस्य
ईश्वरे पर्यवसन्नत्वेन वसिष्ठस्यैव मुख्यकर्तृत्वेनादोषात्  ॥  २।११३।१३
 ॥   

  

निवृत्त इति । रामेण अनुज्ञातो पादुके गृहीत्वा अयोध्यामेव गच्छामि  ॥ 
२।११३।१४  ॥   

  

एतदिति । भरतस्य एतद्वाक्यं श्रुत्वा भरद्वाजो मुनिः शुभतरं वाक्यमुदाहरत्
 ॥  २।११३।१५  ॥   

  

तद्वाक्याकारमाह-- नेति । शीलवृत्तविदां वरे श्रेष्ठे नरव्याघ्रे त्वयि
निम्नोत्सृष्टं निम्नदेशे तडागादौ स्थापितमुदकमिव यदार्यमार्यानुवर्तनं
तिष्ठेत् तत् एतत् चित्रं न "निम्नोसृष्टम्" इति भूषणपाठः  ॥  २।११३।१६  ॥   

  

अनृण इति । यस्य त्वमीदृशो धर्मात्मा पुत्रः स तव पिता दशरथः अनृणः
ऋणविनिर्मुक्तः आसीदिति शेषः  ॥  २।११३।१७  ॥   

  

तमिति । महाप्राज्ञमुक्तवाक्यं तमृषिं भरद्वाजं चरणावुपगृह्य आमन्त्रयितुं
गमनाय प्रार्थयितुं कृताञ्जलिः भरत आरेभे  ॥  २।११३।१८  ॥   

  

तत इति । ततः भरद्वाजाज्ञापनानन्तरं भरद्वाजं पुनः पुनः प्रदक्षिणं कृत्वा
मन्त्रिभिः सह भरतः अयोध्यां ययौ  ॥  २।११३।१९  ॥   

  

भरतगमनमुक्त्वा भरतसैन्यगमनप्रकारमाह-- यानैरिति । विस्तीर्णा अनुयायिनी
पश्चाद्गमनशीला यानादिभिः उपलक्षिता भरतस्य सा चमूः पुनर्निवृत्ता
चित्रकूटात् परावृत्ता बभूवेति शेषः  ॥  २।११३।२०  ॥   

  

तत इति । ते सर्वे भ्ारतसैनिकाः उर्मिमालिनीं लहरीसमूहविशिष्टां दिव्यां
यमुनां नदीं तीर्त्वा शिवजलामूर्मिमालिनीं दिव्यां गङ्गानदीं पुनर्ददृशुः ।
विशेषणान्युभयान्वयीनि  ॥  २।११३।२१  ॥   

  

तामिति । सहबान्धवः शत्रुघ्नसहितः ससैनिकः सेनासहितो भरतः रम्यजलसम्पूर्णां
तां गङ्गां सन्तीर्य रम्यं श्रृङ्गवेरपुरं प्रविवेश  ॥  २।११३।२२  ॥   

  

शृङ्गेति । शृङ्गवेरपुरात् आगत्य अयोध्यां भूयः सन्ददर्श ।
पित्रादिवर्जितामयोध्यां दृष्ट्वा तु दुःखसन्तप्तो भरतः सारथिमब्रवीत् ।
सार्धश्लोक एकान्वयी  ॥  २।११३।२३  ॥   

  

तद्वचनाकारमाह-- सारथे इति । हे सारथे विध्वस्ता तिरोहितशोभा अत एव
निराकारा निर्गतः आकारः शुभाकारो यस्याः सा निरानन्दा आनन्दरहिता दीना
क्षीणात्वेन प्रतीयमाना प्रतिहतस्वना निवृत्तशब्दा अयोध्या न प्रकाशते इति
पश्य । अर्धद्वयमेकान्वयि  ॥  २।११३।२४  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे
त्रयोदशाधिकशततमः सर्गः  ॥  २।११३  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/07-rAma-darshanam/113_bharatasya_pratinivartanam.md">
<details><summary><h3>तिलकम् ...{Loading}...</h3></summary>



तत इति । पूर्वं सर्वलोकज्ञानाय गजमस्तके स्थापयित्वा पुनः सादरं तत आदाय
स्वमस्तके कृत्वेत्यर्थः, यद्वा शिरसीत्यस्य गजशिरसीत्येवार्थः  ॥  २।११३।१
 ॥   

  

मन्त्रे गाढकार्यविचारे निश्चेतृत्वेन पूजिता इत्यर्थः  ॥  २।११३।२  ॥   

  

मन्दाकिनीं चित्रकूटोत्तरपार्श्ववर्तिनीम् । प्रदक्षिणामिति ।
उत्तरपार्श्वस्थां मन्दाकिनीं प्राप्य प्राङ्मुखतया गमनात्सिद्धं तस्य
प्रदक्षिणकरणम्  ॥  २।११३।३  ॥   

  

पार्श्वेनोत्तरपार्श्वेन  ॥  २।११३।४  ॥   

  

यत्र यमुनादक्षिणकूले अत एव चित्रकूटस्यादूरात् । अनेन यमुनादक्षिणतटे ऽपि
क्वचिद्भरद्वाजाश्रम इति ज्ञायते अत एवाग्रे भरद्वाजामन्त्रणोत्तरं ततस्ते
यमुनां तीर्त्वेति वक्ष्यति संप्रति तत्र स्थितिस्तु रामभरतयोः संवादं
शिष्यद्वारा झटिति श्रोतुमिति बोध्यम्  ॥  २।११३।५,६  ॥   

  

कृत्यं कर्तव्यं कृतमपि अपिः प्रश्नो । कृत्यमेवाह--रामेण चेति  ॥ 
२।११३।७,८  ॥   

  

गुरुणा वसिष्ठेन मात्रा च परमप्रीतः सत्यपरिपालनविषये इति शेषः । या
कैकेयीनिमित्तं मम पितुः प्रतिज्ञा चतुर्दशवर्षाणि रामेण वने वस्तव्यमिति,
तामेव पितुः प्रतिज्ञां पालयिष्यामीति संबन्धः  ॥  २।११३।९,१०  ॥   

  

एवमुक्तः रामेणेति शेषः  ॥  २।११३।११  ॥   

  

प्रयच्छ प्रतिनिधित्वेनेति शेषः । अप्राप्तप्राप्तिर्योगः, प्राप्तस्य
परिपालनं क्षेमः, तत्करो भवेति । एतद्वारा भरते सर्वाज्ञ्यसंपादनेनेति शेषः
 ॥  २।११३।१२  ॥   

  

हेमविकृते हेम्ना विचित्रतया कृते । मम राज्याय मम
राज्यरक्षाशक्त्यनुग्रहार्थमित्यर्थः  ॥  २।११३।१३१५  ॥   

  

यदार्यं शोभनचरित्रं त्वयि तिष्ठेदित्ति थत्तदुत्सृष्टमुदकं निन्ने
तिष्ठेदितवन्न चित्रम् । निम्नेति लुप्तसप्तम्यन्तम्  ॥  २।११३।१६,१७  ॥   

  

उक्तवाक्यम् उक्तरीत्येति शेषः । आमन्त्रयितुमारेभे आमन्त्रणं कृतवान्  ॥ 
२।११३।१८२०  ॥   

  

यमुनां तीर्त्वा गङ्गां ददृशुरिति । यमुनां तर्त्वा तस्मिन्नेव दिने
भरद्वाजं दृष्ट्वा गङ्गां ददृशुरित्यर्थ इति कश्चित्, तत्तु
पूर्वोक्तरीत्यासामञ्जस्याद्धेयम् । जलस्य शिवत्वं रम्यत्वं च दर्शनमात्रेण
सकलपापापहन्तृत्वं मधुरत्वं च  ॥  २।११३।२१,२२  ॥   

  

शृङ्गवरेपुरादिति निर्गत्येति शेषः  ॥  २।११३।२३  ॥   

  

विध्वस्ता विध्वस्तशोभा, निराकारा निरलंकारा  ॥  २।११३।२४  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे त्रयोदशाधिकशततमः सर्गः  ॥  २।११३  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/07-rAma-darshanam/113_bharatasya_pratinivartanam.md">
<details><summary><h3>द्राविडपाठः ...{Loading}...</h3></summary>


ततः शिरसि कृत्वा तु पादुके भरतस्तदा।  
आरुरोह रथं हृष्टः शत्रुघ्नेन समन्वितः ॥ 2.113.1 ॥   
वसिष्ठो वामदेवश्च जाबालिश्च दृढव्रतः।  
अग्रतः प्रययुः सर्वे मन्त्रिणो मन्त्रपूजिताः ॥ 2.113.2 ॥   
मन्दाकिनीं नदीं रम्यां प्राङ्मुखास्ते ययुस्तदा।  
प्रदक्षिणं च कुर्वाणाश्चित्रकूटं महागिरिम् ॥ 2.113.3 ॥   
पश्यन् धातुसहस्राणि रम्याणि विविधानि च।  
प्रययौ तस्य पार्श्वेन ससैन्यो भरतस्तदा ॥ 2.113.4 ॥   
अदूराच्चित्रकूटस्य ददर्श भरतस्तदा।  
आश्रमं यत्र स मुनिर्भरद्वाजः कृतालयः ॥ 2.113.5 ॥   
स तमाश्रममागम्य भरद्वाजस्य बुद्धिमान्।  
अवतीर्य रथात् पादौ ववन्दे भरतस्तदा ॥ 2.113.6 ॥   
ततो हृष्टो भरद्वाजो भरतं वाक्यमब्रवीत्।  
अपि कृत्यं कृतं तात रामेण च समागतम् ॥ 2.113.7 ॥   
एवमुक्तः स तु ततो भरद्वाजेन धीमता।  
प्रत्युवाच भरद्वाजं भरतो भ्रातृवत्सलः ॥ 2.113.8 ॥   
स याच्यमानो गुरुणा मया च दृढविक्रमः।  
राघवः परमप्रीतो वसिष्ठं वाक्यमब्रवीत् ॥ 2.113.9 ॥   
पितुः प्रतिज्ञां तामेव पालयिष्यामि तत्त्वतः।  
चतुर्दश हि वर्षाणि या प्रतिज्ञा पितुर्मम ॥ 2.113.10 ॥   
एवमुक्तो महाप्राज्ञो वसिष्ठः प्रत्युवाच ह।  
वाक्यज्ञो वाक्यकुशलं राघवं वचनं महत् ॥ 2.113.11 ॥   
एते प्रयच्छ संहृष्टः पादुके हेमभूषिते।  
अयोध्यायां महाप्राज्ञ योगक्षेमकरे तव ॥ 2.113.12 ॥   
एवमुक्तो वसिष्ठेन राघवः प्राङ्मुखः स्थितः।  
पादुके अधिरुह्यैते मम राज्याय वै ददौ ॥ 2.113.13 ॥   
निवृत्तोऽहमनुज्ञातो रामेण सुमहात्मना।  
अयोध्यामेव गच्छामि गृहीत्वा पादुके शुभे ॥ 2.113.14 ॥   
एतच्छ्रुत्वा शुभं वाक्यं भरतस्य महात्मनः।  
भरद्वाजः शुभतरं मुनिर्वाक्यमुवाच तम् ॥ 2.113.15 ॥   
नैतच्चित्रं नरव्याघ्र शीलवृत्तवतां वर।  
यदार्यं त्वयि तिष्ठेत्तु निम्ने सृष्टमिवोदकम् ॥ 2.113.16 ॥   
अमृतः स महाबाहुः पिता दशरथस्तव।  
यस्य त्वमीदृशः पुत्रो धर्मज्ञो धर्मवत्सलः ॥ 2.113.17 ॥   
तमृषिं तु महात्मानमुक्तवाक्यं कृताञ्जलिः।  
आमतन्त्रयितुमारेभे चरणावुपगृह्य च ॥ 2.113.18 ॥   
ततः प्रदक्षिणं कृत्वा भरद्वाजं पुनःपुनः।  
भरतस्तु ययौ श्रीमानयोध्यां सह मन्त्रिभिः ॥ 2.113.19 ॥   
यानैश्च शकटैश्चैव हयैर्नागैश्च सा चमूः।  
पुनर्निवृत्ता विस्तीर्णा भरतस्यानुयायिनी ॥ 2.113.20 ॥   
ततस्ते यमुनां दिव्यां नदीं तीर्त्वोर्मिमालिनीम्।  
ददृशुस्तां पुनः सर्वे गङ्गां शुभजलां नदीम् ॥ 2.113.21 ॥   
तां रम्यजलसम्पूर्णां सन्तीर्य सहबान्धवः।  
शृङ्गिबेरपुरं रम्यं प्रविवेश ससैनिकः ॥ 2.113.22 ॥   
शृङ्गिबेरपुराद्भूयस्त्वयोध्यां सन्ददर्श ह ॥ 2.113.23 ॥   
अयोध्यां च ततो दृष्ट्वा पित्रा भ्रात्रा विवर्जिताम्।  
भरतो दुःखसन्तप्तः सारथिं चेदमब्रवीत् ॥ 2.113.24 ॥   
सारथे पश्य विध्वस्ता सायोध्या न प्रकाशते।  
निराकारा निरानन्दा दीना प्रतिहतस्वरा ॥ 2.113.25 ॥   

</details>
</div>
