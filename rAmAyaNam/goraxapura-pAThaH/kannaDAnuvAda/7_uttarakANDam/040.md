+++
title = "೦೪೦"
unicode_script = "kannada"

+++
[ನಲವತ್ತೊಂದನೆಯ ಸರ್ಗ]



<details><summary>ಭಾಗಸೂಚನಾ</summary>

ಕುಬೇರನ ಆಜ್ಞೆಯಂತೆ ಪುಷ್ಪಕ ವಿಮಾನದ ಆಗಮನ, ಶ್ರೀರಾಮನಿಂದ ಪೂಜಿಸಲ್ಪಟ್ಟ ವಿಮಾನದ ನಿರ್ಗಮನ, ಭರತನಿಂದ ಶ್ರೀರಾಮರಾಜ್ಯದ ವರ್ಣನೆ
</details>

###### 1


<details><summary>ಮೂಲಮ್</summary>

ವಿಸೃಜ್ಯ ಚ ಮಹಾಬಾಹುರ್ಋಕ್ಷವಾನರರಾಕ್ಷಸಾನ್ ।  
ಭ್ರಾತೃಭಿಃ ಸಹಿತೋ ರಾಮಃ ಪ್ರಮುಮೋದ ಸುಖಂ ಸುಖೀ ॥
</details>

<details><summary>ಅನುವಾದ</summary>

ಕರಡಿಗಳನ್ನು, ವಾನರರನ್ನು, ರಾಕ್ಷಸರನ್ನು ಬೀಳ್ಕೊಟ್ಟು ಸಹೋದರರೊಂದಿಗೆ ಸುಖಸ್ವರೂಪ ಮಹಾಬಾಹು ಶ್ರೀರಾಮನು ಸುಖ ಮತ್ತು ಆನಂದವಾಗಿ ಅಯೋಧ್ಯೆಯಲ್ಲಿ ಇರತೊಡಗಿದನು.॥1॥
</details>

###### 2


<details><summary>ಮೂಲಮ್</summary>

ಅಥಾಪರಾಹ್ಣಸಮಯೇ ಭ್ರಾತೃಭಿಃ ಸಹ ರಾಘವಃ ।  
ಶುಶ್ರಾವ ಮಧುರಾಂ ವಾಣೀಮಂತರಿಕ್ಷಾನ್ಮಹಾಪ್ರಭುಃ ॥
</details>

<details><summary>ಅನುವಾದ</summary>

ಒಂದು ದಿನ ಅಪರಾಹ್ಣದಲ್ಲಿ ತನ್ನ ಸಹೋದರರೊಂದಿಗೆ ಕುಳಿತಿರುವ ಮಹಾಪ್ರಭು ಶ್ರೀರಘುನಾಥನು ಆಕಾಶದಿಂದ ಈ ಮಧುರ ವಾಣಿ ಕೇಳಿದನು.॥2॥
</details>

###### 3


<details><summary>ಮೂಲಮ್</summary>

ಸೌಮ್ಯ ರಾಮ ನಿರೀಕ್ಷಸ್ವ ಸೌಮ್ಯೇನ ವದನೇನ ಮಾಮ್ ।  
ಕುಬೇರಭವನಾತ್ಪ್ರಾಪ್ತಂ ವಿದ್ಧಿ ಮಾಂ ಪುಷ್ಪಕಂ ಪ್ರಭೋ ॥
</details>

<details><summary>ಅನುವಾದ</summary>

ಸೌಮ್ಯ ಶ್ರೀರಾಮಾ! ನೀನು ನನ್ನ ಕಡೆಗೆ ಸಂತೋಷದಿಂದ ದೃಷ್ಟಿ ಬೀರುವ ಕೃಪೆ ಮಾಡು. ನಾನು ಕುಬೇರನ ಭವನದಿಂದ ಮರಳಿದ ಪುಷ್ಪಕವಿಮಾನವೆಂದು ನಿನಗೆ ತಿಳಿದಿರಬಹುದು.॥3॥
</details>

###### 4


<details><summary>ಮೂಲಮ್</summary>

ತವ ಶಾಸನಮಾಜ್ಞಾಯ ಗತೋಽಸ್ಮಿ ಭವನಂ ಪ್ರತಿ ।  
ಉಪಸ್ಥಾತುಂ ನರಶ್ರೇಷ್ಠ ಸ ಚ ಮಾಂ ಪ್ರತ್ಯಭಾಷತ ॥
</details>

<details><summary>ಅನುವಾದ</summary>

ನರಶ್ರೇಷ್ಠನೇ! ನಿನ್ನ ಅಪ್ಪಣೆಯಂತೆ ನಾನು ಕುಬೇರನ ಸೇವೆಗಾಗಿ ಅವನ ಭವನಕ್ಕೆ ಹೋಗಿದ್ದೆ. ಆದರೆ ಅವನು ನನಗೆ ಹೇಳಿದನು.॥4॥
</details>

###### 5


<details><summary>ಮೂಲಮ್</summary>

ನಿರ್ಜಿತಸ್ತ್ವಂನರೇಂದ್ರೇಣ ರಾಘವೇಣ ಮಹಾತ್ಮನಾ ।  
ನಿಹತ್ಯ ಯುಧಿ ದುರ್ಧರ್ಷಂ ರಾವಣಂ ರಾಕ್ಷಸೇಶ್ವರಮ್ ॥
</details>

<details><summary>ಅನುವಾದ</summary>

ಎಲೈ ವಿಮಾನವೇ! ಮಹಾತ್ಮಾ ಮಹಾರಾಜ ಶ್ರೀರಾಮನು ಯುದ್ಧದಲ್ಲಿ ದುರ್ಧರ್ಷ ರಾಕ್ಷಸರಾಜ ರಾವಣನನ್ನು ವಧಿಸಿ ನಿನ್ನನ್ನು ಗೆದ್ದುಕೊಂಡಿರುವನು.॥5॥
</details>

###### 6


<details><summary>ಮೂಲಮ್</summary>

ಮಮಾಪಿ ಪರಮಾ ಪ್ರೀತಿರ್ಹತೇ ತಸ್ಮಿನ್ದುರಾತ್ಮನಿ ।  
ರಾವಣೇ ಸಗಣೇ ಚೈವ ಸಪುತ್ರೇ ಸಹಬಾಂಧವೇ ॥
</details>

<details><summary>ಅನುವಾದ</summary>

ಪುತ್ರ, ಬಂಧು-ಬಾಂಧವ, ಸೇವಕರೊಂದಿಗೆ ಆ ದುರಾತ್ಮಾ ರಾವಣನು ಹತನಾದ್ದರಿಂದ ನನಗೆ ಬಹಳ ಸಂತೋಷವಾಗಿದೆ.॥6॥
</details>

###### 7


<details><summary>ಮೂಲಮ್</summary>

ಸ ತ್ವಂ ರಾಮೇಣ ಲಂಕಾಯಾಂ ನಿರ್ಜಿತಃ ಪರಮಾತ್ಮನಾ ।  
ವಹ ಸೌಮ್ಯ ತಮೇವ ತ್ವಮಹಮಾಜ್ಞಾಪಯಾಮಿ ತೇ ॥
</details>

<details><summary>ಅನುವಾದ</summary>

ಸೌಮ್ಯ! ಹೀಗೆ ಪರಮಾತ್ಮಾ ಶ್ರೀರಾಮನು ಲಂಕೆಯಲ್ಲಿ ರಾವಣನೊಂದಿಗೆ ನಿನ್ನನ್ನು ಗೆದ್ದುಕೊಂಡಿರುವನು. ಆದ್ದರಿಂದ ನೀನು ಅವನ ಸೇವೆಯಲ್ಲೇ ಇರು ಎಂದು ನಾನು ಆಜ್ಞಾಪಿಸುತ್ತೇನೆ.॥7॥
</details>

###### 8


<details><summary>ಮೂಲಮ್</summary>

ಪರಮೋ ಹ್ಯೇಷ ಮೇ ಕಾಮೋ ಯತ್ತ್ವಂ ರಾಘವನಂದನಮ್ ।  
ವಹೇರ್ಲೋಕಸ್ಯ ಸಂಯಾನಂ ಗಚ್ಛಸ್ವ ವಿಗತಜ್ವರಃ ॥
</details>

<details><summary>ಅನುವಾದ</summary>

ರಘುಕುಲವನ್ನು ಆನಂದಿತಗೊಳಿಸುವ ಶ್ರೀರಾಮನು ಸಂಪೂರ್ಣ ಜಗತ್ತಿನ ಆಶ್ರಯದಾತನಾಗಿದ್ದಾನೆ. ನೀನು ಅವನ ವಾಹನವಾಗಿರು. ಇದು ನನ್ನ ಬಹುದೊಡ್ಡ ಕಾಮನೆಯಾಗಿದೆ. ಅದಕ್ಕಾಗಿ ನೀನು ನಿಶ್ಚಿಂತವಾಗಿ ಹೋಗು.॥8॥
</details>

###### 9


<details><summary>ಮೂಲಮ್</summary>

ಸೋಽಹಂ ಶಾಸನಮಾಜ್ಞಾಯ ಧನದಸ್ಯ ಮಹಾತ್ಮನಃ ।  
ತ್ವತ್ಸಕಾಶಮನುಪ್ರಾಪ್ತೋ ನಿರ್ವಿಶಂಕಃ ಪ್ರತೀಚ್ಛ ಮಾಮ್ ॥
</details>

<details><summary>ಅನುವಾದ</summary>

ಹೀಗೆ ನಾನು ಕುಬೇರನ ಆಜ್ಞೆ ಪಡೆದೇ ನಿನ್ನ ಬಳಿಗೆ ಬಂದಿರುವೆನು. ಆದ್ದರಿಂದ ನೀನು ನನ್ನನ್ನು ನಿಃಶಂಕನಾಗಿ ಸ್ವೀಕರಿಸು.॥9॥
</details>

###### 10


<details><summary>ಮೂಲಮ್</summary>

ಅಧೃಷ್ಯಃ ಸರ್ವಭೂತಾನಾಂ ಸರ್ವೇಷಾಂ ಧನದಾಜ್ಞಯಾ ।  
ಚರಾಮ್ಯಹಂ ಪ್ರಭಾವೇಣ ತವಾಜ್ಞಾಂ ಪರಿಪಾಲಯನ್ ॥
</details>

<details><summary>ಅನುವಾದ</summary>

ನಾನು ಎಲ್ಲ ಪ್ರಾಣಿಗಳಿಗೆ ಅಜೇಯನಾಗಿದ್ದೇನೆ. ಕುಬೇರನ ಆಜ್ಞೆಯಂತೆ ನಾನು ನಿನ್ನ ಆದೇಶವನ್ನು ಪಾಲಿಸುತ್ತಾ, ತನ್ನ ಪ್ರಭಾವದಿಂದ ಸಮಸ್ತ ಲೋಕಗಳಲ್ಲಿ ಸಂಚರಿಸುವೆನು.॥10॥
</details>

###### 11


<details><summary>ಮೂಲಮ್</summary>

ಏವಮುಕ್ತಸ್ತದಾ ರಾಮಃ ಪುಷ್ಪಕೇಣ ಮಹಾಬಲಃ ।  
ಉವಾಚ ಪುಷ್ಪಕಂ ದೃಷ್ಟ್ವಾ ವಿಮಾನಂ ಪುನರಾಗತಮ್ ॥
</details>

<details><summary>ಅನುವಾದ</summary>

ಪುಷ್ಪಕವು ಹೀಗೆ ಹೇಳಿದಾಗ ಮಹಾಬಲಿ ಶ್ರೀರಾಮನು ಆ ವಿಮಾನ ಪುನಃ ಬಂದಿರುವುದನ್ನು ನೋಡಿ ಅದರ ಬಳಿ ಹೇಳಿದನು.॥11॥
</details>

###### 12


<details><summary>ಮೂಲಮ್</summary>

ಯದ್ಯೇವಂಸ್ವಾಗತಂ ತೇಽಸ್ತು ವಿಮಾನವರ ಪುಷ್ಪಕ ।  
ಅನುಕೂಲ್ಯಾದ್ಧನೇಶಸ್ಯ ವೃತ್ತದೋಷೋ ನ ನೋಭವೇತ್ ॥
</details>

<details><summary>ಅನುವಾದ</summary>

ವಿಮಾನರಾಜ ಪುಷ್ಪಕವೇ! ಮಾತು ಹೀಗಿದ್ದರೆ ನಾನು ನಿನ್ನನ್ನು ಸ್ವಾಗತಿಸುತ್ತೇನೆ. ಕುಬೇರನ ಅನುಕೂಲತೆಯಿಂದಾಗಿ ನಮಗೆ ಮೇರೆ ಮೀರಿದ ದೋಷ ತಟ್ಟಲಾರದು.॥12॥
</details>

###### 13


<details><summary>ಮೂಲಮ್</summary>

ಲಾಜೈಶ್ಚೈವ ತಥಾ ಪುಷ್ಪೈರ್ಧೂಪೈಶ್ಚೈವ ಸುಗಂಧಿಭಿಃ ।  
ಪೂಜಯಿತ್ವಾ ಮಹಾಬಾಹೂರಾಘವಃ ಪುಷ್ಪಕಂ ತದಾ ॥
</details>

<details><summary>ಅನುವಾದ</summary>

ಹೀಗೆ ಹೇಳಿ ಮಹಾಬಾಹು ಶ್ರೀರಾಮನು ಅರಳು, ಪುಷ್ಪ, ಧೂಪ, ಚಂದನಾದಿಗಳಿಂದ ಪುಷ್ಪಕವಿಮಾನವನ್ನು ಪೂಜಿಸಿದನು ಹಾಗೂ ಹೇಳಿದನು.॥13॥
</details>

## (ಶ್ಲೋಕ - 14½)


<details><summary>ಮೂಲಮ್</summary>

ಗಂತವ್ಯಮಿತಿ ಚೋವಾಚ ಆಗಚ್ಛ ತ್ವಂ ಸ್ಮರೇ ಯದಾ ।  
ಸಿದ್ಧಾನಾಂ ಚ ಗತೌ ಸೌಮ್ಯ ಮಾ ವಿಷಾದೇನ ಯೋಜಯ ॥  
ಪ್ರತಿಘಾತಶ್ಚ ತೇ ಮಾ ಭೂದ್ಯಥೇಷ್ಟಂ ಗಚ್ಛತೋ ದಿಶಃ ।
</details>

<details><summary>ಅನುವಾದ</summary>

ಈಗ ನೀನು ಹೊರಟು ಹೋಗು, ನಾನು ಸ್ಮರಿಸಿದಾಗ ಬಂದು ಬಿಡು. ಆಕಾಶದಲ್ಲಿ ಇರುತ್ತಾ, ನಿನಗೆ ನನ್ನ ವಿಯೋಗದ ದುಃಖವಾಗಬಾರದು. (ಸಮಯ ಬಂದಾಗ ನಿನ್ನನ್ನು ಉಪಯೋಗಿಸುವೆನು.) ಸ್ವೇಚ್ಛೆಯಿಂದ ಸಮಸ್ತ ದಿಕ್ಕುಗಳಿಗೆ ಹೋಗುವಾಗ ಎಲ್ಲಿಯೂ ಢಿಕ್ಕಿ ಹೊಡೆಯದಿರಲಿ, ಅಥವಾ ನಿನ್ನ ಗತಿ ಕುಂಠಿತವಾಗದಿರಲಿ.॥14½॥
</details>

## (ಶ್ಲೋಕ - 15½)


<details><summary>ಮೂಲಮ್</summary>

ಏವಮಸ್ತ್ವಿತಿ ರಾಮೇಣ ಪೂಜಯಿತ್ವಾ ವಿಸರ್ಜಿತಮ್ ॥  
ಅಭಿಪ್ರೇತಾಂ ದಿಶಂ ತಸ್ಮಾತ್ಪ್ರಾಯಾತ್ತತ್ಪುಷ್ಪಕಂ ತದಾ ।
</details>

<details><summary>ಅನುವಾದ</summary>

ಪುಷ್ಪಕವು  ಹಾಗೆಯೇ ಆಗಲಿ ಎಂದು ಹೇಳಿ ಅವನ ಆಜ್ಞೆಯನ್ನು ಶಿರಸಾವಹಿಸಿಕೊಂಡನು. ಹೀಗೆ ಶ್ರೀರಾಮ ಅದನ್ನು ಪೂಜಿಸಿ ಹೋಗಲು ಅಪ್ಪಣೆ ಮಾಡಿದಾಗ ಆ ಪುಷ್ಪಕವು ತನಗೆ ಬೇಕಾದಲ್ಲಿಗೆ ಹೊರಟುಹೋಯಿತು.॥15½॥
</details>

## (ಶ್ಲೋಕ - 16½)


<details><summary>ಮೂಲಮ್</summary>

ಏವಮಂತರ್ಹಿತೇ ತಸ್ಮಿನ್ಪುಷ್ಪಕೇ ಸುಕೃತಾತ್ಮನಿ ॥  
ಭರತಃ ಪ್ರಾಂಜಲಿರ್ವಾಕ್ಯಮುವಾಚ ರಘುನಂದನಮ್ ।
</details>

<details><summary>ಅನುವಾದ</summary>

ಹೀಗೆ ಪುಣ್ಯಮಯ ಪುಷ್ಪಕವಿಮಾನವು ಅದೃಶ್ಯವಾದಾಗ ಭರತನು ಕೈಮುಗಿದುಕೊಂಡು ಶ್ರೀರಘುನಾಥನಲ್ಲಿ ಇಂತೆಂದನು.॥16½॥
</details>

## (ಶ್ಲೋಕ - 17½)


<details><summary>ಮೂಲಮ್</summary>

ವಿಬುಧಾತ್ಮನಿ ದೃಶ್ಯಂತೇ ತ್ವಯಿ ವೀರ ಪ್ರಶಾಸತಿ ॥  
ಅಮಾನುಷಾಣಿ ಸತ್ತ್ವಾನಿ ವ್ಯಾಹೃತಾನಿ ಮುಹುರ್ಮುಹುಃ ।
</details>

<details><summary>ಅನುವಾದ</summary>

ವೀರವರನೇ! ನೀನು ದೇವಸ್ವರೂಪನಾಗಿರುವೆ. ಇದರಿಂದ ನಿನ್ನ ಶಾಸನ ಕಾಲದಲ್ಲಿ ಮನುಷ್ಯೇತರ ಪ್ರಾಣಿಗಳೂ ಕೂಡ ಪದೇ-ಪದೇ ಮನುಷ್ಯರಂತೆ ಸಂಭಾಷಣ ಮಾಡುವುದು ಕಂಡುಬರುತ್ತದೆ.॥17½॥
</details>

###### 18


<details><summary>ಮೂಲಮ್</summary>

ಅನಾಮಯಶ್ಚ ಮರ್ತ್ಯಾನಾಂ ಸಾಗ್ರೋ ಮಾಸೋ ಗತೋ ಹ್ಯಯಮ್ ॥
</details>

###### 19


<details><summary>ಮೂಲಮ್</summary>

ಜೀರ್ಣಾನಾಮಪಿ ಸತ್ತ್ವಾನಾಂ ಮೃತ್ಯುರ್ನಾಯಾತಿ ರಾಘವ ।  
ಅರೋಗಪ್ರಸವಾ ನಾರ್ಯೋ ವಪುಷ್ಮಂತೋ ಹಿ ಮಾನವಾಃ ॥
</details>

<details><summary>ಅನುವಾದ</summary>

ರಾಘವ! ನೀನು ಪಟ್ಟಾಭಿಷಿಕ್ತನಾಗಿ ಒಂದು ತಿಂಗಳಿಗಿಂತ ಹೆಚ್ಚಾಯಿತು ಅಂದಿನಿಂದ ಎಲ್ಲ ಜನರು ನಿರೋಗಿಯಾಗಿದ್ದಾರೆ. ಮುದಿಪ್ರಾಣಿಯ ಬಳಿಯೂ ಮೃತ್ಯು ಸುಳಿಯುವುದಿಲ್ಲ. ಸ್ತ್ರೀಯರು ಕಷ್ಟವಿಲ್ಲದೆ ಮಕ್ಕಳನ್ನು ಹಡೆಯುತ್ತಾರೆ. ಎಲ್ಲ ಮನುಷ್ಯರು ಹೃಷ್ಟ-ಪುಷ್ಟರಾಗಿ ಕಂಡುಬರುತ್ತಾರೆ.॥18-19॥
</details>

###### 20


<details><summary>ಮೂಲಮ್</summary>

ಹರ್ಷಶ್ಚಾಭ್ಯಧಿಕೋ ರಾಜನ್ಜನಸ್ಯ ಪುರವಾಸಿನಃ ।  
ಕಾಲೇ ವರ್ಷತಿ ಪರ್ಜನ್ಯಃ ಪಾತಯನ್ನಮೃತಂ ಪಯಃ ॥
</details>

<details><summary>ಅನುವಾದ</summary>

ರಾಜನೇ! ಪ್ರಜಾಜನರಲ್ಲಿ ಹರ್ಷ ಹೆಚ್ಚಾಗಿದೆ. ಮೇಘಗಳು ಅಮೃತದಂತಹ ನೀರನ್ನು ಸುರಿಸುತ್ತಾ ಸಮಯಕ್ಕೆ ಸರಿಯಾಗಿ ಮಳೆಗರೆಯುತ್ತಿವೆ.॥20॥
</details>

## (ಶ್ಲೋಕ - 21½)


<details><summary>ಮೂಲಮ್</summary>

ವಾತಾಶ್ಚಾಪಿ ಪ್ರವಾಂತ್ಯೇತೇ ಸ್ಪರ್ಶಯುಕ್ತಾಃ ಸುಖಾಃ ಶಿವಾಃ ।  
ಈದೃಶೋ ನಶ್ಚಿರಂ ರಾಜಾ ಭವೇದಿತಿ ನರೇಶ್ವರ ॥  
ಕಥಯಂತಿ ಪುರೇ ರಾಜನ್ ಪೌರಜಾನಪದಾಸ್ತಥಾ ।
</details>

<details><summary>ಅನುವಾದ</summary>

ವಾಯುವು ಶೀತಲ ಮತ್ತು ಸುಖಸ್ಪರ್ಶವಾಗಿ ಬೀಸುತ್ತಿದೆ. ರಾಜನೇ! ನಗರ ಮತ್ತು ರಾಷ್ಟ್ರದ ಜನರು - ನಮಗೆ ಚಿರಕಾಲ ಇಂತಹ ಪ್ರಭಾವೀ ರಾಜನೇ ಇರಲಿ ಎಂದು ಈ ಪುರಿಯಲ್ಲಿ ಹೇಳುತ್ತಾರೆ.॥21½॥
</details>

###### 22


<details><summary>ಮೂಲಮ್</summary>

ಏತಾ ವಾಚಃ ಸುಮಧುರಾ ಭರತೇನ ಸಮೀರಿತಾಃ ।  
ಶ್ರುತ್ವಾ ರಾಮೋ ಮುದಾ ಯುಕ್ತೋ ಬಭೂವನೃಪಸತ್ತಮಃ ॥
</details>

<details><summary>ಅನುವಾದ</summary>

ಭರತನು ಹೇಳಿದ ಇಂತಹ ಸುಮಧುರ ಮಾತನ್ನು ಕೇಳಿ ನೃಪಶ್ರೇಷ್ಠ ಶ್ರೀರಾಮಚಂದ್ರನಿಗೆ ಬಹಳ ಸಂತೋಷವುಂಟಾಯಿತು.॥22॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ನಲವತ್ತೊಂದನೆಯ ಸರ್ಗ ಪೂರ್ಣವಾಯಿತು. ॥41॥
</details>
