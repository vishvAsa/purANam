+++
title = "೦೭೨"
unicode_script = "kannada"

+++
[ಎಪ್ಪತ್ತೆರಡನೆಯ ಸರ್ಗ]



<details><summary>ಭಾಗಸೂಚನಾ</summary>

ವಾಲ್ಮೀಕಿಗಳಿಂದ ಬೀಳ್ಕೊಂಡು ಶತ್ರುಘ್ನನು ಅಯೋಧ್ಯೆಗೆ ಹೋಗಿ ಶ್ರೀರಾಮಾದಿಗಳನ್ನು ಭೆಟ್ಟಿಯಾಗಿ, ಏಳುದಿನ ಅಲ್ಲಿ ಇದ್ದು ಪುನಃ ಮಧುರಾಪುರಿಗೆ ಪ್ರಯಾಣ
</details>

###### 1


<details><summary>ಮೂಲಮ್</summary>

ತಂ ಶಯಾನಂ ನರವ್ಯಾಘ್ರಂ ನಿದ್ರಾ ನಾಭ್ಯಾಗಮತ್ತದಾ ।  
ಚಿಂತಯಾನಮನೇಕಾರ್ಥಂ ರಾಮಗೀತಮನುತ್ತಮಮ್ ॥
</details>

<details><summary>ಅನುವಾದ</summary>

ಪುರುಷಸಿಂಹ ಶತ್ರುಘ್ನನು ಮಲಗಿದ್ದರೂ ಆ ಉತ್ತಮ ಶ್ರೀರಾಮಚಂದ್ರನ ಕುರಿತು ಅನೇಕ ರೀತಿಯ ಮಾತುಗಳನ್ನು ಯೋಚಿಸುತ್ತಿದ್ದನು. ಇದರಿಂದ ಅವನಿಗೆ ಬಹಳ ಹೊತ್ತು ನಿದ್ದೆಬಂದಿಲ್ಲ.॥1॥
</details>

###### 2


<details><summary>ಮೂಲಮ್</summary>

ತಸ್ಯ ಶಬ್ದಂ ಸುಮಧುರಂ ತಂತ್ರೀಲಯಸಮನ್ವಿತಮ್ ।  
ಶ್ರುತ್ವಾ ರಾತ್ರಿರ್ಜಗಾಮಾಶು ಶತ್ರುಘ್ನಸ್ಯ ಮಹಾತ್ಮನಃ ॥
</details>

<details><summary>ಅನುವಾದ</summary>

ವೀಣೆಯ ಲಯದೊಂದಿಗೆ ರಾಮಚರಿತ ಗಾಯನದ ಸುಮಧುರ ಶಬ್ದ ಕೇಳಿ ಮಹಾತ್ಮಾ ಶತ್ರುಘ್ನನ ಉಳಿದ ರಾತ್ರಿಯೂ ಬೇಗನೇ ಕಳೆದುಹೋಯಿತು.॥2॥
</details>

###### 3


<details><summary>ಮೂಲಮ್</summary>

ತಸ್ಯಾಂ ರಜನ್ಯಾಂ ವ್ಯಷ್ಟಾಯಾಂ ಕೃತ್ವಾ ಪೌರ್ವಾಹ್ಣಿಕಂ ಕ್ರಮಮ್ ।  
ಉವಾಚ ಪ್ರಾಂಜಲಿರ್ವಾಕ್ಯಂ ಶತ್ರುಘ್ನೋ ಮುನಿಪುಂಗವಮ್ ॥
</details>

<details><summary>ಅನುವಾದ</summary>

ರಾತ್ರೆ ಕಳೆದು ಪ್ರಾತಃಕಾಲ ಪೂರ್ವಾಹ್ಣದ ನಿತ್ಯಕರ್ಮ ಮುಗಿಸಿ ಶತ್ರುಘ್ನನು ಕೈಮುಗಿದು ಮುನಿವರ ವಾಲ್ಮೀಕಿಗಳಲ್ಲಿ ಹೇಳಿದನು.॥3॥
</details>

###### 4


<details><summary>ಮೂಲಮ್</summary>

ಭಗವನ್ ದ್ರಷ್ಟುಮಿಚ್ಛಾಮಿ ರಾಘವಂರಘುನಂದನಮ್ ।  
ತ್ವಯಾನುಜ್ಞಾತುಮಿಚ್ಛಾಮಿ ಸಹೈಭಿಃ ಸಂಶಿತವ್ರತೈಃ ॥
</details>

<details><summary>ಅನುವಾದ</summary>

ಪೂಜ್ಯರೇ! ಈಗ ನಾನು ರಘುಕುಲನಂದ ಶ್ರೀರಾಮನನ್ನು ದರ್ಶಿಸಲು ಬಯಸುತ್ತಿದ್ದೇನೆ. ಆದ್ದರಿಂದ ನೀವು ಆಜ್ಞೆ ಕೊಟ್ಟರೆ ಕಠೋರ ವ್ರತವನ್ನು ಪಾಲಿಸುವ ಈ ಸಂಗಡಿಗರೊಂದಿಗೆ ಅಯೋಧ್ಯೆಗೆ ಹೋಗಲು ಇಚ್ಛಿಸುತ್ತೇನೆ.॥4॥
</details>

###### 5


<details><summary>ಮೂಲಮ್</summary>

ಇತ್ಯೇವಂ ವಾದಿನಂ ತಂ ತು ಶತ್ರುಘ್ನಂಶತ್ರುಸೂದನಮ್ ।  
ವಾಲ್ಮೀಕಿಃ ಸಂಪರಿಷ್ವಜ್ಯ ವಿಸಸರ್ಜ ಚ ರಾಘವಮ್ ॥
</details>

<details><summary>ಅನುವಾದ</summary>

ಹೀಗೆ ಹೇಳುತ್ತಾ ರಘುಕುಲಭೂಷಣ ಶತ್ರುಸೂದನ ಶತ್ರುಘ್ನನನ್ನು ವಾಲ್ಮೀಕಿಗಳು ಬಿಗಿದಪ್ಪಿಕೊಂಡು ಹೋಗಲು ಅಪ್ಪಣೆ ನೀಡಿದರು.॥5॥
</details>

###### 6


<details><summary>ಮೂಲಮ್</summary>

ಸೋಽಭಿವಾದ್ಯ ಮುನಿಶ್ರೇಷ್ಠಂ ರಥಮಾರುಹ್ಯ ಸುಪ್ರಭಮ್ ।  
ಅಯೋಧ್ಯಾಮಗಮತ್ತೂರ್ಣಂ ರಾಘವೋತ್ಸುಕದರ್ಶನಃ ॥
</details>

<details><summary>ಅನುವಾದ</summary>

ಶ್ರೀರಾಮನ ದರ್ಶನಕ್ಕೆ ಉತ್ಕಂಠಿತನಾದ ಶತ್ರುಘ್ನನು ಮುನಿಶ್ರೇಷ್ಠ ವಾಲ್ಮೀಕಿಗಳಿಗೆ ವಂದಿಸಿ, ಒಂದು ಸುಂದರ ದೀಪ್ತಿಯುಳ್ಳ ರಥವನ್ನೇರಿ ಕೂಡಲೇ ಅಯೋಧ್ಯೆಯ ಕಡೆಗೆ ಹೊರಟನು.॥6॥
</details>

###### 7


<details><summary>ಮೂಲಮ್</summary>

ಸ ಪ್ರವಿಷ್ಟಃ ಪುರೀಂ ರಮ್ಯಾಂ ಶ್ರೀಮಾನಿಕ್ಷ್ವಾಕುನಂದನಃ ।  
ಪ್ರವಿವೇಶ ಮಹಾಬಾಹುರ್ಯತ್ರ ರಾಮೋ ಮಹಾದ್ಯುತಿಃ ॥
</details>

<details><summary>ಅನುವಾದ</summary>

ಇಕ್ಷ್ವಾಕುಕುಲನಂದನ ಮಹಾಬಾಹು ಶ್ರೀಮಾನ್ ಶತ್ರುಘ್ನನು ಅಯೋಧ್ಯೆಯನ್ನು ಪ್ರವೇಶಿಸಿ, ನೇರವಾಗಿ ಮಹಾತೇಜಸ್ವೀ ಶ್ರೀರಾಮನು ವಿರಾಜಿಸುತ್ತಿದ್ದ ಅರಮನೆಗೆ ಹೋದನು.॥7॥
</details>

###### 8


<details><summary>ಮೂಲಮ್</summary>

ಸ ರಾಮಂ ಮಂತ್ರಿ ಮಧ್ಯಸ್ಥಂ ಪೂರ್ಣಚಂದ್ರ ನಿಭಾನನಮ್ ।  
ಪಶ್ಯನ್ನಮರಮಧ್ಯಸ್ಥಂ ಸಹಸ್ರನಯನಂ ಯಥಾ ॥
</details>

###### 9


<details><summary>ಮೂಲಮ್</summary>

ಸೋಽಭಿವಾದ್ಯ ಮಹಾತ್ಮಾನಂ ಜ್ವಲಂತಮಿವ ತೇಜಸಾ ।  
ಉವಾಚ ಪ್ರಾಂಜಲಿರ್ಭೂತ್ವಾ ರಾಮಂ ಸತ್ಯಪರಾಕ್ರಮಮ್ ॥
</details>

<details><summary>ಅನುವಾದ</summary>

ಸಹಸ್ರನೇತ್ರಧಾರೀ ಇಂದ್ರನು ದೇವತೆಗಳ ನಡುವೆ ಕುಳಿತಿರುವಂತೆ ಪೂರ್ಣಚಂದ್ರನಂತೆ ಮನೋಹರ ಮುಖವುಳ್ಳ ಶ್ರೀರಾಮನು ಮಂತ್ರಿಗಳ ಮಧ್ಯದಲ್ಲಿ ವಿರಾಜಿಸುತ್ತಿದ್ದನು. ತನ್ನ ತೇಜದಿಂದ ಪ್ರಜ್ವಲಿತನಾದ ಸತ್ಯ ಪರಾಕ್ರಮಿ ಮಹಾತ್ಮಾ ಶ್ರೀರಾಮನನ್ನು ನೋಡಿ ಶತ್ರುಘ್ನನು ಕೈಮುಗಿದು ಇಂತೆಂದನು.॥8-9॥
</details>

###### 10


<details><summary>ಮೂಲಮ್</summary>

ಯದಾಜ್ಞಪ್ತಂ ಮಹಾರಾಜ ಸರ್ವಂ ತತ್ಕೃತವಾನಹಮ್ ।  
ಹತಃ ಸಲವಣಃ ಪಾಪಃ ಪುರೀ ಚಾಸ್ಯ ನಿವೇಶಿತಾ ॥
</details>

<details><summary>ಅನುವಾದ</summary>

ಮಹಾರಾಜಾ! ನೀವು ನನಗೆ ಆಜ್ಞಾಪಿಸಿದ ಎಲ್ಲ ಕಾರ್ಯವನ್ನು ಪೂರೈಸಿ ನಾನು ಬಂದಿದ್ದೇನೆ. ಪಾಪೀ ಲವಣನು ಹತನಾಗಿ ಅವನ ಪುರಿಯೂ ನೆಲೆಗೊಂಡಿತು.॥10॥
</details>

###### 11


<details><summary>ಮೂಲಮ್</summary>

ದ್ವಾದಶೈತಾನಿ ವರ್ಷಾಣಿ ತ್ವಾಂ ವಿನಾ ರಘುನಂದನ ।  
ನೋತ್ಸಹೇಯಮಹಂ ವಸ್ತುಂ ತ್ವಯಾ ವಿರಹಿತೋ ನೃಪ ॥
</details>

<details><summary>ಅನುವಾದ</summary>

ರಘುನಂದನ! ನಿಮ್ಮ ದರ್ಶನವಿಲ್ಲದೆ ಈ ಹನ್ನೆರಡು ವರ್ಷಗಳು ಹೇಗೋ ಕಳೆದು ಹೋದುವು; ಆದರೆ ನರೇಶ್ವರ! ಇನ್ನು ಹೆಚ್ಚು ದಿನ ನಿಮ್ಮಿಂದ ದೂರ ಉಳಿಯುವ ಸಾಹಸ ನನ್ನಲ್ಲಿ ಇಲ್ಲ.॥11॥
</details>

###### 12


<details><summary>ಮೂಲಮ್</summary>

ಸ ಮೇ ಪ್ರಸಾದಂ ಕಾಕುತ್ಸ್ಥ ಕುರುಷ್ವಾಮಿತವಿಕ್ರಮ ।  
ಮಾತೃಹೀನೋ ಯಥಾ ವತ್ಸೋ ನ ಚಿರಂ ಪ್ರವಸಾಮ್ಯಹಮ್ ॥
</details>

<details><summary>ಅನುವಾದ</summary>

ಅಮಿತ ಪರಾಕ್ರಮೀ ಕಾಕುತ್ಸ್ಥನೇ! ಪುಟ್ಟಮಗು ತನ್ನ ತಾಯಿಯನ್ನು ಅಗಲಿ ಇರುವುದಿಲ್ಲವೋ ಹಾಗೆಯೇ ನಾನು ಚಿರಕಾಲ ನಿಮ್ಮಿಂದ ದೂರ ಇರಲಾರೆ. ಅದಕ್ಕಾಗಿ ನೀವು ನನ್ನ ಮೇಲೆ ಕೃಪೆದೋರಿರಿ.॥12॥
</details>

###### 13


<details><summary>ಮೂಲಮ್</summary>

ಏವಂ ಬ್ರುವಾಣಂ ಶತ್ರುಘ್ನಂ ಪರಿಷ್ವಜ್ಯೇದಮಬ್ರವೀತ್ ।  
ಮಾ ವಿಷಾದಂ ಕೃಥಾಃ ಶೂರ ನೈತತ್ ಕ್ಷತ್ರಿಯಚೇಷ್ಟಿತಮ್ ॥
</details>

<details><summary>ಅನುವಾದ</summary>

ಹೀಗೆ ಹೇಳುತ್ತಿರುವ ಶತ್ರುಘ್ನನನ್ನು ಬಿಗಿದಪ್ಪಿಕೊಂಡು ಶ್ರೀರಾಮನು ಹೇಳಿದನು - ಶೂರವೀರನೇ! ವಿಷಾದಪಡಬೇಡ. ಈ ರೀತಿ ಕಾತರನಾಗುವುದು ಕ್ಷತ್ರಿಯರಿಗೆ ಉಚಿತವಲ್ಲ.॥13॥
</details>

###### 14


<details><summary>ಮೂಲಮ್</summary>

ನಾವಸೀದಂತಿ ರಾಜಾನೋ ವಿಪ್ರವಾಸೇಷು ರಾಘವ ।  
ಪ್ರಜಾ ಚ ಪರಿಪಾಲ್ಯಾ ಹಿ ಕ್ಷಾತ್ರಧರ್ಮೇಣ ರಾಘವ ॥
</details>

<details><summary>ಅನುವಾದ</summary>

ರಘುಕುಲಭೂಷಣ! ರಾಜರು ಪರದೇಶದಲ್ಲಿದ್ದರೂ ದುಃಖಿತರಾಗುವುದಿಲ್ಲ. ರಘುವೀರನೇ! ರಾಜನು ಕ್ಷತ್ರಿಯ ಧರ್ಮಕ್ಕನುಸಾರ ಪ್ರಜೆಯನ್ನು ಚೆನ್ನಾಗಿ ಪಾಲಿಸಬೇಕು.॥14॥
</details>

###### 15


<details><summary>ಮೂಲಮ್</summary>

ಕಾಲೇ ಕಾಲೇ ತು ಮಾಂ ವೀರ ಅಯೋಧ್ಯಾಮವಲೋಕಿತುಮ್ ।  
ಆಗಚ್ಛ ತ್ವಂ ನರಶ್ರೇಷ್ಠ ಗಂತಾಸಿ ಚ ಪುರಂ ತವ ॥
</details>

<details><summary>ಅನುವಾದ</summary>

ನರಶ್ರೇಷ್ಠವೀರನೇ! ಆಗಾಗ ನನ್ನನ್ನು ನೋಡಲು ಅಯೋಧ್ಯೆಗೆ ಬರುತ್ತಾ ಇರು ಹಾಗೂ ಮತ್ತೆ ತನ್ನ ಪುರಿಗೆ ಮರಳಿ ಹೋಗುತ್ತಾ ಇರು.॥15॥
</details>

###### 16


<details><summary>ಮೂಲಮ್</summary>

ಮಮಾಪಿ ತ್ವಂ ಸುದಯಿತಃ ಪ್ರಾಣೈರಪಿ ನ ಸಂಶಯಃ ।  
ಅವಶ್ಯಂ ಕರಣೀಯಂ ಚ ರಾಜ್ಯಸ್ಯ ಪರಿಪಾಲನಮ್ ॥
</details>

<details><summary>ಅನುವಾದ</summary>

ನೀನು ನನಗೆ ಪ್ರಾಣಕ್ಕಿಂತ ಹೆಚ್ಚು ಪ್ರಿಯನಾಗಿರುವೆ ಇದರಲ್ಲಿ ಸಂಶಯವೇ ಇಲ್ಲ. ಆದರೆ ರಾಜ್ಯದ ಪಾಲನೆ ಮಾಡುವುದೂ ಆವಶ್ಯಕ ಕರ್ತವ್ಯವಾಗಿದೆ.॥16॥
</details>

###### 17


<details><summary>ಮೂಲಮ್</summary>

ತಸ್ಮಾತ್ತ್ವಂ ವಸ ಕಾಕುತ್ಸ್ಥ ಸಪ್ತರಾತ್ರಂ ಮಯಾ ಸಹ ।  
ಊರ್ಧ್ವಂ ಗಂತಾಸಿ ಮಧುರಾಂ ಸಭೃತ್ಯಬಲವಾಹನಃ ॥
</details>

<details><summary>ಅನುವಾದ</summary>

ಆದ್ದರಿಂದ ಕಾಕುತ್ಸ್ಥನೇ ! ಈಗ ಏಳುದಿನ ನೀನು ನನ್ನೊಂದಿಗೆ ಇರು. ಅನಂತರ ಸೇವಕರು, ಸೈನ್ಯ, ವಾಹನಗಳೊಂದಿಗೆ ಮಧುರಾಪುರಿಗೆ ಹೊರಟು ಹೋಗು.॥17॥
</details>

###### 18


<details><summary>ಮೂಲಮ್</summary>

ರಾಮಸ್ಯೈ ತದ್ವಚಃ ಶ್ರುತ್ವಾ ಧರ್ಮಯುಕ್ತಂ ಮನೋಽನುಗಮ್ ।  
ಶತ್ರುಘ್ನೋ ದೀನಯಾ ವಾಚಾ ಬಾಢಮಿತ್ಯೇವ ಚಾಬ್ರವೀತ್ ॥
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನ ಈ ಮಾತು ಧರ್ಮ ಯುಕ್ತ ಇರುವುದರೊಂದಿಗೆ ಮನಸ್ಸಿಗನುಕೂಲವಾಗಿತ್ತು. ಅದನ್ನು ಕೇಳಿ ಶತ್ರುಘ್ನನು ಶ್ರೀರಾಮನ ವಿಯೋಗದ ಭಯದಿಂದ ದೀನವಾಣಿಯಲ್ಲಿ ‘ತಮ್ಮ ಆಜ್ಞೆಯಂತಾಗಲಿ’ ಎಂದು ಹೇಳಿದನು.॥18॥
</details>

###### 19


<details><summary>ಮೂಲಮ್</summary>

ಸಪ್ತರಾತ್ರಂ ಚ ಕಾಕುತ್ಸ್ಥೋ ರಾಘವಸ್ಯ ಯಥಾಜ್ಞಯಾ ।  
ಉಷ್ಯ ತತ್ರ ಮಹೇಷ್ವಾಸೋಗಮನಾಯೋಪಚಕ್ರಮೇ ॥
</details>

<details><summary>ಅನುವಾದ</summary>

ಶ್ರೀರಘುನಾಥನ ಆಜ್ಞೆಯಂತೆ ಏಳು ದಿನ ಅಯೋಧ್ಯೆಯಲ್ಲಿ ಇದ್ದು, ಮಹಾಧನುರ್ಧರ ಕಾಕುತ್ಸ್ಥಕುಲಭೂಷಣ ಶತ್ರುಘ್ನನು ಅಲ್ಲಿಂದ ಹೋಗಲು ಸಿದ್ಧನಾದನು.॥19॥
</details>

###### 20


<details><summary>ಮೂಲಮ್</summary>

ಆಮಂತ್ರ್ಯತು ಮಹಾತ್ಮಾನಂ ರಾಮಂ ಸತ್ಯಪರಾಕ್ರಮಮ್ ।  
ಭರತಂ ಲಕ್ಷ್ಮಣಂ ಚೈವ ಮಹಾರಥಮುಪಾರುಹತ್ ॥
</details>

<details><summary>ಅನುವಾದ</summary>

ಸತ್ಯಪರಾಕ್ರಮಿ ಮಹಾತ್ಮಾ ಶ್ರೀರಾಮ, ಭರತ, ಲಕ್ಷ್ಮಣರಿಂದ ಬೀಳ್ಕೊಂಡು ಶತ್ರುಘ್ನನು ಬಂದು ವಿಶಾಲ ರಥವನ್ನು ಏರಿದನು.॥20॥
</details>

###### 21


<details><summary>ಮೂಲಮ್</summary>

ದೂರಂ ಪದ್ಭ್ಯಾಮನುಗತೋ ಲಕ್ಷ್ಮಣೇನಮಹಾತ್ಮನಾ ।  
ಭರತೇನ ಚ ಶತ್ರುಘ್ನೋ ಜಗಾಮಾಶು ಪುರೀಂ ತದಾ ॥
</details>

<details><summary>ಅನುವಾದ</summary>

ಮಹಾತ್ಮಾ ಲಕ್ಷ್ಮಣ ಮತ್ತು ಭರತರು ಕಾಲ್ನಡಿಗೆಯಲ್ಲಿ ಅವನನ್ನು ಬೀಳ್ಕೊಡಲು ಸ್ವಲ್ಪದೂರ ಹಿಂದೆಯೇ ಹೋದರು. ಅನಂತರ ಶತ್ರುಘ್ನನು ಶೀಘ್ರವಾಗಿ ತನ್ನ ರಾಜಧಾನಿಯ ಕಡೆಗೆ ಹೊರಟು ಹೋದನು.॥21॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ಎಪ್ಪತ್ತೆರಡನೆಯ ಸರ್ಗ ಪೂರ್ಣವಾಯಿತು. ॥72॥
</details>
