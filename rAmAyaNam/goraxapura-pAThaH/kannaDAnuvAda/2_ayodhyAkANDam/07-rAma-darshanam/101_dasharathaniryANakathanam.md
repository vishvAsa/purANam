+++
title = "१०१ दशरथनिर्याणकथनम्"
title_english = "101 Bharata informs Rama about Dasaratha s death"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-101-Dasharatha_Niryana_Kathanam_.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮನು ಭರತನಲ್ಲಿ ವನಕ್ಕೆ ಆಗಮಿಸಿದ ಪ್ರಯೋಜನ ಕೇಳಿದುದು, ಭರತನು ಅವನಲ್ಲಿ ರಾಜ್ಯವನ್ನು ಸ್ವೀಕರಿಸುವಂತೆ ಪ್ರಾರ್ಥಿಸಿದುದು, ಶ್ರೀರಾಮನು ಅದನ್ನು ತಿರಸ್ಕರಿಸಿದುದು
</details>

###### 1


<details><summary>ಮೂಲಮ್</summary>

ತಂ ತು ರಾಮಃ ಸಮಾಜ್ಞಾಯ ಭ್ರಾತರಂ ಗುರುವತ್ಸಲಮ್ ।  
ಲಕ್ಷ್ಮಣೇನ ಸಹ ಭ್ರಾತ್ರಾ ಪ್ರಷ್ಟುಂ ಸಮುಪಚಕ್ರಮೇ ॥
</details>

<details><summary>ಅನುವಾದ</summary>

ಲಕ್ಷ್ಮಣ ಸಹಿತ ಶ್ರೀರಾಮನು ತನ್ನ ಗುರುಭಕ್ತ ತಮ್ಮನಾದ ಭರತನನ್ನು ಚೆನ್ನಾಗಿ ಸಮಜಾಯಿಸಿ ಅಥವಾ ಅವನು ತನ್ನಲ್ಲಿ ಅನುರಕ್ತನೆಂದು ತಿಳಿದು ಅವನಲ್ಲಿ ಈ ಪ್ರಕಾರ ಕೇಳಿದನು.॥1॥
</details>

###### 2


<details><summary>ಮೂಲಮ್</summary>

ಕಿಮೇತದಿಚ್ಛೇಯಮಹಂ ಶ್ರೋತುಂಪ್ರವ್ಯಾಹೃತಂ ತ್ವಯಾ ।  
ಯಸ್ಮಾತ್ ತ್ವಮಾಗತೋ ದೇಶಮಿಮಂ ಚೀರಜಟಾಜಿನೀ ॥
</details>

###### 3


<details><summary>ಮೂಲಮ್</summary>

ಯನ್ನಿಮಿತ್ತಮಿಮಂ ದೇಶಂ ಕೃಷ್ಣಾಜಿನ ಜಟಾಧರಃ ।  
ಹಿತ್ವಾ ರಾಜ್ಯಂಪ್ರವಿಷ್ಟಸ್ತ್ವಂ ತತ್ಸರ್ವಂ ವಕ್ತುಮರ್ಹಸಿ ॥
</details>

<details><summary>ಅನುವಾದ</summary>

ತಮ್ಮ! ನೀನು ರಾಜ್ಯವನ್ನು ಬಿಟ್ಟು ವಲ್ಕಲ, ಕೃಷ್ಣಮೃಗ ಚರ್ಮ ಮತ್ತು ಜಟೆಯನ್ನು ಧರಿಸಿ ಇಲ್ಲಿಗೆ ಬಂದಿರುವೆಯಲ್ಲ, ಇದರ ಕಾರಣವೇನು? ನೀನು ವನಕ್ಕೆ ಬಂದ ನಿಮಿತ್ತವನ್ನು ನಾನು ನಿನ್ನಿಂದ ಕೇಳಲು ಬಯಸುತ್ತಿರುವೆನು. ನೀನು ಎಲ್ಲವನ್ನೂ ಸರಿಯಾಗಿ ತಿಳಿಸು.॥2-3॥
</details>

###### 4


<details><summary>ಮೂಲಮ್</summary>

ಇತ್ಯುಕ್ತಃ ಕೇಕಯೀಪುತ್ರಃ ಕಾಕುತ್ಸ್ಥೇನ ಮಹಾತ್ಮನಾ ।  
ಪ್ರಗೃಹ್ಯ ಬಲವದ್ಭೂಯಃ ಪ್ರಾಂಜಲಿರ್ವಾಕ್ಯಮಬ್ರವೀತ್ ॥
</details>

<details><summary>ಅನುವಾದ</summary>

ಕಕುತ್ಸ್ಥವಂಶೀ ಮಹಾತ್ಮಾ ಶ್ರೀರಾಮನು ಹೀಗೆ ಕೇಳಿದಾಗ ಭರತನು ಹೃದಯದ ಶೋಕವನ್ನು ಅದುಮಿಕೊಂಡು ಪುನಃ ಕೈಮುಗಿದು ಈ ಪ್ರಕಾರ ಹೇಳಿದನು.॥4॥
</details>

###### 5


<details><summary>ಮೂಲಮ್</summary>

ಆರ್ಯ ತಾತಃ ಪರಿತ್ಯಜ್ಯ ಕೃತ್ವಾ ಕರ್ಮ ಸುದುಷ್ಕರಮ್ ।  
ಗತಃ ಸ್ವರ್ಗಂ ಮಹಾಬಾಹುಃ ಪುತ್ರಶೋಕಾಭಿಪೀಡಿತಃ ॥
</details>

<details><summary>ಅನುವಾದ</summary>

ಆರ್ಯನೇ! ನಮ್ಮ ಮಹಾಬಾಹು ತಂದೆಯವರು ಅತ್ಯಂತ ದುಷ್ಕರ ಕರ್ಮಮಾಡಿ ಪುತ್ರಶೋಕದಿಂದ ಪೀಡಿತರಾಗಿ ನಮ್ಮನ್ನು ಅಗಲಿ ಸ್ವರ್ಗಲೋಕಕ್ಕೆ ಹೊರಟುಹೋದರು.॥5॥
</details>

###### 6


<details><summary>ಮೂಲಮ್</summary>

ಸ್ತ್ರಿಯಾ ನಿಯುಕ್ತಃ ಕೈಕೇಯ್ಯಾ ಮಮ ಮಾತ್ರಾ ಪರಂತಪ ।  
ಚಕಾರ ಸಾ ಮಹತ್ಪಾಪಮಿದಮಾತ್ಮಯಶೋಹರಮ್ ॥
</details>

<details><summary>ಅನುವಾದ</summary>

ಶತ್ರುಗಳಿಗೆ ಸಂತಾಪಕೊಡುವ ರಘುನಂದನ! ತನ್ನ ಪತ್ನೀ ಮತ್ತು ನನ್ನ ತಾಯಿ ಕೈಕೇಯಿಯ ಪ್ರೇರಣೆಯಿಂದಲೇ ವಿವಶರಾದ ತಂದೆಯವರು ಇಂತಹ ಕಠೋರ ಕಾರ್ಯ ಮಾಡಿದ್ದರು. ನನ್ನ ತಾಯಿಯು ತನ್ನ ಸುಯಶವನ್ನು ನಾಶಮಾಡುವ ಈ ಭಾರೀ ದೊಡ್ಡ ಪಾಪ ಮಾಡಿರುವಳು.॥6॥
</details>

###### 7


<details><summary>ಮೂಲಮ್</summary>

ಸಾ ರಾಜ್ಯಾಲಮಪ್ರಾಪ್ಯ ವಿಧವಾ ಶೋಕಕರ್ಶಿತಾ ।  
ಪ್ರತಿಷ್ಯತಿ ಮಹಾಘೋರೇ ನಿರಯೇ ಜನನೀ ಮಮ ॥
</details>

<details><summary>ಅನುವಾದ</summary>

ಆದ್ದರಿಂದ ಅವಳು ರಾಜ್ಯರೂಪೀ ಫಲವನ್ನು ಪಡೆಯದೆ ವಿಧವೆಯಾಗಿರುವಳು. ಈಗ ನನ್ನ ತಾಯಿಯು ಶೋಕದಿಂದ ದುರ್ಬಲಳಾಗಿ ಮಹಾಘೋರ ನರಕದಲ್ಲಿ ಬೀಳುವಳು.॥7॥
</details>

###### 8


<details><summary>ಮೂಲಮ್</summary>

ತಸ್ಯ ಮೇ ದಾಸಭೂತಸ್ಯ ಪ್ರಸಾದಂ ಕರ್ತುಮರ್ಹಸಿ ।  
ಅಭಿಷಿಂಚಸ್ವ ಚಾದ್ಯೈವ ರಾಜ್ಯೇನ ಮಘವಾನಿವ ॥
</details>

<details><summary>ಅನುವಾದ</summary>

ಈಗ ನೀನು ನಿನ್ನ ದಾಸ ಭರತನಾದ ನನ್ನ ಮೇಲೆ ಕೃಪೆ ಮಾಡು ಮತ್ತು ಇಂದ್ರನಂತೆ ಇಂದೇ ರಾಜ್ಯವನ್ನು ಸ್ವೀಕರಿಸಲು ಪಟ್ಟಾಭಿಷಿಕ್ತನಾಗು.॥8॥
</details>

###### 9


<details><summary>ಮೂಲಮ್</summary>

ಇಮಾಃ ಪ್ರಕೃತಯಃ ಸರ್ವಾ ವಿಧವಾ ಮಾತರಶ್ಚ ಯಾಃ ।  
ತ್ವತ್ಸಕಾಶಮನುಪ್ರಾಪ್ತಾಃ ಪ್ರಸಾದಂ ಕರ್ತುಮರ್ಹಸಿ ॥
</details>

<details><summary>ಅನುವಾದ</summary>

ಈ ಎಲ್ಲ ಮಂತ್ರಿಗಳೇ ಆದಿ ಎಲ್ಲ ವಿಧವೆಯರಾದ ತಾಯಂದಿರು ನಿನ್ನ ಬಳಿಗೆ ಬಂದಿರುವರು. ನೀನು ಇವರೆಲ್ಲರ ಮೇಲೆ ಕೃಪೆಮಾಡು.॥9॥
</details>

###### 10


<details><summary>ಮೂಲಮ್</summary>

ತದಾನುಪೂರ್ವ್ಯಾ ಯುಕ್ತಶ್ಚ ಯುಕ್ತಂ ಚಾತ್ಮನಿ ಮಾನದ ।  
ರಾಜ್ಯಂ ಪ್ರಾಪ್ನುಹಿ ಧರ್ಮೇಣ ಸಕಾಮಾನ್ ಸುಹೃದಃ ಕುರು ॥
</details>

<details><summary>ಅನುವಾದ</summary>

ಮಾನದನಾದ ಶ್ರೀರಾಮಾ! ನೀನು ಜ್ಯೇಷ್ಠನಾದ್ದರಿಂದ ಕ್ರಮವಾಗಿ ರಾಜ್ಯದ ಅಧಿಕಾರದಿಂದ ಯುಕ್ತನಾಗಿರುವೆ, ನ್ಯಾಯವಾಗಿ ನಿನಗೇ ರಾಜ್ಯ ಸಿಗುವುದು ಉಚಿತವಾಗಿದೆ. ಆದ್ದರಿಂದ ನೀನು ಧರ್ಮಾನುಸಾರ ರಾಜ್ಯವನ್ನು ಸ್ವೀಕರಿಸಿ, ತನ್ನ ಸುಹೃದರನ್ನು ಸಫಲ ಮನೋರಥವಾಗಿಸು.॥10॥
</details>

###### 11


<details><summary>ಮೂಲಮ್</summary>

ಭವತ್ವವಿಧವಾ ಭೂಮಿಃ ಸಮಗ್ರಾ ಪತಿನಾ ತ್ವಯಾ ।  
ಶಶಿನಾ ವಿಮಲೇನೇವ ಶಾರದೀ ರಜನೀ ಯಥಾ ॥
</details>

<details><summary>ಅನುವಾದ</summary>

ನಿನ್ನಂತಹ ಪತಿಯಿಂದ ಯುಕ್ತವಾದ ಈ ಇಡೀ ವಸುಂಧರೆ ವೈಧವ್ಯರಹಿತವಾಗಿ, ನಿರ್ಮಲಚಂದ್ರನಿಂದ ಸನಾಥವಾದ ಶರತ್ಕಾಲದ ರಾತ್ರಿಯಂತೆ ಶೋಭಿಸಲಿ.॥11॥
</details>

###### 12


<details><summary>ಮೂಲಮ್</summary>

ಏಭಿಷ್ಚ ಸಚಿವೈಃ ಸಾರ್ಧಂ ಶಿರಸಾ ಯಾಚಿತೋ ಮಯಾ ।  
ಭ್ರಾತುಃ ಶಿಷ್ಯಸ್ಯ ದಾಸಸ್ಯ ಪ್ರಸಾದಂ ಕರ್ತುಮರ್ಹಸಿ ॥
</details>

<details><summary>ಅನುವಾದ</summary>

ನಾನು ಎಲ್ಲ ಸಚಿವರಿಂದೊಡಗೂಡಿ ನಿನ್ನ ಚರಣಗಳಲ್ಲಿ ತಲೆಬಾಗಿ - ‘ನೀನು ರಾಜ್ಯವನ್ನು ಸ್ವೀಕರಿಸು’ ಎಂದು ಬೇಡಿಕೊಳ್ಳುತ್ತಿರುವೆನು. ನಾನು ನಿನ್ನ ತಮ್ಮನು, ಶಿಷ್ಯನು, ದಾಸನೂ ಆಗಿರುವೆ. ನೀನು ನನ್ನ ಮೇಲೆ ದಯೆತೋರು.॥12॥
</details>

###### 13


<details><summary>ಮೂಲಮ್</summary>

ತದಿದಂ ಶಾಶ್ವತಂ ಪಿತ್ರ್ಯಂ ಸರ್ವಂ ಸಚಿವಮಂಡಲಮ್ ।  
ಪೂಜಿತಂ ಪುರುಷವ್ಯಾಘ್ರ ನಾತಿಕ್ರಮಿತುಮರ್ಹಸಿ ॥
</details>

<details><summary>ಅನುವಾದ</summary>

ಪುರುಷಸಿಂಹ! ಈ ಎಲ್ಲ ಮಂಡಲವು ನಮ್ಮಲ್ಲಿ ಕುಲ ಪರಂಪರೆಯಿಂದ ನಡೆದುಬಂದಿದೆ. ಇವರೆಲ್ಲ ಸಚಿವರು ತಂದೆಯವರ ಕಾಲದಲ್ಲಿಯೂ ಇದ್ದರು. ನಾವು ಸದಾ ಇವರನ್ನು ಸಮ್ಮಾನಿಸುತ್ತಾ ಬಂದಿರುವೆವು. ಆದ್ದರಿಂದ ನೀನು ಇವರ ಪ್ರಾರ್ಥನೆಯನ್ನು ತಳ್ಳಿಹಾಕಬೇಡ.॥13॥
</details>

###### 14


<details><summary>ಮೂಲಮ್</summary>

ಏವಮುಕ್ತ್ವಾ ಮಹಾಬಾಹುಃ ಸಬಾಷ್ಪಃ ಕೇಕಯೀಸುತಃ ।  
ರಾಮಸ್ಯ ಶಿರಸಾ ಪಾದೌ ಜಗ್ರಾಹ ಭರತಃ ಪುನಃ ॥
</details>

<details><summary>ಅನುವಾದ</summary>

ಹೀಗೆ ಹೇಳಿ ಕೈಕೇಯೀ ಪುತ್ರ ಮಹಾಬಾಹು ಭರತನು ಕಂಗಳಿಂದ ಕಂಬನಿಗರೆಯುತ್ತಾ ಪುನಃ ಶ್ರೀರಾಮಚಂದ್ರನ ಚರಣಗಳಲ್ಲಿ ತಲೆಯನ್ನು ಚಾಚಿದನು.॥14॥
</details>

###### 15


<details><summary>ಮೂಲಮ್</summary>

ತಂ ಮತ್ತಮಿವ ಮಾತಂಗಂ ನಿಃಶ್ವಸಂತ ಪುನಃ ಪುನಃ ।  
ಭ್ರಾತರಂ ಭರತಂ ರಾಮಃ ಪರಿಷ್ವಜ್ಯೇದಮಬ್ರವೀತ್ ॥
</details>

<details><summary>ಅನುವಾದ</summary>

ಆಗ ಅವನು ಮತ್ತ ಗಜದಂತೆ ಪದೇ ಪದೇ ದೀರ್ಘವಾಗಿ ನಿಟ್ಟಿಸಿರು ಬಿಡುತ್ತಿದ್ದನು, ಆಗ ಶ್ರೀರಾಮನು ತಮ್ಮನಾದ ಭರತನನ್ನು ಎತ್ತಿಕೊಂಡು ಅಪ್ಪಿಕೊಂಡನು ಹಾಗೂ ಈ ಪ್ರಕಾರ ಹೇಳಿದನು.॥15॥
</details>

###### 16


<details><summary>ಮೂಲಮ್</summary>

ಕುಲೀನಃ ಸತ್ತ್ವಸಂಪನ್ನಸ್ತೇಜಸ್ವೀ ಚರಿತವ್ರತಃ ।  
ರಾಜ್ಯಹೇತೋಃ ಕಥಂ ಪಾಪಮಾಚರೇನ್ಮದ್ವಿಧೋ ಜನಃ ॥
</details>

<details><summary>ಅನುವಾದ</summary>

ತಮ್ಮ! ಉತ್ತಮ ಕುಲದಲ್ಲಿ ಹುಟ್ಟಿದ, ಸತ್ತ್ವಗುಣಸಂಪನ್ನ, ತೇಜಸ್ವೀ ಮತ್ತು ಶ್ರೇಷ್ಠ ವ್ರತಗಳನ್ನು ಪಾಲಿಸುವ ನನ್ನಂತಹ ಮನುಷ್ಯನು ರಾಜ್ಯಕ್ಕಾಗಿ ತಂದೆಯ ಆಜ್ಞೆಯನ್ನು ಹೇಗೆ ಉಲ್ಲಂಘಿಸಬಲ್ಲನು? ನೀನೇ ಹೇಳು.॥16॥
</details>

###### 17


<details><summary>ಮೂಲಮ್</summary>

ನ ದೋಷಂ ತ್ವಯಿ ಪಶ್ಯಾಮಿ ಸೂಕ್ಷ್ಮಮಪ್ಯರಿಸೂದನ ।  
ನ ಚಾಪಿ ಜನನೀಂ ಬಾಲ್ಯಾತ್ ತ್ವಂ ವಿಗರ್ಹಿತುಮರ್ಹಸಿ ॥
</details>

<details><summary>ಅನುವಾದ</summary>

ಶತ್ರುಸೂದನ! ನಾನು ನಿನ್ನೊಳಗೆ ಕೊಂಚವೂ ದೋಷವನ್ನು ನೋಡುವುದಿಲ್ಲ. ಅಜ್ಞಾನವಶನಾಗಿ ನೀನು ನಿನ್ನ ತಾಯಿಯನ್ನು ಎಂದಿಗೂ ನಿಂದಿಸಬಾರದು.॥17॥
</details>

###### 18


<details><summary>ಮೂಲಮ್</summary>

ಕಾಮಕಾರೋ ಮಹಾಪ್ರಾಜ್ಞ ಗುರೂಣಾಂ ಸರ್ವದಾನಘ ।  
ಉಪಪನ್ನೇಷು ದಾರೇಷುಪುತ್ರೇಷು ಚ ವಿಧೀಯತೇ ॥
</details>

<details><summary>ಅನುವಾದ</summary>

ನಿಷ್ಪಾಪ ಮಹಾಪ್ರಾಜ್ಞನೇ! ಹಿರಿಯರಿಗೆ ತನಗೆ ಬೇಕಾದ ಪತ್ನಿಯರಲ್ಲಿ ಮತ್ತು ಪ್ರಿಯ ಪುತ್ರರ ಮೇಲೆ ಸದಾ ಪೂರ್ಣ ಅಧಿಕಾರವಿರುತ್ತದೆ. ಅವರು ಅವರಿಗೆ ಬೇಕಾದ ಹಾಗೆ ಆಜ್ಞಾಪಿಸಬಲ್ಲರು.॥18॥
</details>

###### 19


<details><summary>ಮೂಲಮ್</summary>

ವಯಮಸ್ಯ ಯಥಾ ಲೋಕೇ ಸಂಖ್ಯಾತಾಃ ಸೌಮ್ಯ ಸಾಧುಭಿಃ ।  
ಭಾರ್ಯಾಃ ಪುತ್ರಾಶ್ಚ ಶಿಷ್ಯಾಶ್ಚ ತ್ವಮಪಿ ಜ್ಞಾತುಮರ್ಹಸಿ ॥
</details>

<details><summary>ಅನುವಾದ</summary>

ಸೌಮ್ಯನೇ! ತಾಯಂದಿರ ಸಹಿತ ನಾವೂ ಕೂಡ ಈ ಲೋಕದಲ್ಲಿ ಶ್ರೇಷ್ಠಪುರುಷರಿಂದ ಮಹಾರಾಜರ ಪತ್ನೀ-ಪುತ್ರ ಮತ್ತು ಶಿಷ್ಯರೆಂದು ಹೇಳಿಸಿಕೊಂಡಿದ್ದೇವೆ. ಆದ್ದರಿಂದ ನಮಗೂ ಎಲ್ಲ ರೀತಿಯ ಅಪ್ಪಣೆ ಮಾಡುವ ಅಧಿಕಾರ ಅವರಿಗಿತ್ತು. ಈ ಮಾತನ್ನು ತಿಳಿಯಲು ನೀನೂ ಯೋಗ್ಯನಾಗಿರುವೆ.॥19॥
</details>

###### 20


<details><summary>ಮೂಲಮ್</summary>

ವನೇ ವಾ ಚೀರವಸನಂ ಸೌಮ್ಯಕೃಷ್ಣಾಜಿನಾಂಬರಮ್ ।  
ರಾಜ್ಯೇ ವಾಪಿ ಮಹಾರಾಜೋ ಮಾಂ ವಾಸಯಿತುಮೀಶ್ವರಃ ॥
</details>

<details><summary>ಅನುವಾದ</summary>

ಮಹಾರಾಜರು ನನಗೆ ನಾರುಮಡಿ, ಮೃಗಚರ್ಮ ತೊಡಿಸಿ ವನದಲ್ಲಿ ಇರಿಸಲು ಅಥವಾ ಸಿಂಹಾಸನದಲ್ಲಿ ಕುಳ್ಳಿರಿಸಲು ಇವೆರಡರಲ್ಲಿಯೂ ಅವರು ಸರ್ವಥಾ ಸಮರ್ಥರಾಗಿದ್ದರು.॥20॥
</details>

###### 21


<details><summary>ಮೂಲಮ್</summary>

ಯಾವತ್ ಪಿತರಿ ಧರ್ಮಜ್ಞ ಗೌರವಂ ಲೋಕಸತ್ಕೃತೇ ।  
ತಾವದ್ಧರ್ಮಕೃತಾಂ ಶ್ರೇಷ್ಠಜನನ್ಯಾಮಪಿಗೌರವಮ್ ॥
</details>

<details><summary>ಅನುವಾದ</summary>

ಧರ್ಮಜ್ಞನೇ! ಧರ್ಮಾತ್ಮರಲ್ಲಿ ಶ್ರೇಷ್ಠನಾದ ಭರತನೇ ಮನುಷ್ಯನಿಗೆ ವಿಶ್ವವಂದ್ಯ ತಂದೆಯಲ್ಲಿ ಇರುವಷ್ಟೇ ಗೌರವ ಬುದ್ಧಿಯು ತಾಯಿಯಲ್ಲಿಯೂ ಇರಬೇಕು.॥21॥
</details>

###### 22


<details><summary>ಮೂಲಮ್</summary>

ಏತಾಭ್ಯಾಂ ಧರ್ಮಶೀಲಾಭ್ಯಾಂ ವನಂ ಗಚ್ಛೇತಿ ರಾಘವ ।  
ಮಾತಾಪಿತೃಭ್ಯಾಮುಕ್ತೋಽಹಂ ಕಥಮನ್ಯತ್ ಸಮಾಚರೇ ॥
</details>

<details><summary>ಅನುವಾದ</summary>

ರಘುನಂದನ! ಈ ಧರ್ಮಶೀಲ ತಾಯಿ ಮತ್ತು ತಂದೆ ಇಬ್ಬರೂ ನನಗೆ ಕಾಡಿಗೆ ಹೋಗಲು ಆಜ್ಞಾಪಿಸಿದಾಗ ನಾನು ಅವರ ಆಜ್ಞೆಗೆ ವಿಪರೀತವಾಗಿ ಬೇರೆ ಏನಾದರೂ ಹೇಗೆ ವರ್ತಿಸಬಲ್ಲೆನು.॥22॥
</details>

###### 23


<details><summary>ಮೂಲಮ್</summary>

ತ್ವಯಾ ರಾಜ್ಯಮಯೋಧ್ಯಾಯಾಂ ಪ್ರಾಪ್ತವ್ಯಂ ಲೋಕಸತ್ಕೃತಮ್ ।  
ವಸ್ತವ್ಯಂ ದಂಡಕಾರಣ್ಯೇ ಮಯಾ ವಲ್ಕಲವಾಸಸಾ ॥
</details>

<details><summary>ಅನುವಾದ</summary>

ನೀನು ಅಯೋಧ್ಯೆಯಲ್ಲಿ ಇದ್ದು ಸಮಸ್ತ ಜಗತ್ತಿಗಾಗಿ ಆದರಣೀಯ ರಾಜ್ಯವನ್ನು ಪಡೆಯಬೇಕು ಮತ್ತು ನಾನು ವಲ್ಕಲಗಳನ್ನು ಧರಿಸಿ ದಂಡಕಾರಣ್ಯದಲ್ಲಿ ಇರಬೇಕು.॥23॥
</details>

###### 24


<details><summary>ಮೂಲಮ್</summary>

ಏವಮುತ್ವಾ ಮಹಾರಾಜೋ ವಿಭಾಗಂ ಲೋಕಸನ್ನಿಧೌ ।  
ವ್ಯಾದಿಶ್ಯ ಚ ಮಹಾರಾಜೋ ದಿವಂ ದಶರಥೋ ಗತಃ ॥
</details>

<details><summary>ಅನುವಾದ</summary>

ಏಕೆಂದರೆ ದಶರಥ ಮಹಾರಾಜರು ಬಹಳ ಜನರ ಮುಂದೆ ನಮ್ಮಿಬ್ಬರಿಗೆ ಈ ಪ್ರಕಾರ ಬೇರೆ-ಬೇರೆ ಎರಡು ಆಜ್ಞೆಯನ್ನು ಕೊಟ್ಟು ಸ್ವರ್ಗಕ್ಕೆ ತೆರಳಿದರು.॥24॥
</details>

###### 25


<details><summary>ಮೂಲಮ್</summary>

ಸ ಚ ಪ್ರಮಾಣಂ ಧರ್ಮಾತ್ಮಾ ರಾಜಾಲೋಕಗುರುಸ್ತವ ।  
ಪಿತ್ರಾ ದತ್ತಂ ಯಥಾಭಾಗಮುಪಭೋಕ್ತುಂ ತ್ವಮರ್ಹಸಿ ॥
</details>

<details><summary>ಅನುವಾದ</summary>

ಈ ವಿಷಯದಲ್ಲಿ ಲೋಕಗುರು ಧರ್ಮಾತ್ಮಾ ಮಹಾರಾಜರೇ ನಿನಗೆ ಪ್ರಮಾಣ ಭೂತರಾಗಿದ್ದಾರೆ, ಅವರ ಆಜ್ಞೆಯನ್ನು ನೀನು ಒಪ್ಪಿಕೊಳ್ಳಲೇಬೇಕು. ತಂದೆಯವರು ನಿನ್ನ ಪಾಲಿಗೆ ಕೊಟ್ಟಿದ್ದನ್ನು ನೀನು ಯಥಾವತ್ತಾಗಿ ಅನುಭವಿಸಬೇಕು.॥25॥
</details>

###### 26


<details><summary>ಮೂಲಮ್</summary>

ಚತುರ್ದಶ ಸಮಾಃ ಸೌಮ್ಯ ದಂಡಕಾರಣ್ಯಮಾಶ್ರಿತಃ ।  
ಉಪಭೋಕ್ಷ್ಯೇ ತ್ವಹಂ ದತ್ತಂ ಭಾಗಂ ಪಿತ್ರಾ ಮಹಾತ್ಮನಾ ॥
</details>

<details><summary>ಅನುವಾದ</summary>

ಸೌಮ್ಯ! ಹದಿನಾಲ್ಕು ವರ್ಷ ದಂಡಕಾರಣ್ಯದಲ್ಲಿ ಇದ್ದು ಬಳಿಕವೇ ಮಹಾತ್ಮಾ ತಂದೆಯು ಕೊಟ್ಟಿರುವ ರಾಜ್ಯಭಾಗವನ್ನು ನಾನು ಅನುಭವಿಸುವೆನು.॥26॥
</details>

###### 27


<details><summary>ಮೂಲಮ್</summary>

ಯದಬ್ರವೀನ್ಮಾಂ ನರಲೋಕಸತ್ಕೃತಃ  
ಪಿತಾ ಮಹಾತ್ಮಾ ವಿಬುಧಾಧಿಪೋಪಮಃ ।  
ತದೇವ ಮನ್ಯೇ ಪರಮಾತ್ಮನೋ ಹಿತಂ  
ನ ಸರ್ವಲೋಕೇಶ್ವರಭಾವಮವ್ಯಮ್ ॥
</details>

<details><summary>ಅನುವಾದ</summary>

ಮನುಷ್ಯ ಲೋಕದಲ್ಲಿ ಸಮ್ಮಾನಿತರಾದ, ದೇವೇಂದ್ರನಂತೆ ತೇಜಸ್ವಿಯಾದ ನನ್ನ ಮಹಾತ್ಮಾ ತಂದೆಯವರು ನನಗೆ ಕೊಟ್ಟ ವನವಾಸದ ಆಜ್ಞೆಯನ್ನು ನಾನು ನನಗೆ ಪರಮ ಹಿತಕಾರಿ ಎಂದು ತಿಳಿಯುವೆನು. ಅವರ ಆಜ್ಞೆಗೆ ವಿರುದ್ಧವಾಗಿ ಸರ್ವಲೋಕೇಶ್ವರ ಬ್ರಹ್ಮನ ಅವಿನಾಶೀ ಪದವೂ ಕೂಡ ನನಗೆ ಶ್ರೇಯಸ್ಕರವಲ್ಲ.॥27॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಒಂದು ನೂರ ಒಂದನೆಯ ಸರ್ಗ ಪೂರ್ಣವಾಯಿತು ॥101॥
</details>
