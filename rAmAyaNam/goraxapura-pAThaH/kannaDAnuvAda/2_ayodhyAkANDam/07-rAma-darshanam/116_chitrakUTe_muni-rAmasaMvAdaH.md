+++
title = "११६ चित्रकूटे मुनि-रामसंवादः"
title_english = "116 Rama notices anxiety among the sages who live in the vicinity"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-116-Chitrakoote_Rushi_Rama_Samvadaha_.mp3"></div>
</details>



<details><summary>ಭಾಗಸೂಚನಾ</summary>

ವೃದ್ಧ ಕುಲಪತಿಯ ಸಂಗಡ ಅನೇಕ ಋಷಿಗಳು ಚಿತ್ರಕೂಟವನ್ನು ಬಿಟ್ಟು ಹೊರಟುಹೋದುದು
</details>

###### 1


<details><summary>ಮೂಲಮ್</summary>

ಪ್ರತಿಯಾತೇ ತು ಭರತೇ ವಸನ್ರಾಮಸ್ತದಾವನೇ ।  
ಲಕ್ಷಯಾಮಾಸ ಸೋದ್ವೇಗಮಥೌತ್ಸುಕ್ಯಂ ತಪಸ್ವಿನಾಮ್ ॥
</details>

<details><summary>ಅನುವಾದ</summary>

ಭರತನು ಮರಳಿ ಹೋದ ಬಳಿಕ ಶ್ರೀರಾಮಚಂದ್ರನು ವನದಲ್ಲಿ ವಾಸಿಸತೊಡಗಿದಾಗ ಅಲ್ಲಿಯ ತಪಸ್ವಿಗಳು ಉದ್ವಿಗ್ನರಾಗಿ ಅಲ್ಲಿಂದ ಬೇರೆ ಕಡೆಗೆ ಹೋಗಲು ಉತ್ಸುಕರಾಗಿರುವುದನ್ನು ಅವನು ನೋಡಿದನು.॥1॥
</details>

###### 2


<details><summary>ಮೂಲಮ್</summary>

ಯೇ ತತ್ರ ಚಿತ್ರಕೂಟಸ್ಯ ಪುರಸ್ತಾತ್ತಾಪಸಾಶ್ರಮೇ ।  
ರಾಮಮಾಶ್ರಿತ್ಯ ನಿರತಾಸ್ತಾನಲಕ್ಷಯದುತ್ಸುಕಾನ್ ॥
</details>

<details><summary>ಅನುವಾದ</summary>

ಮೊದಲು ಚಿತ್ರಕೂಟದ ಆ ಆಶ್ರಮದಲ್ಲಿ ತಪಸ್ವೀ ಶ್ರೀರಾಮನನ್ನು ಆಶ್ರಯಿಸಿ ಸದಾ ಆನಂದಮಗ್ನರಾಗಿದ್ದವರು ಉದ್ವಿಗ್ನರಾಗಿರುವುದನ್ನು ಶ್ರೀರಾಮನು ಗಮನಿಸಿದನು.॥2॥
</details>

###### 3


<details><summary>ಮೂಲಮ್</summary>

ನಯನೈರ್ಭ್ರುಕುಟೀಭಿಶ್ಚ ರಾಮಂ ನಿರ್ದಿಶ್ಯ ಶಂಕಿತಾಃ ।  
ಅನ್ಯೋನ್ಯಮುಪಜಲ್ಪಂತಃ ಶಚೈಶ್ಚಕ್ರುರ್ಮಿಥಃ ಕಥಾಃ ॥
</details>

<details><summary>ಅನುವಾದ</summary>

ಕಣ್ಸನ್ನೆಯಿಂದ ರಾಮನ ಕುರಿತು ಸಂಕೇತ ಮಾಡುತ್ತಾ ಮನಸ್ಸಿನಲ್ಲೇ ಶಂಕಿತರಾಗಿ ಪರಸ್ಪರ ಸಲಹೆ ಪಡೆಯುತ್ತಾ ಆ ತಪಸ್ವೀ ಮುನಿಗಳು ಮೆಲ್ಲಗೆ ಪಿಸುಗುಟ್ಟುತ್ತಿದ್ದರು.॥3॥
</details>

###### 4


<details><summary>ಮೂಲಮ್</summary>

ತೇಷಾಮೌತ್ಸುಕ್ಯಮಾಲಕ್ಷ್ಯ ರಾಮಸ್ತ್ವಾತ್ಮನಿ ಶಂಕಿತಃ ।  
ಕೃತಾಂಜಲಿರುವಾಚೇದಮೃಷಿಂ ಕುಲಪತಿಂ ತತಃ ॥
</details>

<details><summary>ಅನುವಾದ</summary>

ಉತ್ಕಂಠಿತರಾದ ಅವರನ್ನು ನೋಡಿ ಶ್ರೀರಾಮನ ಮನಸ್ಸಿನಲ್ಲಿ ನನ್ನಿಂದ ಯಾವುದಾದರೂ ಅಪರಾಧ ಸಂಭವಿಸಲಿಲ್ಲವಲ್ಲ ಎಂಬ ಶಂಕೆ ಉಂಟಾಯಿತು. ಆಗ ಅವನು ಕೈಮುಗಿದು ಕುಲಪತಿ ಮಹರ್ಷಿಯ ಬಳಿ ಹೀಗೆ ಹೇಳಿದನು.॥4॥
</details>

###### 5


<details><summary>ಮೂಲಮ್</summary>

ನ ಕಚ್ನಿದ್ಭಗವನ್ ಕಿಂಚಿತ್ ಪೂರ್ವವೃತ್ತಮಿದಂ ಮಯಿ ।  
ದೃಶ್ಯತೇ ವಿಕೃತಂ ಯೇನ ವಿಕ್ರಿಯಂತೇ ತಪಸ್ವಿನಃ ॥
</details>

<details><summary>ಅನುವಾದ</summary>

ಪೂಜ್ಯರೇ! ನನ್ನ ಪೂರ್ವಜರಲ್ಲಿದ್ದ ಯಾವುದಾದರೂ ಸದ್ಗುಣಗಳು ನನ್ನಲ್ಲಿ ಕಾಣುತ್ತಿಲ್ಲವೇ? ಅಥವಾ ನನ್ನಲ್ಲಿ ಯಾವುದಾದರೂ ವಿಕೃತಭಾವ ಕಂಡು ಬಂತೆ? ಇಲ್ಲಿಯ ತಪಸ್ವೀ ಮುನಿಗಳು ವಿಕಾರವನ್ನು ಏಕೆ ಹೊಂದಿರುವರು.॥5॥
</details>

###### 6


<details><summary>ಮೂಲಮ್</summary>

ಪ್ರಮಾದಾಚ್ಚರಿತಂ ಕಿಂಚಿತ್ ಕಚ್ಚಿನ್ನಾವರಜಸ್ಯ ಮೇ ।  
ಲಕ್ಷ್ಮಣಸ್ಯರ್ಷಿಭಿರ್ದೃಷ್ಟಂ ನಾನುರೂಪಂ ಮಹಾತ್ಮನಃ ॥
</details>

<details><summary>ಅನುವಾದ</summary>

ನನ್ನ ತಮ್ಮನಾದ ಮಹಾತ್ಮಾ ಲಕ್ಷ್ಮಣನ ಪ್ರಮಾದವಶ ಅವನಿಗೆ ಯೋಗ್ಯವಲ್ಲದ ಯಾವುದಾದರೂ ಅನಾಚಾರವನ್ನು ಋಷಿಗಳು ನೋಡಿರುವರೇ.॥6॥
</details>

###### 7


<details><summary>ಮೂಲಮ್</summary>

ಕಚ್ಚಿಚ್ಛುಶ್ರೂಷಮಾಣಾ ವಃಶುಶ್ರೂಷಣಪರಾ ಮಯಿ ।  
ಪ್ರಮದಾಭ್ಯುಚಿತಾಂ ವೃತ್ತಿಂ ಸೀತಾ ಯುಕ್ತಾಂ ನ ವರ್ತತೇ ॥
</details>

<details><summary>ಅನುವಾದ</summary>

ಅಥವಾ ಅರ್ಘ್ಯ-ಪಾದ್ಯಾದಿಗಳಿಂದ ಸದಾ ನಿಮ್ಮ ಸೇವೆ ಮಾಡುತ್ತಿರುವ ಸೀತೆಯು ಈಗ ನನ್ನ ಸೇವೆಯಲ್ಲಿ ತೊಡಗಿರುವ ಕಾರಣ ಓರ್ವ ಗೃಹಸ್ಥ ಗೃಹಿಣಿ ನಾರಿಗೆ ಅನುರೂಪವಾಗಿ ಋಷಿಗಳ ಸೇವೆ ಸರಿಯಾಗಿ ಮಾಡಲಿಲ್ಲವೇ.॥7॥
</details>

###### 8


<details><summary>ಮೂಲಮ್</summary>

ಅಥರ್ಷಿರ್ಜರಯಾ ವೃದ್ಧಸ್ತಪಸಾ ಚ ಜರಾಂ ಗತಃ ।  
ವೇಪಮಾನ ಇವೋವಾಚ ರಾಮಂಭೂತದಯಾಪರಮ್ ॥
</details>

<details><summary>ಅನುವಾದ</summary>

ಶ್ರೀರಾಮನು ಹೀಗೆ ಕೇಳಿದಾಗ ವಯೋವೃದ್ಧರೂ, ತಪೋವೃದ್ಧರೂ ಆದ ಓರ್ವಮಹರ್ಷಿಯು ನಡುಗುತ್ತಾ ಸಮಸ್ತ ಪ್ರಾಣಿಗಳ ಮೇಲೆ ದಯೆ ಮಾಡುವ ಶ್ರೀರಾಮನಲ್ಲಿ ಹೇಳಿದನು.॥8॥
</details>

###### 9


<details><summary>ಮೂಲಮ್</summary>

ಕುತಃ ಕಲ್ಯಾಣಸತ್ತ್ವಾಯಾಃ ಕಲ್ಯಾಣಾಭಿರತೆಃ ಸದಾ ।  
ಚಲನಂ ತಾತ ವೈದೇಹ್ಯಾಸ್ತಪಸ್ವಿಷು ವಿಶೇಷತಃ ॥
</details>

<details><summary>ಅನುವಾದ</summary>

ಅಯ್ಯಾ! ಸ್ವಭಾವದಿಂದಲೇ ಕಲ್ಯಾಣಮಯಿಯೂ, ಸದಾ ಎಲ್ಲರ ಕಲ್ಯಾಣದಲ್ಲೇ ರತಳೂ ಆದ ವಿದೇಹನಂದಿನೀ ಸೀತೆಯು ವಿಶೇಷವಾಗಿ ತಪಸ್ವಿಗಳ ಕುರಿತು ವರ್ತಿಸುವಾಗ ತನ್ನ ಕಲ್ಯಾಣಮಯ ಸ್ವಭಾವದಿಂದ ವಿಚಲಿತಳಾಗುವುದು ಹೇಗೆ ಸಂಭವಿಸಬಹುದು.॥9॥
</details>

###### 10


<details><summary>ಮೂಲಮ್</summary>

ತ್ವನ್ನಿಮಿತ್ತಮಿದಂ ತಾವತ್ತಾಪಸಾನ್ ಪ್ರತಿ ವರ್ತತೇ ।  
ರಕ್ಷೋಭ್ಯಸ್ತೇನ ಸಂವಿಗ್ನಾಃ ಕಥಯಂತಿ ಮಿಥಃ ಕಥಾಃ ॥
</details>

<details><summary>ಅನುವಾದ</summary>

ನಿನ್ನಿಂದಲೇ ತಾಪಸಿಗಳ ಮೇಲೆ ರಾಕ್ಷಸರ ಕಡೆಯಿಂದ ಭಯವು ಉಪಸ್ಥಿತವಾಗುವುದಿದೆ, ಇದರಿಂದ ಉದ್ವಿಗ್ನರಾದ ಋಷಿಗಳು ಪರಸ್ಪರ ಏನೋ ಮಾತನಾಡಿಕೊಳ್ಳುತ್ತಿದ್ದಾರೆ.॥10॥
</details>

###### 11


<details><summary>ಮೂಲಮ್</summary>

ರಾವಣಾವರಜಃ ಕಶ್ಚಿತ್ಖರೋ ನಾಮೇಹ ರಾಕ್ಷಸಃ ।  
ಉತ್ಪಾಟ್ಯ ತಾಪಸಾನ್ಸರ್ವಾನ್ ಜನಸ್ಥಾನನಿವಾಸಿನಃ ॥
</details>

###### 12


<details><summary>ಮೂಲಮ್</summary>

ಧೃಷ್ಟಶ್ಚ ಜಿತಕಾಶೀ ಚ ನೃಶಂಸಃ ಪುರುಷಾದಕಃ ।  
ಅವಲಿಪ್ತಶ್ಚ ಪಾಪಶ್ಚ ತ್ವಾಂ ಚ ತಾತ ನ ಮೃಷ್ಯತೇ ॥
</details>

<details><summary>ಅನುವಾದ</summary>

ಅಯ್ಯಾ! ಈ ಅರಣ್ಯದಲ್ಲಿ ರಾವಣನ ತಮ್ಮ ಖರನೆಂಬ ರಾಕ್ಷಸ ಇದ್ದಾನೆ, ಅವನು ಜನಸ್ಥಾನದಲ್ಲಿ ಇರುವ ಸಮಸ್ತ ತಾಪಸರನ್ನೂ ಕಿತ್ತು ಎಸೆದಿರುವನು. ಅವನು ಬಹಳ ದುರುಳನೂ, ವಿಜಯೋನ್ಮತ್ತನೂ, ಕ್ರೂರಿಯೂ, ನರಭಕ್ಷಕನೂ, ಉದ್ಧಟನೂ ಆಗಿದ್ದಾನೆ. ಅವನು ನಿನ್ನ ಪರಾಕ್ರಮವನ್ನು ಸಹಿಸಲಾರನು.॥11-12॥
</details>

###### 13


<details><summary>ಮೂಲಮ್</summary>

ತ್ವಂ ಯದಾಪ್ರಭೃತಿ ಹ್ಯಸ್ಮಿನ್ನಾಶ್ರಮೇ ತಾತ ವರ್ತಸೇ ।  
ತದಾಪ್ರಭೃತಿ ರಕ್ಷಾಂಸಿ ವಿಪ್ರಕುರ್ವಂತಿ ತಾಪಸಾನ್ ॥
</details>

<details><summary>ಅನುವಾದ</summary>

ಅಯ್ಯಾ! ನೀನು ಈ ಆಶ್ರಮದಲ್ಲಿ ಇರತೊಡಗಿದಂದಿನಿಂದ ಎಲ್ಲ ರಾಕ್ಷಸರು ತಪಸ್ವಿಗಳನ್ನು ವಿಶೇಷವಾಗಿ ಸತಾಯಿಸುತ್ತಿದ್ದಾರೆ.॥13॥
</details>

###### 14


<details><summary>ಮೂಲಮ್</summary>

ದರ್ಶಯಂತಿ ಹಿ ಬೀಭಿತ್ಸೈಃ ಕ್ರೂರೈರ್ಭೀಷಣಕೈರಪಿ ।  
ನಾನಾರೂಪೈರ್ವಿರೂಪೈಶ್ಚ ರೂಪೈರಸುಖದರ್ಶನೈಃ ॥
</details>

###### 15


<details><summary>ಮೂಲಮ್</summary>

ಅಪ್ರಶಸ್ತೈರಶುಚಿಭಿಃ ಸಂಪ್ರಯುಜ್ಯ ಚ ತಾಪಸಾನ್ ।  
ಪ್ರತಿಘ್ನಂತ್ಯಪರಾನ್ ಕ್ಷಿಪ್ರಮನಾರ್ಯಾಃ ಪುರತಃ ಸ್ಥಿತಾನ್ ॥
</details>

<details><summary>ಅನುವಾದ</summary>

ಆ ಅನಾರ್ಯ ರಾಕ್ಷಸರು ಬೀಭತ್ಸರೂ, ಕ್ರೂರರೂ, ಭೀಷಣರೂ, ನಾನಾ ಪ್ರಕಾರದ ವಿಕೃತ ಹಾಗೂ ನೋಡಲು ದುಃಖದಾಯಕ ರೂಪಗಳನ್ನು ಧರಿಸಿ ಮುಂದಕ್ಕೆ ಬರುತ್ತಾರೆ ಮತ್ತು ಪಾಪಜನಕ ಅಪವಿತ್ರ ಪದಾರ್ಥಗಳಿಂದ ತಪಸ್ವಿಗಳನ್ನು ಸ್ಪರ್ಶಿಸುತ್ತಾ, ತಮ್ಮ ಎದುರಿಗೆ ನಿಂತಿರುವ ಬೇರೆ ಋಷಿಗಳನ್ನು ಪೀಡಿಸುತ್ತಾ ಇರುತ್ತಾರೆ.॥14-15॥
</details>

###### 16


<details><summary>ಮೂಲಮ್</summary>

ತೇಷು ತೇಷ್ವಾಶ್ರಮಸ್ಥಾನೇಷ್ವಬುದ್ಧಮವಲೀಯ ಚ ।  
ರಮಂತೇ ತಾಪಸಾಂಸ್ತತ್ರ ನಾಶಯಂತೋಽಲ್ಪಚೇತಸಃ ॥
</details>

<details><summary>ಅನುವಾದ</summary>

ಅವರು ಆಯಾಯ ಆಶ್ರಮಗಳಲ್ಲಿ ಅಡಗಿಕೊಂಡಿದ್ದು, ಅಲ್ಪಜ್ಞ ಅಥವಾ ಅಜಾಗರೂಕರಾದ ತಪಸ್ವಿಗಳನ್ನು ನಾಶಮಾಡುತ್ತಾ ಅಲ್ಲಿ ಆನಂದದಿಂದ ತಿರುಗಾಡುತ್ತಾ ಇರುತ್ತಾರೆ.॥16॥
</details>

###### 17


<details><summary>ಮೂಲಮ್</summary>

ಅವಕ್ಷಿಪಂತಿ ಸ್ರುಗ್ಭಾಂಡಾನಗ್ನೀನ್ ಸಿಂಚಂತಿ ವಾರಿಣಾ ।  
ಕಲಶಾಂಶ್ಚ ಪ್ರವರ್ದಂತಿ ಹವನೇ ಸಮುಪಸ್ಥಿತೇ ॥
</details>

<details><summary>ಅನುವಾದ</summary>

ಯಜ್ಞಕರ್ಮವನ್ನು ಪ್ರಾರಂಭಿಸಿದಾಗ ಸ್ರುಕ್-ಸ್ರುವೆ ಮೊದಲಾದ ಯಜ್ಞ ಸಾಮಗ್ರಿಗಳನ್ನು ಕಿತ್ತೆಸೆದುಬಿಡುವರು. ಉರಿಯುವ ಅಗ್ನಿಯಲ್ಲಿ ನೀರೆರೆದು, ಕಲಶವನ್ನು ಒಡೆದುಹಾಕುತ್ತಾರೆ.॥17॥
</details>

###### 18


<details><summary>ಮೂಲಮ್</summary>

ತೈರ್ದುರಾತ್ಮಭಿರಾವಿಷ್ಟಾನಾಶ್ರಮಾನ್ ಪ್ರಜಿಹಾಸವಃ ।  
ಗಮನಾಯಾನ್ಯದೇಶಸ್ಯ ಚೋದಯಂತ್ಯಋಷಯೋಽದ್ಯ ಮಾಮ್ ॥
</details>

<details><summary>ಅನುವಾದ</summary>

ಆ ದುರಾತ್ಮಾ ರಾಕ್ಷಸರಿಂದ ಸಮಾವೃತವಾದ ಆಶ್ರಮಗಳನ್ನು ತ್ಯಜಿಸುವ ಇಚ್ಛೆಯುಳ್ಳ ಈ ಋಷಿಗಳು ಇಲ್ಲಿಂದ ಬೇರೆಡೆಗೆ ಹೊರಟುಹೋಗಲು ನನ್ನನ್ನು ಪ್ರೇರೇಪಿಸುತ್ತಿದ್ದಾರೆ.॥18॥
</details>

###### 19


<details><summary>ಮೂಲಮ್</summary>

ತತ್ಪುರಾ ರಾಮ ಶಾರೀರೀಮುಪಹಿಂಸಾಂ ತಪಸ್ವಿಷು ।  
ದರ್ಶಯಂತಿ ಹಿ ದುಷ್ಟಾಸ್ತೇ ತ್ಯಕ್ಷ್ಯಾಮ ಇಮಮಾಶ್ರಮಮ್ ॥
</details>

<details><summary>ಅನುವಾದ</summary>

ಶ್ರೀರಾಮಾ! ಆ ದುಷ್ಟ ರಾಕ್ಷಸರು ತಪಸ್ವಿಗಳಿಗೆ ಶಾರೀರಿಕ ಹಿಂಸೆ ಮಾಡುವ ಮೊದಲೇ ನಾವು ಈ ಆಶ್ರಮವನ್ನು ಬಿಟ್ಟುಹೋಗಲು ಹೇಳುತ್ತಿದ್ದಾರೆ.॥19॥
</details>

###### 20


<details><summary>ಮೂಲಮ್</summary>

ಬಹುಮೂಲಲಂ ಚಿತ್ರಮವಿದೂರಾದಿಶೋ ವನಮ್ ।  
ಅಶ್ವಸ್ಯಾಶ್ರಮಮೇವಾಹಂ ಶ್ರಯಿಷ್ಯೇ ಸಗಣಃ ಪುನಃ ॥
</details>

<details><summary>ಅನುವಾದ</summary>

ಇಲ್ಲಿಂದ ಸ್ವಲ್ಪ ದೂರದಲ್ಲೇ ಒಂದು ವಿಚಿತ್ರವನವಿದೆ, ಅಲ್ಲಿ ಫಲ-ಮೂಲಗಳು ಧಾರಾಳವಾಗಿವೆ. ಅಲ್ಲೇ ಅಶ್ವಮುನಿಯ ಆಶ್ರಮವಿದೆ, ಆದ್ದರಿಂದ ಋಷಿಗಳ ಸಮೂಹದೊಂದಿಗೆ ನಾವು ಪುನಃ ಅದೇ ಆಶ್ರಮವನ್ನು ಆಶ್ರಯಿಸುವೆವು.॥20॥
</details>

###### 21


<details><summary>ಮೂಲಮ್</summary>

ಖರಸ್ತ್ವಯ್ಯಪಿ ಚಾಯುಕ್ತಂ ಪುರಾ ರಾಮಪ್ರವರ್ತತೇ ।  
ಸಹಾಸ್ಮಾಭಿರಿತೋ ಗಚ್ಛ ಯದಿ ಬುದ್ಧಿಃ ಪ್ರವರ್ತತೇ ॥
</details>

<details><summary>ಅನುವಾದ</summary>

ಶ್ರೀರಾಮ! ಖರನು ನಿನ್ನ ಕುರಿತೂ ಏನಾದರೂ ಅನುಚಿತ ವರ್ತಿಸುವ ಮೊದಲೇ ನಿನ್ನ ವಿಚಾರವಿದ್ದರೆ ನಮ್ಮೊಂದಿಗೆ ನೀನೂ ಹೊರಡು.॥21॥
</details>

###### 22


<details><summary>ಮೂಲಮ್</summary>

ಸಕಲತ್ರಸ್ಯ ಸಂದೇಹೋ ನಿತ್ಯಂ ಯತ್ತಸ್ಯ ರಾಘವ ।  
ಸಮರ್ಥಸ್ಯಾಪಿ ಹಿ ಸತೋ ವಾಸೋ ದುಃಖಮಿಹಾದ್ಯ ತೇ ॥
</details>

<details><summary>ಅನುವಾದ</summary>

ರಘುನಂದನ! ನೀನು ಸದಾ ಎಚ್ಚರವಾಗಿರುವವನೂ, ರಾಕ್ಷಸರನ್ನು ದಮನ ಮಾಡಲು ಸಮರ್ಥನಾಗಿದ್ದರೂ, ಪತ್ನಿಯೊಂದಿಗೆ ಈಗ ಈ ಆಶ್ರಮದಲ್ಲಿ ನೀನು ಇರುವುದು ಸಂದೇಹಾಸ್ಪದ ಹಾಗೂ ದುಃಖದಾಯಕವಾಗಿದೆ.॥22॥
</details>

###### 23


<details><summary>ಮೂಲಮ್</summary>

ಇತ್ಯುಕ್ತವಂತಂ ರಾಮಸ್ತಂ ರಾಜಪುತ್ರಸ್ತಪಸ್ವಿನಮ್ ।  
ನ ಶಶಾಕೋತ್ತರೈರ್ವಾಕ್ಯೈರವಬದ್ಧುಂ ಸಮುತ್ಸುಕಮ್ ॥
</details>

<details><summary>ಅನುವಾದ</summary>

ಹೀಗೆ ಹೇಳಿ ಬೇರೆಡೆಗೆ ಹೋಗಲು ಉತ್ಕಂಠಿತರಾದ ಆ ತಪಸ್ವೀ ಮುನಿಗೆ ಶ್ರೀರಾಮನು ಸಾಂತ್ವನವನ್ನು ಹೇಳಿದರೂ ಅವರನ್ನು ಅಲ್ಲೇ ಇರಿಸಿಕೊಳ್ಳಲಾಗಲಿಲ್ಲ.॥23॥
</details>

###### 24


<details><summary>ಮೂಲಮ್</summary>

ಅಭಿನಂದ್ಯ ಸಮಾಪೃಚ್ಛ್ಯ ಸಮಾಧಾಯ ಚ ರಾಘವಮ್ ।  
ಸ ಜಗಾಮಾಶ್ರಮಂ ತ್ಯಕ್ತ್ವಾ ಕುಲೈಃ ಕುಲಪತಿಃ ಸಹ ॥
</details>

<details><summary>ಅನುವಾದ</summary>

ಅನಂತರ ಆ ಕುಲಪತಿ ಮಹರ್ಷಿಗಳು ಶ್ರೀರಾಮಚಂದ್ರನನ್ನು ಅಭಿನಂದಿಸಿ, ಅವನಿಂದ ಬೀಳ್ಕೊಂಡು, ಅವನಿಗೆ ಸಾಂತ್ವನ ಹೇಳಿ, ಆ ಆಶ್ರಮವನ್ನು ಬಿಟ್ಟು ಅಲ್ಲಿಂದ ಋಷಿಗಳೊಂದಿಗೆ ಹೊರಟೇ ಬಿಟ್ಟರು.॥24॥
</details>

###### 25


<details><summary>ಮೂಲಮ್</summary>

ರಾಮಃ ಸಂಸಾಧ್ಯ ಋಷಿಗಣಮನುಗಮನಾದ್  
ದೇಶಾತ್ತಸ್ಮಾತ್ಕುಲಪತಿಮಭಿವಾದ್ಯ ಋಷಿಮ್ ।  
ಸಮ್ಯಕ್ ಪ್ರಿತೈಸ್ತೈರನುಮತ ಉಪದಿಷ್ಟಾರ್ಥಃ  
ಪುಣ್ಯಂ ವಾಸಾಯ ಸ್ವನಿಲಯಮುಪಸಂಪೇದೇ ॥
</details>

<details><summary>ಅನುವಾದ</summary>

ಅಲ್ಲಿಂದ ಹೊರಟ ಋಷಿಗಳ ಹಿಂದೆ-ಹಿಂದೆಯೇ ಹೋಗಿ ಶ್ರೀರಾಮನು ಅವರನ್ನು ಬೀಳ್ಕೊಟ್ಟು ಕುಲಪತಿ ಋಷಿಗೆ ವಂದಿಸಿ, ಪ್ರಸನ್ನರಾದ ಋಷಿಗಳಿಂದ ಅನುಮತಿ ಪಡೆದು, ಅವರು ಉಪದೇಶಿಸಿದ ಕರ್ತವ್ಯವಿಷಯಕ ಮಾತನ್ನು ಕೇಳಿ, ತನ್ನ ಪವಿತ್ರ ಆಶ್ರಮಕ್ಕೆ ಮರಳಿದನು.॥25॥
</details>

###### 26


<details><summary>ಮೂಲಮ್</summary>

ಆಶ್ರಮಮೃಷಿವಿರಹಿತಂ ಪ್ರಭುಃ  
ಕ್ಷಣಮಪಿ ನ ಜಹೌ ಸ ರಾಘವಃ ।  
ರಾಘವಂ ಹಿ ಸತತಮನುಗತಾ-  
ಸ್ತಾಪಸಾಶ್ಚಾರ್ಷಚರಿತೇ ಧೃತಗುಣಾಃ ॥
</details>

<details><summary>ಅನುವಾದ</summary>

ಆ ಋಷಿಗಳಿಂದ ರಹಿತವಾದ ಆಶ್ರಮವನ್ನು ಭಗವಾನ್ ಶ್ರೀರಾಮನು ಒಂದು ಗಳಿಗೆಯೂ ಬಿಡಲಿಲ್ಲ. ಋಷಿಗಳಂತೆ ಚರಿತ್ರವುಳ್ಳ ಶ್ರೀರಾಮಚಂದ್ರನಲ್ಲಿ ನಿಶ್ಚಯವಾಗಿ ಋಷಿಗಳನ್ನು ರಕ್ಷಿಸುವ ಶಕ್ತಿ ಇರುವುದನ್ನು ಅರಿತ ಕೆಲವು ತಪಸ್ವಿಗಳು ಸದಾ ಶ್ರೀರಾಮನನ್ನೇ ಆಶ್ರಯಿಸುತ್ತಾ ಎಲ್ಲಿಗೂ ಹೋಗದೇ ಅಲ್ಲೇ ನಿಂತುಬಿಟ್ಟರು.॥26॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಒಂದು ನೂರ ಹದಿನಾರನೆಯ ಸರ್ಗ ಪೂರ್ಣವಾಯಿತು ॥116॥
</details>
