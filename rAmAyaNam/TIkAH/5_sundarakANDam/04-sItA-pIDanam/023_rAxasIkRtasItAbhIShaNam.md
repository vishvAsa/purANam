+++
title = "०२३ राक्षसीकृतसीताभीषणम्"
title_english = "023 Ogres frighten Seetha"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-023-Ogres_frighten_Seetha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/5_sundarakANDam/04-sItA-pIDanam/023_rAxasIkRtasItAbhIShaNam.md">
<details><summary><h3>IITK ...{Loading}...</h3></summary>

The demonesses attempt to convince Sita



#### श्लोकः
##### मूलम्
इत्युक्त्वा मैथिलीं राजा रावणः शत्रुरावणः।  
सन्दिश्य च ततः सर्वा राक्षसीर्निर्जगाम ह॥5.23.1॥

##### शब्दार्थः
राजा king, शत्रुरावणः tormentor of enemies, रावणः Ravana, मैथिलीम् Mythili, इति thus, उक्त्वा having spoken, ततः thereafter, सर्वाः all, राक्षसीः demonesses, सन्दिश्य च having commanded, निर्जगाम departed.

##### आङ्ग्लानुवादः
King Ravana, tormentor of enemies, having thus spoken to Mythili commanded the demonesses and departed.



#### श्लोकः
##### मूलम्
निष्क्रान्ते राक्षसेन्द्रे तु पुनरन्तःपुरं गते।  
राक्षस्यो भीमरूपास्ताः सीतां समभिदुद्रुवुः॥5.23.2॥

##### शब्दार्थः
राक्षसेन्द्रे the lord of demons, निष्क्रान्ते having left, पुनः again, अन्तःपुरम् to the inner chambers, गते gone, भीमरूपाः women of hideous appearance, ताः those, राक्षस्यः demonesses, सीताम् Sita, समभिदुद्रुवुः ran to her.

##### आङ्ग्लानुवादः
As the demon king left for his abode all the demonesses of hideous looks rushed towards Sita and crowded around her.



#### श्लोकः
##### मूलम्
ततः सीतामुपागम्य राक्षस्यः क्रोधमूर्छिताः।  
परं परुषया वाचा वैदेहीमिदमब्रुवन्॥5.23.3॥

##### शब्दार्थः
ततः then, राक्षस्यः demonesses, सीताम् to Sita, उपागम्य went near, क्रोधमूर्छिताः  senses lost in anger, परम् very, परुषया harsh, वाचा words, वैदेहीम् Vaidehi, इदम् thus, अब्रुवन् spoke.

##### आङ्ग्लानुवादः
The demonesses, overcome with anger, approached Sita and harshly saidः



#### श्लोकः
##### मूलम्
पौलस्त्यस्य वरिष्ठस्य रावणस्य महात्मनः।  
दशग्रीवस्य भार्या त्वं सीते न बहुमन्यसे॥5.23.4॥

##### शब्दार्थः
सीते O Sita, पौलस्त्यस्य in Paulastya's, वरिष्ठस्य the distinguished, महात्मनः of the highsouled, दशग्रीवस्य tennecked, रावणस्य Ravana's, भार्यात्वम् to be his wife, न बहुमन्यसे not treating it as a privilege

##### आङ्ग्लानुवादः
'O Sita don't you think it is a privilege to be the  wife of the highsouled, tennecked Ravana, who is the distinguished king of a high family of sage Paulastya?



#### श्लोकः
##### मूलम्
ततस्त्वेकजटा नाम राक्षसी वाक्यमब्रवीत्।  
आमन्त्य्र क्रोधाताम्राक्षी सीतां करतलोदरीम्॥5.23.5॥

##### शब्दार्थः
ततः then, एकजटा नाम called Ekajata, राक्षसी shedemon, क्रोधाताम्राक्षी eyes red with anger, करतलोदरीम् with a belly of the size of the palm, सीताम् Sita, आमन्त्य्र having called, वाक्यम् these words, अब्रवीत् spoke.

##### आङ्ग्लानुवादः
Then Ekajata, a shedemon of hideous looks, eyes red with anger and a belly of the size of the palm said to Sitaः



#### श्लोकः
##### मूलम्
प्रजापतीनां षण्णां तु चतुर्थो यः प्रजापतिः।  
मानसो ब्रह्मणः पुत्रः पुलस्त्य इति विश्रुतः॥5.23.6॥

##### शब्दार्थः
षण्णाम् of the six, प्रजापतीनाम् of Prajapatis, यः he who was, चतुर्थः fourth, प्रजापतिः, ब्रह्मणः Brahma, मानसः born out of mind, पुत्रः a son, पुलस्त्यः Pulastya, इति thus, विश्रुतः very famous.

##### आङ्ग्लानुवादः
'The mindborn son of Brahma is well known as Paulastya. He was the fourth  among the six Prajapatis (Maricha, Atri, Angira, Pulastya, Plaha, Kratu).



#### श्लोकः
##### मूलम्
पुलस्त्यस्य तु तेजस्वी महर्षिर्मानसः सुतः।  
नाम्ना स विश्रवा नाम प्रजापतिसमप्रभः॥5.23.7॥

##### शब्दार्थः
नाम्ना with the name, विश्रवा नाम Vishravas by name, प्रजापतिसमप्रभः equal in splendour to Prajapati, तेजस्वी glorious, सः महर्षिः that sage, पुलस्त्यस्य Pulastya's, मानसः mindborn, सुतः son.

##### आङ्ग्लानुवादः
'This glorious mindborn sage Pulastya's son is the famous Vishrava who, in glory and splendour was equal to Prajapatis.



#### श्लोकः
##### मूलम्
तस्य पुत्रो विशालाक्षि रावणः शत्रुरावणः।  
तस्य त्वं राक्षसेन्द्रस्य भार्या भवितुमर्हसि॥5.23.8॥  
मयोक्तं चारुसर्वाङ्गिः वाक्यं किं नानुमन्यसे।

##### शब्दार्थः
विशालाक्षि a largeeyed lady, शत्रुरावणः a tormentor of enemies, रावणः Ravana, तस्य his, पुत्रः son, त्वम् you, राक्षसेन्द्रस्य lord of demons, तस्य his, भार्या wife, भवितुम् to become, अर्हसि you deserve, चारुसर्वाङ्गि a lady of beautiful limbs, मया by me, उक्तम् spoken, वाक्यम् words, किम् why, नानुमन्यसे  not heeding.

##### आङ्ग्लानुवादः
'O largeeyes lady to become the wife of the lord of demons is a stroke of good luck. You deserve to be one. O lady of beautiful limbs why don't you accept his proposal?'



#### श्लोकः
##### मूलम्
ततो हरिजटा नाम राक्षसी वाक्यमब्रवीत्॥5.23.9॥  
विवर्त्य नयने कोपान्मार्जारसदृशेक्षणा।

##### शब्दार्थः
ततः then, मार्जारसदृशेक्षणा cateyed, हरिजटा नाम called Harijata, राक्षसी ogress, कोपात् with anger, नयने both eyes, विवर्त्य rolling, वाक्यम् these words, अब्रवीत् said.

##### आङ्ग्लानुवादः
Then an ogress called Harijata said this in anger, her cateyes rollingः



#### श्लोकः
##### मूलम्
येन देवास्त्रयस्त्रिंशद्देवराजश्च निर्जिताः॥5.23.10॥  
तस्य त्वं राक्षसेन्द्रस्य भार्या भवितुमर्हसि।

##### शब्दार्थः
येन by him, त्रयस्त्रिंशत् thirtythree, देवाः gods, देवराजश्च Indra, king of the gods, निर्जिताः are conquered, तस्य his, राक्षसेन्द्रस्य of the lord of ogres, त्वम् you, भार्या wife, भवितुम् to become, अर्हसि you ought to be.

##### आङ्ग्लानुवादः
'You ought to be the wife of the lord of ogres who has vanquished thirty three crores of gods including Indra, their king.'



#### श्लोकः
##### मूलम्
ततस्तु प्रघसा नाम राक्षसी क्रोधमूर्छिता॥5.23.11॥  
भर्त्सयन्ती तदा घोरमिदं वचनमब्रवीत्।

##### शब्दार्थः
ततः then, प्रघसा नाम named Praghasa, राक्षसी ogress, क्रोधमूर्छिता overwhelmed with anger, तदा then, भर्त्सयन्ती deriding, घोरम् terrific manner, इदम् these, वचनं तु words also, अब्रवीत् spoke.

##### आङ्ग्लानुवादः
Then an ogress named Praghasa, overwhelmed with anger, deriding Sita said these terrible wordsः



#### श्लोकः
##### मूलम्
वीर्योत्सिक्तस्य शूरस्य सङ्ग्रामेषु निवर्तिनः॥5.23.12॥  
बलिनो वीर्ययुक्तस्य भार्यात्वं किं न लप्स्यसे।

##### शब्दार्थः
वीर्योत्सिक्तस्य Valiant, शूरस्य hero's, सङ्ग्रामेषु in wars, अनिवर्तिनः hero who never retreats, बलिनः powerful, वीर्ययुक्तस्य mighty one, भार्यात्वम् to be a wife, किम् why, न लप्स्यसे not wishing.

##### आङ्ग्लानुवादः
'Why don't you wish to be the wife of such a mighty and powerful king, a valiant hero who has never beaten a retreat in war?



#### श्लोकः
##### मूलम्
प्रियां बहुमतां भार्यां त्यक्त्वा राजा महाबलः॥5.23.13॥  
सर्वासां च महाभागां त्वामुपैष्यति रावणः।

##### शब्दार्थः
राजा king, महाबलः mighty, रावणःRavana, प्रियाम् his dear, बहुमताम् favourrite lady, सर्वासाम् of all, महाभागाम् highly respectable, भार्याम् wife, त्यक्त्वा renouncing, त्वाम् you, उपैष्यति he is desirous

##### आङ्ग्लानुवादः
'Even renouncing his highly respectable,  favourite wife among all, mighty Ravana is prepared to accept you.



#### श्लोकः
##### मूलम्
समृद्धं स्त्रीसहस्रेण नानारत्नोपशोभितम्॥5.23.14॥  
अन्तःपुरं समुत्सृज्य त्वामुपैष्यति रावणः।

##### शब्दार्थः
रावणः Ravana, स्त्रीसहस्रेण with a thousand wives, समृद्धम् rich, नानारत्नोपशोभितम् decorated with many gems, अन्तःपुरम् inner chambers, समुत्सृज्य abandoning, त्वाम् you, उपैष्यति is desiring.

##### आङ्ग्लानुवादः
'Ravana is prepared to abandon a thousand wives in his prosperous harem  decorated with all kinds of gems in order to accept you.'



#### श्लोकः
##### मूलम्
अन्या तु विकटा नाम राक्षसी वाक्यमब्रवीत्॥5.23.15॥  
असकृद्देवता युद्धे नागगन्धर्वदानवाः।  
निर्जिताः समरे येन स ते पार्श्वमुपागतः॥5.23.16॥

##### शब्दार्थः
विकटा नाम called Vikata, अन्या other, राक्षसी तु ogress also, वाक्यम् these words, अब्रवीत् spoke, येन by whom, असकृत् often, युद्धे in war, देवताः gods, समरे in war, नागगन्धर्वदानवाः nagas, gandharvas and demons, निर्जिताः vanquished, सः he, ते your, पार्श्वम् side, आगतः has come to you.

##### आङ्ग्लानुवादः
Another ogress called Vikata said, ' Know that he who has often defeated gods in war and has vanquished nagas, gandharvas and demons has come to you (seeking your favour)'.



#### श्लोकः
##### मूलम्
तस्य सर्वसमृद्धस्य रावणस्य महात्मनः।  
किमद्य राक्षसेन्द्रस्य भार्यात्वं नेच्छसेऽधमे॥5.23.17॥

##### शब्दार्थः
अधमे O foolish woman, सर्वसमृद्धस्य who has abundance of wealth, महात्मनः great self, राक्षसेन्द्रस्य of the lord of ogres, तस्य his, रावणस्य Ravana's, भार्यात्वम् to be wife, अद्य now, किम् why, नेच्छसे do not you desire

##### आङ्ग्लानुवादः
'O foolish woman why don't you seek the wifehood of a glorious king of demons who has abundance of wealth?'



#### श्लोकः
##### मूलम्
ततस्तु दुर्मुखी नाम राक्षसी वाक्यमब्रवीत्।  
यस्य सूर्यो न तपति भीतो यस्य च मारुतः॥5.23.18॥  
न वाति स्मायतापाङ्गे किं त्वं तस्य न तिष्ठसि।

##### शब्दार्थः
ततः then, दुर्मुखी नाम named Durmukhi, राक्षसी ogress, वाक्यम् these words, अब्रवीत् spoke, आयतापाङ्गे lady of long side glaces, यस्य whose, भीतः by fear of whom, सूर्यः Sun, न तपति not scorch, यस्य by whose, भीतः by fear of whom, मारुतः wind, न वाति स्म not blow, तस्य his, त्वम् you, किम् why, न तिष्ठसि not yield

##### आङ्ग्लानुवादः
Then an ogress called Durmukhi said, 'O lady of long sideglances why don't you yield to him, afraid of whom the Sun scorches not and strong winds blow not?



#### श्लोकः
##### मूलम्
पुष्पवृष्टिं च तरवो मुमुचुर्यस्य वै भयात्॥5.23.19॥  
शैलाश्च सुभ्रु पानीयं जलदाश्च यदेच्छति।  
तस्य नैरृतराजस्य राजराजस्य भामिनि ॥5.23.20॥  
किं त्वं न कुरुषे बुद्धिं भार्यार्थे रावणस्य हि।

##### शब्दार्थः
सुभ्रु lady with beautiful eyebrows, भामिनि radiant one, यस्य whose, भयात् fear, तरवः trees, पुष्पवृष्टिम् rain of flowers, मुमुचुः released, यदा whenever, इच्छति wishes, शैलाश्च even mountains, जलदाश्च clouds also, पानीयम् water, नैरृतराजस्य for the king of the  
southwest, Ravana, राजराजस्य king of kings, तस्य his, रावणस्य Ravana's, भार्यार्थे to become his wife, बुद्धिम् mind accepting, त्वम् you, किम् why, न कुरुषे not wishing?

##### आङ्ग्लानुवादः
'O lady of beautiful brows why don't you make up your mind to accept the king of kings, afraid of whom the trees rain flowers, the mountains and clouds release water at his will? Ravana is the king of the southwest, direction Why don't you wish to be his wife?



#### श्लोकः
##### मूलम्
साधु ते तत्त्वतो देवि कथितं साधु भामिनि॥5.23.21॥  
गृहाण सुस्मिते वाक्यमन्यथा न भविष्यसि।

##### शब्दार्थः
सुस्मिते lady with a gentle smile, भामिनि a beautiful lady, देवि queen, तत्त्वतः truly, साधु well, ते you, कथितम् spoken, साधु wishing well, वाक्यम् these words, गृहाण accept, अन्यथा otherwise, न भविष्यसि will not be alive.

##### आङ्ग्लानुवादः
'O beautiful lady with a gentle smile we have tendered good advice to you wishing you well. Accept this advice or else you may not be alive.'  

#### समाप्तिः
 श्रीमद्रामायणे वाल्मीकीय आदिकाव्ये सुन्दरकाण्डे त्रयोविंशस्सर्गः।  
Thus ends the twentythird sarga of Sundarakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/5_sundarakANDam/04-sItA-pIDanam/023_rAxasIkRtasItAbhIShaNam.md">
<details><summary><h3>भूषणम् ...{Loading}...</h3></summary>



इत्युक्त्वा मैथिलीं राजा रावणः शत्रुरावणः ।  

संदिश्य च ततः सर्वा राक्षसीर्निर्जगाम ह  ॥  ५।२३।१ ॥   

निष्क्रान्ते राक्षसेन्द्रे तु पुनरन्तःपुरं गते ।  

राक्षस्यो भीमरूपास्ताः सीतां समभिदुद्रुवुः  ॥  ५।२३।२ ॥   

ततः सीतामुपागम्य राक्षस्यः क्रोधमूर्च्छिताः ।  

परं परुषया वाचा वैदेहीमिदमब्रुवन्  ॥  ५।२३।३ ॥   

पौलस्त्यस्य वरिष्ठस्य रावणस्य महात्मनः ।  

दशग्रीवस्य भार्यात्वं सीते न बहु मन्यसे  ॥  ५।२३।५ ॥   

इत्युक्त्वेत्यादि  ॥  ५।२३।१५ ॥   

  

प्रजापतीनां षण्णां तु चतुर्थो यः प्रजापतिः ।  

मानसो ब्रह्मणः पुत्रः पुलस्त्य इति विश्रुतः  ॥  ५।२३।६ ॥   

पुलस्त्यस्य तु तेजस्वी महर्षिर्मानसः सुतः ।  

नाम्ना स विश्रवा नाम प्रजापतिसमप्रभः  ॥  ५।२३।७ ॥   

तस्य पुत्रो विशालाक्षि रावणः शत्रुरावणः ।  

तस्य त्वं राक्षसेन्द्रस्य भार्या भवितुमर्हसि  ॥  ५।२३।८ ॥   

मयोक्तं चारुसर्वाङ्गि वाक्यं किन्नानुमन्यसे ।  

ततो हरिजटा नाम राक्षसी वाक्यमब्रवीत् ।  

विवर्त्य नयने कोपान्मार्जारसदृशेक्षणा  ॥  ५।२३।९ ॥   

येन देवास्त्रयस्त्रिंशद्देवराजश्च निर्जिताः ।  

भर्त्सयन्ती तदा घोरमिदं वचनमब्रवीत्  ॥  ५।२३।१० ॥   

वीर्योत्सिक्तस्य शूरस्य सङ्ग्रामेष्वनिवर्तिनः ।  

बलिनो वीर्ययुक्तस्य भार्यात्वं किं न लप्स्यसे  ॥  ५।२३।१२ ॥   

प्रजापतीनामिति । "मरीचिरत्र्यङ्गिरसौ पुलस्त्यः पुलहः क्रतुः" इति षट्
प्रजापतयः । तेषां चतुर्थः पुलस्त्य  ॥  ५।२३।६१२ ॥   

  

प्रियां बहुमतां भर्यां त्यक्त्वा राजा महाबलः ।  

सर्वासां च महाभागां त्वामुपैष्यति रावणः  ॥  ५।२३।१३ ॥   

समृद्धं स्त्रीसहस्रेण नानारत्नोपशोभितम् ।  

अन्तःपुरं समुत्सृज्य त्वामुपैष्यति रावणः  ॥  ५।२३।१४ ॥   

अन्या तु विकटा नाम राक्षसी वाक्यमब्रवीत्  ॥  ५।२३।१५ ॥   

असकृद्देवता युद्धे नागगन्धर्वदानवाः ।  

निर्जिताः समरे येन स ते पार्श्वमुपागतः  ॥  ५।२३।१६ ॥   

तस्य सर्वसमृद्धस्य रावणस्य महात्मनः ।  

किमद्य राक्षसेन्द्रस्य भार्यात्वं नेच्छसे ऽधमे ।  

ततस्तु दुर्मुखी नाम राक्षसी वाक्यमब्रवीत्  ॥  ५।२३।१७ ॥   

प्रियामिति । सर्वासां प्रियां बहुमताम् महाभागां च भार्यां मन्दोदरीं
त्यक्त्वा त्वामुपैष्यति  ॥  ५।२३।१३१७ ॥   

  

यस्य सूर्यो न तपति भीतो यस्य च मारुतः ।  

न वाति स्मायतापाङ्गे किं त्वं तस्य न तिष्ठसि  ॥  ५।२३।१८ ॥   

यस्य यस्मात् । तस्य न तिष्ठसि तस्मै न तिष्ठसे ।
प्रकाशनार्थेप्यार्षत्वात्परस्मैपदं षष्ठी च  ॥  ५।२३।१८ ॥   

  

पुष्पवृष्टिं च तरवो मुमुचुर्यस्य वै भयात् ।  

शैलाश्च सुभ्रूः पानीयं जलदाश्च यदेच्छति  ॥  ५।२३।१९ ॥   

तस्य नैर्ऋतराजस्य राजराजस्य भामिनि ।  

किं त्वं न कुरुषे बुद्धिं भार्यार्थे रावणस्य हि  ॥  ५।२३।२० ॥   

पुष्पवृष्टिमित्यादि । शैलाश्च पानीयं रावणः यदेच्छति तदा मुञ्चन्तीति
विपरिणम्यते  ॥  ५।२३।१९२० ॥   

  

साधु ते तत्त्वतो देवि कथितं साधु भामिनि ।  

गृहाण सुस्मिते वाक्यमन्यथा न भविष्यसि  ॥  ५।२३।२१ ॥   

इत्यार्षे श्रीरामायणे वाल्मीकीये आदिकाव्ये श्रीमत्सुन्दरकाण्डे
त्रयोविंशः सर्गः  ॥  ५।२३ ॥   

साधु ते कथितम् साधु गृहाणेति साधुशब्दद्वयस्य निर्वाहः  ॥  ५।२३।२१ ॥   

इति गोविन्दराजविरचिते श्रीरामायणभूषणे श्रृङ्गारतिलकाख्याने
सुन्दरकाण्डव्याख्याने त्रयोविंशः सर्गः  ॥  ५।२३ ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/5_sundarakANDam/04-sItA-pIDanam/023_rAxasIkRtasItAbhIShaNam.md">
<details><summary><h3>शिरोमणी ...{Loading}...</h3></summary>



रावणगमनानन्तरकालिकं वृत्तं वर्णयितुमाह इतीति । शत्रुरावणो रावणः
मैथिलीमित्युक्त्वा राक्षसीः संदिश्य च निर्जगाम  ॥  ५।२३।१  ॥   

  

निष्क्रन्त इति । निष्क्रन्ते अन्तःपुरान्निर्गते रावणे पुनरन्तःपुरं च गते
सति भीमरूपा राक्षस्यः सीतां समभिदुद्रुवुः जग्मुः  ॥  ५।२३।२  ॥   

  

तत इति । ततो रावणगमनात्पमरनन्तरं क्रोधमूर्च्छिता राक्षस्यः सीतामुपागम्य
परुषया वाचा इदमब्रुवन्  ॥  ५।२३।३  ॥   

  

तद्वचनाकारमाह पौलस्त्यस्येत्यादिभिः । हे सीते पौलस्त्यस्य दशग्रीवस्य
भार्या मन्दोदर्यादिः त्वं बहु न मन्यसे तत्कर्तृकपूजां न
स्वीकरोषीत्यर्थः, तत्कुतः, तत्कुत इति शेषः । सुबन्तस्य कर्मतया अन्वयान्न
द्वितीया यत्तदोरध्याहारो वा  ॥  ५।२३।४  ॥   

  

ननु राक्षसीकर्तृकपूजामहं न ग्रहीष्यामीत्युत्थापितसीताशङ्कां निवर्तयितुं
वचनान्तरमुपक्रमते तत इति । ततः तदुक्त्यनन्तरं करतलोदरीं
सूक्ष्मोदरविशिष्टामित्यर्थः, सीतामामन्त्र्य संबोध्य क्रोधताम्राक्षी
एकजटानाम राक्षसी अब्रवीत्  ॥  ५।२३।५  ॥   

  

तद्वचनाकारमाह प्रजापतीनामित्यादिभिः । पुलस्त्य इति नाम्ना विश्रुतो
विख्यातः अयमेतद्वंशप्रवर्तकः ब्रह्मणो मानसः पुत्रः षण्णां
"मरीचिरत्र्यङ्गिरसः पुलस्त्यः पुलहः क्रतुः" इत्यत्रोक्तानां प्रजापतीनां
मध्ये चतुर्थः प्रजापतिः  ॥  ५।२३।६ ॥   

  

पुलस्त्यस्येति । पुलस्त्यस्य मानसः सुतो विश्रवा नाम  ॥  ५।२३।७  ॥   

  

तस्येति । तस्य विश्रवसः पुत्रो रावणः तस्य रावणस्य भार्याः पत्नीः भवितुं
पूज्यात्वेन प्राप्तुं त्वमर्हसि  ॥  ५।२३।८  ॥   

  

मयेति । मयोक्तं किं किमर्थं न अनुमन्यसे । अर्धं पृथक् । ततो ऽनन्तरं
मार्जारसदृशेक्षणा हरिजटानाम राक्षसी अब्रवीत् । अर्धद्वयमेकान्वयि  ॥ 
५।२३।९  ॥   

  

तद्वचनाकारमाह येनेत्यादिभिः । येन देवा देवराजश्च निर्जिताः तस्य भार्याः
पत्नीः भवितुं पूज्यात्वेन प्राप्तुं त्वमर्हसि  ॥  ५।२३।१०  ॥   

  

वीर्येति । वीर्योत्सिक्तस्य उद्धतवीर्यस्य रावणस्य भार्या
मन्दोदरीप्रभृतिः किं किमर्थं न लिप्स्यसे वाञ्छसि । द्वितीयानुत्पत्तिः
पूर्ववत्  ॥  ५।२३।११  ॥   

  

तत्र हेतुमाह प्रियामिति । प्रियामतिप्रीतिविषयीभूतां बहुमतां
बहुभिराकाङ्क्षितां भार्यामतिदीप्तिहेतुभूतां राजलक्ष्मीमित्यर्थः,
त्यक्त्वा सर्वासां लक्ष्म्यादीनां मध्ये महाभागां त्वां रावण उपैष्यति
प्रापयिष्यति  ॥  ५।२३।१२  ॥   

  

समृद्धमिति । स्त्रीसहस्रेण समृद्धमन्तःपुरमुत्सृज्य स्वाधीनत्वं निवर्त्य
त्वामुपैष्यति प्रापयिष्यति  ॥  ५।२३।१३  ॥   

  

असकृदिति । येन गन्धर्वदानवा असकृन्निर्जिताः स रावणः ते पार्श्वं
चरणसमीपमुपागतः अतिभाग्यं तवेत्यर्थः  ॥  ५।२३।१४  ॥   

  

तस्येति । तस्य भार्यात्वं किमर्थं नेच्छसे सेविकात्वेन वाञ्छसि  ॥  ५।२३।१५
 ॥   

  

यस्येति । यस्य यस्माद्भीतः सूर्यो न तपति मारुतो न वाति च तस्य पूजायामिति
शेषः, त्वं किं किमर्थं न तिष्ठसे आस्थां करोषि  ॥  ५।२३।१६  ॥   

  

पुष्पेति । यस्य भयात् यदा इच्छति तदैव तरवो पुष्पवृष्टिं मुमुचुः शैलाः
गिरयः जलदाश्च पानीयं सुस्रुवुः तस्य भार्यार्थे तद्भार्याणां कल्याणार्थं
बुद्धिं निश्चयं त्वं किं कथं न कुरुषे । अर्धचतुष्टयमेकान्वयि  ॥ 
५।२३।१७,१८  ॥   

  

साध्विति । हे भामिनि तत्त्वतः यथार्थं साधु कथितं वाक्यं मद्वचनं साधु
गृहाण स्वीकुरु अन्यथा न भविष्यसि राक्षस्यो हनिष्यन्तीत्यर्थः  ॥  ५।२३।१९
 ॥   

  

इति श्रीमद्वाल्मीकीयरामायणव्याख्याने रामायणशिरोमणौ सुन्दरकाण्डे
त्रयोविंशः सर्गः  ॥  ५।२३  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/5_sundarakANDam/04-sItA-pIDanam/023_rAxasIkRtasItAbhIShaNam.md">
<details><summary><h3>तिलकम् ...{Loading}...</h3></summary>



शत्रून्रावयति हाहाशब्दं कारयति स शत्रुरावणः  ॥  ५।२३।१,२  ॥   

  

ततः परं रावणगमनादनन्तरम् । लोकोक्तौ वा परमिति  ॥  ५।२३।३  ॥   

  

भार्यात्वं भार्याभावं न बहु मन्यसे मोहादिति शेषः  ॥  ५।२३।४  ॥   

  

ततः सर्वसाधारणैतद्वाक्यप्रयोगोत्तरमेकजटा विशिष्याब्रवीत् । करतलोदरीम्
अतुन्दिलामित्यर्थः  ॥  ५।२३।५  ॥   

  

"मरीचिरत्र्यङ्गिरसौ पुलस्त्यः पुलहः क्रतुः" इत्यनुक्रान्तषट्प्रजापतीनां
चतुर्थः पुलस्त्यः  ॥  ५।२३।६,७  ॥   

  

तस्य पुत्र इत्यनेन कुलीनत्वं सूचितम्  ॥  ५।२३।८  ॥   

  

किं किमर्थम् । ततः कुलनिरूपणानन्तरम्  ॥  ५।२३।९  ॥   

  

येनेत्यनेन पराक्रमातिशयसूचनम्  ॥  ५।२३।१०  ॥   

  

न लिप्ससे नेच्छसीत्यर्थः  ॥  ५।२३।११  ॥   

  

सर्वासां मध्ये बहुमतां महाभागामतिभाग्यवतीं मन्दोदरीमपि त्यक्त्वा
त्वामुपैष्यति  ॥  ५।२३।१२१५  ॥   

  

यस्य भीतः सूर्यो न तपतीत्यर्थः । न तिष्ठसे वशे इति शेषः  ॥  ५।२३।१६  ॥   

  

यदेच्छति तदा सुस्रुवुरित्यर्थः  ॥  ५।२३।१७  ॥   

  

भार्यार्थे भार्यात्वनिमित्तम्  ॥  ५।२३।१८  ॥   

  

साधु कथितं साधु गृहाण । न भविष्यसि मारयाम इत्यर्थः  ॥  ५।२३।१९  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
सुन्दरकाण्डे त्रयोविंशः सर्गः  ॥  ५।२३  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/5_sundarakANDam/04-sItA-pIDanam/023_rAxasIkRtasItAbhIShaNam.md">
<details><summary><h3>द्राविडपाठः ...{Loading}...</h3></summary>



  
इत्युक्त्वा मैथिलीं राजा रावणः शत्रुरावणः।  
सन्दिश्य च ततः सर्वा राक्षसीर्निर्जगाम ह ॥ 5.23.1 ॥   
निष्क्रान्ते राक्षसेन्द्रे तु पुनरन्तःपुरं गते।  
राक्षस्यो भीमरूपास्ताः सीतां समभिदुद्रुवुः ॥ 5.23.2 ॥   
ततः सीतामुपागम्य राक्षस्यः क्रोधमूर्च्छिताः।  
परं परुषया वाचा वैदेहीमिदमब्रुवन् ॥ 5.23.3 ॥   
पौलस्त्यस्य वरिष्ठस्य रावणस्य महात्मनः।  
दशग्रीवस्य भार्यात्वं सीते न बहु मन्यसे ॥ 5.23.4 ॥   
प्रजापतीनां षण्णां तु चतुर्थो यः प्रजापतिः।  
मानसो ब्रह्मणः पुत्रः पुलस्त्य इति विश्रुतः ॥ 5.23.5 ॥   
पुलस्त्यस्य तु तेजस्वी महर्षिर्मानसः सुतः।  
नाम्ना स विश्रवा नाम प्रजापतिसमप्रभः ॥ 5.23.6 ॥   
तस्य पुत्रो विशालाक्षि रावणः शत्रुरावणः।  
तस्य त्वं राक्षसेन्द्रस्य भार्या भवितुमर्हसि ॥ 5.23.7 ॥   
ततो हरिजटा नाम राक्षसी वाक्यमब्रवीत्।  
विवर्त्य नयने कोपान्मार्जारसदृशेक्षणा ॥ 5.23.8 ॥   
येन देवास्त्रयस्त्रिंशद्देवराजश्च निर्जिताः।  
भर्त्सयन्ती तदा घोरमिदं वचनमब्रवीत् ॥ 5.23.9 ॥   
वीर्योत्सिक्तस्य शूरस्य सङ्ग्रामेष्वनिवर्तिनः।  
बलिनो वीर्ययुक्तस्य भार्यात्वं किं न लप्स्यसे ॥ 5.23.10 ॥   
प्रियां बहुमतां भर्यां त्यक्त्वा राजा महाबलः।  
सर्वासां च महाभागां त्वामुपैष्यति रावणः ॥ 5.23.11 ॥   
समृद्धं स्त्रीसहस्रेण नानारत्नोपशोभितम्।  
अन्तःपुरं समुत्सृज्य त्वामुपैष्यति रावणः ॥ 5.23.12 ॥   
अन्या तु विकटा नाम राक्षसी वाक्यमब्रवीत् ॥ 5.23.13 ॥   
असकृद्देवता युद्धे नागगन्धर्वदानवाः।  
निर्जिताः समरे येन स ते पार्श्वमुपागतः ॥ 5.23.14 ॥   
किमद्य राक्षसेन्द्रस्य भार्यात्वं नेच्छसेऽधमे।  
ततस्तु दुर्मुखी नाम राक्षसी वाक्यमब्रवीत् ॥ 5.23.15 ॥   
यस्य सूर्यो न तपति भीतो यस्य च मारुतः।  
न वाति स्मायतापाङ्गे किं त्वं तस्य न तिष्ठसि ॥ 5.23.16 ॥   
पुष्पवृष्टिं च तरवो मुमुचुर्यस्य वै भयात्।  
शैलाश्च सुभ्रूः पानीयं जलदाश्च यदेच्छति ॥ 5.23.17 ॥   
तस्य नैर्ऋतराजस्य राजराजस्य भामिनि।  
किं त्वं न कुरुषे बुद्धिं भार्यार्थे रावणस्य हि ॥ 5.23.18 ॥   
साधु ते तत्त्वतो देवि कथितं साधु भामिनि।  
गृहाण सुस्मिते वाक्यमन्यथा न भविष्यसि ॥ 5.23.19 ॥   

</details>
</div>
