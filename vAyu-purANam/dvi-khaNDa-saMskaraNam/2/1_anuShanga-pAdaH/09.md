---
title: ००९

---
॥सूत उवाच॥


<details open><summary>विश्वास-प्रस्तुतिः</summary>

एवं प्रजासु सृष्टासु कश्यपे न महात्मना।  
प्रतिष्ठितासु सर्वासु स्थावरासु चरासु च ॥ ९.१ ॥
</details>

<details><summary>मूलम्</summary>

एवं प्रजासु सृष्टासु कश्यपे न महात्मना।  
प्रतिष्ठितासु सर्वासु स्थावरासु चरासु च ॥ ९.१ ॥
</details>


<details open><summary>विश्वास-प्रस्तुतिः</summary>

अभिषिच्याधिपत्येषु तेषां मुख्यः प्रजापतिः।  
ततः क्रमेण राज्यानि व्यादेष्टुमुपचक्रमे ॥ ९.२ ॥
</details>

<details><summary>मूलम्</summary>

अभिषिच्याधिपत्येषु तेषां मुख्यः प्रजापतिः।  
ततः क्रमेण राज्यानि व्यादेष्टुमुपचक्रमे ॥ ९.२ ॥
</details>


<details open><summary>विश्वास-प्रस्तुतिः</summary>

द्विजातीनां वीरुधाञ्च नक्षत्राणां ग्रहैः सह।  
यज्ञानां तपसाञ्चैव सोमं राज्येऽभ्यषेचयत ॥ ९.३ ॥
</details>

<details><summary>मूलम्</summary>

द्विजातीनां वीरुधाञ्च नक्षत्राणां ग्रहैः सह।  
यज्ञानां तपसाञ्चैव सोमं राज्येऽभ्यषेचयत ॥ ९.३ ॥
</details>


<details open><summary>विश्वास-प्रस्तुतिः</summary>

बृहस्पतिं तु विश्वेषां ददावङ्गिरसां पतिम्।  
भृगूणामधिपञ्चैव काव्यं राज्येऽभ्यषेचयत् ॥ ९.४ ॥
</details>

<details><summary>मूलम्</summary>

बृहस्पतिं तु विश्वेषां ददावङ्गिरसां पतिम्।  
भृगूणामधिपञ्चैव काव्यं राज्येऽभ्यषेचयत् ॥ ९.४ ॥
</details>


<details open><summary>विश्वास-प्रस्तुतिः</summary>

आदित्यानां पुनर्विष्णुं वसूनामथ पावकम् ।  
प्रजापतीनां दक्षञ्च मरुतामथ वासवम् ॥ ९.५ ॥
</details>

<details><summary>मूलम्</summary>

आदित्यानां पुनर्विष्णुं वसूनामथ पावकम् ।  
प्रजापतीनां दक्षञ्च मरुतामथ वासवम् ॥ ९.५ ॥
</details>


<details open><summary>विश्वास-प्रस्तुतिः</summary>

दैत्यानामथ राजानं प्रह्लादं दितिनन्दनम्।  
नारायणं तु साध्यानां रुद्राणां वृषभध्वजम् ॥ ९.६ ॥
</details>

<details><summary>मूलम्</summary>

दैत्यानामथ राजानं प्रह्लादं दितिनन्दनम्।  
नारायणं तु साध्यानां रुद्राणां वृषभध्वजम् ॥ ९.६ ॥
</details>


<details open><summary>विश्वास-प्रस्तुतिः</summary>

विप्रचित्तिञ्च राजानं दानवानामथादिशत्।  
अपां तु वरुणं राज्ये राज्ञां वैश्रवणं पतिम्।  
यक्षाणां राक्षसानाञ्च पार्थिवानां धनस्य च ॥ ९.७ ॥
</details>

<details><summary>मूलम्</summary>

विप्रचित्तिञ्च राजानं दानवानामथादिशत्।  
अपां तु वरुणं राज्ये राज्ञां वैश्रवणं पतिम्।  
यक्षाणां राक्षसानाञ्च पार्थिवानां धनस्य च ॥ ९.७ ॥
</details>


<details open><summary>विश्वास-प्रस्तुतिः</summary>

वैवस्वतं पितॄणाञ्च यमं राज्येऽभ्यषेचयत्।  
सर्वभूतपिशाचानां गिरिशं शूलपाणिनम् ॥ ९.८ ॥
</details>

<details><summary>मूलम्</summary>

वैवस्वतं पितॄणाञ्च यमं राज्येऽभ्यषेचयत्।  
सर्वभूतपिशाचानां गिरिशं शूलपाणिनम् ॥ ९.८ ॥
</details>


<details open><summary>विश्वास-प्रस्तुतिः</summary>

शैलानां हिमवन्तञ्च नदीनामथ सागरम्।  
गन्धर्वाणामधिपतिं चक्रे चित्ररथं तदा ॥ ९.९ ॥
</details>

<details><summary>मूलम्</summary>

शैलानां हिमवन्तञ्च नदीनामथ सागरम्।  
गन्धर्वाणामधिपतिं चक्रे चित्ररथं तदा ॥ ९.९ ॥
</details>


<details open><summary>विश्वास-प्रस्तुतिः</summary>

उच्चैःश्रवसमश्वानां राजानञ्चाभ्यषेचयत्।  
मृगाणामथ शार्दूलं गोवृषञ्च चतुष्पदाम् ॥ ९.१० ॥
</details>

<details><summary>मूलम्</summary>

उच्चैःश्रवसमश्वानां राजानञ्चाभ्यषेचयत्।  
मृगाणामथ शार्दूलं गोवृषञ्च चतुष्पदाम् ॥ ९.१० ॥
</details>


<details open><summary>विश्वास-प्रस्तुतिः</summary>

पक्षिणामथ सर्वेषां गरुडं पततां वरम्।  
गन्धानां मातुलञ्चैव भूतानामशरीरिणाम् ॥ ९.११ ॥
</details>

<details><summary>मूलम्</summary>

पक्षिणामथ सर्वेषां गरुडं पततां वरम्।  
गन्धानां मातुलञ्चैव भूतानामशरीरिणाम् ॥ ९.११ ॥
</details>


<details open><summary>विश्वास-प्रस्तुतिः</summary>

शब्दाकाशबलानाञ्च वायुं बलवतां वरम्।  
सर्वेषां दंष्ट्रिणां शेषं नागानामथ वासुकिम् ॥ ९.१२ ॥
</details>

<details><summary>मूलम्</summary>

शब्दाकाशबलानाञ्च वायुं बलवतां वरम्।  
सर्वेषां दंष्ट्रिणां शेषं नागानामथ वासुकिम् ॥ ९.१२ ॥
</details>


<details open><summary>विश्वास-प्रस्तुतिः</summary>

सरीसृपाणां सर्पाणां नागानाञ्चैव तक्षकम्।  
सागराणां नदीनाञ्च मेघानां व्रषितस्य च।  
आदित्यानामन्यतमं पर्जन्यमभिषिक्तवान् ॥ ९.१३ ॥
</details>

<details><summary>मूलम्</summary>

सरीसृपाणां सर्पाणां नागानाञ्चैव तक्षकम्।  
सागराणां नदीनाञ्च मेघानां व्रषितस्य च।  
आदित्यानामन्यतमं पर्जन्यमभिषिक्तवान् ॥ ९.१३ ॥
</details>


<details open><summary>विश्वास-प्रस्तुतिः</summary>

सर्वाप्सरोगणानाञ्च कामदेवं तथैव च।  
ऋतूनामथ मासानामार्त्तवानां तथैव च ॥ ९.१४ ॥
</details>

<details><summary>मूलम्</summary>

सर्वाप्सरोगणानाञ्च कामदेवं तथैव च।  
ऋतूनामथ मासानामार्त्तवानां तथैव च ॥ ९.१४ ॥
</details>


<details open><summary>विश्वास-प्रस्तुतिः</summary>

पक्षाणाञ्च विपक्षाणां मुहूर्त्तानाञ्च पर्वणाम्।  
कलाकाष्ठाप्रमाणानां गते रयनयोस्तथा।  
गणितस्याथ योगस्य चक्रे संवत्सरं प्रभुम् ॥ ९.१५ ॥
</details>

<details><summary>मूलम्</summary>

पक्षाणाञ्च विपक्षाणां मुहूर्त्तानाञ्च पर्वणाम्।  
कलाकाष्ठाप्रमाणानां गते रयनयोस्तथा।  
गणितस्याथ योगस्य चक्रे संवत्सरं प्रभुम् ॥ ९.१५ ॥
</details>


<details open><summary>विश्वास-प्रस्तुतिः</summary>

प्रजापतिर्वै रजसः पूर्वस्यान्दिशि विश्रुतम्।  
पुत्रं नाम्ना सुधामानं राजानं सोऽभ्यषेचयत् ॥ ९.१६ ॥
</details>

<details><summary>मूलम्</summary>

प्रजापतिर्वै रजसः पूर्वस्यान्दिशि विश्रुतम्।  
पुत्रं नाम्ना सुधामानं राजानं सोऽभ्यषेचयत् ॥ ९.१६ ॥
</details>


<details open><summary>विश्वास-प्रस्तुतिः</summary>

पश्चिमायां दिशि तथा रजसः पुत्रमच्युतम्।  
केतुमन्तं महात्मानं राजानं सोऽभ्यषेचयत् ॥ ९.१७ ॥
</details>

<details><summary>मूलम्</summary>

पश्चिमायां दिशि तथा रजसः पुत्रमच्युतम्।  
केतुमन्तं महात्मानं राजानं सोऽभ्यषेचयत् ॥ ९.१७ ॥
</details>


<details open><summary>विश्वास-प्रस्तुतिः</summary>

मनुष्याणामधिपतिं चक्रे चैव सुतं मनुम्।  
तैरियं पृथिवी सर्वा सप्तद्वीपा सपत्तना ।  
यथाप्रदेशमद्यापि धर्मेण परिपाल्यते ॥ ९.१८ ॥
</details>

<details><summary>मूलम्</summary>

मनुष्याणामधिपतिं चक्रे चैव सुतं मनुम्।  
तैरियं पृथिवी सर्वा सप्तद्वीपा सपत्तना ।  
यथाप्रदेशमद्यापि धर्मेण परिपाल्यते ॥ ९.१८ ॥
</details>


<details open><summary>विश्वास-प्रस्तुतिः</summary>

स्वायम्भुवेऽन्तरे पूर्वं ब्रह्मणा तेऽभिषेचिताः।  
नृपा ह्येतेऽभिषिच्यन्ते मनवो ये भवन्ति वै ॥ ९.१९ ॥
</details>

<details><summary>मूलम्</summary>

स्वायम्भुवेऽन्तरे पूर्वं ब्रह्मणा तेऽभिषेचिताः।  
नृपा ह्येतेऽभिषिच्यन्ते मनवो ये भवन्ति वै ॥ ९.१९ ॥
</details>


<details open><summary>विश्वास-प्रस्तुतिः</summary>

मन्वन्तरेष्वतीतेषु गता ह्येतेषु पार्थिवाः।  
एवमन्येऽभिषिच्यन्ते प्राप्ते मन्वन्तरे पुनः।  
अतीतानागताः सर्वे स्मृता मन्वन्तरेश्वराः ॥ ९.२० ॥
</details>

<details><summary>मूलम्</summary>

मन्वन्तरेष्वतीतेषु गता ह्येतेषु पार्थिवाः।  
एवमन्येऽभिषिच्यन्ते प्राप्ते मन्वन्तरे पुनः।  
अतीतानागताः सर्वे स्मृता मन्वन्तरेश्वराः ॥ ९.२० ॥
</details>


<details open><summary>विश्वास-प्रस्तुतिः</summary>

राजसूयेऽभिषिक्तश्च पृथुरेभिर्नरोत्तमैः।  
वेददृष्टेन विधिना कृतो राजा प्रतापवान् ॥ ९.२१ ॥
</details>

<details><summary>मूलम्</summary>

राजसूयेऽभिषिक्तश्च पृथुरेभिर्नरोत्तमैः।  
वेददृष्टेन विधिना कृतो राजा प्रतापवान् ॥ ९.२१ ॥
</details>


<details open><summary>विश्वास-प्रस्तुतिः</summary>

एतानुत्पाद्य पुत्रांस्तु प्रजासन्तानकारणात् ।  
पुनरेव महाभागः प्रजानां पतिरीश्वरः ॥ ९.२२ ॥
</details>

<details><summary>मूलम्</summary>

एतानुत्पाद्य पुत्रांस्तु प्रजासन्तानकारणात् ।  
पुनरेव महाभागः प्रजानां पतिरीश्वरः ॥ ९.२२ ॥
</details>


<details open><summary>विश्वास-प्रस्तुतिः</summary>

कश्यपो गोत्रकामस्तु चचार परमं तपः ।  
पुत्रौ गोत्रकरौ मह्यं भवेतामित्यचिन्तयत् ॥ ९.२३ ॥
</details>

<details><summary>मूलम्</summary>

कश्यपो गोत्रकामस्तु चचार परमं तपः ।  
पुत्रौ गोत्रकरौ मह्यं भवेतामित्यचिन्तयत् ॥ ९.२३ ॥
</details>


<details open><summary>विश्वास-प्रस्तुतिः</summary>

तस्य प्रध्यायमानस्य कश्यपस्य महात्मनः।  
ब्रह्मणोंऽशौ सुतौ पश्चात् प्रादुर्भूतौ महौजसौ ॥ ९.२४ ॥
</details>

<details><summary>मूलम्</summary>

तस्य प्रध्यायमानस्य कश्यपस्य महात्मनः।  
ब्रह्मणोंऽशौ सुतौ पश्चात् प्रादुर्भूतौ महौजसौ ॥ ९.२४ ॥
</details>


<details open><summary>विश्वास-प्रस्तुतिः</summary>

वत्सारश्चासितश्चैव तावुभौ ब्रह्मवादिनौ।  
वत्सारान्निध्रुवो जज्ञे रैभ्यश्च स महायशाः ॥ ९.२५ ॥
</details>

<details><summary>मूलम्</summary>

वत्सारश्चासितश्चैव तावुभौ ब्रह्मवादिनौ।  
वत्सारान्निध्रुवो जज्ञे रैभ्यश्च स महायशाः ॥ ९.२५ ॥
</details>


<details open><summary>विश्वास-प्रस्तुतिः</summary>

रैभ्यस्य रैभ्या विज्ञेया निध्रुवस्य निबोधत।  
च्यवनस्य सुकन्यायां सुमेधाः समपद्यत ॥ ९.२६ ॥
</details>

<details><summary>मूलम्</summary>

रैभ्यस्य रैभ्या विज्ञेया निध्रुवस्य निबोधत।  
च्यवनस्य सुकन्यायां सुमेधाः समपद्यत ॥ ९.२६ ॥
</details>


<details open><summary>विश्वास-प्रस्तुतिः</summary>

निध्रुवस्य तु या पत्नी माता वै कुण्डपायिनाम्।  
असितस्यैकपर्णायां ब्रह्मिष्ठः समपद्यत ॥ ९.२७ ॥
</details>

<details><summary>मूलम्</summary>

निध्रुवस्य तु या पत्नी माता वै कुण्डपायिनाम्।  
असितस्यैकपर्णायां ब्रह्मिष्ठः समपद्यत ॥ ९.२७ ॥
</details>


<details open><summary>विश्वास-प्रस्तुतिः</summary>

शाण्डिल्यानां वचः श्रुत्वा देवलः सुमहायशाः।  
निध्रुवाः शाण्डिल्या रैभ्यास्त्रयः पश्चात्तु कश्यपाः ॥ ९.२८ ॥
</details>

<details><summary>मूलम्</summary>

शाण्डिल्यानां वचः श्रुत्वा देवलः सुमहायशाः।  
निध्रुवाः शाण्डिल्या रैभ्यास्त्रयः पश्चात्तु कश्यपाः ॥ ९.२८ ॥
</details>


<details open><summary>विश्वास-प्रस्तुतिः</summary>

वरप्रभृतयो देवा देवलस्य प्रजास्त्विमाः।  
चतुर्युगे त्वतिक्रान्ते मनोर्ह्येकादशे प्रजाः।  
अथावशिष्टे तस्मिस्तु द्वापरे सम्प्रवर्तते ॥ ९.२९ ॥
</details>

<details><summary>मूलम्</summary>

वरप्रभृतयो देवा देवलस्य प्रजास्त्विमाः।  
चतुर्युगे त्वतिक्रान्ते मनोर्ह्येकादशे प्रजाः।  
अथावशिष्टे तस्मिस्तु द्वापरे सम्प्रवर्तते ॥ ९.२९ ॥
</details>


<details open><summary>विश्वास-प्रस्तुतिः</summary>

मानसस्य चरिष्यन्तस्तस्य पुत्रो दमः किल।  
मानसस्तस्य दायादस्तृणबिन्दुरिति श्रुतः ॥ ९.३० ॥
</details>

<details><summary>मूलम्</summary>

मानसस्य चरिष्यन्तस्तस्य पुत्रो दमः किल।  
मानसस्तस्य दायादस्तृणबिन्दुरिति श्रुतः ॥ ९.३० ॥
</details>


<details open><summary>विश्वास-प्रस्तुतिः</summary>

त्रेतायुगमुखे राजा तृतीये सम्बभूव ह।  
तस्य कन्या त्विडविडा रूपेणाप्रतिमाभवत्।  
पुलस्त्याय स राजर्षिस्तां कन्यां प्रत्यपादयत् ॥ ९.३१ ॥
</details>

<details><summary>मूलम्</summary>

त्रेतायुगमुखे राजा तृतीये सम्बभूव ह।  
तस्य कन्या त्विडविडा रूपेणाप्रतिमाभवत्।  
पुलस्त्याय स राजर्षिस्तां कन्यां प्रत्यपादयत् ॥ ९.३१ ॥
</details>


<details open><summary>विश्वास-प्रस्तुतिः</summary>

ऋषिरिडविडायान्तु विश्रवाः समपद्यत।  
तस्य पत्न्यश्चतस्रस्तु पौलस्त्यकुलवर्द्धनाः ॥ ९.३२ ॥
</details>

<details><summary>मूलम्</summary>

ऋषिरिडविडायान्तु विश्रवाः समपद्यत।  
तस्य पत्न्यश्चतस्रस्तु पौलस्त्यकुलवर्द्धनाः ॥ ९.३२ ॥
</details>


<details open><summary>विश्वास-प्रस्तुतिः</summary>

बृहस्पतेर्बृहत्कीर्त्तिर्देवाचार्यस्य कीर्त्तितः ।  
कन्यां तस्योपयेमे स नाम्ना वै देववर्णिनीम् ॥ ९.३३ ॥
</details>

<details><summary>मूलम्</summary>

बृहस्पतेर्बृहत्कीर्त्तिर्देवाचार्यस्य कीर्त्तितः ।  
कन्यां तस्योपयेमे स नाम्ना वै देववर्णिनीम् ॥ ९.३३ ॥
</details>


<details open><summary>विश्वास-प्रस्तुतिः</summary>

पुष्पोत्ककटाञ्च वाकाञ्च सुते माल्यवतः स्थितौ।  
कैकसीं मालिनः कन्यां तासान्तु श्रृणुत प्रजाः ॥ ९.३४ ॥
</details>

<details><summary>मूलम्</summary>

पुष्पोत्ककटाञ्च वाकाञ्च सुते माल्यवतः स्थितौ।  
कैकसीं मालिनः कन्यां तासान्तु श्रृणुत प्रजाः ॥ ९.३४ ॥
</details>


<details open><summary>विश्वास-प्रस्तुतिः</summary>

ज्येष्ठं वैश्रवणं तस्य सुषुवे देववर्णिनी।  
दिव्येन विधिना युक्तमार्षेणैव श्रुतेन च।  
राक्षसेन च रूपेण आसुरेण बलेन च ॥ ९.३५ ॥
</details>

<details><summary>मूलम्</summary>

ज्येष्ठं वैश्रवणं तस्य सुषुवे देववर्णिनी।  
दिव्येन विधिना युक्तमार्षेणैव श्रुतेन च।  
राक्षसेन च रूपेण आसुरेण बलेन च ॥ ९.३५ ॥
</details>


<details open><summary>विश्वास-प्रस्तुतिः</summary>

त्रिपादं सुमहाकायं स्थूलशीर्षं महातनुम्।  
अष्टदंष्ट्रं हरिच्छ्मश्रुं शङ्कुकर्णं विलोहितम् ॥ ९.३६ ॥
</details>

<details><summary>मूलम्</summary>

त्रिपादं सुमहाकायं स्थूलशीर्षं महातनुम्।  
अष्टदंष्ट्रं हरिच्छ्मश्रुं शङ्कुकर्णं विलोहितम् ॥ ९.३६ ॥
</details>


<details open><summary>विश्वास-प्रस्तुतिः</summary>

ह्रस्व बाहुं प्रबाहुञ्च पिङ्गलं सुविभीषणम्।  
वैवर्तज्ञानसम्पन्नं सम्बुद्धं ज्ञानसम्पदा ॥ ९.३७ ॥
</details>

<details><summary>मूलम्</summary>

ह्रस्व बाहुं प्रबाहुञ्च पिङ्गलं सुविभीषणम्।  
वैवर्तज्ञानसम्पन्नं सम्बुद्धं ज्ञानसम्पदा ॥ ९.३७ ॥
</details>


<details open><summary>विश्वास-प्रस्तुतिः</summary>

एवंविधं सुतं दृष्ट्वा विश्वरूपधरं तथा।  
पिता दृष्ट्वाब्रवीत्तत्र कुबेरोऽयमिति स्वयम् ॥ ९.३८ ॥
</details>

<details><summary>मूलम्</summary>

एवंविधं सुतं दृष्ट्वा विश्वरूपधरं तथा।  
पिता दृष्ट्वाब्रवीत्तत्र कुबेरोऽयमिति स्वयम् ॥ ९.३८ ॥
</details>


<details open><summary>विश्वास-प्रस्तुतिः</summary>

कुत्सायां क्वितिशब्दोऽयं शरीरं बेरमुच्यते ।  
कुबेरः कुशरीरत्वान्नाम्ना तेन च सोऽङ्कितः ॥ ९.३९ ॥
</details>

<details><summary>मूलम्</summary>

कुत्सायां क्वितिशब्दोऽयं शरीरं बेरमुच्यते ।  
कुबेरः कुशरीरत्वान्नाम्ना तेन च सोऽङ्कितः ॥ ९.३९ ॥
</details>


<details open><summary>विश्वास-प्रस्तुतिः</summary>

यस्माद्विश्रवसोऽपत्यं सादृश्याद्विश्रवा इव।  
तस्माद्वैश्रवणो नाम नाम्ना लोके भविष्यति ॥ ९.४० ॥
</details>

<details><summary>मूलम्</summary>

यस्माद्विश्रवसोऽपत्यं सादृश्याद्विश्रवा इव।  
तस्माद्वैश्रवणो नाम नाम्ना लोके भविष्यति ॥ ९.४० ॥
</details>


<details open><summary>विश्वास-प्रस्तुतिः</summary>

ऋद्ध्यां कुबेरोऽजनयद्विश्रुतं नलकूबरम्।  
रावणं कुम्भकर्णञ्च कन्यां शूर्पणखान्तथा।  
विभीषणं चतुर्थांस्तान्कैकस्यजनयेत्सुतान् ॥ ९.४१ ॥
</details>

<details><summary>मूलम्</summary>

ऋद्ध्यां कुबेरोऽजनयद्विश्रुतं नलकूबरम्।  
रावणं कुम्भकर्णञ्च कन्यां शूर्पणखान्तथा।  
विभीषणं चतुर्थांस्तान्कैकस्यजनयेत्सुतान् ॥ ९.४१ ॥
</details>


<details open><summary>विश्वास-प्रस्तुतिः</summary>

शङ्कुकर्णो दशग्रीवः पिङ्गलो रक्तमूर्द्धजः।  
चतुष्पाद्विंशतिबुजो महाकायो महा बलः ॥ ९.४२ ॥
</details>

<details><summary>मूलम्</summary>

शङ्कुकर्णो दशग्रीवः पिङ्गलो रक्तमूर्द्धजः।  
चतुष्पाद्विंशतिबुजो महाकायो महा बलः ॥ ९.४२ ॥
</details>


<details open><summary>विश्वास-प्रस्तुतिः</summary>

जात्याञ्जननिभो दंष्ट्रो लोहितग्रीव एव च।  
राजसेनो जययुक्तो रूपेण च बलेन च ॥ ९.४३ ॥
</details>

<details><summary>मूलम्</summary>

जात्याञ्जननिभो दंष्ट्रो लोहितग्रीव एव च।  
राजसेनो जययुक्तो रूपेण च बलेन च ॥ ९.४३ ॥
</details>


<details open><summary>विश्वास-प्रस्तुतिः</summary>

सत्यबुद्धिर्दृढतनू राक्षसैरेव रावणः ।  
निसर्गाद्दारुणः क्रूरो रावणाद्रावणस्तु सः ॥ ९.४४ ॥
</details>

<details><summary>मूलम्</summary>

सत्यबुद्धिर्दृढतनू राक्षसैरेव रावणः ।  
निसर्गाद्दारुणः क्रूरो रावणाद्रावणस्तु सः ॥ ९.४४ ॥
</details>


<details open><summary>विश्वास-प्रस्तुतिः</summary>

हिरण्यकशिपुस्त्वासीत्स राजा पूर्वजन्मनि।  
चतुर्युगानि राजात्र त्रयोदश स राक्षसः ॥ ९.४५ ॥
</details>

<details><summary>मूलम्</summary>

हिरण्यकशिपुस्त्वासीत्स राजा पूर्वजन्मनि।  
चतुर्युगानि राजात्र त्रयोदश स राक्षसः ॥ ९.४५ ॥
</details>


<details open><summary>विश्वास-प्रस्तुतिः</summary>

ताः पञ्चकोट्यो वर्षाणामाख्याताः सङ्ख्यया द्विजैः।  
नियुतान्येकषष्टिश्च सङ्ख्याविद्भिरुदाहृता ॥ ९.४६ ॥
</details>

<details><summary>मूलम्</summary>

ताः पञ्चकोट्यो वर्षाणामाख्याताः सङ्ख्यया द्विजैः।  
नियुतान्येकषष्टिश्च सङ्ख्याविद्भिरुदाहृता ॥ ९.४६ ॥
</details>


<details open><summary>विश्वास-प्रस्तुतिः</summary>

षष्टिशतसहस्राणि वर्षाणान्तु स रावणः ।  
देवतानां ऋषीणाञ्च घोरं कृत्वा प्रजागरम् ॥ ९.४७ ॥
</details>

<details><summary>मूलम्</summary>

षष्टिशतसहस्राणि वर्षाणान्तु स रावणः ।  
देवतानां ऋषीणाञ्च घोरं कृत्वा प्रजागरम् ॥ ९.४७ ॥
</details>


<details open><summary>विश्वास-प्रस्तुतिः</summary>

त्रेतायुगे चतुर्विंशे रावणस्तपसः क्षयात्।  
रामं दाशरथिं प्राप्य सगणः क्षयमीयिवान् ॥ ९.४८ ॥
</details>

<details><summary>मूलम्</summary>

त्रेतायुगे चतुर्विंशे रावणस्तपसः क्षयात्।  
रामं दाशरथिं प्राप्य सगणः क्षयमीयिवान् ॥ ९.४८ ॥
</details>


<details open><summary>विश्वास-प्रस्तुतिः</summary>

महोदयः प्रहस्तश्च महापांशुखरस्तथा।  
पुष्पोत्कटायाः पुत्रास्ते कन्या कुम्भीनसी तथा ॥ ९.४९ ॥
</details>

<details><summary>मूलम्</summary>

महोदयः प्रहस्तश्च महापांशुखरस्तथा।  
पुष्पोत्कटायाः पुत्रास्ते कन्या कुम्भीनसी तथा ॥ ९.४९ ॥
</details>


<details open><summary>विश्वास-प्रस्तुतिः</summary>

त्रिशिरा दूषणश्चैव विद्युज्जिह्वश्च राक्षसः।  
कन्या ह्यसलिका चैव वाकायाः प्रसवाः स्मृताः ॥ ९.५० ॥
</details>

<details><summary>मूलम्</summary>

त्रिशिरा दूषणश्चैव विद्युज्जिह्वश्च राक्षसः।  
कन्या ह्यसलिका चैव वाकायाः प्रसवाः स्मृताः ॥ ९.५० ॥
</details>


<details open><summary>विश्वास-प्रस्तुतिः</summary>

इत्येते क्रूरकर्माणः पौलस्त्या राक्षसा दश।  
दारुणाबिजनाः सर्वे देवैरपि दुरासदाः ॥ ९.५१ ॥
</details>

<details><summary>मूलम्</summary>

इत्येते क्रूरकर्माणः पौलस्त्या राक्षसा दश।  
दारुणाबिजनाः सर्वे देवैरपि दुरासदाः ॥ ९.५१ ॥
</details>


<details open><summary>विश्वास-प्रस्तुतिः</summary>

सर्वे लब्धवराश्चैव पुत्रपौत्रसमन्विताः।  
यक्षाणाञ्चैव सर्वेषां पौलस्त्या ये च राक्षसाः ॥ ९.५२ ॥
</details>

<details><summary>मूलम्</summary>

सर्वे लब्धवराश्चैव पुत्रपौत्रसमन्विताः।  
यक्षाणाञ्चैव सर्वेषां पौलस्त्या ये च राक्षसाः ॥ ९.५२ ॥
</details>


<details open><summary>विश्वास-प्रस्तुतिः</summary>

आगस्त्यवैश्वामित्राणां क्रूराणां ब्रह्मरक्षसाम्।  
वेदाध्ययनशीलानां तपोव्रतनिषेविणाम् ॥ ९.५३ ॥
</details>

<details><summary>मूलम्</summary>

आगस्त्यवैश्वामित्राणां क्रूराणां ब्रह्मरक्षसाम्।  
वेदाध्ययनशीलानां तपोव्रतनिषेविणाम् ॥ ९.५३ ॥
</details>


<details open><summary>विश्वास-प्रस्तुतिः</summary>

तेषामैडविडो राजा पौलस्त्यः सव्यपिङ्गलः।  
इतरे वै यज्ञमुखास्तेन रक्षोगणास्त्रयः ॥ ९.५४ ॥
</details>

<details><summary>मूलम्</summary>

तेषामैडविडो राजा पौलस्त्यः सव्यपिङ्गलः।  
इतरे वै यज्ञमुखास्तेन रक्षोगणास्त्रयः ॥ ९.५४ ॥
</details>


<details open><summary>विश्वास-प्रस्तुतिः</summary>

यातु धाना ब्रह्मधाना वार्त्ताश्चैव दिवाचराः ।  
निशाचरगणास्तेषां चत्वारः कविभिः स्मृताः ॥ ९.५५ ॥
</details>

<details><summary>मूलम्</summary>

यातु धाना ब्रह्मधाना वार्त्ताश्चैव दिवाचराः ।  
निशाचरगणास्तेषां चत्वारः कविभिः स्मृताः ॥ ९.५५ ॥
</details>


<details open><summary>विश्वास-प्रस्तुतिः</summary>

पौलस्त्या नैऋताश्चैव आगत्स्याः कौशिकास्तथा।  
इत्येताः सप्त तेषां वै जातयो राक्षसाः स्मृताः ॥ ९.५६ ॥
</details>

<details><summary>मूलम्</summary>

पौलस्त्या नैऋताश्चैव आगत्स्याः कौशिकास्तथा।  
इत्येताः सप्त तेषां वै जातयो राक्षसाः स्मृताः ॥ ९.५६ ॥
</details>


<details open><summary>विश्वास-प्रस्तुतिः</summary>

तेषां रूपं प्रवक्ष्यामि स्वभावेन व्यवस्थितम्।  
वृत्ताक्षाः पिङ्गलाश्चैव महाकाया महोदराः ॥ ९.५७ ॥
</details>

<details><summary>मूलम्</summary>

तेषां रूपं प्रवक्ष्यामि स्वभावेन व्यवस्थितम्।  
वृत्ताक्षाः पिङ्गलाश्चैव महाकाया महोदराः ॥ ९.५७ ॥
</details>


<details open><summary>विश्वास-प्रस्तुतिः</summary>

अष्टदंष्ट्रा शङ्कुकर्णा ऊर्ध्वरोमाण एव च।  
आकर्णदारितास्याश्च मुञ्जधूमोर्ध्वमूर्द्धजाः ॥ ९.५८ ॥
</details>

<details><summary>मूलम्</summary>

अष्टदंष्ट्रा शङ्कुकर्णा ऊर्ध्वरोमाण एव च।  
आकर्णदारितास्याश्च मुञ्जधूमोर्ध्वमूर्द्धजाः ॥ ९.५८ ॥
</details>


<details open><summary>विश्वास-प्रस्तुतिः</summary>

स्थूलशीर्षाः सिताभाश्च ह्रस्वकाश्च प्रवाहुकाः।  
ताम्रास्या लम्बजिह्वौष्ठा लम्बभूस्थूलनासिकाः ॥ ९.५९ ॥
</details>

<details><summary>मूलम्</summary>

स्थूलशीर्षाः सिताभाश्च ह्रस्वकाश्च प्रवाहुकाः।  
ताम्रास्या लम्बजिह्वौष्ठा लम्बभूस्थूलनासिकाः ॥ ९.५९ ॥
</details>


<details open><summary>विश्वास-प्रस्तुतिः</summary>

नीलाङ्गा लोहितग्रीवा गम्भीराक्षा विबीषणाः ।  
महाघोरस्वराश्चैव विकटा बद्धपिण्डिकाः ॥ ९.६० ॥
</details>

<details><summary>मूलम्</summary>

नीलाङ्गा लोहितग्रीवा गम्भीराक्षा विबीषणाः ।  
महाघोरस्वराश्चैव विकटा बद्धपिण्डिकाः ॥ ९.६० ॥
</details>


<details open><summary>विश्वास-प्रस्तुतिः</summary>

स्थूलाश्च तुङ्गनासाश्च शिलासंहनना दृढाः।  
दारुणाभिजनाः क्रूराः प्रायशः क्लिष्टकर्मिणः ॥ ९.६१ ॥
</details>

<details><summary>मूलम्</summary>

स्थूलाश्च तुङ्गनासाश्च शिलासंहनना दृढाः।  
दारुणाभिजनाः क्रूराः प्रायशः क्लिष्टकर्मिणः ॥ ९.६१ ॥
</details>


<details open><summary>विश्वास-प्रस्तुतिः</summary>

सकुण्डलाङ्गदापीडा मुकुटोष्णीषधारिणः।  
विचित्र वस्त्राभरणाश्चित्रस्रगनुलेपनाः ॥ ९.६२ ॥
</details>

<details><summary>मूलम्</summary>

सकुण्डलाङ्गदापीडा मुकुटोष्णीषधारिणः।  
विचित्र वस्त्राभरणाश्चित्रस्रगनुलेपनाः ॥ ९.६२ ॥
</details>


<details open><summary>विश्वास-प्रस्तुतिः</summary>

अन्नादाः पिशितादाश्च पुरुषादाश्च ते स्मृताः।  
इत्येतद्रूपसाधर्म्यं राक्षसानां बुधैः स्मृतम्।  
न समस्तबलं बुद्धं यतो मायाकृतं हि तत् ॥ ९.६३ ॥
</details>

<details><summary>मूलम्</summary>

अन्नादाः पिशितादाश्च पुरुषादाश्च ते स्मृताः।  
इत्येतद्रूपसाधर्म्यं राक्षसानां बुधैः स्मृतम्।  
न समस्तबलं बुद्धं यतो मायाकृतं हि तत् ॥ ९.६३ ॥
</details>


<details open><summary>विश्वास-प्रस्तुतिः</summary>

पुलहस्य मृगाः पुत्राः सर्वे व्यालाश्च दंष्ट्रिणः ।  
भूताः पिशाचाः सर्पाश्च भ्रमरा हस्तिनस्तथा ॥ ९.६४ ॥
</details>

<details><summary>मूलम्</summary>

पुलहस्य मृगाः पुत्राः सर्वे व्यालाश्च दंष्ट्रिणः ।  
भूताः पिशाचाः सर्पाश्च भ्रमरा हस्तिनस्तथा ॥ ९.६४ ॥
</details>


<details open><summary>विश्वास-प्रस्तुतिः</summary>

वानराः किन्नराश्चैव यमकिम्पुरुषास्तथा।  
येऽन्ये चैव परिक्रान्ता मायाक्रोधवशानुगाः ॥ ९.६५ ॥
</details>

<details><summary>मूलम्</summary>

वानराः किन्नराश्चैव यमकिम्पुरुषास्तथा।  
येऽन्ये चैव परिक्रान्ता मायाक्रोधवशानुगाः ॥ ९.६५ ॥
</details>


<details open><summary>विश्वास-प्रस्तुतिः</summary>

अनपत्यः क्रतुस्तस्मिन् स्मृतो वैवस्वतेऽन्तरे।  
न तस्य पुत्रः पौत्रो वा तेजः सङ्क्षिप्य वा स्थितः ॥ ९.६६।  
अत्रेर्वंशं प्रवक्ष्यामि तृतीयस्य प्रजापतेः।  
तस्य पत्न्यश्च सुन्दर्यो दशैवासन्पतिव्रताः ॥ ९.६७ ॥
</details>

<details><summary>मूलम्</summary>

अनपत्यः क्रतुस्तस्मिन् स्मृतो वैवस्वतेऽन्तरे।  
न तस्य पुत्रः पौत्रो वा तेजः सङ्क्षिप्य वा स्थितः ॥ ९.६६।  
अत्रेर्वंशं प्रवक्ष्यामि तृतीयस्य प्रजापतेः।  
तस्य पत्न्यश्च सुन्दर्यो दशैवासन्पतिव्रताः ॥ ९.६७ ॥
</details>


<details open><summary>विश्वास-प्रस्तुतिः</summary>

भद्राश्वस्य धृताच्यां वै दशाप्सरसि सूनवः।  
भद्रा शूद्रा च मद्रा च शलदा मलदा तथा ॥ ९.६८ ॥
</details>

<details><summary>मूलम्</summary>

भद्राश्वस्य धृताच्यां वै दशाप्सरसि सूनवः।  
भद्रा शूद्रा च मद्रा च शलदा मलदा तथा ॥ ९.६८ ॥
</details>


<details open><summary>विश्वास-प्रस्तुतिः</summary>

वेला खला च सप्तैता या च गोचपला स्मृता ।  
तथा मानरसा चैव रत्नकृटा च ता दश ॥ ९.६९ ॥
</details>

<details><summary>मूलम्</summary>

वेला खला च सप्तैता या च गोचपला स्मृता ।  
तथा मानरसा चैव रत्नकृटा च ता दश ॥ ९.६९ ॥
</details>


<details open><summary>विश्वास-प्रस्तुतिः</summary>

आत्रेयवंशकृत्तासां भर्त्ता नाम्ना प्रभाकरः।  
भद्रायां जनयामास सोमं पुत्रं यशस्विनम् ॥ ९.७० ॥
</details>

<details><summary>मूलम्</summary>

आत्रेयवंशकृत्तासां भर्त्ता नाम्ना प्रभाकरः।  
भद्रायां जनयामास सोमं पुत्रं यशस्विनम् ॥ ९.७० ॥
</details>


<details open><summary>विश्वास-प्रस्तुतिः</summary>

स्वर्भानुना हते सूर्ये पतमानो दिवो महीम्।  
तमोऽभिभूते लोकेऽस्मिन् प्रभा येन प्रवर्त्तिता ॥ ९.७१ ॥
</details>

<details><summary>मूलम्</summary>

स्वर्भानुना हते सूर्ये पतमानो दिवो महीम्।  
तमोऽभिभूते लोकेऽस्मिन् प्रभा येन प्रवर्त्तिता ॥ ९.७१ ॥
</details>


<details open><summary>विश्वास-प्रस्तुतिः</summary>

स्वस्ति तेऽस्त्विति चोक्तः स पतन्निह दिवाकरः।  
ब्रह्मर्षेर्वचनात्तस्य न पपात दिवो महीम् ॥ ९.७२ ॥
</details>

<details><summary>मूलम्</summary>

स्वस्ति तेऽस्त्विति चोक्तः स पतन्निह दिवाकरः।  
ब्रह्मर्षेर्वचनात्तस्य न पपात दिवो महीम् ॥ ९.७२ ॥
</details>


<details open><summary>विश्वास-प्रस्तुतिः</summary>

अत्रिश्रेष्ठानि गोत्राणि यश्चकार महातपाः ।  
यज्ञेष्वत्रिघनश्चैव सुरैर्यश्च प्रवर्त्तितः ॥ ९.७३ ॥
</details>

<details><summary>मूलम्</summary>

अत्रिश्रेष्ठानि गोत्राणि यश्चकार महातपाः ।  
यज्ञेष्वत्रिघनश्चैव सुरैर्यश्च प्रवर्त्तितः ॥ ९.७३ ॥
</details>


<details open><summary>विश्वास-प्रस्तुतिः</summary>

स तास्वजनयत् पुत्रानात्मतुल्याननामकान्।  
दश तास्वेव महता तपसा भावितप्रभा ॥ ९.७४ ॥
</details>

<details><summary>मूलम्</summary>

स तास्वजनयत् पुत्रानात्मतुल्याननामकान्।  
दश तास्वेव महता तपसा भावितप्रभा ॥ ९.७४ ॥
</details>


<details open><summary>विश्वास-प्रस्तुतिः</summary>

स्वस्त्यात्रेया इति ख्याता ऋषयो वेदपारगाः ।  
तेषां विख्यातयशसौ ब्रह्मिष्ठौ सुमहौजसौ ॥ ९.७५ ॥
</details>

<details><summary>मूलम्</summary>

स्वस्त्यात्रेया इति ख्याता ऋषयो वेदपारगाः ।  
तेषां विख्यातयशसौ ब्रह्मिष्ठौ सुमहौजसौ ॥ ९.७५ ॥
</details>


<details open><summary>विश्वास-प्रस्तुतिः</summary>

दत्तात्रेयस्तस्य ज्येष्ठो दुर्वासास्तस्य चानुजः ।  
यवीयसी सुता तस्या मबला ब्रह्मवादिनी।  
अत्राप्युदाहरन्तीमं श्लोकं पौराणिकाः पुरा ॥ ९.७६ ॥
</details>

<details><summary>मूलम्</summary>

दत्तात्रेयस्तस्य ज्येष्ठो दुर्वासास्तस्य चानुजः ।  
यवीयसी सुता तस्या मबला ब्रह्मवादिनी।  
अत्राप्युदाहरन्तीमं श्लोकं पौराणिकाः पुरा ॥ ९.७६ ॥
</details>


<details open><summary>विश्वास-प्रस्तुतिः</summary>

अत्रेः पुत्रं महात्मानं शान्तात्मानमकल्मषम्।  
दत्तात्रेयं तनुं विष्णोः पुराणज्ञाः प्रचक्षते ॥ ९.७७ ॥
</details>

<details><summary>मूलम्</summary>

अत्रेः पुत्रं महात्मानं शान्तात्मानमकल्मषम्।  
दत्तात्रेयं तनुं विष्णोः पुराणज्ञाः प्रचक्षते ॥ ९.७७ ॥
</details>


<details open><summary>विश्वास-प्रस्तुतिः</summary>

तस्य गोत्रान्वये जाताश्चत्वारः प्रथिता भुवि।  
श्यामाश्च मुद्गलाश्चैव बलारकगविष्ठिराः।  
एते नृणान्तु चत्वारः स्मृताः पक्षा महौजसाम् ॥ ९.७८ ॥
</details>

<details><summary>मूलम्</summary>

तस्य गोत्रान्वये जाताश्चत्वारः प्रथिता भुवि।  
श्यामाश्च मुद्गलाश्चैव बलारकगविष्ठिराः।  
एते नृणान्तु चत्वारः स्मृताः पक्षा महौजसाम् ॥ ९.७८ ॥
</details>


<details open><summary>विश्वास-प्रस्तुतिः</summary>

कश्यपान्नारदश्चैव पर्वतोऽरुन्धती तथा।  
जज्ञिरे च त्वरुन्धत्यास्तान्निबोधत सत्तमाः ॥ ९.७९ ॥
</details>

<details><summary>मूलम्</summary>

कश्यपान्नारदश्चैव पर्वतोऽरुन्धती तथा।  
जज्ञिरे च त्वरुन्धत्यास्तान्निबोधत सत्तमाः ॥ ९.७९ ॥
</details>


<details open><summary>विश्वास-प्रस्तुतिः</summary>

नारदस्तु वसिष्ठायारुन्धतीं प्रत्यपादयत्।  
ऊर्ध्वरेता महातेजा वृक्षशापात्तु नारदः ॥ ९.८० ॥
</details>

<details><summary>मूलम्</summary>

नारदस्तु वसिष्ठायारुन्धतीं प्रत्यपादयत्।  
ऊर्ध्वरेता महातेजा वृक्षशापात्तु नारदः ॥ ९.८० ॥
</details>


<details open><summary>विश्वास-प्रस्तुतिः</summary>

पुरा देवासुरे तस्मिन्सङ्ग्राम तारकामये।  
अनावृष्ट्या हते लोके व्यग्रे शक्रे सुरैः सह।  
वसिष्ठस्तपसा धीमान्धारयामास वै प्रजाः ॥ ९.८१ ॥
</details>

<details><summary>मूलम्</summary>

पुरा देवासुरे तस्मिन्सङ्ग्राम तारकामये।  
अनावृष्ट्या हते लोके व्यग्रे शक्रे सुरैः सह।  
वसिष्ठस्तपसा धीमान्धारयामास वै प्रजाः ॥ ९.८१ ॥
</details>


<details open><summary>विश्वास-प्रस्तुतिः</summary>

अत्रौषधं मूलफलमोषधीश्च प्रवर्त्तयन् ।  
तास्तेन जीवयामास कारुण्यादोषधेन तु ॥ ९.८२ ॥
</details>

<details><summary>मूलम्</summary>

अत्रौषधं मूलफलमोषधीश्च प्रवर्त्तयन् ।  
तास्तेन जीवयामास कारुण्यादोषधेन तु ॥ ९.८२ ॥
</details>


<details open><summary>विश्वास-प्रस्तुतिः</summary>

अरुन्धत्यां वसिष्ठस्तु शक्तिमुत्पादयद्द्विजाः।  
सागरञ्जनयच्छक्तेरदृश्यन्ती पराशरम् ॥ ९.८३ ॥
</details>

<details><summary>मूलम्</summary>

अरुन्धत्यां वसिष्ठस्तु शक्तिमुत्पादयद्द्विजाः।  
सागरञ्जनयच्छक्तेरदृश्यन्ती पराशरम् ॥ ९.८३ ॥
</details>


<details open><summary>विश्वास-प्रस्तुतिः</summary>

काली पराशराज्जज्ञे कृष्णद्वैपायनं प्रभुम्।  
द्वैपायनादरण्यां वै शुको जज्ञे गुणान्वितः ॥ ९.८४ ॥
</details>

<details><summary>मूलम्</summary>

काली पराशराज्जज्ञे कृष्णद्वैपायनं प्रभुम्।  
द्वैपायनादरण्यां वै शुको जज्ञे गुणान्वितः ॥ ९.८४ ॥
</details>


<details open><summary>विश्वास-प्रस्तुतिः</summary>

उत्पद्यन्ते च पीवर्यां षडिमे शुकसूनवः।  
भूरिश्रवाः प्रभुः शम्भुः कृष्णो गौरश्च पञ्चमः ॥ ९.८५ ॥
</details>

<details><summary>मूलम्</summary>

उत्पद्यन्ते च पीवर्यां षडिमे शुकसूनवः।  
भूरिश्रवाः प्रभुः शम्भुः कृष्णो गौरश्च पञ्चमः ॥ ९.८५ ॥
</details>


<details open><summary>विश्वास-प्रस्तुतिः</summary>

कन्या कीर्तिमती चैव योगमाता दृढव्रता।  
जननी ब्रह्मदत्तस्य पत्नी सत्त्वगुहस्य च ॥ ९.८६ ॥
</details>

<details><summary>मूलम्</summary>

कन्या कीर्तिमती चैव योगमाता दृढव्रता।  
जननी ब्रह्मदत्तस्य पत्नी सत्त्वगुहस्य च ॥ ९.८६ ॥
</details>


<details open><summary>विश्वास-प्रस्तुतिः</summary>

श्वेताः कृष्णाश्च गौराश्च श्यामा धूम्राः समूलिकाः।  
ऊष्मपा दारकाश्चैव नीलाश्चैव पराशराः।  
पराशराणामष्टौ ते पक्षाः प्रोक्ता महात्मनाम् ॥ ९.८७ ॥
</details>

<details><summary>मूलम्</summary>

श्वेताः कृष्णाश्च गौराश्च श्यामा धूम्राः समूलिकाः।  
ऊष्मपा दारकाश्चैव नीलाश्चैव पराशराः।  
पराशराणामष्टौ ते पक्षाः प्रोक्ता महात्मनाम् ॥ ९.८७ ॥
</details>


<details open><summary>विश्वास-प्रस्तुतिः</summary>

अत ऊर्ध्वं निबोधध्वमिन्द्रप्रतिमसम्भवम्।  
वसिष्ठस्य कपिञ्जल्यां घृताच्यां समपद्यत।  
कुशीतियः समाख्यात इन्द्रप्रतिम उच्यते ॥ ९.८८ ॥
</details>

<details><summary>मूलम्</summary>

अत ऊर्ध्वं निबोधध्वमिन्द्रप्रतिमसम्भवम्।  
वसिष्ठस्य कपिञ्जल्यां घृताच्यां समपद्यत।  
कुशीतियः समाख्यात इन्द्रप्रतिम उच्यते ॥ ९.८८ ॥
</details>


<details open><summary>विश्वास-प्रस्तुतिः</summary>

पृथोः सुतायाः सम्भूतः पुत्रस्तस्या भवद्वसुः।  
उपमन्युः सुतस्तस्य यस्येमे उपमन्यवः ॥ ९.८९ ॥
</details>

<details><summary>मूलम्</summary>

पृथोः सुतायाः सम्भूतः पुत्रस्तस्या भवद्वसुः।  
उपमन्युः सुतस्तस्य यस्येमे उपमन्यवः ॥ ९.८९ ॥
</details>


<details open><summary>विश्वास-प्रस्तुतिः</summary>

मित्रावरुणयोश्चैव कुण्डिनो ये परिश्रुताः।  
एकार्षेयास्तथैवान्ये वसिष्ठा नाम विश्रुताः।  
एते पक्षा वसिष्ठानां स्मृता एकादशेव तु ॥ ९.९० ॥
</details>

<details><summary>मूलम्</summary>

मित्रावरुणयोश्चैव कुण्डिनो ये परिश्रुताः।  
एकार्षेयास्तथैवान्ये वसिष्ठा नाम विश्रुताः।  
एते पक्षा वसिष्ठानां स्मृता एकादशेव तु ॥ ९.९० ॥
</details>


<details open><summary>विश्वास-प्रस्तुतिः</summary>

इत्येते ब्रह्मणः पुत्रा मानसा ह्यष्ट विश्रुताः।  
भ्रातरः सुमहाभागा तेषां वंशाः प्रतिष्ठिताः ॥ ९.९१ ॥
</details>

<details><summary>मूलम्</summary>

इत्येते ब्रह्मणः पुत्रा मानसा ह्यष्ट विश्रुताः।  
भ्रातरः सुमहाभागा तेषां वंशाः प्रतिष्ठिताः ॥ ९.९१ ॥
</details>


<details open><summary>विश्वास-प्रस्तुतिः</summary>

त्रींल्लोकान्धारयन्तीमान्देवर्षिगणसङ्कुलान् ।  
तेषां पुत्राश्च पौत्राश्च शतशोऽथ सहस्रशः।  
यैर्व्याप्ता पृथिवी सर्वा सूर्यस्येव गभस्तिभिः ॥ ९.९२ ॥
</details>

<details><summary>मूलम्</summary>

त्रींल्लोकान्धारयन्तीमान्देवर्षिगणसङ्कुलान् ।  
तेषां पुत्राश्च पौत्राश्च शतशोऽथ सहस्रशः।  
यैर्व्याप्ता पृथिवी सर्वा सूर्यस्येव गभस्तिभिः ॥ ९.९२ ॥
</details>

इति श्रीमहापुराणे वायुप्रोक्ते ऋषिवंशानुकीर्त्तनं नाम नवमोऽध्यायः ॥ ९ ॥ *