+++
title = "०६१ सम्पातिना स्वकथानिरूपणम्"
title_english = "061 Sampaati s legend contd"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-061-Sampaati_s_legend_[contd.].mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/4_kiShkindhAkANDam/05-daxiNAnveShaNam/061_sampAtinA_svakathAnirUpaNam.md">
<details><summary><h3>IITK ...{Loading}...</h3></summary>

Sampati's revelation to sage Nishakara about his burnt wings.



#### श्लोकः
##### मूलम्
ततस्तद्दारुणं कर्म दुष्करं सहसात्कृतम्।  
आचचक्षे मुनेस्सर्वं सूर्यानुगमनं तथा॥4.61.1॥

##### शब्दार्थः
ततः then, सहसा rashly, कृतम् done, दुष्करम् impetuous, दारुणम् arrogant, तत् कर्म that deed, तदा then, सूर्यानुगमनम् following the Sun, सर्वम् everything, मुनेः to the sage, आचचक्षे I revealed.

##### आङ्ग्लानुवादः
'Then I revealed everything to the sage,including the arrogant, impetuous action of rashly following the Sun (for challenging Indra).



#### श्लोकः
##### मूलम्
भगवन्व्रणयुक्तत्वाल्लज्जया व्याकुलेन्द्रियः।  
परिश्रान्तो न शक्नोमि वचनं परिभाषितुम्॥4.61.2॥

##### शब्दार्थः
भगवन् O revered sage, व्रणयुक्तत्वात् body being wounded, लज्जया च due to shame, व्याकुलेन्द्रियः with senses disturbed, परिश्रान्तः exhausted, वचनम् these words, परिभाषितुम् to express, न शक्नोमि I am not able to do.

##### आङ्ग्लानुवादः
'O revered sage I am exhausted and my senses are depressed. I am ashamed of myself. My body is wounded. Therefore I am not able to reply.



#### श्लोकः
##### मूलम्
अहं चैव जटायुश्च सङ्घर्षाद्धर्पमोहितौ।  
आकाशं पतितौ वीरौ जिज्ञासन्तौ पराक्रमम्॥4.61.3॥

##### शब्दार्थः
अहं चैव I also, जटायुश्च Jatayu also, दर्पमोहितौ deluded by pride, पराक्रमम् valour, वीरौ two heroes, जिज्ञासन्तौ with the intention of knowing, सङ्घर्षात् challenging each other, दूरात् from far, आकाशम् sky, पतितौ we flew.

##### आङ्ग्लानुवादः
'Deluded by pride, I and my brother Jatayu challenging each other to test our relative strength flew  far into the sky.



#### श्लोकः
##### मूलम्
कैलासशिखरे बद्ध्वा मुनीनामग्रतः पणम्।  
रविस्स्यादनुयातव्यो यावदस्तं महागिरिम्॥4.61.4॥

##### शब्दार्थः
कैलासशिखरे on the peak of Kailasa, मुनीनाम् of sages, अग्रतः in their presence, महागिरिम्  great mountain, अस्तं यावत् till the setting, रविः Sun, अनुयातव्यः follow, स्यात् be, पणम् bet, बद्ध्वा made.

##### आङ्ग्लानुवादः
'Both of us made a bet on the peak of mount Kailasa in the presence of sages to follow the Sungod until he sets on the western mountain.



#### श्लोकः
##### मूलम्
अथाऽवां युगपत्प्राप्तावपश्याव महीतले।  
रथचक्रप्रमाणानि नगराणि पृथक्पृथक्॥4.61.5॥

##### शब्दार्थः
अथ and then, आवाम् both of us, युगपत् simultaneously, प्राप्तौ both reaching, महीतले on the land, रथचक्रप्रमाणानि the size of chariot wheels, नगराणि cities, पृथक् पृथक् one after another, अपश्याव we both saw.

##### आङ्ग्लानुवादः
'And from there both of us looked at all the cities on the land which seemed like the size of chariot wheels one after the other.



#### श्लोकः
##### मूलम्
क्वचिद्वादित्रघोषांश्च ब्रह्मघोषांश्च शुश्रुवः।  
गायन्तीश्चाङ्गना बह्वीः पश्यावो रक्तवाससः॥4.61.6॥

##### शब्दार्थः
क्वचित् at some places, वादित्रघोषांश्च sounds of musical instruments, ब्रह्मघोषांश्च sounds of Vedic chanting, शुश्रुवः we heard, गायन्तीः ladies singing, रक्तवाससः clothed in red  garments, बह्वीः many, अङ्गनाः women, पश्यावः we both saw.

##### आङ्ग्लानुवादः
'We heard at some places sounds of musical instruments, sounds of Vedic chanting, and many lovely young women dressed in redsinging.



#### श्लोकः
##### मूलम्
तूर्णमुत्पत्य चाकाशमादित्यपथमाश्रितौ।  
आवामालोकयावस्तद्वनं शाद्वलसन्निभम्॥4.61.7॥

##### शब्दार्थः
आकाशम् sky, तूर्णम् quickly, उत्पत्य flying, आदित्यपदम् Sun's path, आश्रितौ we reached, आवाम् we both, तत् वनम् that forest, शाद्वलसन्निभम् like a lawn of grass, आलोकयावः we saw.

##### आङ्ग्लानुवादः
'We flew quickly into the sky and reached the path of the Sun and looked down at the forest which looked like a green lawn.



#### श्लोकः
##### मूलम्
उपलैरिव सञ्छन्ना दृश्यते भूश्शिलोच्चयैः।  
आपगाभिश्च संवीता सूत्रैरिव वसुन्धरा॥4.61.8॥

##### शब्दार्थः
भूः land, शिलोच्चयैः with tall mountains, उपलैः with pebbles, सञ्छन्ना इव as though it is covered, दृश्यते looked, आपगाभिः by rivers, वसुन्धरा land, सूत्रैः with threads, संवीता इव as if entwined.

##### आङ्ग्लानुवादः
'The earth filled with lofty mountains appeared as if it is covered with pebbles. Surrounded by rivers meandering, it looked as though it was entwined with threads.



#### श्लोकः
##### मूलम्
हिमवांश्चैव विन्ध्यश्च मेरुश्च सुमहान्नगः।  
भूतले सम्प्रकाशन्ते नागा इव जलाशये॥4.61.9॥

##### शब्दार्थः
हिमवांश्चैव even Himalaya , विन्ध्यश्च Vindhya mountain also, सुमहान्नगः towering mountains, मेरुश्च Mount Meru also, भूतले on the surface of the earth, जलाशये in a pond, नागा इव like elephants, सम्प्रकाशन्ते shining.

##### आङ्ग्लानुवादः
'The mountains of the earth, Himavan and Vindhya and the great Meru looked like huge elephants in a huge pond.



#### श्लोकः
##### मूलम्
तीव्रस्स्वेदश्च खेदश्च भयं चासीत्तदाऽऽवयोः।  
समाविशति मोहश्च तमो मूर्छा च दारुणा॥4.61.10॥

##### शब्दार्थः
तदा then, आवयोः for both of us, तीव्रः intense, स्वेदश्च sweat, खेदश्च pain, भयं च and fear, आसीत् made its appearance, मोहः confusion, दारुणा terrific, मूर्छा च and stupor, समाविशति led to.

##### आङ्ग्लानुवादः
'Much sweat, pain and fear generated in us while we went on and up. This led to terrific confusion and stupor.



#### श्लोकः
##### मूलम्
न दिग्विज्ञायते याम्या नाग्नेयी न च वारुणी।  
युगान्ते नियतो लोको हतो दग्ध इवाग्निना॥4.61.11॥

##### शब्दार्थः
याम्या दिक् southern direction, न च ज्ञायते also was not known, आग्नेयी south east, न or, वारुणी west, न or, लोकः world, युगान्ते at the end of yuga, अग्निना by fire of dissolution, दग्धः burnt, हत इव consumed, नियतः set by an order.

##### आङ्ग्लानुवादः
'I did not know which the southern direction was or the southeast or the west. It looked as if the world had been consumed by fire and dissolved, as if it was the end of the yuga.



#### श्लोकः
##### मूलम्
मनश्च मे हतं भूयस्सन्निवर्त्यतु संश्रयम्।  
यत्नेन महता ह्यस्मिन्पुनस्सन्धाय चक्षुषी॥4.61.12॥  
यत्नेन महता भूयो भास्करः प्रतिलोकितः।  
तुल्यः पृथ्वीप्रमाणेन भास्करः प्रतिभाति नौ॥4.61.13॥

##### शब्दार्थः
मे my, मनः mind, हतम् disturbed, चक्षुषी eyes, संश्रयम् a resort, प्राप्य became, महता with great, यत्नेन with effort, अस्मिन् in this, मनः mind, चक्षुषी both my eyes, सन्धाय by fixing, भूयः again, महता यत्नेन with great effort, भास्करः Sun, प्रतिलोकितः was seen, भास्करः Sun, पृथ्वीप्रमाणेन with the measurement of earth, तुल्यः equal, नौ to us, प्रतिभाति appeared.

##### आङ्ग्लानुवादः
'My mind was disturbed and I turned my attention from the object. Once again I  
focused my attention (on the Sun) and could see the Sungod with great effort. The Sun appeared to us equal in size to earth.



#### श्लोकः
##### मूलम्
जटायुर्मामनापृच्छ्य निपपात महीं ततः।  
तं दृष्ट्वा तूर्णमाकाशादात्मानं मुक्तवानहम्॥4.61.14॥

##### शब्दार्थः
जटायुः Jatayu, माम् to me, अनापृच्छ्य without taking leave, महीम् to the earth, निपपात fell down, ततः then, अहम् I, तम् him, दृष्ट्वा after seeing, तूर्णम् quickly, आत्मानम् myself, आकाशात् from the sky, मुक्तवान् came down.

##### आङ्ग्लानुवादः
'Without taking leave of me Jatayu descended down to the earth. Seeing that, I also followed him down quickly from the sky.



#### श्लोकः
##### मूलम्
पक्षाभ्यां च मया गुप्तो जटायुर्न प्रदह्यते।  
प्रमादात्तत्र निर्दग्धः पतन्वायुपथादहम्॥4.61.15॥

##### शब्दार्थः
मया by me, पक्षाभ्याम् with wings, गुप्तः protected, जटायुः Jatayu, न प्रदह्यते was not burnt, तत्र there, प्रमादात् miserably, वायुपथात् from the path of the wind, पतन् while falling down, अहम्  I, निर्दग्धः got burnt.

##### आङ्ग्लानुवादः
'I protected Jatayu with my wings so that he was not burnt. I, however, got burnt miserably and fell down from the aerial region.



#### श्लोकः
##### मूलम्
आशङ्के तं निपतितं जनस्थाने जटायुषम्।  
अहं तु पतितो विन्ध्ये दग्धपक्षो जडीकृतः॥4.61.16॥

##### शब्दार्थः
तं जटायुषम् that Jatayu, जनस्थाने at Janasthana, निपतितम् fell down, आशङ्के I guess, अहं तु but I, दग्धपक्षः with burnt wings, जडीकृतः devoid of consciousness, विन्ध्ये on Vindhya, पतितः fell.

##### आङ्ग्लानुवादः
'I thought Jatayu had fallen down somewhere at Janasthana, but I fell on Vindhya, wings burnt, in an unconscious state.



#### श्लोकः
##### मूलम्
राज्येन हीनो भ्रात्रा च पक्षाभ्यां विक्रमेण च।  
सर्वथा मर्तुमेवेच्छन्पतिष्ये शिखराद्गीरेः॥4.61.17॥

##### शब्दार्थः
राज्येन with kingdom, भ्रत्रा च and brother also, पक्षाभ्याम् my wings, विक्रमेण च and my strength, हीनः devoid, सर्वथा by all means, मर्तुमेव to die, इच्छन् while desiring, गिरेः from the mountain, शिखरात् from the peak, पतिष्ये I shall fall down.

##### आङ्ग्लानुवादः
'Bereft of my kingdom, my brother and my wings, and having lost my strength I desire to fall down from the mountain top and die.'  

#### समाप्तिः
 श्रीमद्रामायणे वल्मीकीय आदिकाव्ये किष्किन्धाकाण्डे एकषष्टितमस्सर्गः॥  
Thus ends the sixtyfirst sarga in Kishkindakanda of the first epic, the Holy Ramayana composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/4_kiShkindhAkANDam/05-daxiNAnveShaNam/061_sampAtinA_svakathAnirUpaNam.md">
<details><summary><h3>भूषणम् ...{Loading}...</h3></summary>



ततस्तद्दारुणं कर्म दुष्करं साहसात्कृतम् ।  

आचचक्षे मुनेः सर्वं सूर्यानुगमनं तदा  ॥  ४।६१।१  ॥   

भगवन् व्रणयुक्तत्वाल्लज्जया व्यकुलोन्द्रियः ।  

परिश्रान्तो न शक्नोमि वचनं प्रतिभाषितुम्  ॥  ४।६१।२  ॥   

ततस्तदित्यादि  ॥  ४।६१।१,२  ॥   

  

अहं चैव जटायुश्च सङ्घर्षाद्दर्पमोहितौ ।  

आकाशं पतितौ वीरौ जिज्ञासन्तौ पराक्रमम्  ॥  ४।६१।३  ॥   

कैलासशिखरे बध्वा मुनीनामग्रतः पणम् ।  

रविः स्यादनुयातव्यो यावदस्तं महागिरिम्  ॥  ४।६१।४  ॥   

अथावां युगपत्प्राप्तावपश्याव महीतले ।  

रथचक्रप्रमाणानि नगराणि पृथक् पृथक्  ॥  ४।६१।५  ॥   

क्कचिद्वादित्रघोषांश्च ब्रह्मघोषांश्च शुश्रुवः ।  

गायन्तीश्चाङ्गना बह्वीः पश्यावो रक्तवाससः  ॥  ४।६१।६  ॥   

तूर्णमुत्पत्य चाकाशमादित्यपथमाश्रितौ ।  

आवामालोकयावस्तद्वनं शाद्वलसन्निभम्  ॥  ४।६१।७  ॥   

उपलैरिव सञ्छन्ना दृश्यते भूः शिलोञ्चयैः ।  

आपगाभिश्च संवीता सूत्रैरिव वसुन्धरा  ॥  ४।६१।८  ॥   

हिमवांश्चैव विन्ध्याश्च मेरुश्च सुमहान्नगः ।  

भूतले सम्प्रकाशन्ते नागा इव जलाशये  ॥  ४।६१।९  ॥   

अहमिति । पतितौ प्राप्तौ  ॥  ४।६१।३९  ॥   

  

तीव्रः स्वेदश्च खेदश्च भयं चासीत्तदा ऽ ऽवयोः ।  

समाविशति मोहश्च तमो मूर्च्छा च दारुणा  ॥  ४।६१।१०  ॥   

तीव्र इति । मोहः चित्तविभ्रमः । मूर्च्छा इन्द्रियैः सह मनस उपप्लवः । तमः
अज्ञानम्  ॥  ४।६१।१०  ॥   

  

न दिग्विज्ञायते याम्या नाग्नेयी न च वारुणी ।  

युगान्ते नियतो लोको हतो दग्ध इवाग्निना  ॥  ४।६१।११  ॥   

नेति । याम्येत्यादिकं दिगन्तराणामुपलक्षणम् । नियतो लोकः नियतसन्निवेशो
लोकः । युगान्ते अग्निना दग्धो हत इव, अदृश्यतेति शेषः  ॥  ४।६१।११  ॥   

  

मनश्च मे हतं भूयः सन्निवर्त्य तु संश्रयम् ।  

यत्नेन महता ह्यस्मिन् पुनः सन्धाय चक्षुषि ।  

यत्नेन महता भूयो रविः समवलोकितः  ॥  ४।६१।१२  ॥   

तुल्यः पृथ्वीप्रमाणेन भास्करः प्रतिभाति नौ  ॥  ४।६१।१३  ॥   

मनश्चेत्यादि । संश्रयम् आश्रयभूतं चक्षुरिन्द्रियं सन्निवर्त्य स्वेन
विप्रयुज्य भूयो भृशं हतं मे मनः महता यत्नेन अस्मिन् चक्षुषि पुनः सन्धाय
यत्नेन भूयो रविः समवलोकित इति सम्बन्धः "हतं भूयः सन्निवर्त्य तु संश्रयम्
। यत्नेन महता ह्यस्मिन् पुनः सन्धाय चक्षुषि  ॥  यत्नेन महता भूयो रविः
समवलोकितः" इति पाठः  ॥  ४।६१।१२,१३  ॥   

  

जटायुर्मामनापृच्छ्य निपपात महीं ततः ।  

तं दृष्ट्वा तूर्णमाकाशादात्मानं मुक्तवानहम्  ॥  ४।६१।१४  ॥   

जटायुरिति । निपपात महीम्, महीं प्रति निपपातेत्यर्थः । पतन्तं दृष्ट्वा
अहमाकाशात् पूर्वाधिष्ठिताकाशप्रदेशात् आत्मानं तूर्णं मुक्तवान्, जटायुषो
रक्षणार्थं तदुपरि सत्वरमागच्छमित्यर्थः  ॥  ४।६१।१४  ॥   

  

पक्षाभ्यां च मया गुप्तो जटायुर्न प्रदह्यते ।  

प्रमादात्तत्र निर्दग्धः पतन् वायुपथादहम्  ॥  ४।६१।१५  ॥   

आशङ्के तं निपतितं जनस्थाने जटायुषम् ।  

अहं तु पतितो विन्ध्ये दग्धपक्षो जडीकृतः  ॥  ४।६१।१६  ॥   

राज्येन हीनो भ्रात्रा च पक्षाभ्यां विक्रमेण च ।  

सर्वथा मर्तुमेवेच्छन् पतिष्ये शिखराद्गिरेः  ॥  ४।६१।१७  ॥   

इत्यार्षे श्रीरामायणे वाल्मीकीये आदिकाव्ये श्रीमत्किष्किन्धाकाण्डे
एकषष्टितमः सर्गः  ॥  ६१  ॥   

पक्षाभ्यामिति । प्रमादात् सूर्यो धक्ष्यतीति बुद्ध्यवधानाभावात्  ॥ 
४।६१।१५१७  ॥   

इति श्रीगोविन्दराजविरचिते श्रीरामायणभूषणे मुक्ताहाराख्याने
किष्किन्धाकाण्डव्याख्याने एकषष्टितमः सर्गः  ॥  ६१  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/4_kiShkindhAkANDam/05-daxiNAnveShaNam/061_sampAtinA_svakathAnirUpaNam.md">
<details><summary><h3>शिरोमणी ...{Loading}...</h3></summary>



मुनिकर्तृकप्रश्नानन्तरकालिकं वृत्तान्तमाह तत इत्यादिभिः । ततः
ऋषिकृतप्रश्नश्रवणानन्तरं दुष्करम् अन्यैः कर्तुमशक्यं तत्
इन्द्रकर्तृकपराभवरूपं दारुणं कर्म सूर्यानुगमनं च मुनेः समीपे आचचक्षे  ॥ 
४।६१।१  ॥   

  

तत्कथनप्रकारमाह-- भगवन्नित्यादिभिः । भगवन् हे मुने व्रणयुक्तत्वात्
इन्द्रयुद्धे तत् वज्रकृतव्रणवत्त्वाद्धेतोः परिश्रान्तः प्राप्तखेदः अत एव
लज्जया आकुलेन्द्रियो ऽहं वचनं परिभाषितुमत्यन्तं वक्तुं न शक्नोमि ।
अत्यन्तं वक्तुं न शक्नोमीत्यनेन किंचद्ब्रवीमीति सूचितम्  ॥  ४।६१।२  ॥   

  

तद्वचनाकारमाह अहमिति । गर्वमोहितौ इन्द्रजयजनितगर्वविशिष्टौ अहं जटायुश्च
संघर्षात् परस्पराभिभवेच्छातः पराक्रमं स्वस्वबलं जिज्ञासन्तौ सन्तौ अस्तं
महागिरिं रविः यावत् स्यात् यायात् तावदेव अनुयातव्यः आवाभ्यां प्राप्यः
इति पणं कैलासशिखरे मुनिनामग्रतः बद्धा दूरादाकाशं पतितौ गतौ ।
श्लोकद्वयमेकान्वयि  ॥  ४।६१।३,४  ॥   

  

अथेति । अथ गमनानन्तरं युगपत् एककालावच्छेदेन प्राप्तौ आकाशं गतौ आवां
महीतले विद्यमानानि पृथक् पृथक् नगराणि चक्रप्रमाणानि अपश्याव  ॥  ४।६१।५
 ॥   

  

क्वचिदिति । क्वचित् वादित्रघोषादिः शुश्रूम इति शेषः । क्वचित् रक्तवाससः
बह्वीः अङ्गनाः पश्यावः  ॥  ४।६१।६  ॥   

  

तूर्णमिति । आकाशम् आकाशपथादधोदेशं तूर्णम् उत्पत्य उल्लङ्घ्य आदित्यपदम्
आस्थितौ आवां शाद्वलसंवृतं शाद्वलैर्बालतृणैः संवृतमाच्छादितमिव वनम्
आलोकयावः, महातरवः दूर्वादलवद्दृश्यन्ते इत्यर्थः  ॥  ४।६१।७  ॥   

  

उपलैरिति । शिलोच्चयैः पर्वतैः संछन्ना भूः उपलैः सूक्ष्मप्रस्तरैरिव
संच्छन्ना दृश्यते आपगाभिर्नदीभिः संवीता आच्छादिता वसुन्धरा सूत्रैरिव
संवीता दृश्यते  ॥  ४।६१।८  ॥   

  

हिमवानिति । हिमवदादयः जलाशये नागा गजा इव भूतले संप्रकाशन्ते  ॥  ४।६१।९
 ॥   

  

तीव्र इति । तदा तादृशदर्शनसमये स्वेदाद्यासीत् ततस्तस्माद्धेतोः मोहो
मूर्छा च समाविशत्  ॥  ४।६१।१०  ॥   

  

नेति । याम्यादिर्दिग् न ज्ञायत अत एव नियतः नियमेन स्थितो ऽपि लोकः
युगान्ते अग्निना दग्धः अत एव हतः निवृत्त इव ज्ञायते  ॥  ४।६१।११  ॥   

  

मन इति । चक्षुःसंश्रयं नेत्ररूपमाश्रयं प्राप्य मे मनः भूयो हतं चक्षुषा
सह शैथिल्यं प्राप्तमित्यर्थः, अतः महता यत्नेन मनः चक्षुषी च संधाय
सूर्योन्मुखे कृत्वा महता यत्नेन भास्करः प्रतिलोकितः भास्करः नौ आवयोः
पृथ्वीप्रमाणेन तुल्यः प्रतिभाति । श्लोकद्वयमेकान्वयि  ॥  ४।६१।१२,१३  ॥   

  

जटायुरिति । जटायुर्मामनापृच्छ्य अपृष्ट्वा महीं पपात । तन्निपतन्तं
जटायुषमहं दृष्ट्वा आकाशात् सूर्यसमीपवर्तिगगनात् आत्मानं स्वशरीरं
मुक्तवान् अहमप्यपतमित्यर्थः  ॥  ४।६१।१४  ॥   

  

ननु जटायुः कथं न दग्ध इत्यत आह पक्षाभ्यामिति । मया पक्षाभ्यां गुप्तः
जटायुर्न प्रदह्यत प्रादह्यत । प्रमादात् अनवधानतया तत्र सूर्यसमीपे
निर्दग्धः वायुपथात् पतन्नहं जनस्थाने निपतितं जटायुषमाशङ्के कथंचित्
अजानाम् । सार्धश्लोक एकान्वयी  ॥  ४।६१।१५  ॥   

  

इति श्रीमद्वाल्मीकीयरामायणव्याख्याने रामायणशिरोमणौ किष्किन्धाकाण्डे
एकषष्टितमः सर्गः  ॥  ४।६१  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/4_kiShkindhAkANDam/05-daxiNAnveShaNam/061_sampAtinA_svakathAnirUpaNam.md">
<details><summary><h3>तिलकम् ...{Loading}...</h3></summary>



तद्दारुणं कर्मेन्द्रेण युद्धरूपमनेन दुष्करं सहसा दर्पात्कृतं
प्रथममाचचक्षे । तथा तदनन्तरकृतं सूर्यानुगमनं सर्वं
प्रकृतविन्ध्यपतनप्रयोजनत्वेनाचचक्षे  ॥  ४।६१।१  ॥   

  

तदेवाह भगवन्निति । व्रणयुक्तत्वादिन्द्रयुद्धे
वज्रप्रहारजव्रणयुक्तत्वात्परिश्रान्तस्तथा पक्षनाशफलकानुचितकर्मकरणजलज्जया
ऽ ऽकुलितेन्द्रियश्चाहं प्रतिभाषितुं सम्यगुत्तरं दातुं न शक्नोमि, तथापि
कथञ्चिद्ब्रवीमीति शेषः  ॥  ४।६१।२  ॥   

  

सङ्घर्षात्पतनविषयस्पर्धातः । गर्वमोहिताविन्द्रजयगर्वमोहितौ  ॥  ४।६१।३
 ॥   

  

पणं बद्धा प्रतिज्ञां कृत्वा । प्रतिज्ञामेवाह-- रविरिति । रविर्यावदस्तं
महार्द्रिं यायात्ततः प्रागावाभ्यां रविरनुयातव्यो ऽनुप्राप्तव्य इति
प्रतिज्ञा  ॥  ४।६१।४  ॥   

  

युगपत्प्राप्तौ आकाशमिति शेषः । अपश्याव दृष्टवन्तौ  ॥  ४।६१।५  ॥   

  

क्वचिदूर्ध्वदिक्प्रदेशविशेषे  ॥  ४।६१।६  ॥   

  

आकाशमाकाशपथादर्वाक्तनं भूवर्तिवनम् । शाद्वलसंस्थितं शाद्वलानां
बालतृणवद्देशानामिव संस्थानं यस्य तत्  ॥  ४।६१।७  ॥   

  

उपलैः सुक्ष्मपाषाणैः  ॥  ४।६१।८  ॥   

  

नागा गजाः  ॥  ४।६१।९  ॥   

  

तदा सवितरि मध्यं प्राप्ते मोहो दिङ्मोहस्ततो मोहादनन्तरं दारुणा मूर्च्छा
सेन्द्रियमनउपप्लवो मूर्च्छा  ॥  ४।६१।१०  ॥   

  

मोहमूर्च्छे एव प्रकाशयति-- न चेति । युगान्ते नियतो नियतदाहो ऽपि लोक
आवाभ्यां तत्काले ऽग्निना दग्धो हत इव दृष्टो ऽभूत्  ॥  ४।६१।११  ॥   

  

मनश्च मे भूयो ऽभ्यधिकं संश्रयं चक्षुः प्राप्य तेन सह हतं सौरतेजसा
प्रतिहतदर्शनशक्तिक्रमभूत् । अस्मिन्सूर्ये पुनश्चक्षुषी मनश्च सन्धाय  ॥ 
४।६१।१२  ॥   

  

कथं सूर्यो दृष्ट इत्यत्र तत्प्रकारमाह तुल्य इति । पृथ्व्यत्र
जम्बूद्वीपावच्छिन्ना बोध्या  ॥  ४।६१।१३  ॥   

  

ततः सूर्यदर्शनानन्तरम् अनापृच्छ्य मोहवशादिति शेषः । तं दृष्ट्वेति ।
मोहात्पतन्तं जटायुं दृष्ट्वा ऽ ऽकाशादात्मानं मुक्तवानिति
सूर्यसमीपवर्त्याकाशप्रदेशादात्मानं स्वशरीरं जटायुरक्षणार्थं मुक्तवान्
पक्षौ विस्तार्य पतितवानित्यर्थः  ॥  ४।६१।१४  ॥   

  

प्रमादाज्जटायुपरित्राणविषयचित्ताभिषङ्गात् तत्र तस्मिन्काले निर्दग्धो
निर्दग्धपक्षः अथ वायुपथात्पतन्नहमाशङ्के ऽनुमितवान्, न तु प्रत्यक्षतो
दृष्टवानित्यर्थः  ॥  ४।६१।१५,१६  ॥   

  

सर्वथा मर्तुमेवेच्छन् शिखरात्पतिष्य इत्याहेति शेषः  ॥  ४।६१।१७  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
किष्किन्धाकाण्डे एकषष्टितमः सर्गः  ॥  ४।६१  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/4_kiShkindhAkANDam/05-daxiNAnveShaNam/061_sampAtinA_svakathAnirUpaNam.md">
<details><summary><h3>द्राविडपाठः ...{Loading}...</h3></summary>



  
ततस्तद्दारुणं कर्म दुष्करं साहसात्कृतम्।  
आचचक्षे मुनेः सर्वं सूर्यानुगमनं तदा ॥ 4.61.1 ॥   
भगवन् व्रणयुक्तत्वाल्लज्जया व्यकुलोन्द्रियः।  
परिश्रान्तो न शक्नोमि वचनं प्रतिभाषितुम् ॥ 4.61.2 ॥   
अहं चैव जटायुश्च सङ्घर्षाद्दर्पमोहितौ।  
आकाशं पतितौ वीरौ जिज्ञासन्तौ पराक्रमम् ॥ 4.61.3 ॥   
कैलासशिखरे बध्वा मुनीनामग्रतः पणम्।  
रविः स्यादनुयातव्यो यावदस्तं महागिरिम् ॥ 4.61.4 ॥   
अथावां युगपत्प्राप्तावपश्याव महीतले।  
रथचक्रप्रमाणानि नगराणि पृथक् पृथक् ॥ 4.61.5 ॥   
क्वचिद्वादित्रघोषांश्च ब्रह्मघोषांश्च शुश्रुवः।  
गायन्तीश्चाङ्गना बह्वीः पश्यावो रक्तवाससः ॥ 4.61.6 ॥   
तूर्णमुत्पत्य चाकाशमादित्यपथमाश्रितौ।  
आवामालोकयावस्तद्वनं शाद्वलसन्निभम् ॥ 4.61.7 ॥   
उपलैरिव सञ्छन्ना दृश्यते भूः शिलोञ्चयैः।  
आपगाभिश्च संवीता सूत्रैरिव वसुन्धरा ॥ 4.61.8 ॥   
हिमवांश्चैव विन्ध्याश्च मेरुश्च सुमहान्नगः।  
भूतले सम्प्रकाशन्ते नागा इव जलाशये ॥ 4.61.9 ॥   
तीव्रः स्वेदश्च खेदश्च भयं चासीत्तदाऽऽवयोः।  
समाविशति मोहश्च तमो मूर्च्छा च दारुणा ॥ 4.61.10 ॥   
न दिग्विज्ञायते याम्या नाग्नेयी न च वारुणी।  
युगान्ते नियतो लोको हतो दग्ध इवाग्निना ॥ 4.61.11 ॥   
यत्नेन महता ह्यस्मिन् पुनः सन्धाय चक्षुषि।  
यत्नेन महता भूयो रविः समवलोकितः ॥ 4.61.12 ॥   
तुल्यः पृथ्वीप्रमाणेन भास्करः प्रतिभाति नौ ॥ 4.61.13 ॥   
जटायुर्मामनापृच्छ्य निपपात महीं ततः।  
तं दृष्ट्वा तूर्णमाकाशादात्मानं मुक्तवानहम् ॥ 4.61.14 ॥   
पक्षाभ्यां च मया गुप्तो जटायुर्न प्रदह्यते।  
प्रमादात्तत्र निर्दग्धः पतन् वायुपथादहम् ॥ 4.61.15 ॥   
आशङ्के तं निपतितं जनस्थाने जटायुषम्।  
अहं तु पतितो विन्ध्ये दग्धपक्षो जडीकृतः ॥ 4.61.16 ॥   
राज्येन हीनो भ्रात्रा च पक्षाभ्यां विक्रमेण च।  
सर्वथा मर्तुमेवेच्छन् पतिष्ये शिखराद्गिरेः ॥ 4.61.17 ॥   

</details>
</div>
