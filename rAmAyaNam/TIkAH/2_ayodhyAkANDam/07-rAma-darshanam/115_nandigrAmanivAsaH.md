+++
title = "११५ नन्दिग्रामनिवासः"
title_english = "115 Bharata expresses his desire to proceed to Nandigrama village"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-115-Nandigrama_Nivasaha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/07-rAma-darshanam/115_nandigrAmanivAsaH.md">
<details><summary><h3>IITK ...{Loading}...</h3></summary>

Bharata proceeds to Nandigrama along with Satrughna -- Consecration of
Rama's sandals.



#### श्लोकः
##### मूलम्
ततो निक्षिप्य मातृ़स् स अयोध्यायां दृढ व्रतः।  
भरत श्शोकसन्तप्तो गुरूनिदमथाब्रवीत्॥2.115.1॥

##### शब्दार्थः
दृढव्रतः firm in his vows, सः भरतः that Bharata, ततः thereafter, मातृ़ mothers, अयोध्यायाम् in Ayodhya, निक्षिप्य having kept, शोकसन्तप्तः striken with grief, गुरून् to the elders, अथ thereafter, अब्रवीत् said.

##### आङ्ग्लानुवादः
After keeping his mothers in Ayodhya, the griefstricken Bharata who was firm in his vows, said to the eldersः



#### श्लोकः
##### मूलम्
नन्दिग्रामं गमिष्यामि सर्वानामन्त्रयेऽद्य वः।  
तत्र दुःखमिदं सर्वं सहिष्ये राघवं विना॥2.115.2॥

##### शब्दार्थः
अद्य now, नन्दिग्रामम् to Nandigrama, गमिष्यामि I am going, वः you, सर्वान् all, आमन्त्रये  seeking leave of, तत्र there, राघवं विना without Rama, इदम् this, सर्वम् all, दुःखम् grief, सहिष्ये  
I will endure.

##### आङ्ग्लानुवादः
I take leave of all of you. I am going to Nandigrama where I shall keep company with grief on account of Rama's absence.



#### श्लोकः
##### मूलम्
गतश्च वा दिवं राजा वनस्थश्च गुरुर्मम।  
रामं प्रतीक्षे राज्याय स हि राजा महायशाः॥2.115.3॥

##### शब्दार्थः
राजा the king, दिवम् to heaven, गतः has gone, मम गुरुः my brother, वनस्थः is in the forest, राज्याय for the kingdom, रामम् for Rama, प्रतीक्षे I am awaiting, महायशाः the illustrious one, सः he, राजा हि alone is the king.

##### आङ्ग्लानुवादः
King Dasaratha has gone to heaven. My elder brother and guru is in the forest. I shall await his return for ruling the kingdom since he alone is the illustrious king of Ayodhya.



#### श्लोकः
##### मूलम्
एतच्छ्रुत्वा शुभं वाक्यं भरतस्य महात्मनः।  
अब्रुवन्मन्त्रिणस्सर्वे वसिष्ठश्च पुरोहितः॥2.115.4॥

##### शब्दार्थः
महात्मनः of the great soul, भरतस्य Bharata's, शुभम् auspicious, एतत् these, वाक्यम् words, श्रुत्वा on hearing, सर्वे all, मन्त्रिणः counsellors, पुरोहितः the priest, वसिष्ठश्च also, अब्रुवन् spoke.

##### आङ्ग्लानुवादः
Hearing the auspicious words of the magnanimous Bharata the counsellors, priests including Vasistha repliedः



#### श्लोकः
##### मूलम्
सुभृशं श्लाघनीयं च यदुक्तं भरत त्वया।  
वचनं भ्रातृवात्सल्यादनुरूपं तवैव तत्॥2.115.5॥

##### शब्दार्थः
भरतः O Bharata, त्वया by you, भ्रातृवात्सल्यात् out of devotion towards your brother, यत् वचनम् the words, उक्तम् uttered, सुभृशम् highly, श्लाघनीयं praiseworthy, तत् that one, तवैव   you alone, अनुरूपम् befits.

##### आङ्ग्लानुवादः
O Bharata, the words you have uttered out of devotion to your brother which befit  
you alone are highly praiseworthy.



#### श्लोकः
##### मूलम्
नित्यं ते बन्धुलुब्धस्य तिष्ठतो भ्रातृसौहृदे।  
आर्यमार्गं प्रपन्नस्य नानुमन्येत कः पुमान्॥2.115.6॥

##### शब्दार्थः
बन्धुलुब्धस्य attached to your relations, नित्यम् always, भ्रातृसौहृदे in the welfare of your brothers, तिष्ठतः established, आर्यमार्गम् noble path, प्रपन्नस्य following, ते to you, कः पुमान् which man, नानुमन्येत would not approve?

##### आङ्ग्लानुवादः
You are always attached to your relations, firmly established in the welfare of your brothers and are pursuing a noble path. Who would not approve of this?



#### श्लोकः
##### मूलम्
मन्त्रिणां वचनं श्रुत्वा यथाभिलषितं प्रियम्।  
अब्रवीत्सारथिं वाक्यं रथो मे युज्यतामिति॥2.115.7॥

##### शब्दार्थः
यथाभिलषितम् in accordance with his desire, प्रियम् agreeable, मन्त्रिणाम् counsellors', वचनम् words, श्रुत्वा having heard, सारथिम् to the charioteer, मे रथः my chariot, युज्यताम्  be harnessed, इति thus, वाक्यम् words, अब्रवीत् said.

##### आङ्ग्लानुवादः
On hearing the pleasing words of the counsellors which were in conformity with his desire, Bharata said to his charioteer, 'Harness my chariot'.



#### श्लोकः
##### मूलम्
प्रहृष्टवदनस् सर्वा मातृ़स् समभिवाद्य सः।  
आरुरोह रथं श्रीमान् शत्रुघ्नेन समन्वितः॥2.115.8॥

##### शब्दार्थः
श्रीमान् illustrious, सः Bharata, प्रहृष्टवदनः with cheerful countenance, सर्वाः all, मातृ़ः mothers, समभिवाद्य paying obeisance, शत्रुघ्न with Satrughna, समन्वितः accompanied by, रथम् the chariot, आरुरोह ascended.

##### आङ्ग्लानुवादः
With a cheerful countenance illustrious Bharata paid obeisance to all his mothers and,  
acompanied by Satrughna, ascended the chariot.



#### श्लोकः
##### मूलम्
आरुह्य च रथं शीघ्रं शत्रुघ्नभरतावुभौ।  
ययतुः परमप्रीतौ वृतौ मन्त्रिपुरोहितैः॥2.115.9॥

##### शब्दार्थः
शत्रुघ्नभरतौ Satrughna and Bharata, उभौ both, शीघ्रम् speedily, रथम् chariot, आरुह्य च having ascended, परमप्रीतौ highly pleased, मन्त्रिपुरोहितैः with counsellors and priests, वृतौ surrounded by, ययतुः proceeded.

##### आङ्ग्लानुवादः
Highly pleased, Bharata and Satrughna ascended the chariot and, surrounded by counsellors and priests, set out  speedily.



#### श्लोकः
##### मूलम्
अग्रतो गुरवःसर्वे वसिष्ठप्रमुखा द्विजाः।  
प्रययुः प्राङ्ग्मुखास् सर्वे नन्दिग्रामो यतोऽभवत्॥2.115.10॥

##### शब्दार्थः
तत्र there, गुरवः preceptors, वसिष्ठप्रमुखाः headed by Vasistha, सर्वे all, द्विजाः brahmins, प्राङ्मुखाः eastward, नन्दिग्रामः Nandigrama, यतः wherever, अभवत् existed, that side, अग्रतः ahead of, प्रययुः went.

##### आङ्ग्लानुवादः
Preceded by preceptors, like Vasistha and other brahmins, all of them proceeded eastward in the direction of Nandigrama.



#### श्लोकः
##### मूलम्
बलं च तदनाहूतं गजाश्वरथसङ्कुलम्।  
प्रययौ भरते याते सर्वे च पुरवासिनः॥2.115.11॥

##### शब्दार्थः
भरते Bharata, याते having gone, तदनाहूतम् unbidden, गजाश्वरथसङ्कुलम् crowded with elephants, horses and chariots, बलं च army also, प्रययौ set off, सर्वे all, पुरवासिनः च also the inhabitants of Ayodhya.

##### आङ्ग्लानुवादः
When Bharata left, the army with hordes of elephants, horses and chariots and  inhabitants of Ayodhya  followed him unbidden.



#### श्लोकः
##### मूलम्
रथस्थः स तु धर्मात्मा भरतो भ्रातृवत्सलः।  
नन्दिग्रामं ययौ तूर्णं शिरस्यादाय पादुके॥2.115.12॥

##### शब्दार्थः
भ्रातृवत्सलः deeply attched to his brother, धर्मात्मा a righteous man, सः भरतः that Bharata, रथस्थः while riding on the chariot, पादुके sandals, शिरसि on head, आदाय bearing, तूर्णम् speedily, नन्दिग्रामम् Nandigrama, ययौ went.

##### आङ्ग्लानुवादः
Righteous Bharata who was deeply attached to his brother proceeded speedily towards Nandigrama on the chariot bearing the sandals of Rama on his head.



#### श्लोकः
##### मूलम्
ततस्तु भरतः क्षिप्रं नन्दिग्रामं प्रविश्य सः।  
अवतीर्य रथात्तूर्णं गुरूनिदमुवाच ह॥2.115.13॥

##### शब्दार्थः
ततः then, सः भरतः that Bharata, क्षिप्रम् swiftly, नन्दिग्रामम् Nandigrama, प्रविश्य having entered, तूर्णम् at once, रथात् from the chariot, अवतीर्य having alighted, गुरून् to the preceptors, इदम् these words, उवाच ह spoke.

##### आङ्ग्लानुवादः
Bharata entered Nandigrama quickly, alighted from the chariot and then, addressing, the preceptors, saidः



#### श्लोकः
##### मूलम्
एतद्राज्यं मम भ्रात्रा दत्तं सन्नयासवत्स्वयम्।  
योगक्षेमवहे चेमे पादुके हेमभूषिते॥2.115.14॥

##### शब्दार्थः
एतत् राज्यम् all this kingdom, भ्रात्रा by my brother, स्वयम् by himself, सन्नयासवत् like a trust, मम to me, दत्तम् given, योगक्षेमवहे prosperity and security, हेमभूषिते decorated with gold, इमे पादुके च these sandals also bestowed.

##### आङ्ग्लानुवादः
My brother gave me this kingdom as a trust. He gave me the sandals decorated with gold for securing the prosperity and security (of the kingdom).



#### श्लोकः
##### मूलम्
भरत श्शिरसा कृत्वा सन्न्यासं पादुके ततः।  
अब्रवीद्धुःखसंतप्तस् सर्वं प्रकृतिमण्डलम्॥2.115.15॥

##### शब्दार्थः
ततः then, भरतः Bharata, सन्न्यासम् held in trust, पादुके sandals, शिरसा on head, कृत्वा having placed, दुःखसंतप्तः overcome with grief, सर्वम् all, प्रकृतिमण्डलम् addressing the concourse of subjects, अब्रवीत् said.

##### आङ्ग्लानुवादः
Then Bharata placed the sandals held in trust on his head and, overcome with grief, he addressed the concourse of subjectsः



#### श्लोकः
##### मूलम्
छत्रं धारयत क्षिप्रमार्यपादाविमौ मतौ।  
आभ्यां राज्ये स्थितो धर्मः पादुकाभ्यां गुरोर्मम॥2.115.16॥

##### शब्दार्थः
क्षिप्रम् at once, छत्रम् royal parasol, धारयत you may hold, इमौ these, आर्यपादौ as exalted feet of my brother, मतौ accepted, मम गुरोः my esteemed brother's, आभ्यां पादुकाभ्याम् with  these sandals, राज्ये in the kingdom, धर्मः righteousness, स्थितः is established.

##### आङ्ग्लानुवादः
Hold the royal paresol now. This is the accepted symbol of the exalted feet of my brother. These sandals shall establish righteousness in the kingdom.



#### श्लोकः
##### मूलम्
भ्रात्रा हि मयि संन्यासो निक्षिप्तस् सौहृदादयम्।  
तमिमं पालयिष्यामि राघवागमनं प्रति॥2.115.17॥

##### शब्दार्थः
भ्रात्रा by my brother Rama, अयम् this (kingdom), संन्यासः on trust, सौहृदात् out of affection, मयि in me, निक्षिप्तः has been deposited, तम् such, इमम् this trust, राघवागमनं प्रति till Rama returns, पालयिष्यामि I will rule.

##### आङ्ग्लानुवादः
This kingdom has been given me by my brother out of affection as a trust. I shall safeguard it until Rama's return.



#### श्लोकः
##### मूलम्
क्षिप्रं संयोजयित्वातु राघवस्य पुनस्स्वयम्।  
चरणौ तौ तु रामस्य द्रक्ष्यामि सहपादुकौ॥2.115.18॥

##### शब्दार्थः
क्षिप्रम् soon, पुनः again, राघवस्य of Rama, स्वयम् by myself, संयोजयित्वा reunited, सहपादुकौ  
with sandals, रामस्य Rama's, तौ चरणौ those feet, द्रक्ष्यामि shall behold.

##### आङ्ग्लानुवादः
'I myself shall see soon Rama's feet reunited with these sandals.



#### श्लोकः
##### मूलम्
ततो निक्षिप्तभारोऽहं राघवेण समागतः।  
निवेद्य गुरवे राज्यं भजिष्ये गुरुवृत्तिताम्॥2.115.19॥

##### शब्दार्थः
ततः then, निक्षिप्तभारः with the burden cast on me, अहम् I, राघवेण with Rama, समागतः  reunited, राज्यम् kingdom, गुरवे to my guru (Rama), निवेद्य making over, गुरुवृत्तिताम्  
engaged in serving guru, भजिष्ये I shall obtain.

##### आङ्ग्लानुवादः
The burden of this kingdom has been cast on me. On reunion with Rama, I shall hand it over to my brother, my guru and shall be engaged in his service.



#### श्लोकः
##### मूलम्
राघवाय च सन्यासं दत्त्वेमे वरपादुके।  
राज्यं चेदमयोध्यां च धूतपापो भवामि च॥2.115.20॥

##### शब्दार्थः
सन्यासम् this trust, इमे वरपादुके these sacred sandals, इदं राज्यं च and this kingdom, अयोध्यां च and Ayodhya, राघवाय to Rama, दत्त्वा having given back, धूतपापः cleansed of the sin, भवामि च I shall become.

##### आङ्ग्लानुवादः
Restoring the sacred sandals, the kingdom and this city of Ayodhya held as a trust by me, I shall be cleansed of the sin.



#### श्लोकः
##### मूलम्
अभिषिक्ते तु काकुत्स्थे प्रहृष्टमुदिते जने।  
प्रीतिर्मम यशश्चैव भवेद्राज्याच्चतुर्गुणम्॥2.115.21॥

##### शब्दार्थः
काकुस्त्थे Rama, अभिषिक्ते having been coronated, जने people, प्रहृष्टमुदिते having been delighted and pleased, मम to me, राज्यात् of the kingdom, चतुर्गुणम् four times, प्रीतिः joy, यशश्चैव and renown, भवेत् will be (greater than by ruling).

##### आङ्ग्लानुवादः
After Rama is coronated and the people are delighted and pleased, the renown and  
pleasure for me will be fourfold (what is obtained from ruling the kingdom).



#### श्लोकः
##### मूलम्
एवं तु विलपन्दीनो भरतस् समहायशाः।  
नन्दिग्रामेऽकरोद्राज्यं दुःखितो मन्त्रिभिस्सह॥2.115.22॥

##### शब्दार्थः
महायशाः illustrious, सः भरतः that Bharata, दीनः lonely, एवम् in this way, विलपन् lamenting, दुःखितः in grief, मन्त्रिभिस्सह along with the counsellors, नन्दिग्रामे from Nandigrama, राज्यम् kingdom, अकरोत् ruled.

##### आङ्ग्लानुवादः
Thus lamenting in desolation and grief, the illustrious Bharata lived in Nandigrama along with his counsellors and started ruling the kingdom.



#### श्लोकः
##### मूलम्
स वल्कलजटाधारी मुनिवेषधरः प्रभुः।  
नन्दिग्रामेऽवसद्वीरस् ससैन्यो भरतस्तदा॥2.115.23॥

##### शब्दार्थः
प्रभुः lord, वीरः warrior, सः भरतः that Bharata, तदा then, वल्कलजटाधारी wearing bark garments and matted locks, मुनिवेषधरः dressed as an ascetic, ससैन्यः with his army, नन्दिग्रामे in Nandigrama, अवसत् lived.

##### आङ्ग्लानुवादः
Bharata, the warrior and lord, wore bark garments and matted locks and lived the life of an ascetic in Nandigrama along with his army.



#### श्लोकः
##### मूलम्
रामागमनमाकाङ्क्षन्भरतो भ्रातृवत्सलः।  
भ्रातुर्वचनकारी च प्रतिज्ञापारगस्तथा॥2.115.24॥  
पादुके त्वभिषिच्याथ नन्दिग्रामेऽवसत्तदा।

##### शब्दार्थः
तदा then, भ्रातृवत्सलः attached to his brother, भरतः Bharata, रामागमनम् return of Rama,  आकाङ्क्षन् longing, भ्रातुः brother's, वचनकारी च obeying his word, प्रतिज्ञापारगः fulfilling his vow, अथ thereafter, पादुके to the sandals, अभिषिच्य having coronated, नन्दिग्रामे in  
Nandigrama, तथा like that, अवसत् lived.

##### आङ्ग्लानुवादः
Bharata who was attached to his brother and ever obedient to him, fulfilled his vow. He coronated the sandals and lived at Nandigrama longing for the return of Rama.



#### श्लोकः
##### मूलम्
स वालव्यजनं छत्रं धारयामास स स्वयं।  
भरत श्शासनं सर्वं पादुकाभ्यां निवेदयन्॥2.115.25॥

##### शब्दार्थः
सः भरतः Bharata, सर्वम् all, शासनम् orders, पादुकाभ्याम् to the sandals, निवेदयन् informing, स्वयम् himself, सवालव्यजनम् along with chamara, छत्रम् royal parasol, धारयामास held.

##### आङ्ग्लानुवादः
Bharata reported everything relating to the kingdom to the sandals first. Waving the chamaras (a fan made of yak tail) himself, he held the royal parasol over them.



#### श्लोकः
##### मूलम्
ततस्तु भरत शश्रीमानभिषिच्याऽऽर्यपादुके।  
तदधीनस्तदा राज्यं कारयामास सर्वदा॥2.115.26॥

##### शब्दार्थः
ततः then, श्रीमान् illustrious, भरतः Bharata, आर्यपादुके sandals of his esteemed brother, अभिषिच्य having consecrated, सर्वदा always, तदधीनः subordinating himself to them, राज्यम् kingdom, कारयामास ruled.

##### आङ्ग्लानुवादः
After the coronation of the sandals of his esteemed brother Rama, illustrious Bharata ruled the kingdom, subordianating himself to them.



#### श्लोकः
##### मूलम्
तदा हि यत्कार्यमुपैति किञ्चिदुपायनं चोपहृतं महार्हम्।  
स पादुकाभ्यां प्रथमं निवेद्य चकार पश्चाद्भरतो यथावत्॥2.115.27॥

##### शब्दार्थः
सः भरतः Bharata, तदा then, यत्किञ्चित् however small, कार्यम् deed, उपैति arises, उपहृतम्  brought, महार्हम् expensive, उपायनम् gifts, प्रथमम् at first, पादुकाभ्याम् to the sandals, निवेद्य after offering, पश्चात् later, यथावत् appropriately, चकार carried out the work.

##### आङ्ग्लानुवादः
Whenever an issue, however small, arose, Bharata kept the sandals informed. Whenever a valuable gift was presented, he offered it to the sandals before he accepted it.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे पञ्चदशोत्तरशततमस्सर्गः॥  
Thus ends the hundredfifteenth sarga in Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/07-rAma-darshanam/115_nandigrAmanivAsaH.md">
<details><summary><h3>भूषणम् ...{Loading}...</h3></summary>



ततो निक्षिप्य मातृ़ः स अयोध्यायां दृढव्रतः ।  

भरतः शोकसन्तप्तो गुरूनिदमथाब्रवीत्  ॥  २।११५।१  ॥   

अथ भरतस्य नन्दिग्रामे स्थित्वा राज्यपरिपालनं पञ्चदशोत्तरशततमे--तत
इत्यादिना  ॥  २।११५।१  ॥   

  

नन्दिग्रामं गमिष्यामि सर्वानामन्त्रये ऽद्य वः ।  

तत्र दुःखमिदं सर्वं सहिष्ये राघवं विना  ॥  २।११५।२  ॥   

गतश्च हि दिवं राजा वनस्थश्च गुरुर्मम ।  

रामं प्रतीक्षे राज्याय स हि राजा महायशाः  ॥  २।११५।३  ॥   

एतच्छ्रुत्वा शुभं वाक्यं भरतस्य महात्मनः ।  

अब्रुवन् मन्त्रिणः सर्वे वसिष्ठश्च पुरोहितः  ॥  २।११५।४  ॥   

नन्दिग्राममिति । राघवं विना दुःखं राघवं विना प्राप्तं दुःखम्  ॥  २।११५।२४
 ॥   

  

सुभृशं श्लाघनीयं च यदुक्तं भरत त्वया ।  

वचनं भ्रातृवात्सल्यादनुरूपं तवैव तत्  ॥  २।११५।५  ॥   

सुभृशं श्लाघनीयं चेति पाठः । सदृशमिति पाठे कुलस्य सदृशमित्यर्थः  ॥ 
२।११५।५  ॥   

  

नित्यं ते बन्धुलुब्धस्य तिष्ठतो भ्रातृसौहृदे ।  

आर्यमार्गं प्रपन्नस्य नानुमन्येत कः पुमान्  ॥  २।११५।६  ॥   

मन्त्रिणां वचनं श्रुत्वा यथाभिलषितं प्रियम् ।  

अब्रवीत्सारथिं वाक्यं रथो मे युज्यतामिति  ॥  २।११५।७  ॥   

नित्यमिति । नानुमन्येत वचनमिति शेषः  ॥  २।११५।६७  ॥   

  

प्रहृष्टवदनः सर्वा मातृ़ः समभिवाद्य सः ।  

आरुरोह रथं श्रीमान् शत्रुघ्नेन समन्वितः  ॥  २।११५।८  ॥   

आरुह्य च रथं शीघ्रं शत्रुघ्नभरतावुभौ ।  

ययतुः परमप्रीतौ वृतौ मन्त्रिपुरोहितैः  ॥  २।११५।९  ॥   

अग्रतो गुरवस्तत्र वसिष्ठप्रमुखा द्विजाः ।  

प्रययुः प्राङ्मुखाः सर्वे नन्दिग्रामो यतो ऽभवत्  ॥  २।११५।८९  ॥   

  

बलं च तदनाहूतं गजाश्वरथसङ्कुलम् ।  

प्रययौ भरते याते सर्वे च पुरवासिनः  ॥  २।११५।११  ॥   

रथस्थः स हि धर्मात्मा भरतो भ्रातृवत्सलः ।  

नन्दिग्रामं ययौ तूर्णं शिरस्याधाय पादुके  ॥  २।११५।१२  ॥   

ततस्तु भरतः क्षिप्रं नन्दिग्रामं प्रविश्य सः ।  

अवतीर्य्य रथात्तूर्णं गुरूनिदमुवाच ह  ॥  २।११५।१३  ॥   

(प्रहृष्टवदन इति सम्यक्  ॥  २।११५।८९  ॥  अग्रतो गुरवस्तत्र नन्दिग्रामो यतो
ऽभवत् इति पाठः  ॥  २।११५।१०१२  ॥  नन्दिग्रामं ययौ तूर्णं शिरस्याधाय पादुके
इत्यतःपरं ततस्तु भरतः क्षिप्रं नन्दिग्रामं प्रविश्य सः । अवतीर्य
रथात्तूर्णं गुरूनिदमुवाचहेति श्लोकः  ॥  २।११५।१६  ॥ )  

  

एतद्राज्यं मम भ्रात्रा दत्तं संन्यासवत् स्वयम् ।  

योगक्षेमवहे चेमे पादुके हेमभूषिते  ॥  २।११५।१४  ॥   

मातृवरव्याजेन पित्रा दत्तं राज्यं भरतः करोतीति जनवादो माभूदिति धिया
वदति--एतदित्यादिना । संन्यासवत् सम्यक्निक्षिप्तद्रव्यमिव अनेनान्यूनतया
प्रत्यर्पणीयत्वं ध्वन्यते । निक्षेपवद्दत्तस्य राज्यस्य
रक्षणादिस्वातन्त्र्यमपि स्वस्य नास्तीति दर्शयति योगक्षेमवहे चेति  ॥ 
२।११५।१४  ॥   

  

भरतः शिरसा कृत्वा संन्यासं पादुके ततः ।  

अब्रवीद्दुःखसन्तप्तः सर्वं प्रकृतिमण्डलम्  ॥  २।११५।१५  ॥   

भरत इति । संन्यासं पादुके स्वप्रतिनिधित्वेन न्यस्ते पादुके  ॥  २।११५।१५
 ॥   

  

छत्रं धारयत क्षिप्रमार्यपादाविमौ मतौ ।  

आभ्यां राज्ये स्थितो धर्मः पादुकाभ्यां गुरोर्मम  ॥  २।११५।१६  ॥   

छत्त्रमित्येतच्चामरादीनामुपलक्षणम् । अत एव धारयतेति बहुवचनम् ।
आर्यपादाभेदभावनया पादुकयोरिमाविति पुँल्लिङ्गनिर्देशः । पादुकाभ्यामिति
हेतौ तृतीया  ॥  २।११५।१६  ॥   

  

भ्रात्रा हि मयि संन्यासो निक्षिप्तः सौहृदादयम् ।  

तमिमं पालयिष्यामि राघवागमनं प्रति  ॥  २।११५।१७  ॥   

क्षिप्रं संयोजयित्वा तु राघवस्य पुनः स्वयम् ।  

चरणौ तौ तु रामस्य द्रक्ष्यामि सहपादुकौ  ॥  २।११५।१८  ॥   

अयं संन्यासः पादुकारूपप्रतिनिधिः । पालयिष्यामि रक्षिष्यामि  ॥  २।११५।१७१८
 ॥   

  

ततो निक्षिप्तभारो ऽहं राघवेण समागतः ।  

निवेद्य गुरवे राज्यं भजिष्ये गुरुवृत्तिताम्  ॥  २।११५।१९  ॥   

राघवेण समागतः सङ्गतः । गुरवे राज्यं निवेद्य रामाय राज्यं प्रत्यर्प्य ।
ततः गुरुवृत्तितां भजिष्ये पितरीव शुश्रूषां करिष्यामीत्यर्थः  ॥  २।११५।१९
 ॥   

  

राघवाय च संन्यासं दत्त्वे मे वरपादुके ।  

राज्यं चेदमयोध्यां च धूतपापो भवामि च  ॥  २।११५।२०  ॥   

धूतपाप इत्यत्र पापशब्देन कैकेयी निमित्तमयश उच्यते  ॥  २।११५।२०  ॥   

  

अभिषिक्ते तु काकुत्स्थे प्रहृष्टमुदिते जने ।  

प्रीतिर्मम यशश्चैव भवेद्राज्याच्चतुर्गुणम्  ॥  २।११५।२१  ॥   

एवं तु विलपन् दीनो भरतः स महायशाः ।  

नन्दिग्रामे ऽकरोद्राज्यं दुःखितो मन्त्रिभिः सह  ॥  २।११५।२२  ॥   

स वल्कलजटाधारी मुनिवेषधरः प्रभुः ।  

नन्दिग्रामे ऽवसद्वीरः ससैन्यो भरतस्तदा  ॥  २।११५।२३  ॥   

प्रहृष्टमुदिते प्रहृष्टः पुलकितगात्रः, मुदितः सञ्जातमानसहर्षः  ॥ 
२११५।२१२३  ॥   

  

रामागमनमाकाङ्क्षन् भरतो भ्रातृवत्सलः ।  

भ्रातुर्वचनकारी च प्रतिज्ञापारगस्तथा  ॥  २।११५।२४  ॥   

पादुके त्वभिषिच्याथ नन्द्रिग्रामे ऽवसत्तदा ।  

भरतः शासनं सर्वं पादुकाभ्यां न्यवेदयत्  ॥  २।११५।२५  ॥   

रामागमनमाकाङ्क्षन्नित्यादि । पादुकाभ्यां न्यवेदयत् विज्ञापयामास  ॥ 
२।११५।२४२५  ॥   

  

ततस्तु भरतः श्रीमानभिषिच्यार्य्यपादुके ।  

तदधीनस्तदा राज्यं कारयामास सर्वदा  ॥  २।११५।२६  ॥   

आर्य्यपादुके अभिषिच्य राज्याभिषेकमार्यपादुकयोः कृत्वेत्यर्थः । तदधीनः
पादुकापरतन्त्रः  ॥  २।११५।२६  ॥   

  

तदा हि यत्कार्य्यमुपैति किञ्चिदुपायनं चोपहृतं महार्हम् ।  

स पादुकाभ्यां प्रथमं निवेद्य चकार पश्चाद्भरतो यथावत्  ॥  २।११५।२७  ॥   

तदा पादुके पुरस्कृत्य राज्यपालनसमये । उपायनम् उपहारः ।
"उपायनमुपग्राह्यमुपहारः" इत्यमरः  ॥  २।११५।२७  ॥   

  

इत्यार्षे श्रीरामायणे० वाल्मी० श्रीमदयोध्याकाण्डे पञ्चदशोत्तरशततमः सर्गः
 ॥  ११५  ॥   

इति श्रीगोविन्दराजविरचिते श्रीरामायणभूषणे पीताम्बराख्याने
अयोध्याकाण्डव्याख्याने पञ्चदशोत्तरशततमः सर्गः  ॥  ११५  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/07-rAma-darshanam/115_nandigrAmanivAsaH.md">
<details><summary><h3>शिरोमणी ...{Loading}...</h3></summary>



भरतकर्तृकगृहप्रवेशानन्तरकालिकं वृत्तान्तमाह-- तत इत्यादिभिः । ततः
गृहप्रवेशानन्तरं ताः सहगताः मातृ़ः अयोध्यायां निक्षिप्य संस्थाप्य
दृढव्रतः अनिवार्यसङ्कल्पः शोकसन्तप्तो भरतः गुरून् वशिष्ठप्रभृतीन्
अथाब्रवीत् समङ्गलमुच्चारयामास  ॥  २।११५।१  ॥   

  

तद्वचनाकारमाह-- नन्दिग्राममिति । अहं नन्दिग्रामं गमिष्यामि अत्र अस्मिन्
विषये वो युष्मान् आमन्त्रये प्रार्थयामि, तद्गमनाय भवदाज्ञां
वाञ्छामीत्यर्थः । गमने प्रयोजनमाह-- तत्र नन्दिग्रामे राघवं रामं विना गतो
ऽहमिदमनुभूयमानं सर्वं दुःखं सहिष्ये  ॥  २।११५।२  ॥   

  

दुःखहेतुं वदन्नाह-- गत इति । राजा दिवं ब्रह्मादिस्तुतं साकेतं गतः, गुरुः
ममातीव पूज्यः स रामः वनस्थो ऽस्तीति शेषः, अतः राज्याय राज्यं प्राप्तुं
रामं प्रतीक्षे यतः महायशाः स राम एव राजा  ॥  २।११५।३  ॥   

  

एतदिति । महात्मनो भरतस्य एतच्छुभं वाक्यं श्रुत्वा सर्वे मन्त्रिणः
पुरोहितो वसिष्ठश्च अब्रुवन्  ॥  २।११५।४  ॥   

  

तद्वचनाकारमाह-- सुभृशमिति । हे भरत भ्रातृवात्सल्यात् यत् त्वयोक्तं तत्
इदं तवैव अनुरूपमतः सुभृशमत्यन्तं श्लाघनीयम् । एतेनेदं गमनमस्माकमनुमतमिति
सूचितम्  ॥  २।११५।५  ॥   

  

सर्वानुमतौ हेतुं वदन्नाह-- नित्यमिति । बन्धुलुब्धस्य
बन्धुप्राप्तिविषयकातीच्छावतः अत एव भ्रातृसौहृदे भ्रातृसौहार्दसम्पादने
तिष्ठतः अत एव आर्यमत्युत्तमं मार्गं पन्थानं प्रपन्नस्य प्राप्तस्य ते तव
आर्यं मार्गं कः पुमान् नानुमन्येत सर्वो ऽपि अनुमन्येतेत्यर्थः,
मार्गमित्युभयान्वयि  ॥  २।११५।६  ॥   

  

मन्त्रिणामिति । यथाभिलषितमभिलषितमनतिक्रम्य प्रियं मन्त्रिणां वचनं
श्रुत्वा मे रथो युज्यतामिति वाक्यं सारथिमब्रवीत्  ॥  २।११५।७  ॥   

  

प्रहृष्टेति । प्रहृष्टवदनो भरतः मातृ़ः समभिभाष्य समभिभाषणपूर्वकाज्ञां
गृहीत्वा रथमारुरोह  ॥  २।११५।८  ॥   

  

आरुह्येति । क्षिप्रं शीघ्रं रथमारुह्य मन्त्रिपुरोहितैर्वृतौ उभौ
शत्रुघ्नभरतौ ययतुः  ॥  २।११५।९  ॥   

  

गमनप्रकारमाह-- अग्रत इति । वसिष्ठप्रमुखा गुरवः सर्वे द्विजाश्च
प्राङ्मुखाः सन्तः यतः येन मार्गेण सर्वे नन्दिग्रामः सर्वेषां कामानाम्
प्राप्तिर्यस्मात् स एव नन्दिग्रामः भवेत् प्राप्नुयादित्यर्थः, तेन
प्रययुः  ॥  २।११५।१०  ॥   

  

बलमिति । अनाहूतमपि गजादिसङ्कुलं बलं सैन्यं प्रययौ पुरवासिनश्च प्रययुः  ॥ 
२।११५।११  ॥   

  

रथस्थ इति । शिरसि पादुके आदाय रथस्थो भरतस्तूर्णं ययौ  ॥  २।११५।१२  ॥   

  

भरत इति । स भरतः क्षिप्रं नन्दिग्रामं प्रविश्य रथादवतीर्य गुरूनिदमभाषत
 ॥  २।११५।१३  ॥   

  

तद्भाषणप्रकारमाह-- एतदिति । यत् एतत् उत्तमं राज्यं संन्यासं यथा
स्यात्तथा भ्रात्रा दत्तं तस्य राज्यस्य योगक्षेमवहे हेमभूषिते इमे पादुके
एव  ॥  २।११५।१४  ॥   

  

भरत इति । पादुके उद्दिश्य संन्यासं राज्यसमर्पणं शिरसा
प्रणतमूर्ध्नोपलक्षितो भरतः कृत्वा सर्वं प्रकृतिमण्डलं प्रजासमूहमब्रवीत्
 ॥  २।११५।१५  ॥   

  

तद्वचनाकारमाह-- छत्रमिति । यतः इमौ पादुकारूपपदार्थौ आर्यपादावभिमतौ
रामपादत्वेन स्वीकृतौ अतः छत्रं तदुपलक्षितचामरादि च धारयत पादुकयोरुपरीति
शेषः, तत्र हेतुः आभ्यां मम गुरोः रामस्य पादुकाभ्यामेव राज्ये धर्मः
स्थितः स्थापितः अन्तर्भावितणिजर्थः  ॥  २।११५।१६  ॥   

  

भ्रात्रेति । सौहृदाद्धेतोः भ्रात्रा मयि निक्षिप्तः संस्थापितः अयं
पादुकारूपपदार्थः संन्यासः भ्रातृप्रतिनिधिभूत इत्यर्थः, अतः तमिमं
पादुकारूपपदार्थं राघवागमनं प्रति रामागमननिमित्तं  

पालयिष्यामि सेविष्ये  ॥  २।११५।१७  ॥   

  

क्षिप्रमिति । राघवस्य चरणयोः पादुके इति शेषः "संयोजयित्वा संयोज्य
सहपादुकौ मत्संयोजितपादुकासहितौ तौ रामस्य चरणौ पुनर्द्रक्ष्यामि  ॥ 
२।११५।१८  ॥   

  

तत इति । राघवेण समागतो ऽहं गुरवे रामाय राज्यं निवेद्य समर्प्य ततः
समर्पणात् निक्षिप्तभारः सन् गुरुवर्तितां गुरुसेवां भजिष्ये करिष्यामि  ॥ 
२।११५।१९  ॥   

  

राघवायेति । संन्यासं न्यासत्वेन मयि संस्थापितं राज्यमयोध्यां च पादुके च
राघवाय दत्त्वा धूतपापः निवृत्तवियोगजनितदुःखो ऽहं भवामि भवितास्मि  ॥ 
२।११५।२०  ॥   

  

स इति । वल्कलजटाधारी मुनिवेषधरः स भरतः नन्दिग्रामे ऽवसत्  ॥  २।११५।२१
 ॥   

  

सेति । सर्वं शासनं पादुकाभ्यां निवेदयन् तदनुसारणे कुर्वन्सन्नित्यर्थः
भरतः सवालव्यजनं वालव्यजनसहितं छत्रं स्वयं धारयामास पादुकयोरुपरीति शेषः ।
"न्यवेदयत्" इति भूषणपाठः  ॥  २।११५।२२  ॥   

  

तत इति । ततः नन्दिग्रामस्थितिकालादनन्तरम् आर्यपादुके अभिषिच्य
आर्यपादुकयोः राज्याभिषेकं कृत्वेत्यर्थः, सर्वदा तदधीनः पादुकायत्तो भरतः
राज्यं कारयामास  ॥  २।११५।२३  ॥   

  

तदेति । तदा पादुकायत्तपालनसमये यत्किञ्चित्कार्यमुपैति तदुपहृतं
केनचित्प्रापितमुपायनं च प्रथमं पादुकाभ्यां निवेद्य पश्चात् यथावत्
यथायोग्यं भरतश्चकार विनियोजयामासेत्यर्थः  ॥  २।११५।२४  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे
पञ्चदशाधिकशततमः सर्गः  ॥  २।११५  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/07-rAma-darshanam/115_nandigrAmanivAsaH.md">
<details><summary><h3>तिलकम् ...{Loading}...</h3></summary>



तत इति  ॥  २।११५।१  ॥   

  

अत्रायोध्यायाम् । तेन सहागमनकारितं राघवं विना दुःखं पितृभ्रातृवियोगजं
दुःखमिति यावत्  ॥  २।११५।२  ॥   

  

तदेवाहगतश्चेति  ॥  २।११५।३५  ॥   

  

बन्धुलुब्धस्य बन्धुजनपरिपालने ऽधिकस्पृहावतः । आर्यं श्रेष्ठम् नानुमन्येत
त्वद्वचनमिति शेषः  ॥  २।११५।६  ॥   

  

यथाभिलषितं स्वाभिलषितमनतिक्रम्य प्रवृत्तम्  ॥  २।११५।७९  ॥   

  

नन्दिग्रामो यतो भवेद्येन मार्गेण स प्राप्तो भवेत्तेन ययुः  ॥  २।११५।१०
 ॥   

  

तदनाहूतं भरतेनाकृताह्वानमपि  ॥  २।११५।१११३  ॥   

  

एतदयोध्याराज्यं मम भ्रात्रा संन्यासवत्समीचीनवस्तुनिक्षेपवन्मयि दत्ते
स्थापितम् । कालान्तरे ग्रहणाय विश्वस्तपुरुषे रक्षणार्थं वस्तुस्थापनं
न्यासो निक्षेप इति च । न्यासस्यापि राज्यस्य रक्षणं भगवत्पादुकाधीनमेव न
मदधीनमित्याहयोगेत्यादि । इत्युवाचेति पूर्वेणान्वयः  ॥  २।११५।१४  ॥   

  

पादुके संन्यासं पादुकात्मकं सद्वस्तुन्यासम्, ऽवेदाः प्रमाणम्ऽ इति
वत्साधु । शिरसा कृत्वा प्रणम्येति यावत्  ॥  २।११५।१५  ॥   

  

इमौ पादुकारुपावार्यपादाविति । पादशब्दः पूजावाची । विधेयाभिप्रायेण
चेमाविति पुंलिङ्गनिर्देशः । ऽशैन्यं हि यत्सा प्रकृतिर्जलस्यऽ इति
तत्परमपूज्यरामभावनाविषये इमे पादुके इत्यर्थः । राज्ये ऽपेक्षितो मम
गुरोर्धर्मव्यवहारो ऽनयोरेव स्थितः, अत आभ्यां पादुकाभ्यां छत्रं धारयत ।
एतत्संनिधानादेव तत्तद्वयवहारे धर्मव्यवहारांशज्ञानं ममेति भावः  ॥ 
२।११५।१६  ॥   

  

अयं राज्यरूपः संन्यसो निक्षेपो निक्षिप्तः राघवागमनं प्रति तावत्पर्यन्तम्
 ॥  २।११५।१७  ॥   

  

संयोजयित्वा चरणयोः पादुके  ॥  २।११५।१८  ॥   

  

समागतो मिलितः । निवेद्य प्रत्यर्प्य । गुरुवर्तितां गुरुचितशुश्रूषाम्
 ॥   

२।११५।१९,२०  ॥   

अवसद्धीरो धीमान्  ॥  २।११५।२१  ॥   

  

वालव्यजनेन सहितं छत्रम् । स भरतः सर्व शासनं ताभ्यां निवेदयन्नुक्तविशेषणं
छत्रं स्वयमेव धारयामास  ॥  २।११५।२२  ॥   

  

आर्यपादुके अभिषिच्य तयो राज्याभिषेकं कृत्वा तदधीनः पादुकाधीनः  ॥ 
२।११५।२३  ॥   

  

यत्कार्यं राज्यविषयम् । पश्चाद्यथावत्कोशागारस्थमुपायनं चकार,
प्रजान्यायकार्यं च यथावच्छास्त्रानतिक्रमेण चकार  ॥  २।११५।२४  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे पञ्चदशाधिकशततमः सर्गः  ॥  २।११५  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/07-rAma-darshanam/115_nandigrAmanivAsaH.md">
<details><summary><h3>द्राविडपाठः ...{Loading}...</h3></summary>


ततो निक्षिप्य मातॄः स अयोध्यायां दृढव्रतः।  
भरतः शोकसन्तप्तो गुरूनिदमथाब्रवीत् ॥ 2.115.1 ॥   
नन्दिग्रामं गमिष्यामि सर्वानामन्त्रयेऽद्य वः।  
तत्र दुःखमिदं सर्वं सहिष्ये राघवं विना ॥ 2.115.2 ॥   
गतश्च हि दिवं राजा वनस्थश्च गुरुर्मम।  
रामं प्रतीक्षे राज्याय स हि राजा महायशाः ॥ 2.115.3 ॥   
एतच्छ्रुत्वा शुभं वाक्यं भरतस्य महात्मनः।  
अब्रुवन् मन्त्रिणः सर्वे वसिष्ठश्च पुरोहितः ॥ 2.115.4 ॥   
सुभृशं श्लाघनीयं च यदुक्तं भरत त्वया।  
वचनं भ्रातृवात्सल्यादनुरूपं तवैव तत् ॥ 2.115.5 ॥   
नित्यं ते बन्धुलुब्धस्य तिष्ठतो भ्रातृसौहृदे।  
आर्यमार्गं प्रपन्नस्य नानुमन्येत कः पुमान् ॥ 2.115.6 ॥   
मन्त्रिणां वचनं श्रुत्वा यथाभिलषितं प्रियम्।  
अब्रवीत्सारथिं वाक्यं रथो मे युज्यतामिति ॥ 2.115.7 ॥   
प्रहृष्टवदनः सर्वा मातॄः समभिवाद्य सः।  
आरुरोह रथं श्रीमान् शत्रुघ्नेन समन्वितः ॥ 2.115.8 ॥   
आरुह्य च रथं शीघ्रं शत्रुघ्नभरतावुभौ।  
ययतुः परमप्रीतौ वृतौ मन्त्रिपुरोहितैः ॥ 2.115.9 ॥   
अग्रतो गुरवस्तत्र वसिष्ठप्रमुखा द्विजाः।  
प्रययुः प्राङ्मुखाः सर्वे नन्दिग्रामो यतोऽभवत् ॥ 2.115.10 ॥   
बलं च तदनाहूतं गजाश्वरथसङ्कुलम्।  
प्रययौ भरते याते सर्वे च पुरवासिनः ॥ 2.115.11 ॥   
रथस्थः स हि धर्मात्मा भरतो भ्रातृवत्सलः।  
नन्दिग्रामं ययौ तूर्णं शिरस्याधाय पादुके ॥ 2.115.12 ॥   
ततस्तु भरतः क्षिप्रं नन्दिग्रामं प्रविश्य सः।  
अवतीर्य्य रथात्तूर्णं गुरूनिदमुवाच ह ॥ 2.115.13 ॥   
एतद्राज्यं मम भ्रात्रा दत्तं सन्न्यासवत् स्वयम्।  
योगक्षेमवहे चेमे पादुके हेमभूषिते ॥ 2.115.14 ॥   
भरतः शिरसा कृत्वा सन्न्यासं पादुके ततः।  
अब्रवीद्दुःखसन्तप्तः सर्वं प्रकृतिमण्डलम् ॥ 2.115.15 ॥   
छत्रं धारयत क्षिप्रमार्यपादाविमौ मतौ।  
आभ्यां राज्ये स्थितो धर्मः पादुकाभ्यां गुरोर्मम ॥ 2.115.16 ॥   
भ्रात्रा हि मयि सन्न्यासो निक्षिप्तः सौहृदादयम्।  
तमिमं पालयिष्यामि राघवागमनं प्रति ॥ 2.115.17 ॥   
क्षिप्रं संयोजयित्वा तु राघवस्य पुनः स्वयम्।  
चरणौ तौ तु रामस्य द्रक्ष्यामि सहपादुकौ ॥ 2.115.18 ॥   
ततो निक्षिप्तभारोऽहं राघवेण समागतः।  
निवेद्य गुरवे राज्यं भजिष्ये गुरुवृत्तिताम् ॥ 2.115.19 ॥   
राघवाय च सन्न्यासं दत्त्वे मे वरपादुके।  
राज्यं चेदमयोध्यां च धूतपापो भवामि च ॥ 2.115.20 ॥   
अभिषिक्ते तु काकुत्स्थे प्रहृष्टमुदिते जने।  
प्रीतिर्मम यशश्चैव भवेद्राज्याच्चतुर्गुणम् ॥ 2.115.21 ॥   
एवं तु विलपन् दीनो भरतः स महायशाः।  
नन्दिग्रामेऽकरोद्राज्यं दुःखितो मन्त्रिभिः सह ॥ 2.115.22 ॥   
स वल्कलजटाधारी मुनिवेषधरः प्रभुः।  
नन्दिग्रामेऽवसद्वीरः ससैन्यो भरतस्तदा ॥ 2.115.23 ॥   
रामागमनमाकाङ्क्षन् भरतो भ्रातृवत्सलः।  
भ्रातुर्वचनकारी च प्रतिज्ञापारगस्तथा ॥ 2.115.24 ॥   
पादुके त्वभिषिच्याथ नन्द्रिग्रामेऽवसत्तदा।  
भरतः शासनं सर्वं पादुकाभ्यां न्यवेदयत् ॥ 2.115.25 ॥   
ततस्तु भरतः श्रीमानभिषिच्यार्य्यपादुके।  
तदधीनस्तदा राज्यं कारयामास सर्वदा ॥ 2.115.26 ॥   
तदा हि यत्कार्य्यमुपैति किञ्चिदुपायनं चोपहृतं महार्हम्।  
स पादुकाभ्यां प्रथमं निवेद्य चकार पश्चाद्भरतो यथावत् ॥ 2.115.27 ॥   

</details>
</div>
