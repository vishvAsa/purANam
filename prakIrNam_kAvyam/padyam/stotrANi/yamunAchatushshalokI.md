+++
title = "यमुनाचतुश्शलोकी"
domain = "स्तोत्रसाहित्यम्"
sub-domain = "स्तोत्रसाहित्यसम्बद्धपुस्तकानि"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2968"
source_url = "https://www.ebharatisampat.in/readbook3.php?bookid=Njk0ODA1NzQ4NjE5NDgy&pageno=MjI0MjQyNjk5NTk="

+++
[[यमुनाचतुश्शलोकी	Source: [EB](https://www.ebharatisampat.in/readbook3.php?bookid=Njk0ODA1NzQ4NjE5NDgy&pageno=MjI0MjQyNjk5NTk=)]]

\[




कान्तस्ते पुरुषोत्तमः फणिपतिः शय्यासनं वाहनं  
वेदात्मा विहगेश्वरो यवनिका माया जगन्मोहिनी \।  
ब्रह्मादिसुरव्रजः सदयितस् त्वद्दासदासीगणः  
श्रीर् इत्य् एव च नाम ते भगवति ! ब्रूमः कथं त्वां वयम् \।\।
यमुनाचतुश्श्लोकी १ \।\।

यस्यास् ते महिमानम् आत्मन इव त्वद्वल्लभो ऽपि प्रभुर्  
नालं मातुम् इयत्तया निरवधिं नित्यानुकूलं स्वतः \।  
ताम् त्वां दास इति, प्रपन्न इति च स्तोष्याम्य् अहं निर्भयो  
लोकैकेश्वरि लोकनाथदयिते दान्ते दयां ते विदन् \।\।  
यमुनाचतुश्श्लोकी २ \।\।

श्रेयो त्वत्करुणानिरीक्षणसुधासन्धुक्षणाद् रक्ष्यते  
नष्टं प्राक् तदलाभस् त्रिभुवनं संप्रत्य् अनन्तोदयम् \।  
श्रेयो न ह्य् अरविन्दलोचनमनःकान्ताप्रसादाद् ऋते  
संसृत्यक्षरवैष्णवाध्वसु नृणां संभाव्यते कर्हिचित् \।\।  
यमुनाचतुश्श्लोकी ३ \।\।

शान्तानन्तमहाविभूति परं यद् ब्रह्म रूपं हरेर्  
मूर्तं ब्रह्म ततो ऽपि तत् प्रियतरं रूपं यद् अत्यद्भुतम् \।  
यान्य् अन्यानि यथासुखं विहरतो रूपाणि सर्वाणि तान्य्  
आहुः स्वैर् अनुरूपरूपविभवैर् गाढोपगूढानि ते \।\।  
यमुनाचतुश्श्लोकी ४ \।\।  



\]
