<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>पुराणे विश्वासटिप्पन्यः  | ७९</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/purANam/shAktam/kAlikA-purANam/79/" rel="alternate" type="application/rss+xml" title="पुराणे विश्वासटिप्पन्यः" />
    <link href="/purANam/shAktam/kAlikA-purANam/79/" rel="feed" type="application/rss+xml" title="पुराणे विश्वासटिप्पन्यः" />

    <meta property="og:url" content="https://vishvAsa.github.io/purANam/shAktam/kAlikA-purANam/79/">
  <meta property="og:site_name" content="पुराणे विश्वासटिप्पन्यः">
  <meta property="og:title" content="७९">
  <meta property="og:description" content="एकोनाशीतितमोऽध्यायः
और्व उवाच -
विश्वास-प्रस्तुतिः ततः पूर्वं महाराज दर्पणो नाम पर्वतः । कुबेरो यत्र वसति धनपालैः समं सदा ॥ १ ॥
मूलम् ततः पूर्वं महाराज दर्पणो नाम पर्वतः । कुबेरो यत्र वसति धनपालैः समं सदा ॥ १ ॥
विश्वास-प्रस्तुतिः यस्मिन्नास्ते मध्यभागे रोहितो रोहिताकृतिः । यस्मिंल्लोहादिकं स्पृष्टं स्वर्णतां याति तत्क्षणात् ॥ २ ॥
मूलम् यस्मिन्नास्ते मध्यभागे रोहितो रोहिताकृतिः । यस्मिंल्लोहादिकं स्पृष्टं स्वर्णतां याति तत्क्षणात् ॥ २ ॥
विश्वास-प्रस्तुतिः यत्रातिदूरे स्रवति दर्पणो नाम वै नदः । हिमाद्रिप्रभवो नित्यं लौहित्यसदृशः फलैः ॥ ३ ॥">
  <meta property="og:locale" content="en_us">
  <meta property="og:type" content="article">
    <meta property="article:section" content="shaktam">

  <meta itemprop="name" content="७९">
  <meta itemprop="description" content="एकोनाशीतितमोऽध्यायः
और्व उवाच -
विश्वास-प्रस्तुतिः ततः पूर्वं महाराज दर्पणो नाम पर्वतः । कुबेरो यत्र वसति धनपालैः समं सदा ॥ १ ॥
मूलम् ततः पूर्वं महाराज दर्पणो नाम पर्वतः । कुबेरो यत्र वसति धनपालैः समं सदा ॥ १ ॥
विश्वास-प्रस्तुतिः यस्मिन्नास्ते मध्यभागे रोहितो रोहिताकृतिः । यस्मिंल्लोहादिकं स्पृष्टं स्वर्णतां याति तत्क्षणात् ॥ २ ॥
मूलम् यस्मिन्नास्ते मध्यभागे रोहितो रोहिताकृतिः । यस्मिंल्लोहादिकं स्पृष्टं स्वर्णतां याति तत्क्षणात् ॥ २ ॥
विश्वास-प्रस्तुतिः यत्रातिदूरे स्रवति दर्पणो नाम वै नदः । हिमाद्रिप्रभवो नित्यं लौहित्यसदृशः फलैः ॥ ३ ॥">
  <meta itemprop="wordCount" content="5403">
  <meta name="twitter:card" content="summary">
  <meta name="twitter:title" content="७९">
  <meta name="twitter:description" content="एकोनाशीतितमोऽध्यायः
और्व उवाच -
विश्वास-प्रस्तुतिः ततः पूर्वं महाराज दर्पणो नाम पर्वतः । कुबेरो यत्र वसति धनपालैः समं सदा ॥ १ ॥
मूलम् ततः पूर्वं महाराज दर्पणो नाम पर्वतः । कुबेरो यत्र वसति धनपालैः समं सदा ॥ १ ॥
विश्वास-प्रस्तुतिः यस्मिन्नास्ते मध्यभागे रोहितो रोहिताकृतिः । यस्मिंल्लोहादिकं स्पृष्टं स्वर्णतां याति तत्क्षणात् ॥ २ ॥
मूलम् यस्मिन्नास्ते मध्यभागे रोहितो रोहिताकृतिः । यस्मिंल्लोहादिकं स्पृष्टं स्वर्णतां याति तत्क्षणात् ॥ २ ॥
विश्वास-प्रस्तुतिः यत्रातिदूरे स्रवति दर्पणो नाम वै नदः । हिमाद्रिप्रभवो नित्यं लौहित्यसदृशः फलैः ॥ ३ ॥">
<script type="text/javascript">
    
    let baseURL = "https:\/\/vishvAsa.github.io\/purANam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/purANam\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/purANam\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/purANam\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/purANam\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvya\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/purANam\/shAktam\/kAlikA-purANam\/79\/".replace(basePath, "/");
  pageVars.pageParams = {};
  pageVars.pageSource = "shAktam\/kAlikA-purANam\/79.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/purANam/webpack_dist/uiLib-bundle.js"></script>







    <link rel="stylesheet" href="/purANam/webpack_dist/uiLib.css">
<link rel="stylesheet" href="/purANam/css/uiLibPrint.css" media="print" >
<link rel="stylesheet" href="/purANam/css/fonts.css" >
<link rel="stylesheet" href="/purANam/css/@fortawesome/fontawesome-free/css/solid.min.css">

<link rel="stylesheet" href="/purANam/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/purANam/shAktam/kAlikA-purANam/79/" />
<link rel="alternate" hreflang="sa-Deva" href="https://vishvAsa.github.io/purANam/shAktam/kAlikA-purANam/79/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/purANam/shAktam/kAlikA-purANam/79/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/purANam/shAktam/kAlikA-purANam/79/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/purANam/shAktam/kAlikA-purANam/79/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/purANam/shAktam/kAlikA-purANam/79/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/purANam/shAktam/kAlikA-purANam/79/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/purANam/shAktam/kAlikA-purANam/79/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/purANam/shAktam/kAlikA-purANam/79/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/purANam/shAktam/kAlikA-purANam/79/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/purANam/shAktam/kAlikA-purANam/79/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/purANam/shAktam/kAlikA-purANam/79/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/purANam/shAktam/kAlikA-purANam/79/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/purANam/shAktam/kAlikA-purANam/79/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/purANam/shAktam/kAlikA-purANam/79/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/purANam/shAktam/kAlikA-purANam/79/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/purANam/shAktam/kAlikA-purANam/79/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/purANam/shAktam/kAlikA-purANam/79/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/purANam/shAktam/kAlikA-purANam/79/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/purANam/shAktam/kAlikA-purANam/79/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/purANam/shAktam/kAlikA-purANam/79/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/purANam/shAktam/kAlikA-purANam/79/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/purANam/shAktam/kAlikA-purANam/79/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/purANam/shAktam/kAlikA-purANam/79/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/purANam/shAktam/kAlikA-purANam/79/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/purANam/shAktam/kAlikA-purANam/79/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/purANam/shAktam/kAlikA-purANam/79/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/purANam/shAktam/kAlikA-purANam/79/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/purANam/shAktam/kAlikA-purANam/79/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/purANam/shAktam/kAlikA-purANam/79/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/purANam/shAktam/kAlikA-purANam/79/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/purANam/shAktam/kAlikA-purANam/79/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/purANam/shAktam/kAlikA-purANam/79/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/purANam/shAktam/kAlikA-purANam/79/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/purANam/shAktam/kAlikA-purANam/79/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/purANam/shAktam/kAlikA-purANam/79/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/purANam/shAktam/kAlikA-purANam/79/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/purANam/shAktam/kAlikA-purANam/79/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/purANam/shAktam/kAlikA-purANam/79/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/purANam/shAktam/kAlikA-purANam/79/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/purANam/shAktam/kAlikA-purANam/79/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/purANam/shAktam/kAlikA-purANam/79/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/purANam/shAktam/kAlikA-purANam/79/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/purANam/shAktam/kAlikA-purANam/79/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/purANam/shAktam/kAlikA-purANam/79/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">पुराणे विश्वासटिप्पन्यः <br/> ७९</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/purANam/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="७९">७९</h1>
    
    <a id="editLink" class="btn btn-primary noPrint"  href="https://github.com/vishvAsa/purANam/edit/content/shAktam/kAlikA-purANam/79.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>एकोनाशीतितमोऽध्यायः</p>
<p>और्व उवाच -</p>
<details open><summary>विश्वास-प्रस्तुतिः</summary>
<p>ततः पूर्वं महाराज दर्पणो नाम पर्वतः ।
कुबेरो यत्र वसति धनपालैः समं सदा ॥ १ ॥</p>
</details>
<details><summary>मूलम्</summary>
<p>ततः पूर्वं महाराज दर्पणो नाम पर्वतः ।
कुबेरो यत्र वसति धनपालैः समं सदा ॥ १ ॥</p>
</details>
<details open><summary>विश्वास-प्रस्तुतिः</summary>
<p>यस्मिन्नास्ते मध्यभागे रोहितो रोहिताकृतिः ।
यस्मिंल्लोहादिकं स्पृष्टं स्वर्णतां याति तत्क्षणात् ॥ २ ॥</p>
</details>
<details><summary>मूलम्</summary>
<p>यस्मिन्नास्ते मध्यभागे रोहितो रोहिताकृतिः ।
यस्मिंल्लोहादिकं स्पृष्टं स्वर्णतां याति तत्क्षणात् ॥ २ ॥</p>
</details>
<details open><summary>विश्वास-प्रस्तुतिः</summary>
<p>यत्रातिदूरे स्रवति दर्पणो नाम वै नदः ।
हिमाद्रिप्रभवो नित्यं लौहित्यसदृशः फलैः ॥ ३ ॥</p>
</details>
<details><summary>मूलम्</summary>
<p>यत्रातिदूरे स्रवति दर्पणो नाम वै नदः ।
हिमाद्रिप्रभवो नित्यं लौहित्यसदृशः फलैः ॥ ३ ॥</p>
</details>
<details open><summary>विश्वास-प्रस्तुतिः</summary>
<p>समुत्पन्नं हि लौहित्यं सर्वैर्दैवगणैर्हरिः ।
सर्वतीर्थोदकैः सम्यक् स्नापयामास तं सुतम् ॥ ४ ॥</p>
</details>
<details><summary>मूलम्</summary>
<p>समुत्पन्नं हि लौहित्यं सर्वैर्दैवगणैर्हरिः ।
सर्वतीर्थोदकैः सम्यक् स्नापयामास तं सुतम् ॥ ४ ॥</p>
</details>
<details open><summary>विश्वास-प्रस्तुतिः</summary>
<p>तस्य स्नानसमुद्भूतः पापदर्पस्य पाटनः ।
तेनायं दर्पणो नाम पुरा देवगणैः कृतः ॥ ५ ॥</p>
</details>
<details><summary>मूलम्</summary>
<p>तस्य स्नानसमुद्भूतः पापदर्पस्य पाटनः ।
तेनायं दर्पणो नाम पुरा देवगणैः कृतः ॥ ५ ॥</p>
</details>
<details open><summary>विश्वास-प्रस्तुतिः</summary>
<p>तस्मिन् स्नात्वा नदवरे योऽर्चयेद् दर्पणाचले ।
कुबेरं प्रतिपत्तिथ्यां कार्तिके शुक्लपक्षके ॥ ६ ॥</p>
</details>
<details><summary>मूलम्</summary>
<p>तस्मिन् स्नात्वा नदवरे योऽर्चयेद् दर्पणाचले ।
कुबेरं प्रतिपत्तिथ्यां कार्तिके शुक्लपक्षके ॥ ६ ॥</p>
</details>
<details open><summary>विश्वास-प्रस्तुतिः</summary>
<p>स याति ब्रह्मसदनमिह भूतिशतैर्युतः ।
दर्पणाद् दिशि पूर्वस्यामग्निमालाह्वयौ गिरिः ॥ ७ ॥</p>
</details>
<details><summary>मूलम्</summary>
<p>स याति ब्रह्मसदनमिह भूतिशतैर्युतः ।
दर्पणाद् दिशि पूर्वस्यामग्निमालाह्वयौ गिरिः ॥ ७ ॥</p>
</details>
<details open><summary>विश्वास-प्रस्तुतिः</summary>
<p>सर्पाकारः सप्तशतव्यामदीर्घोदर्ध विस्तृतः ।
तत्र तिष्ठति वै वह्निरूर्ध्वभागेऽग्निमण्डले ॥ ८ ॥</p>
</details>
<details><summary>मूलम्</summary>
<p>सर्पाकारः सप्तशतव्यामदीर्घोदर्ध विस्तृतः ।
तत्र तिष्ठति वै वह्निरूर्ध्वभागेऽग्निमण्डले ॥ ८ ॥</p>
</details>
<details open><summary>विश्वास-प्रस्तुतिः</summary>
<p>सिन्दूरपुञ्जसङ्काशे चारुदारूशिलातले ।
तस्मिन्निरिन्धनो वह्निर्नित्यमद्यापि काशते ॥ ९ ॥</p>
</details>
<details><summary>मूलम्</summary>
<p>सिन्दूरपुञ्जसङ्काशे चारुदारूशिलातले ।
तस्मिन्निरिन्धनो वह्निर्नित्यमद्यापि काशते ॥ ९ ॥</p>
</details>
<details open><summary>विश्वास-प्रस्तुतिः</summary>
<p>भैरवस्य हितार्थाय कामाख्यापरिसेवने ।
पूर्वमेव स्थितस्तत्र साक्षाद् वह्निर्गणैः सह ॥ १० ॥</p>
</details>
<details><summary>मूलम्</summary>
<p>भैरवस्य हितार्थाय कामाख्यापरिसेवने ।
पूर्वमेव स्थितस्तत्र साक्षाद् वह्निर्गणैः सह ॥ १० ॥</p>
</details>
<details open><summary>विश्वास-प्रस्तुतिः</summary>
<p>लौहित्यपाथसि स्नात्वा त्वग्निमालाह्वयं गिरिम् ।
आरुह्य वह्निं सम्पूज्य मोदते विष्णुमन्दिरे ॥ ११ ॥</p>
</details>
<details><summary>मूलम्</summary>
<p>लौहित्यपाथसि स्नात्वा त्वग्निमालाह्वयं गिरिम् ।
आरुह्य वह्निं सम्पूज्य मोदते विष्णुमन्दिरे ॥ ११ ॥</p>
</details>
<details open><summary>विश्वास-प्रस्तुतिः</summary>
<p>पुरस्तादग्निमालस्य कुण्डकं वारुणाह्वयम् ।
तस्य तीरे गिरिश्रेष्ठो नाम्ना कंसकरः स्मृतः ॥ १२ ॥</p>
</details>
<details><summary>मूलम्</summary>
<p>पुरस्तादग्निमालस्य कुण्डकं वारुणाह्वयम् ।
तस्य तीरे गिरिश्रेष्ठो नाम्ना कंसकरः स्मृतः ॥ १२ ॥</p>
</details>
<details open><summary>विश्वास-प्रस्तुतिः</summary>
<p>वरुणस्तत्र वसति नित्यमेव जलाधिपः ।
तस्मिन् कंसकरे सम्यक् पूजयित्वा प्रचेतसम् ॥ १३ ॥</p>
</details>
<details><summary>मूलम्</summary>
<p>वरुणस्तत्र वसति नित्यमेव जलाधिपः ।
तस्मिन् कंसकरे सम्यक् पूजयित्वा प्रचेतसम् ॥ १३ ॥</p>
</details>
<details open><summary>विश्वास-प्रस्तुतिः</summary>
<p>स्नात्वा च वारुणे कुण्डे वारुणं लोकमाप्नुयात् ।
आद्यं व्यञ्जनमेवात्र पञ्चमस्वरसंयुतम् ॥ १४ ॥</p>
</details>
<details><summary>मूलम्</summary>
<p>स्नात्वा च वारुणे कुण्डे वारुणं लोकमाप्नुयात् ।
आद्यं व्यञ्जनमेवात्र पञ्चमस्वरसंयुतम् ॥ १४ ॥</p>
</details>
<details open><summary>विश्वास-प्रस्तुतिः</summary>
<p>शम्भुचूडाशिखायुक्तं कौवेरं बीजमुच्यते ।
सप्तमो यः पकारस्य बिन्दुश्चन्द्रार्धसंयुतः ॥ १५ ॥</p>
</details>
<details><summary>मूलम्</summary>
<p>शम्भुचूडाशिखायुक्तं कौवेरं बीजमुच्यते ।
सप्तमो यः पकारस्य बिन्दुश्चन्द्रार्धसंयुतः ॥ १५ ॥</p>
</details>
<details open><summary>विश्वास-प्रस्तुतिः</summary>
<p>वह्निबीजमिति ख्यातं तेन वह्नि प्रपूजयेत् ।
मकारपञ्चमः सोमबिन्दुना वारुणः स्मृतः ॥ १६ ॥</p>
</details>
<details><summary>मूलम्</summary>
<p>वह्निबीजमिति ख्यातं तेन वह्नि प्रपूजयेत् ।
मकारपञ्चमः सोमबिन्दुना वारुणः स्मृतः ॥ १६ ॥</p>
</details>
<details open><summary>विश्वास-प्रस्तुतिः</summary>
<p>एभिर्मन्त्रैरिमान् देवान् नित्यमेव प्रपूजयेत् ।
वायुकूटो नाम गिरिः पूर्वस्यां वरुणाचलात् ॥ १७ ॥</p>
</details>
<details><summary>मूलम्</summary>
<p>एभिर्मन्त्रैरिमान् देवान् नित्यमेव प्रपूजयेत् ।
वायुकूटो नाम गिरिः पूर्वस्यां वरुणाचलात् ॥ १७ ॥</p>
</details>
<details open><summary>विश्वास-प्रस्तुतिः</summary>
<p>द्विखण्डो वायुबीजेन मण्डलेन समन्वितः ।
वायुलोकस्थितश्चन्द्रो यस्मान्निःसृत्य मारुतः ॥ १८ ॥</p>
</details>
<details><summary>मूलम्</summary>
<p>द्विखण्डो वायुबीजेन मण्डलेन समन्वितः ।
वायुलोकस्थितश्चन्द्रो यस्मान्निःसृत्य मारुतः ॥ १८ ॥</p>
</details>
<details open><summary>विश्वास-प्रस्तुतिः</summary>
<p>ऊर्ध्वाधोभागमासाद्य नित्यं वहति भूपते ।
तत्र वायुं समभ्यर्च्य वायुलोकमवाप्नुयात् ॥ १९ ॥</p>
</details>
<details><summary>मूलम्</summary>
<p>ऊर्ध्वाधोभागमासाद्य नित्यं वहति भूपते ।
तत्र वायुं समभ्यर्च्य वायुलोकमवाप्नुयात् ॥ १९ ॥</p>
</details>
<details open><summary>विश्वास-प्रस्तुतिः</summary>
<p>पूर्वं वायुगिरेः शैलश्चन्द्रकूट इति स्मृतः ।
त्रिकोणश्चन्द्रसङ्काशस्तदूर्ध्वे चन्द्रमण्डलम् ॥ २० ॥</p>
</details>
<details><summary>मूलम्</summary>
<p>पूर्वं वायुगिरेः शैलश्चन्द्रकूट इति स्मृतः ।
त्रिकोणश्चन्द्रसङ्काशस्तदूर्ध्वे चन्द्रमण्डलम् ॥ २० ॥</p>
</details>
<details open><summary>विश्वास-प्रस्तुतिः</summary>
<p>द्वितीयवर्गस्याद्यं तु बिन्दुना समलङ्कृतम् ।
चन्द्रबीजमिति प्रोक्तं तेन चन्द्रं प्रपूजयेत् ॥ २१ ॥</p>
</details>
<details><summary>मूलम्</summary>
<p>द्वितीयवर्गस्याद्यं तु बिन्दुना समलङ्कृतम् ।
चन्द्रबीजमिति प्रोक्तं तेन चन्द्रं प्रपूजयेत् ॥ २१ ॥</p>
</details>
<details open><summary>विश्वास-प्रस्तुतिः</summary>
<p>अद्यापि प्रतिदर्शे तु पर्वतं तं निशापतिः ।
प्रदक्षिणीकरोत्येव दशाभिश्चापि खेचरैः ॥ २२ ॥</p>
</details>
<details><summary>मूलम्</summary>
<p>अद्यापि प्रतिदर्शे तु पर्वतं तं निशापतिः ।
प्रदक्षिणीकरोत्येव दशाभिश्चापि खेचरैः ॥ २२ ॥</p>
</details>
<details open><summary>विश्वास-प्रस्तुतिः</summary>
<p>तस्यैव पूर्वभागे तु सोमकुण्डाह्वयं सरः ।
तत्र स्नात्वा च पीत्वा च नरः कैवल्यमश्नुते ॥ २३ ॥</p>
</details>
<details><summary>मूलम्</summary>
<p>तस्यैव पूर्वभागे तु सोमकुण्डाह्वयं सरः ।
तत्र स्नात्वा च पीत्वा च नरः कैवल्यमश्नुते ॥ २३ ॥</p>
</details>
<details open><summary>विश्वास-प्रस्तुतिः</summary>
<p>स्वर्गादवतरच्चन्द्रः कामाख्यासेवने यदा ।
तदा तद्रश्मिसङ्घातान्निःसृतास्तोयराशयः ॥ २४ ॥</p>
</details>
<details><summary>मूलम्</summary>
<p>स्वर्गादवतरच्चन्द्रः कामाख्यासेवने यदा ।
तदा तद्रश्मिसङ्घातान्निःसृतास्तोयराशयः ॥ २४ ॥</p>
</details>
<details open><summary>विश्वास-प्रस्तुतिः</summary>
<p>तैस्तोयैर्वासवः कुण्डमकरोदिन्द्रचन्द्रयोः ।
मध्ये पुण्यतमे स्थाने स्वयं ब्रह्मशिलोपरि ॥ २५ ॥</p>
</details>
<details><summary>मूलम्</summary>
<p>तैस्तोयैर्वासवः कुण्डमकरोदिन्द्रचन्द्रयोः ।
मध्ये पुण्यतमे स्थाने स्वयं ब्रह्मशिलोपरि ॥ २५ ॥</p>
</details>
<details open><summary>विश्वास-प्रस्तुतिः</summary>
<p>चन्द्ररश्मिसमुद्भुत चन्द्रकुण्दमहोदधे ।
यं यं भावं समासाद्य त्वं चन्द्र कलुष हर ॥ २६ ॥</p>
</details>
<details><summary>मूलम्</summary>
<p>चन्द्ररश्मिसमुद्भुत चन्द्रकुण्दमहोदधे ।
यं यं भावं समासाद्य त्वं चन्द्र कलुष हर ॥ २६ ॥</p>
</details>
<details open><summary>विश्वास-प्रस्तुतिः</summary>
<p>सुधास्रवणमाह्लाद त्वं चन्द्र कलुषं हर ।
इत्यनेन तु मन्त्रेण यः स्नात्वा चन्द्रपाथसि ॥ २७ ॥</p>
</details>
<details><summary>मूलम्</summary>
<p>सुधास्रवणमाह्लाद त्वं चन्द्र कलुषं हर ।
इत्यनेन तु मन्त्रेण यः स्नात्वा चन्द्रपाथसि ॥ २७ ॥</p>
</details>
<details open><summary>विश्वास-प्रस्तुतिः</summary>
<p>चन्द्रकूटं समारुह्य पूजयेद् यस्तु तं नरः ।
अविच्छिन्ना सन्ततिस्तु सुकान्ता तस्य जायते ॥ २८ ॥</p>
</details>
<details><summary>मूलम्</summary>
<p>चन्द्रकूटं समारुह्य पूजयेद् यस्तु तं नरः ।
अविच्छिन्ना सन्ततिस्तु सुकान्ता तस्य जायते ॥ २८ ॥</p>
</details>
<details open><summary>विश्वास-प्रस्तुतिः</summary>
<p>परत्र चन्द्रभवनं भित्त्वा याति परं पदम् ।
तीरे तु चन्द्रकूटस्य नन्दनो नाम वै गिरिः ॥ २९ ॥</p>
</details>
<details><summary>मूलम्</summary>
<p>परत्र चन्द्रभवनं भित्त्वा याति परं पदम् ।
तीरे तु चन्द्रकूटस्य नन्दनो नाम वै गिरिः ॥ २९ ॥</p>
</details>
<details open><summary>विश्वास-प्रस्तुतिः</summary>
<p>तस्मिन् वसति शक्रस्तु कामाख्यासेवने रतः ।
पञ्चभावं समासाद्य सर्वदेवेश्वरो हरिः ।
सेवितुं त्रिदशेशानीं सततं वर्तते नरः ॥ ३० ॥</p>
</details>
<details><summary>मूलम्</summary>
<p>तस्मिन् वसति शक्रस्तु कामाख्यासेवने रतः ।
पञ्चभावं समासाद्य सर्वदेवेश्वरो हरिः ।
सेवितुं त्रिदशेशानीं सततं वर्तते नरः ॥ ३० ॥</p>
</details>
<details open><summary>विश्वास-प्रस्तुतिः</summary>
<p>चन्द्रकूटगिरेर्याम्यभागे गिरिजनार्दनः ।
तस्य याम्ये त्वधोभागे अश्वक्रान्ताह्वयं सरः ॥ अ ॥</p>
</details>
<details><summary>मूलम्</summary>
<p>चन्द्रकूटगिरेर्याम्यभागे गिरिजनार्दनः ।
तस्य याम्ये त्वधोभागे अश्वक्रान्ताह्वयं सरः ॥ अ ॥</p>
</details>
<details open><summary>विश्वास-प्रस्तुतिः</summary>
<p>न तस्य सदृशं तीर्थमस्ति ब्रह्माण्डगोचरे ।
जले स्थले मृता येऽत्र यान्ति ब्रह्म सनातनम् ॥ ब् ॥</p>
</details>
<details><summary>मूलम्</summary>
<p>न तस्य सदृशं तीर्थमस्ति ब्रह्माण्डगोचरे ।
जले स्थले मृता येऽत्र यान्ति ब्रह्म सनातनम् ॥ ब् ॥</p>
</details>
<details open><summary>विश्वास-प्रस्तुतिः</summary>
<p>जनार्दनगिरौ विष्णुः कूर्मरूपस्वरूपधृक् ।
शिलाँ भित्त्वा स्थितस्तत्र देवगन्धर्वसेवितः ॥ च् ॥</p>
</details>
<details><summary>मूलम्</summary>
<p>जनार्दनगिरौ विष्णुः कूर्मरूपस्वरूपधृक् ।
शिलाँ भित्त्वा स्थितस्तत्र देवगन्धर्वसेवितः ॥ च् ॥</p>
</details>
<details open><summary>विश्वास-प्रस्तुतिः</summary>
<p>अश्वक्रान्तजले स्नात्वा पूजयित्वा जनार्दनम् ।
वंशकोटिं समुद्धृत्य स्वयं स्यात् पुरुषोत्तमः ॥ द् ॥</p>
</details>
<details><summary>मूलम्</summary>
<p>अश्वक्रान्तजले स्नात्वा पूजयित्वा जनार्दनम् ।
वंशकोटिं समुद्धृत्य स्वयं स्यात् पुरुषोत्तमः ॥ द् ॥</p>
</details>
<details open><summary>विश्वास-प्रस्तुतिः</summary>
<p>चन्द्रकूटस्य तु गिरेर्नन्दनस्य तथा गिरेः ।
प्रतिदर्शं तथा चन्द्रः प्रदक्षिणयति त्रिधा ॥ ३१ ॥</p>
</details>
<details><summary>मूलम्</summary>
<p>चन्द्रकूटस्य तु गिरेर्नन्दनस्य तथा गिरेः ।
प्रतिदर्शं तथा चन्द्रः प्रदक्षिणयति त्रिधा ॥ ३१ ॥</p>
</details>
<p>चन्द्रकूटजले स्नात्वा समारुह्याथ नन्दनम् ॥ ३२ ॥</p>
<details open><summary>विश्वास-प्रस्तुतिः</summary>
<p>आराध्य शक्रं लोकेशं महाफलमवापुयात् ।
नन्दनात् पूर्वभागे तु भस्मकूटो महागिरिः ॥ ३३ ॥</p>
</details>
<details><summary>मूलम्</summary>
<p>आराध्य शक्रं लोकेशं महाफलमवापुयात् ।
नन्दनात् पूर्वभागे तु भस्मकूटो महागिरिः ॥ ३३ ॥</p>
</details>
<details open><summary>विश्वास-प्रस्तुतिः</summary>
<p>यः स्वयं भर्गरूपः स सदा चेच्छान्तमुत्तमम् ।
दक्षिणे भस्मकूटस्य देवी पीयूषधारिणी ॥ ३४ ॥</p>
</details>
<details><summary>मूलम्</summary>
<p>यः स्वयं भर्गरूपः स सदा चेच्छान्तमुत्तमम् ।
दक्षिणे भस्मकूटस्य देवी पीयूषधारिणी ॥ ३४ ॥</p>
</details>
<details open><summary>विश्वास-प्रस्तुतिः</summary>
<p>उर्वशी नाम विख्याता शक्रप्रीतिकरी सदा ।
देवैर्यत् स्थापितं पूर्वमभृतं भोजनाय वै ॥ ३५ ॥</p>
</details>
<details><summary>मूलम्</summary>
<p>उर्वशी नाम विख्याता शक्रप्रीतिकरी सदा ।
देवैर्यत् स्थापितं पूर्वमभृतं भोजनाय वै ॥ ३५ ॥</p>
</details>
<details open><summary>विश्वास-प्रस्तुतिः</summary>
<p>कामाख्यायास्तदादाय स्वयं तिष्ठति चोर्वशी ।
शिलारूपो हरस्तां तु समावृत्यैव तिष्ठति ॥ ३६ ॥</p>
</details>
<details><summary>मूलम्</summary>
<p>कामाख्यायास्तदादाय स्वयं तिष्ठति चोर्वशी ।
शिलारूपो हरस्तां तु समावृत्यैव तिष्ठति ॥ ३६ ॥</p>
</details>
<details open><summary>विश्वास-प्रस्तुतिः</summary>
<p>सा चैवामृतराशिं तु कृत्वा किञ्चन किञ्चन ।
उपस्थापयते नित्यं कामाख्यायोनिमण्डले ॥ ३७ ॥</p>
</details>
<details><summary>मूलम्</summary>
<p>सा चैवामृतराशिं तु कृत्वा किञ्चन किञ्चन ।
उपस्थापयते नित्यं कामाख्यायोनिमण्डले ॥ ३७ ॥</p>
</details>
<details open><summary>विश्वास-प्रस्तुतिः</summary>
<p>सुधाशिलान्तरस्था तु उर्वशीकुण्डवासिनी ।
उर्वशीभस्मकूटस्य मध्ये कुण्डं सदावृतम् ॥ ३८ ॥</p>
</details>
<details><summary>मूलम्</summary>
<p>सुधाशिलान्तरस्था तु उर्वशीकुण्डवासिनी ।
उर्वशीभस्मकूटस्य मध्ये कुण्डं सदावृतम् ॥ ३८ ॥</p>
</details>
<details open><summary>विश्वास-प्रस्तुतिः</summary>
<p>द्वात्रिंशद्धनुराकीर्णं पञ्चाशद्धनुरायतम् ।
तत्र स्नात्वा च पीत्वा च नरा मोक्षमवाप्नुयात् ॥ ३९ ॥</p>
</details>
<details><summary>मूलम्</summary>
<p>द्वात्रिंशद्धनुराकीर्णं पञ्चाशद्धनुरायतम् ।
तत्र स्नात्वा च पीत्वा च नरा मोक्षमवाप्नुयात् ॥ ३९ ॥</p>
</details>
<details open><summary>विश्वास-प्रस्तुतिः</summary>
<p>कामाख्यायोनिरैशानीं दिशं याति सदैव हि ।
भस्मकूटे प्रविशति उर्वशीमपि योगिनी ॥ ४० ॥</p>
</details>
<details><summary>मूलम्</summary>
<p>कामाख्यायोनिरैशानीं दिशं याति सदैव हि ।
भस्मकूटे प्रविशति उर्वशीमपि योगिनी ॥ ४० ॥</p>
</details>
<details open><summary>विश्वास-प्रस्तुतिः</summary>
<p>आप्यायिता चामृतेन नित्यं देवी प्रमोदते ।
मोदयुक्ता महादेवी कामेन मोदते सदा ॥ ४१ ॥</p>
</details>
<details><summary>मूलम्</summary>
<p>आप्यायिता चामृतेन नित्यं देवी प्रमोदते ।
मोदयुक्ता महादेवी कामेन मोदते सदा ॥ ४१ ॥</p>
</details>
<details open><summary>विश्वास-प्रस्तुतिः</summary>
<p>भस्मकूटस्य चैशान्यां मणिकूटो महागिरिः ।
मणिकर्णो नाम हरस्तत्र तिष्ठति लिङ्गकम् ॥ ४२ ॥</p>
</details>
<details><summary>मूलम्</summary>
<p>भस्मकूटस्य चैशान्यां मणिकूटो महागिरिः ।
मणिकर्णो नाम हरस्तत्र तिष्ठति लिङ्गकम् ॥ ४२ ॥</p>
</details>
<details open><summary>विश्वास-प्रस्तुतिः</summary>
<p>स सद्योजातरूपस्तु मणिकर्ण इतीरितः ।
सद्योजातस्य मन्त्रेण पूजितव्यः सदाशिवः ॥ ४३ ॥</p>
</details>
<details><summary>मूलम्</summary>
<p>स सद्योजातरूपस्तु मणिकर्ण इतीरितः ।
सद्योजातस्य मन्त्रेण पूजितव्यः सदाशिवः ॥ ४३ ॥</p>
</details>
<details open><summary>विश्वास-प्रस्तुतिः</summary>
<p>चन्द्रतीर्थजले स्नात्वा दृष्ट्वा चन्द्रं सवासवम् ।
मणिकर्णेश्वरं दृष्ट्वा मुक्तिर्भस्माचलं गते ॥ ४४ ॥</p>
</details>
<details><summary>मूलम्</summary>
<p>चन्द्रतीर्थजले स्नात्वा दृष्ट्वा चन्द्रं सवासवम् ।
मणिकर्णेश्वरं दृष्ट्वा मुक्तिर्भस्माचलं गते ॥ ४४ ॥</p>
</details>
<details open><summary>विश्वास-प्रस्तुतिः</summary>
<p>श्वेतः श्वेताम्बरधरो दशाश्वो हेमभूषितः ।
गदापाणिर्द्विबाहुश्च कर्तव्यो बरदः शशी ॥ ४५ ॥</p>
</details>
<details><summary>मूलम्</summary>
<p>श्वेतः श्वेताम्बरधरो दशाश्वो हेमभूषितः ।
गदापाणिर्द्विबाहुश्च कर्तव्यो बरदः शशी ॥ ४५ ॥</p>
</details>
<details open><summary>विश्वास-प्रस्तुतिः</summary>
<p>सहस्रनेत्रो गौराङ्गो द्विभुजो वामहस्तगम् ।
वज्रं गदाङ्कुशं धत्ते दक्षिणेनापि पाणिना ॥ ४६ ॥</p>
</details>
<details><summary>मूलम्</summary>
<p>सहस्रनेत्रो गौराङ्गो द्विभुजो वामहस्तगम् ।
वज्रं गदाङ्कुशं धत्ते दक्षिणेनापि पाणिना ॥ ४६ ॥</p>
</details>
<details open><summary>विश्वास-प्रस्तुतिः</summary>
<p>ऐरावतगजस्थस्तु बाणतूणीरबन्धनः ।
धनुश्च कक्षे गृह्णाति सेवमानो महेश्वरीम् ॥ ४७ ॥</p>
</details>
<details><summary>मूलम्</summary>
<p>ऐरावतगजस्थस्तु बाणतूणीरबन्धनः ।
धनुश्च कक्षे गृह्णाति सेवमानो महेश्वरीम् ॥ ४७ ॥</p>
</details>
<details open><summary>विश्वास-प्रस्तुतिः</summary>
<p>वकारानन्तरो वर्णश्चन्द्रबिन्दुसमन्वितः ।
शक्रबीजमिति प्रोक्तं शक्रं तेन प्रपूजयेत् ॥ ४८ ॥</p>
</details>
<details><summary>मूलम्</summary>
<p>वकारानन्तरो वर्णश्चन्द्रबिन्दुसमन्वितः ।
शक्रबीजमिति प्रोक्तं शक्रं तेन प्रपूजयेत् ॥ ४८ ॥</p>
</details>
<details open><summary>विश्वास-प्रस्तुतिः</summary>
<p>नदी सुमङ्गला नाम हिमपर्वतनिर्गता ।
पूर्वस्यां मणिकूटस्य सदा स्रवति शोभना ॥ ४९ ॥</p>
</details>
<details><summary>मूलम्</summary>
<p>नदी सुमङ्गला नाम हिमपर्वतनिर्गता ।
पूर्वस्यां मणिकूटस्य सदा स्रवति शोभना ॥ ४९ ॥</p>
</details>
<details open><summary>विश्वास-प्रस्तुतिः</summary>
<p>मणिकूटं समारुह्य यस्तां पश्यति वै नदीम् ।
स गङ्गास्नानजं पुण्यमवाप्य त्रिदिवं व्रजेत् ॥ ५० ॥</p>
</details>
<details><summary>मूलम्</summary>
<p>मणिकूटं समारुह्य यस्तां पश्यति वै नदीम् ।
स गङ्गास्नानजं पुण्यमवाप्य त्रिदिवं व्रजेत् ॥ ५० ॥</p>
</details>
<details open><summary>विश्वास-प्रस्तुतिः</summary>
<p>मणिकूटाचलात् पूर्वं मत्स्यध्वजकुलाचलः ।
निर्दग्धो यत्र मदनो हरनेत्राग्निना पुनः ॥ ५१ ॥</p>
</details>
<details><summary>मूलम्</summary>
<p>मणिकूटाचलात् पूर्वं मत्स्यध्वजकुलाचलः ।
निर्दग्धो यत्र मदनो हरनेत्राग्निना पुनः ॥ ५१ ॥</p>
</details>
<details open><summary>विश्वास-प्रस्तुतिः</summary>
<p>शरीरं प्राप तपसा समाराध्य वृषध्वजम् ।
तत्र मत्स्यस्वरूपस्तु कामदेव समंस्थित ॥ ५२ ॥</p>
</details>
<details><summary>मूलम्</summary>
<p>शरीरं प्राप तपसा समाराध्य वृषध्वजम् ।
तत्र मत्स्यस्वरूपस्तु कामदेव समंस्थित ॥ ५२ ॥</p>
</details>
<details open><summary>विश्वास-प्रस्तुतिः</summary>
<p>अधित्यकायां पृथिवीं बीक्षमाणः समन्ततः ।
नदी तु शाश्वती नाम तत्रास्ते दक्षिणस्रवा ॥ ५३ ॥</p>
</details>
<details><summary>मूलम्</summary>
<p>अधित्यकायां पृथिवीं बीक्षमाणः समन्ततः ।
नदी तु शाश्वती नाम तत्रास्ते दक्षिणस्रवा ॥ ५३ ॥</p>
</details>
<details open><summary>विश्वास-प्रस्तुतिः</summary>
<p>सरः कामसरो नाम तत्र शैले व्यवस्थितम् ।
शाश्वत्यां विधिवत्स्नात्वा पीत्वा आमसरोऽम्भसि ॥ ५४ ॥</p>
</details>
<details><summary>मूलम्</summary>
<p>सरः कामसरो नाम तत्र शैले व्यवस्थितम् ।
शाश्वत्यां विधिवत्स्नात्वा पीत्वा आमसरोऽम्भसि ॥ ५४ ॥</p>
</details>
<details open><summary>विश्वास-प्रस्तुतिः</summary>
<p>बिमुक्तपापः शुद्धात्मा शिवलोके महीयते ।
गन्धमादनपूर्वस्यां सुक्रान्तो नाम पर्वतः ॥ ५५ ॥</p>
</details>
<details><summary>मूलम्</summary>
<p>बिमुक्तपापः शुद्धात्मा शिवलोके महीयते ।
गन्धमादनपूर्वस्यां सुक्रान्तो नाम पर्वतः ॥ ५५ ॥</p>
</details>
<details open><summary>विश्वास-प्रस्तुतिः</summary>
<p>तत्प्रान्ते वासवं कुण्डं वासवामृतभोजनम् ।
यत्र स्थित्वा दक्षिणस्यां पुरा शक्रः शचीपतिः ॥ ५६ ॥</p>
</details>
<details><summary>मूलम्</summary>
<p>तत्प्रान्ते वासवं कुण्डं वासवामृतभोजनम् ।
यत्र स्थित्वा दक्षिणस्यां पुरा शक्रः शचीपतिः ॥ ५६ ॥</p>
</details>
<details open><summary>विश्वास-प्रस्तुतिः</summary>
<p>अमृतं श्रान्तदेहस्तु कामरूपान्तरे पपौ ।
स्नात्वा तु वासवे कुण्डे समारुह्य सुकान्तकम् ॥ ५७ ॥</p>
</details>
<details><summary>मूलम्</summary>
<p>अमृतं श्रान्तदेहस्तु कामरूपान्तरे पपौ ।
स्नात्वा तु वासवे कुण्डे समारुह्य सुकान्तकम् ॥ ५७ ॥</p>
</details>
<details open><summary>विश्वास-प्रस्तुतिः</summary>
<p>वासवस्य प्रियो भूत्वा शक्रलोकमवाप्नुयात् ।
पूर्वस्यां तु सुकान्तस्य रक्षःकूटाह्वयो गिरिः ॥ ५८ ॥</p>
</details>
<details><summary>मूलम्</summary>
<p>वासवस्य प्रियो भूत्वा शक्रलोकमवाप्नुयात् ।
पूर्वस्यां तु सुकान्तस्य रक्षःकूटाह्वयो गिरिः ॥ ५८ ॥</p>
</details>
<details open><summary>विश्वास-प्रस्तुतिः</summary>
<p>यत्रास्ते सततं देवो निर्-ऋती राक्षसेश्वरः ।
खड्गहस्तो महाकायो वामे चर्मधरस्तथा ॥ ५९ ॥</p>
</details>
<details><summary>मूलम्</summary>
<p>यत्रास्ते सततं देवो निर्-ऋती राक्षसेश्वरः ।
खड्गहस्तो महाकायो वामे चर्मधरस्तथा ॥ ५९ ॥</p>
</details>
<details open><summary>विश्वास-प्रस्तुतिः</summary>
<p>जटाजूटसमायुक्तः प्रांशुः कृष्णाचलोपमः ।
द्विभुजः कृष्णवासास्तु गर्दभोपरिसंस्थितः ॥ ६० ॥</p>
</details>
<details><summary>मूलम्</summary>
<p>जटाजूटसमायुक्तः प्रांशुः कृष्णाचलोपमः ।
द्विभुजः कृष्णवासास्तु गर्दभोपरिसंस्थितः ॥ ६० ॥</p>
</details>
<details open><summary>विश्वास-प्रस्तुतिः</summary>
<p>प्रान्तोपान्तौ बिन्दुचन्द्रसहितावादिरेव च ।
नैर्-ऋत्यं कथितं बीजं तेन तं परिपूजयेत् ॥ ६१ ॥</p>
</details>
<details><summary>मूलम्</summary>
<p>प्रान्तोपान्तौ बिन्दुचन्द्रसहितावादिरेव च ।
नैर्-ऋत्यं कथितं बीजं तेन तं परिपूजयेत् ॥ ६१ ॥</p>
</details>
<details open><summary>विश्वास-प्रस्तुतिः</summary>
<p>रक्षःकूटं समारुह्य नि-ऋतिं राक्षसेश्वरम् ।
यः पूजयेद् विधानेन चण्डिकां राक्षसेश्वरीम् ॥ ६२ ॥</p>
</details>
<details><summary>मूलम्</summary>
<p>रक्षःकूटं समारुह्य नि-ऋतिं राक्षसेश्वरम् ।
यः पूजयेद् विधानेन चण्डिकां राक्षसेश्वरीम् ॥ ६२ ॥</p>
</details>
<details open><summary>विश्वास-प्रस्तुतिः</summary>
<p>न तस्य राक्षसेभ्योऽस्ति भयं नृप कदाचन ।
राक्षसाश्च पिशाचाश्च वेताला गणनायकाः ॥ ६३ ॥</p>
</details>
<details><summary>मूलम्</summary>
<p>न तस्य राक्षसेभ्योऽस्ति भयं नृप कदाचन ।
राक्षसाश्च पिशाचाश्च वेताला गणनायकाः ॥ ६३ ॥</p>
</details>
<details open><summary>विश्वास-प्रस्तुतिः</summary>
<p>तं दृष्ट्वा पुरुषं राजन् सर्वदैव प्रबिभ्यति ।
रक्षःकूटात् पूर्वदिशि भैरव नाम माधवः ॥ ६४ ॥</p>
</details>
<details><summary>मूलम्</summary>
<p>तं दृष्ट्वा पुरुषं राजन् सर्वदैव प्रबिभ्यति ।
रक्षःकूटात् पूर्वदिशि भैरव नाम माधवः ॥ ६४ ॥</p>
</details>
<details open><summary>विश्वास-प्रस्तुतिः</summary>
<p>पाण्डुनाथ इति ख्यातो ग्रावरूपेण संस्थितः ।
तं पाण्डुनाथं सततमष्टाक्षरभवोत्तरम् ॥ ६५ ॥</p>
</details>
<details><summary>मूलम्</summary>
<p>पाण्डुनाथ इति ख्यातो ग्रावरूपेण संस्थितः ।
तं पाण्डुनाथं सततमष्टाक्षरभवोत्तरम् ॥ ६५ ॥</p>
</details>
<details open><summary>विश्वास-प्रस्तुतिः</summary>
<p>तेनैव पूजयेद् देवं पाण्डुनाथाह्वयं हरिम् ।
वर्णेन रक्तगौराङ्गं गदापद्मधरं करे ॥ ६६ ॥</p>
</details>
<details><summary>मूलम्</summary>
<p>तेनैव पूजयेद् देवं पाण्डुनाथाह्वयं हरिम् ।
वर्णेन रक्तगौराङ्गं गदापद्मधरं करे ॥ ६६ ॥</p>
</details>
<details open><summary>विश्वास-प्रस्तुतिः</summary>
<p>दक्षिणे चक्रशक्ती च बाहुभ्यामपि बिभ्रतम् ।
चतुर्भुजं रक्तपद्मसंस्थितं मुकुटोज्ज्वलम् ॥ ६७ ॥</p>
</details>
<details><summary>मूलम्</summary>
<p>दक्षिणे चक्रशक्ती च बाहुभ्यामपि बिभ्रतम् ।
चतुर्भुजं रक्तपद्मसंस्थितं मुकुटोज्ज्वलम् ॥ ६७ ॥</p>
</details>
<details open><summary>विश्वास-प्रस्तुतिः</summary>
<p>कुण्डले बिभ्रतं शुद्धे श्रीवत्सोरस्कमुत्तमम् ।
नमो नारायणायेति मूलबीजेन वा हरेः ॥ ६८ ॥</p>
</details>
<details><summary>मूलम्</summary>
<p>कुण्डले बिभ्रतं शुद्धे श्रीवत्सोरस्कमुत्तमम् ।
नमो नारायणायेति मूलबीजेन वा हरेः ॥ ६८ ॥</p>
</details>
<details open><summary>विश्वास-प्रस्तुतिः</summary>
<p>एवं सम्पूजयेद् भूप चतुर्वर्गस्य सिद्धये ।
पाण्डुनाथस्योत्तरस्यां ब्रह्मकूटाह्वयं सरः ॥ ६९ ॥</p>
</details>
<details><summary>मूलम्</summary>
<p>एवं सम्पूजयेद् भूप चतुर्वर्गस्य सिद्धये ।
पाण्डुनाथस्योत्तरस्यां ब्रह्मकूटाह्वयं सरः ॥ ६९ ॥</p>
</details>
<details open><summary>विश्वास-प्रस्तुतिः</summary>
<p>ब्रह्मणा निर्मितं पूर्वं स्नानार्थं स्वर्गवासिनाम् ।
आयामेन शतव्यामं विस्तीर्णं त्वतदर्धकम् ॥ ७० ॥</p>
</details>
<details><summary>मूलम्</summary>
<p>ब्रह्मणा निर्मितं पूर्वं स्नानार्थं स्वर्गवासिनाम् ।
आयामेन शतव्यामं विस्तीर्णं त्वतदर्धकम् ॥ ७० ॥</p>
</details>
<details open><summary>विश्वास-प्रस्तुतिः</summary>
<p>सर्वपापहरं पुण्यं देवलोकात् समागतम् ।
कमण्डलुसमुद्भूत ब्रह्मकुण्डामृतस्रव ॥ ७१ ॥</p>
</details>
<details><summary>मूलम्</summary>
<p>सर्वपापहरं पुण्यं देवलोकात् समागतम् ।
कमण्डलुसमुद्भूत ब्रह्मकुण्डामृतस्रव ॥ ७१ ॥</p>
</details>
<details open><summary>विश्वास-प्रस्तुतिः</summary>
<p>हर मे सर्वपापानि पुण्यं स्वर्गं च साधय ।
इत्यनेन तु मन्त्रेण स्नात्वा तस्मिन् सरोजले ॥ ७२ ॥</p>
</details>
<details><summary>मूलम्</summary>
<p>हर मे सर्वपापानि पुण्यं स्वर्गं च साधय ।
इत्यनेन तु मन्त्रेण स्नात्वा तस्मिन् सरोजले ॥ ७२ ॥</p>
</details>
<details open><summary>विश्वास-प्रस्तुतिः</summary>
<p>पाण्डुनाथं च सम्पूज्य विष्णुसायुज्यमाप्नुयात् ।
ब्रह्मकुण्डजले स्नात्वा पूजयित्वा उमापतिम् ॥ ७३ ॥</p>
</details>
<details><summary>मूलम्</summary>
<p>पाण्डुनाथं च सम्पूज्य विष्णुसायुज्यमाप्नुयात् ।
ब्रह्मकुण्डजले स्नात्वा पूजयित्वा उमापतिम् ॥ ७३ ॥</p>
</details>
<details open><summary>विश्वास-प्रस्तुतिः</summary>
<p>वायुकूटं समारुह्य मुक्तिमेवाप्नुयान्नरः ।
पाण्डुनाथात् पूर्वदिशि गिरिश्चित्रहरो हरिः ॥ ७४ ॥</p>
</details>
<details><summary>मूलम्</summary>
<p>वायुकूटं समारुह्य मुक्तिमेवाप्नुयान्नरः ।
पाण्डुनाथात् पूर्वदिशि गिरिश्चित्रहरो हरिः ॥ ७४ ॥</p>
</details>
<details open><summary>विश्वास-प्रस्तुतिः</summary>
<p>सततं यत्र रमते विष्णुर्वाराहरूपधृक् ।
ततस्तु नीलकूटाख्यं कामाख्यानिलयं परम् ॥ ७५ ॥</p>
</details>
<details><summary>मूलम्</summary>
<p>सततं यत्र रमते विष्णुर्वाराहरूपधृक् ।
ततस्तु नीलकूटाख्यं कामाख्यानिलयं परम् ॥ ७५ ॥</p>
</details>
<details open><summary>विश्वास-प्रस्तुतिः</summary>
<p>तत्पूर्वभागे वसति ब्रह्मा ब्रह्मगिरिः पुनः ।
ब्रह्मशैलस्य पूर्वस्यां भूमिपीठे व्यवस्थितम् ॥ ७६ ॥</p>
</details>
<details><summary>मूलम्</summary>
<p>तत्पूर्वभागे वसति ब्रह्मा ब्रह्मगिरिः पुनः ।
ब्रह्मशैलस्य पूर्वस्यां भूमिपीठे व्यवस्थितम् ॥ ७६ ॥</p>
</details>
<details open><summary>विश्वास-प्रस्तुतिः</summary>
<p>चारुनिम्नशुभावर्तं कामाख्यानाभिमण्डलम् ।
अत्रोग्रतारारूपेण रमते परमेश्वरी ॥ ७७ ॥</p>
</details>
<details><summary>मूलम्</summary>
<p>चारुनिम्नशुभावर्तं कामाख्यानाभिमण्डलम् ।
अत्रोग्रतारारूपेण रमते परमेश्वरी ॥ ७७ ॥</p>
</details>
<details open><summary>विश्वास-प्रस्तुतिः</summary>
<p>तत्र तेनैव रूपेण पूजितव्या शुभात्मिका ।
तस्यास्तु बीजं पूर्वस्मिन्नुत्तरे प्रतिपादितम् ॥ ७८ ॥</p>
</details>
<details><summary>मूलम्</summary>
<p>तत्र तेनैव रूपेण पूजितव्या शुभात्मिका ।
तस्यास्तु बीजं पूर्वस्मिन्नुत्तरे प्रतिपादितम् ॥ ७८ ॥</p>
</details>
<details open><summary>विश्वास-प्रस्तुतिः</summary>
<p>रूपं शृणु नरश्रेष्ठ येन ध्येया सदा शिवा ।
कृष्णा लम्बोदरी दीर्घा विरला रक्तदन्तिका ॥ ७९ ॥</p>
</details>
<details><summary>मूलम्</summary>
<p>रूपं शृणु नरश्रेष्ठ येन ध्येया सदा शिवा ।
कृष्णा लम्बोदरी दीर्घा विरला रक्तदन्तिका ॥ ७९ ॥</p>
</details>
<details open><summary>विश्वास-प्रस्तुतिः</summary>
<p>चतुर्भुजा कृशाङ्गी तु दक्षिणे कर्तृखर्परौ ।
खड्गं चेन्दीवरं वामे शीर्षे चैकजटा पुनः ॥ ८० ॥</p>
</details>
<details><summary>मूलम्</summary>
<p>चतुर्भुजा कृशाङ्गी तु दक्षिणे कर्तृखर्परौ ।
खड्गं चेन्दीवरं वामे शीर्षे चैकजटा पुनः ॥ ८० ॥</p>
</details>
<details open><summary>विश्वास-प्रस्तुतिः</summary>
<p>वामपादं शवस्योर्वोर्निधायाङ्घ्रिं तु दक्षिणाम् ।
शवस्य हृदये न्यस्य साट्टहासं प्रकुर्वती ॥ ८१ ॥</p>
</details>
<details><summary>मूलम्</summary>
<p>वामपादं शवस्योर्वोर्निधायाङ्घ्रिं तु दक्षिणाम् ।
शवस्य हृदये न्यस्य साट्टहासं प्रकुर्वती ॥ ८१ ॥</p>
</details>
<details open><summary>विश्वास-प्रस्तुतिः</summary>
<p>नागहारशिरोमालाभूषिता कामदा परा ।
त्रिकोणं मण्डलं चास्या हुङ्कारं मध्यबीजकाम् ॥ ८२ ॥</p>
</details>
<details><summary>मूलम्</summary>
<p>नागहारशिरोमालाभूषिता कामदा परा ।
त्रिकोणं मण्डलं चास्या हुङ्कारं मध्यबीजकाम् ॥ ८२ ॥</p>
</details>
<details open><summary>विश्वास-प्रस्तुतिः</summary>
<p>द्वारेशानां योगिनीनां नामान्यस्यास्तु तन्त्रके ।
ज्ञेयानि नरशार्दूल यत् प्रोक्तं वाम्यगोचरे ॥ ८३ ॥</p>
</details>
<details><summary>मूलम्</summary>
<p>द्वारेशानां योगिनीनां नामान्यस्यास्तु तन्त्रके ।
ज्ञेयानि नरशार्दूल यत् प्रोक्तं वाम्यगोचरे ॥ ८३ ॥</p>
</details>
<details open><summary>विश्वास-प्रस्तुतिः</summary>
<p>उर्वश्यां विधिवत् स्नात्वा स्पृष्ट्वा पाण्डुशिलां तथा ।
नीलकूटं समारुह्य पुनर्योनौ न जायते ॥ ८४ ॥</p>
</details>
<details><summary>मूलम्</summary>
<p>उर्वश्यां विधिवत् स्नात्वा स्पृष्ट्वा पाण्डुशिलां तथा ।
नीलकूटं समारुह्य पुनर्योनौ न जायते ॥ ८४ ॥</p>
</details>
<details open><summary>विश्वास-प्रस्तुतिः</summary>
<p>पुरन्दरपुरायाते वाराणस्याः हलाधिके ।
सुधासङ्कीर्णतोयौघैः पाप हर ममोर्वशि ॥ ८५ ॥</p>
</details>
<details><summary>मूलम्</summary>
<p>पुरन्दरपुरायाते वाराणस्याः हलाधिके ।
सुधासङ्कीर्णतोयौघैः पाप हर ममोर्वशि ॥ ८५ ॥</p>
</details>
<details open><summary>विश्वास-प्रस्तुतिः</summary>
<p>अमृतस्राविणी देवी सुधौघपरिपूरणी ।
अमृतेनामृतं मेऽद्य देहि देवि ममोर्वशि ॥ ८६ ॥</p>
</details>
<details><summary>मूलम्</summary>
<p>अमृतस्राविणी देवी सुधौघपरिपूरणी ।
अमृतेनामृतं मेऽद्य देहि देवि ममोर्वशि ॥ ८६ ॥</p>
</details>
<details open><summary>विश्वास-प्रस्तुतिः</summary>
<p>पुरन्दरप्रिये देवि वाराणस्याः सदान्धिके ।
लोहित्यह्रदसङ्कीर्णे पापं हर मनोर्वशि ॥ ८७ ॥</p>
</details>
<details><summary>मूलम्</summary>
<p>पुरन्दरप्रिये देवि वाराणस्याः सदान्धिके ।
लोहित्यह्रदसङ्कीर्णे पापं हर मनोर्वशि ॥ ८७ ॥</p>
</details>
<details open><summary>विश्वास-प्रस्तुतिः</summary>
<p>इत्येभिः स्तुतिभिर्मन्त्रैः स्नात्वा पुण्योर्वशीजले ।
सर्वपापविनिर्मुक्तो विष्णुलोके विचेष्टते ॥ ८८ ॥</p>
</details>
<details><summary>मूलम्</summary>
<p>इत्येभिः स्तुतिभिर्मन्त्रैः स्नात्वा पुण्योर्वशीजले ।
सर्वपापविनिर्मुक्तो विष्णुलोके विचेष्टते ॥ ८८ ॥</p>
</details>
<details open><summary>विश्वास-प्रस्तुतिः</summary>
<p>उर्वशी द्विभुजा प्रोक्ता स्वर्णकङ्कणधारिणी ।
सौवर्णपात्रममृतस्रावणाय बिभर्ति च ॥ ८९ ॥</p>
</details>
<details><summary>मूलम्</summary>
<p>उर्वशी द्विभुजा प्रोक्ता स्वर्णकङ्कणधारिणी ।
सौवर्णपात्रममृतस्रावणाय बिभर्ति च ॥ ८९ ॥</p>
</details>
<details open><summary>विश्वास-प्रस्तुतिः</summary>
<p>शुक्लवस्त्रा गौरवर्णा पीनोन्नतपयोधरा ।
सर्वाङ्गसुन्दरी शुद्धा सर्वाभरणभूषिता ॥ ९० ॥</p>
</details>
<details><summary>मूलम्</summary>
<p>शुक्लवस्त्रा गौरवर्णा पीनोन्नतपयोधरा ।
सर्वाङ्गसुन्दरी शुद्धा सर्वाभरणभूषिता ॥ ९० ॥</p>
</details>
<details open><summary>विश्वास-प्रस्तुतिः</summary>
<p>एतन्नामाद्यक्षरं तु मन्त्रमस्याः प्रकीर्तितम् ।
उमातन्त्रे तु गदितं मन्त्रमस्याः प्रकीर्तितम् ॥ ९१ ॥</p>
</details>
<details><summary>मूलम्</summary>
<p>एतन्नामाद्यक्षरं तु मन्त्रमस्याः प्रकीर्तितम् ।
उमातन्त्रे तु गदितं मन्त्रमस्याः प्रकीर्तितम् ॥ ९१ ॥</p>
</details>
<details><summary>मानसतरङ्गिणीकृत् - टिप्पनी</summary>
<p>agnivetAla, like heruka, played an important role in the cult of kAmAkhyA.</p>
</details>
<details open><summary>विश्वास-प्रस्तुतिः</summary>
<p>गणेशः पूर्व-द्वार-स्थः
कामाख्या-पर्वतस्य तु ।
तत्रैव चाग्नि-वेतालः
स्थितो द्वारि मनोहरः ॥ ९२ ॥</p>
</details>
<details><summary>मूलम्</summary>
<p>गणेशः पूर्वद्वारस्थः कामाख्यापर्वतस्य तु ।
तत्रैव चाग्निवेतालः स्थितो द्वारि मनोहरः ॥ ९२ ॥</p>
</details>
<details><summary>मानसतरङ्गिणीकृत्</summary>
<p>gaNesha is indeed stationed at the eastern door of the kAmAkhyA hill. There, the charming agnivetAla, is stationed at the gate.</p>
</details>
<details open><summary>विश्वास-प्रस्तुतिः</summary>
<p>तयो रूपं च मन्त्रं च
यथोक्तं शम्भुना पुरा ।
तद् अहं <strong>प्रतिवक्ष्यामि</strong>
महाराज <strong>शृणुष्व</strong> मे ॥ ९३ ॥</p>
</details>
<details><summary>मूलम्</summary>
<p>तयो रूपं च मन्त्रं च यथोक्तं शम्भुना पुरा ।
तदहं प्रतिवक्ष्यामि महाराज शृणुष्व मे ॥ ९३ ॥</p>
</details>
<details open><summary>विश्वास-प्रस्तुतिः</summary>
<p>ॐ नम उल्का-मुखायेति
मूल-बीजादि-सङ्गतम् ।
मन्त्रं सिद्ध-गणेशस्य
द्वार-स्थस्य प्रकीर्तितम् ॥ ९४ ॥</p>
</details>
<details><summary>मूलम्</summary>
<p>ॐ नम उल्कामुखायेति मूलबीजादिसङ्गतम् ।
मन्त्रं सिद्धगणेशस्य द्वारस्थस्य प्रकीर्तितम् ॥ ९४ ॥</p>
</details>
<details open><summary>विश्वास-प्रस्तुतिः</summary>
<p>रूपं तस्य <strong>प्रवक्ष्यामि</strong>
गज-वक्त्रं त्रि-लोचनम् ।
लम्बोदरं चतुर्-बाहुं
व्याल-यज्ञोपवीतिनम् ॥ ९५ ॥</p>
</details>
<details><summary>मूलम्</summary>
<p>रूपं तस्य प्रवक्ष्यामि गजवक्त्रं त्रिलोचनम् ।
लम्बोदरं चतुर्बाहुं व्यालयज्ञोपवीतिनम् ॥ ९५ ॥</p>
</details>
<details open><summary>विश्वास-प्रस्तुतिः</summary>
<p>शूर्पकर्ण बृहद्गण्डमेकदन्तं पृथूदरम् ।
दक्षिणे तु करे दण्डमुत्पलं च तथापरे ॥ ९६ ॥</p>
</details>
<details><summary>मूलम्</summary>
<p>शूर्पकर्ण बृहद्गण्डमेकदन्तं पृथूदरम् ।
दक्षिणे तु करे दण्डमुत्पलं च तथापरे ॥ ९६ ॥</p>
</details>
<details open><summary>विश्वास-प्रस्तुतिः</summary>
<p>लड्डुकं परशुं चैव वामतः परिकीर्तितम् ।
बृहत्त्वाक्षिप्तगगनं पीनस्कन्धाङ्घ्रिपाणिनम् ॥ ९७ ॥</p>
</details>
<details><summary>मूलम्</summary>
<p>लड्डुकं परशुं चैव वामतः परिकीर्तितम् ।
बृहत्त्वाक्षिप्तगगनं पीनस्कन्धाङ्घ्रिपाणिनम् ॥ ९७ ॥</p>
</details>
<details open><summary>विश्वास-प्रस्तुतिः</summary>
<p>युक्तं बुद्धिकुबुद्धिभ्यामधस्तान्मूषकान्वितम् ।
अन्त्रस्तु यादृशः प्रोक्तः पञ्चवक्त्रस्य पूजने ॥ ९८ ॥</p>
</details>
<details><summary>मूलम्</summary>
<p>युक्तं बुद्धिकुबुद्धिभ्यामधस्तान्मूषकान्वितम् ।
अन्त्रस्तु यादृशः प्रोक्तः पञ्चवक्त्रस्य पूजने ॥ ९८ ॥</p>
</details>
<details open><summary>विश्वास-प्रस्तुतिः</summary>
<p>स एव तन्त्रो <strong>ग्राह्यस्</strong> तु<br>
तादृग् विधि-निषेधनम् ।<br>
द्वि-भुजः पीन-वदनो<br>
रक्त-नेत्रो भयङ्-करः ॥ ९९ ॥</p>
</details>
<details><summary>मूलम्</summary>
<p>स एव तन्त्रो ग्राह्यस्तु तादृग्विधिनिषेधनम् ।
द्विभुजः पीनवदनो रक्तनेत्रो भयङ्करः ॥ ९९ ॥</p>
</details>
<details><summary>मानसतरङ्गिणीकृत्</summary>
<p>With two arms, a brawny face, fearsome blood-red eyes,</p>
</details>
<details open><summary>विश्वास-प्रस्तुतिः</summary>
<p>छुरिकां दक्षिणे पाणौ<br>
वामे रुधिर-पात्रकम् ।<br>
दंष्ट्रा-कराल-वदनं<br>
कृशो धमनि+++(=दृश्य-नाडि)+++-सन्ततः ॥ १०० ॥</p>
</details>
<details><summary>मूलम्</summary>
<p>छुरिकां दक्षिणे पाणौ वामे रुधिरपात्रकम् ।
दंष्ट्राकरालवदनं कृशो धमनिसन्ततः ॥ १०० ॥</p>
</details>
<details><summary>मानसतरङ्गिणीकृत्</summary>
<p>holding a dagger in the right hand and a blood bowl in the left hand; with a terrifying face with fangs, lean, with visible veins;</p>
</details>
<details open><summary>विश्वास-प्रस्तुतिः</summary>
<p>जटां दीर्घां मूर्ध्नि <strong>बिभ्रद्</strong><br>
घोर-राव-युतस् तथा ।
प-चतुर्थो ऽग्नि-बीजेन<br>
षष्ठ-स्वर-विभूषितः ॥ १०१ ॥</p>
</details>
<details><summary>मूलम्</summary>
<p>जटां दीर्घां मूर्ध्नि बिभ्रद्घोररावयुतस्तथा ।
पचतुर्थोऽग्निबीजेन षष्ठस्वरविभूषितः ॥ १०१ ॥</p>
</details>
<details><summary>मानसतरङ्गिणीकृत्</summary>
<p>bearing long braided hair on the head, and with a terrible roar. bIja-mantra: 4th of pa series = bha + ra+U+(M)= bhrUM.</p>
</details>
<details open><summary>विश्वास-प्रस्तुतिः</summary>
<p>अग्निवेताल-बीजोऽयं<br>
सर्वत्र भयनाशकः ।
पूजयेद् अग्निवेतालं<br>
सर्वत्र भयवारणम् ॥ १०२ ॥</p>
</details>
<details><summary>मूलम्</summary>
<p>अग्निवेतालबीजोऽयं सर्वत्र भयनाशकः ।
पूजयेदग्निवेतालं सर्वत्र भयवारणम् ॥ १०२ ॥</p>
</details>
<details><summary>मानसतरङ्गिणीकृत्</summary>
<p>This is the destroyer of fear. He may worship agnivetAla to ward off fear all around.</p>
<p>Again, he who worships [agnivetAla] has no fear of ghosts and the like.</p>
</details>
<details open><summary>विश्वास-प्रस्तुतिः</summary>
<p>यः <strong>पूजयेत्</strong> तस्य पुनर्<br>
भूतादिभ्यो भयं नहि ।<br>
अष्टानाम् अथ मन्त्राणां<br>
योगिनीनां क्रमन् नृप ॥ १०३ ॥</p>
</details>
<details><summary>मूलम्</summary>
<p>यः पूजयेत् तस्य पुनर्भूतादिभ्यो भयं नहि ।
अष्टानामथ मन्त्राणां योगिनीनां क्रमन्नृप ॥ १०३ ॥</p>
</details>
<details open><summary>विश्वास-प्रस्तुतिः</summary>
<p>शैलपुत्रीप्रमुख्याणां मन्त्राण्यष्टाक्षराणि तु ।
वैष्णवीतन्त्रसंस्थानि पूर्वप्रोक्तानि तानि तु ॥ १०४ ॥</p>
</details>
<details><summary>मूलम्</summary>
<p>शैलपुत्रीप्रमुख्याणां मन्त्राण्यष्टाक्षराणि तु ।
वैष्णवीतन्त्रसंस्थानि पूर्वप्रोक्तानि तानि तु ॥ १०४ ॥</p>
</details>
<details open><summary>विश्वास-प्रस्तुतिः</summary>
<p>शैलपुत्र्यास्तथा चाङ्गमन्त्रं प्राक् प्रतिपादितम् ।
रूपं तु नरशार्दूल योगिनीनां विशेषतः ॥ १०५ ॥</p>
</details>
<details><summary>मूलम्</summary>
<p>शैलपुत्र्यास्तथा चाङ्गमन्त्रं प्राक् प्रतिपादितम् ।
रूपं तु नरशार्दूल योगिनीनां विशेषतः ॥ १०५ ॥</p>
</details>
<details open><summary>विश्वास-प्रस्तुतिः</summary>
<p>प्रत्यक्षरेण बीजेन दुर्गातन्त्रेण वा त्विमाः ।
नेत्रबीजेनैव पूज्या योगिन्यो नृपसत्तम ॥ १०६ ॥</p>
</details>
<details><summary>मूलम्</summary>
<p>प्रत्यक्षरेण बीजेन दुर्गातन्त्रेण वा त्विमाः ।
नेत्रबीजेनैव पूज्या योगिन्यो नृपसत्तम ॥ १०६ ॥</p>
</details>
<details open><summary>विश्वास-प्रस्तुतिः</summary>
<p>कात्यायनीं पाददुर्गां दुर्गातन्त्रेण पूजयेत् ।
तदेव पूजनं रूपं तत्पूर्वं प्रतिपादितम् ॥ १०७ ॥</p>
</details>
<details><summary>मूलम्</summary>
<p>कात्यायनीं पाददुर्गां दुर्गातन्त्रेण पूजयेत् ।
तदेव पूजनं रूपं तत्पूर्वं प्रतिपादितम् ॥ १०७ ॥</p>
</details>
<details open><summary>विश्वास-प्रस्तुतिः</summary>
<p>कालरात्र्यास्तु मन्त्रेण कालरात्रिं प्रपूजयेत् ।
कालरात्र्या रूपमन्त्रौ पुरैव प्रतिपादितौ ॥ १०८ ॥</p>
</details>
<details><summary>मूलम्</summary>
<p>कालरात्र्यास्तु मन्त्रेण कालरात्रिं प्रपूजयेत् ।
कालरात्र्या रूपमन्त्रौ पुरैव प्रतिपादितौ ॥ १०८ ॥</p>
</details>
<details open><summary>विश्वास-प्रस्तुतिः</summary>
<p>महामायातन्त्रमन्त्रैः पूजयेद् भुवनेश्वरीम् ।
एताः सर्वास्तु योगिन्यः कामाख्यावत् फलप्रदाः ॥ १०९ ॥</p>
</details>
<details><summary>मूलम्</summary>
<p>महामायातन्त्रमन्त्रैः पूजयेद् भुवनेश्वरीम् ।
एताः सर्वास्तु योगिन्यः कामाख्यावत् फलप्रदाः ॥ १०९ ॥</p>
</details>
<details open><summary>विश्वास-प्रस्तुतिः</summary>
<p>विशेषो यत्र नैवोक्तो रूपे तन्त्रे च पूजने ।
दुर्गातन्त्रेण मन्त्रेण तत्र पूजां समाचरेत् ॥ ११० ॥</p>
</details>
<details><summary>मूलम्</summary>
<p>विशेषो यत्र नैवोक्तो रूपे तन्त्रे च पूजने ।
दुर्गातन्त्रेण मन्त्रेण तत्र पूजां समाचरेत् ॥ ११० ॥</p>
</details>
<details open><summary>विश्वास-प्रस्तुतिः</summary>
<p>प्रत्येकं योगिनीं यस्तु पूजयेन्नरसत्तमः ।
स सर्वयज्ञस्य फलं प्राप्नोति नरसत्तम ॥ १११ ॥</p>
</details>
<details><summary>मूलम्</summary>
<p>प्रत्येकं योगिनीं यस्तु पूजयेन्नरसत्तमः ।
स सर्वयज्ञस्य फलं प्राप्नोति नरसत्तम ॥ १११ ॥</p>
</details>
<details open><summary>विश्वास-प्रस्तुतिः</summary>
<p>नीलशैलस्य पूर्वस्मिन् स्वरूपं प्रतिपादितम् ।
नाभिमण्डलपूर्वस्यां भस्मकूटस्य दक्षिणे ॥ ११२ ॥</p>
</details>
<details><summary>मूलम्</summary>
<p>नीलशैलस्य पूर्वस्मिन् स्वरूपं प्रतिपादितम् ।
नाभिमण्डलपूर्वस्यां भस्मकूटस्य दक्षिणे ॥ ११२ ॥</p>
</details>
<details open><summary>विश्वास-प्रस्तुतिः</summary>
<p>पूर्वस्यां कर्पटो नाम पर्वतो यमरूपधृक् ।
तत्र याम्यशिला कृष्णा नीलाञ्जनसमप्रभा ॥ ११३ ॥</p>
</details>
<details><summary>मूलम्</summary>
<p>पूर्वस्यां कर्पटो नाम पर्वतो यमरूपधृक् ।
तत्र याम्यशिला कृष्णा नीलाञ्जनसमप्रभा ॥ ११३ ॥</p>
</details>
<details open><summary>विश्वास-प्रस्तुतिः</summary>
<p>अधित्यकायां राजेन्द्र व्यामपञ्चसुविस्तृता ।
पूजयेत् तत्र शमनं पाणौ दण्डं सदैव यः ॥ ११४ ॥</p>
</details>
<details><summary>मूलम्</summary>
<p>अधित्यकायां राजेन्द्र व्यामपञ्चसुविस्तृता ।
पूजयेत् तत्र शमनं पाणौ दण्डं सदैव यः ॥ ११४ ॥</p>
</details>
<details open><summary>विश्वास-प्रस्तुतिः</summary>
<p>धत्ते तु पाणिना नित्यं प्राणिदण्डस्य साधनम् ।
कृष्णवर्ण तु द्विभुजं किरीटमुकुटोज्ज्वलम् ॥ ११५ ॥</p>
</details>
<details><summary>मूलम्</summary>
<p>धत्ते तु पाणिना नित्यं प्राणिदण्डस्य साधनम् ।
कृष्णवर्ण तु द्विभुजं किरीटमुकुटोज्ज्वलम् ॥ ११५ ॥</p>
</details>
<details open><summary>विश्वास-प्रस्तुतिः</summary>
<p>दधतं चासिपुत्रीं च वामपाणौ सदैव हि ।
कृष्णवस्त्रं स्थूलपादं बहिर्निःसृतदन्तकम् ॥ ११६ ॥</p>
</details>
<details><summary>मूलम्</summary>
<p>दधतं चासिपुत्रीं च वामपाणौ सदैव हि ।
कृष्णवस्त्रं स्थूलपादं बहिर्निःसृतदन्तकम् ॥ ११६ ॥</p>
</details>
<details open><summary>विश्वास-प्रस्तुतिः</summary>
<p>हयाभयप्रदं नित्यं नृणां महिषवाहनम् ।
पूजयेत् परया भक्त्या याम्यबीजेन साधकः ॥ ११७ ॥</p>
</details>
<details><summary>मूलम्</summary>
<p>हयाभयप्रदं नित्यं नृणां महिषवाहनम् ।
पूजयेत् परया भक्त्या याम्यबीजेन साधकः ॥ ११७ ॥</p>
</details>
<details open><summary>विश्वास-प्रस्तुतिः</summary>
<p>उपान्तवर्गस्यादिर्यो वर्णो बिन्द्विन्दुसंयुतः ।
यमबीजमिति ख्यातं यमस्य प्रीतिदायकम् ॥ ११८ ॥</p>
</details>
<details><summary>मूलम्</summary>
<p>उपान्तवर्गस्यादिर्यो वर्णो बिन्द्विन्दुसंयुतः ।
यमबीजमिति ख्यातं यमस्य प्रीतिदायकम् ॥ ११८ ॥</p>
</details>
<details open><summary>विश्वास-प्रस्तुतिः</summary>
<p>अनेनैव तु मन्त्रेण शमनं पूजयेत् तु यः ।
कर्पटाख्येऽचलवरे नापमृत्युमवाप्नुयात् ॥ ११९ ॥</p>
</details>
<details><summary>मूलम्</summary>
<p>अनेनैव तु मन्त्रेण शमनं पूजयेत् तु यः ।
कर्पटाख्येऽचलवरे नापमृत्युमवाप्नुयात् ॥ ११९ ॥</p>
</details>
<details open><summary>विश्वास-प्रस्तुतिः</summary>
<p>पूर्वस्यां कर्पटाख्यात् तु शैलाच्चित्र इति स्मृतः ।
यः पूर्वभागप्रान्तेऽभूद्दिश्याग्नेय्यामवस्थितः ॥ १२० ॥</p>
</details>
<details><summary>मूलम्</summary>
<p>पूर्वस्यां कर्पटाख्यात् तु शैलाच्चित्र इति स्मृतः ।
यः पूर्वभागप्रान्तेऽभूद्दिश्याग्नेय्यामवस्थितः ॥ १२० ॥</p>
</details>
<details open><summary>विश्वास-प्रस्तुतिः</summary>
<p>पीठस्तु ब्रह्मग्रावस्तु स प्राक् पर्वत उच्यते ।
तस्मिन् वसन्ति सततं ग्रहा नव यथेच्छया ॥ १२१ ॥</p>
</details>
<details><summary>मूलम्</summary>
<p>पीठस्तु ब्रह्मग्रावस्तु स प्राक् पर्वत उच्यते ।
तस्मिन् वसन्ति सततं ग्रहा नव यथेच्छया ॥ १२१ ॥</p>
</details>
<details open><summary>विश्वास-प्रस्तुतिः</summary>
<p>तत्र तान् पूजयेद् यस्तु स नाप्नोत्यापदं क्वचित् ।
रूपं मन्त्रं च सूर्यस्य चन्द्रस्य प्रतिपादितम् ॥ १२२ ॥</p>
</details>
<details><summary>मूलम्</summary>
<p>तत्र तान् पूजयेद् यस्तु स नाप्नोत्यापदं क्वचित् ।
रूपं मन्त्रं च सूर्यस्य चन्द्रस्य प्रतिपादितम् ॥ १२२ ॥</p>
</details>
<details open><summary>विश्वास-प्रस्तुतिः</summary>
<p>सप्तानामितरेषां तु मन्त्रं रूपं शृणुष्व मे ।
रक्ताम्बरधरः शूली शक्तिमांश्च गदाधरः ॥ १२३ ॥</p>
</details>
<details><summary>मूलम्</summary>
<p>सप्तानामितरेषां तु मन्त्रं रूपं शृणुष्व मे ।
रक्ताम्बरधरः शूली शक्तिमांश्च गदाधरः ॥ १२३ ॥</p>
</details>
<details open><summary>विश्वास-प्रस्तुतिः</summary>
<p>चतुर्भुजो मेषरथो वरदो मङ्गलो मतः ।
पीताम्बरधरः शूली पीतमाल्यानुलेपनः ॥ १२४ ॥</p>
</details>
<details><summary>मूलम्</summary>
<p>चतुर्भुजो मेषरथो वरदो मङ्गलो मतः ।
पीताम्बरधरः शूली पीतमाल्यानुलेपनः ॥ १२४ ॥</p>
</details>
<details open><summary>विश्वास-प्रस्तुतिः</summary>
<p>हड्गचर्मगदापाणिः सिंहस्थो वरदो बुधः ।
स्वर्णगौरः पीतवासाः स्वर्णपर्यङ्कसंस्थितः ॥ १२५ ॥</p>
</details>
<details><summary>मूलम्</summary>
<p>हड्गचर्मगदापाणिः सिंहस्थो वरदो बुधः ।
स्वर्णगौरः पीतवासाः स्वर्णपर्यङ्कसंस्थितः ॥ १२५ ॥</p>
</details>
<details open><summary>विश्वास-प्रस्तुतिः</summary>
<p>मालां कमण्डलुं दण्डं वामेन वरदायकम् ।
चतुर्भुजं च सर्वज्ञं चिन्तयेद् देवतीर्थकम् ॥ १२६ ॥</p>
</details>
<details><summary>मूलम्</summary>
<p>मालां कमण्डलुं दण्डं वामेन वरदायकम् ।
चतुर्भुजं च सर्वज्ञं चिन्तयेद् देवतीर्थकम् ॥ १२६ ॥</p>
</details>
<details open><summary>विश्वास-प्रस्तुतिः</summary>
<p>सर्वैर्देवगणैर्नित्यम् अम्यमानं मनोहरम् ।
शुक्लवस्त्रं शुक्लवर्णं शङ्खनागोपरिस्थितम् ॥ १२७ ॥</p>
</details>
<details><summary>मूलम्</summary>
<p>सर्वैर्देवगणैर्नित्यम् अम्यमानं मनोहरम् ।
शुक्लवस्त्रं शुक्लवर्णं शङ्खनागोपरिस्थितम् ॥ १२७ ॥</p>
</details>
<details open><summary>विश्वास-प्रस्तुतिः</summary>
<p>चतुर्भुजं पाशमालां पुस्तकं च वराभये ।
क्रमाद् दक्षिणवामायां धत्ते दैत्यगुरुः सदा ॥ १२८ ॥</p>
</details>
<details><summary>मूलम्</summary>
<p>चतुर्भुजं पाशमालां पुस्तकं च वराभये ।
क्रमाद् दक्षिणवामायां धत्ते दैत्यगुरुः सदा ॥ १२८ ॥</p>
</details>
<details open><summary>विश्वास-प्रस्तुतिः</summary>
<p>इन्द्रनीलनिभः शूली वरदो गृध्रवाहनः ।
आशबाणासनधरो ध्यातव्योऽर्कसुतः सदा ॥ १२९ ॥</p>
</details>
<details><summary>मूलम्</summary>
<p>इन्द्रनीलनिभः शूली वरदो गृध्रवाहनः ।
आशबाणासनधरो ध्यातव्योऽर्कसुतः सदा ॥ १२९ ॥</p>
</details>
<details open><summary>विश्वास-प्रस्तुतिः</summary>
<p>कामदेवस्यबीजं तु मन्त्रं भौमस्य कीर्तितम् ।
दुर्गाया नेत्रबीजस्य यत्तु मध्यावरं शुभम् ॥ १३० ॥</p>
</details>
<details><summary>मूलम्</summary>
<p>कामदेवस्यबीजं तु मन्त्रं भौमस्य कीर्तितम् ।
दुर्गाया नेत्रबीजस्य यत्तु मध्यावरं शुभम् ॥ १३० ॥</p>
</details>
<details open><summary>विश्वास-प्रस्तुतिः</summary>
<p>तन्मन्त्रं शशिपुत्रस्य सर्वकामफलप्रदम् ।
अङ्कारपञ्चमादिस्तु चतुःषट्स्वरसंयुतम् ॥ १३१ ॥</p>
</details>
<details><summary>मूलम्</summary>
<p>तन्मन्त्रं शशिपुत्रस्य सर्वकामफलप्रदम् ।
अङ्कारपञ्चमादिस्तु चतुःषट्स्वरसंयुतम् ॥ १३१ ॥</p>
</details>
<details open><summary>विश्वास-प्रस्तुतिः</summary>
<p>गणेशबीजान्तमिदं गुरोर्मन्त्र प्रकीर्तितम् ।
बिन्द्विन्दुसंयुतं चापि पूर्ववर्णद्वयं पुनः ॥ १३२ ॥</p>
</details>
<details><summary>मूलम्</summary>
<p>गणेशबीजान्तमिदं गुरोर्मन्त्र प्रकीर्तितम् ।
बिन्द्विन्दुसंयुतं चापि पूर्ववर्णद्वयं पुनः ॥ १३२ ॥</p>
</details>
<details open><summary>विश्वास-प्रस्तुतिः</summary>
<p>सप्तमस्वरसंयुक्तो मकारस्त्वादिरन्तरम् ।
प्रान्तवर्गाद्यक्षरं तु बिन्द्विन्दुभ्यां समन्वितम् ॥ १३३ ॥</p>
</details>
<details><summary>मूलम्</summary>
<p>सप्तमस्वरसंयुक्तो मकारस्त्वादिरन्तरम् ।
प्रान्तवर्गाद्यक्षरं तु बिन्द्विन्दुभ्यां समन्वितम् ॥ १३३ ॥</p>
</details>
<details open><summary>विश्वास-प्रस्तुतिः</summary>
<p>भवेच्छुक्रस्य बीजं तु सर्वकामसमृद्धिदम् ।
प्रान्तवर्गाद्यक्षरं तु चन्द्रबिन्दुसमन्वितम् ॥ १३४ ॥</p>
</details>
<details><summary>मूलम्</summary>
<p>भवेच्छुक्रस्य बीजं तु सर्वकामसमृद्धिदम् ।
प्रान्तवर्गाद्यक्षरं तु चन्द्रबिन्दुसमन्वितम् ॥ १३४ ॥</p>
</details>
<details open><summary>विश्वास-प्रस्तुतिः</summary>
<p>आद्यमन्त्रस्वरोपेतं तदेवेत्यादिसंयुतम् ।
शनैश्चरस्य मन्त्रोऽयं सर्वदोषविनाशनः ॥ १३५ ॥</p>
</details>
<details><summary>मूलम्</summary>
<p>आद्यमन्त्रस्वरोपेतं तदेवेत्यादिसंयुतम् ।
शनैश्चरस्य मन्त्रोऽयं सर्वदोषविनाशनः ॥ १३५ ॥</p>
</details>
<details open><summary>विश्वास-प्रस्तुतिः</summary>
<p>बिन्दुचन्द्रसमायुक्तं नामाद्यक्षरमेव वा ।
तेषां सर्वग्रहाणां वै मन्त्रमङ्ग प्रकीर्तितम् ॥ १३६ ॥</p>
</details>
<details><summary>मूलम्</summary>
<p>बिन्दुचन्द्रसमायुक्तं नामाद्यक्षरमेव वा ।
तेषां सर्वग्रहाणां वै मन्त्रमङ्ग प्रकीर्तितम् ॥ १३६ ॥</p>
</details>
<details open><summary>विश्वास-प्रस्तुतिः</summary>
<p>शान्तिके पौष्टिके कृत्ये एभिर्मन्त्रैर्ग्रहानिमान् ।
पूजयेत् सर्वदा धीरो भूतिकामो महामतिः ॥ १३७ ॥</p>
</details>
<details><summary>मूलम्</summary>
<p>शान्तिके पौष्टिके कृत्ये एभिर्मन्त्रैर्ग्रहानिमान् ।
पूजयेत् सर्वदा धीरो भूतिकामो महामतिः ॥ १३७ ॥</p>
</details>
<details open><summary>विश्वास-प्रस्तुतिः</summary>
<p>वरदाभयहस्तश्च खड्गचर्मधरस्तथा ।
सिंहासनगतः कृष्णा राहुर्धीरः प्रचक्ष्यते ॥ १३८ ॥</p>
</details>
<details><summary>मूलम्</summary>
<p>वरदाभयहस्तश्च खड्गचर्मधरस्तथा ।
सिंहासनगतः कृष्णा राहुर्धीरः प्रचक्ष्यते ॥ १३८ ॥</p>
</details>
<details open><summary>विश्वास-प्रस्तुतिः</summary>
<p>धूम्रवर्णो विशालाक्षः पुच्छरूपी चतुर्भुजः ।
खड्गचर्मगदाबाणपाणिः केतुः शवासनः ॥ १३९ ॥</p>
</details>
<details><summary>मूलम्</summary>
<p>धूम्रवर्णो विशालाक्षः पुच्छरूपी चतुर्भुजः ।
खड्गचर्मगदाबाणपाणिः केतुः शवासनः ॥ १३९ ॥</p>
</details>
<details open><summary>विश्वास-प्रस्तुतिः</summary>
<p>उपान्तादिर्द्वादशेन स्वरेण सहितः पुनः ।
उपान्तः पञ्चमेनेन्दुबिन्दुभ्यां सहितावुभौ ॥ १४० ॥</p>
</details>
<details><summary>मूलम्</summary>
<p>उपान्तादिर्द्वादशेन स्वरेण सहितः पुनः ।
उपान्तः पञ्चमेनेन्दुबिन्दुभ्यां सहितावुभौ ॥ १४० ॥</p>
</details>
<details open><summary>विश्वास-प्रस्तुतिः</summary>
<p>मन्त्रोऽयमनुलोमेन राहोः केतोर्विलोमतः ।
आद्यक्षरं पूर्ववद् वा मन्त्रयुक्तमथैतयोः ॥ १४१ ॥</p>
</details>
<details><summary>मूलम्</summary>
<p>मन्त्रोऽयमनुलोमेन राहोः केतोर्विलोमतः ।
आद्यक्षरं पूर्ववद् वा मन्त्रयुक्तमथैतयोः ॥ १४१ ॥</p>
</details>
<details open><summary>विश्वास-प्रस्तुतिः</summary>
<p>एवं चित्रे शैलवरे पूजयित्वा नवग्रहान् ।
अभीष्टाल्लँभते कामान्तरः शान्तिं तथोत्तमाम् ॥ १४२ ॥</p>
</details>
<details><summary>मूलम्</summary>
<p>एवं चित्रे शैलवरे पूजयित्वा नवग्रहान् ।
अभीष्टाल्लँभते कामान्तरः शान्तिं तथोत्तमाम् ॥ १४२ ॥</p>
</details>
<details open><summary>विश्वास-प्रस्तुतिः</summary>
<p>चित्रकूटात् तु पूर्वस्यां कज्जलाचल उत्तमः ।
सर्वविद्याधराद्यास्तु सन्त्यस्मिन् देवयोनयः ॥ १४३ ॥</p>
</details>
<details><summary>मूलम्</summary>
<p>चित्रकूटात् तु पूर्वस्यां कज्जलाचल उत्तमः ।
सर्वविद्याधराद्यास्तु सन्त्यस्मिन् देवयोनयः ॥ १४३ ॥</p>
</details>
<details open><summary>विश्वास-प्रस्तुतिः</summary>
<p>तं पर्वतं समारुह्य प्रणम्य सकलान् सुरान् ।
स्वर्गं यान्ति नरश्रेष्ठ इह चाप्यतुलां श्रियम् ॥ १४४ ॥</p>
</details>
<details><summary>मूलम्</summary>
<p>तं पर्वतं समारुह्य प्रणम्य सकलान् सुरान् ।
स्वर्गं यान्ति नरश्रेष्ठ इह चाप्यतुलां श्रियम् ॥ १४४ ॥</p>
</details>
<details open><summary>विश्वास-प्रस्तुतिः</summary>
<p>कज्जलाचलशैलात् तु पूर्वस्मिञ्छुभपर्वतः ।
शच्या सार्धं पुरा रेमे यत्र सक्रः सुरेश्वरः ॥ १४५ ॥</p>
</details>
<details><summary>मूलम्</summary>
<p>कज्जलाचलशैलात् तु पूर्वस्मिञ्छुभपर्वतः ।
शच्या सार्धं पुरा रेमे यत्र सक्रः सुरेश्वरः ॥ १४५ ॥</p>
</details>
<details open><summary>विश्वास-प्रस्तुतिः</summary>
<p>तत्पूर्वस्यां महादेवी नदी कपिलगङ्गिका ।
तस्यां स्नात्वा नरो गङ्गास्नानजं फलमाप्नुयात् ॥ १४६ ॥</p>
</details>
<details><summary>मूलम्</summary>
<p>तत्पूर्वस्यां महादेवी नदी कपिलगङ्गिका ।
तस्यां स्नात्वा नरो गङ्गास्नानजं फलमाप्नुयात् ॥ १४६ ॥</p>
</details>
<details open><summary>विश्वास-प्रस्तुतिः</summary>
<p>कामाख्यानिलयात् पूर्वं दक्षिणस्यां तथा दिशि ।
विद्यते महदावर्तं भुवि ब्रह्मबिलं महत् ॥ १४७ ॥</p>
</details>
<details><summary>मूलम्</summary>
<p>कामाख्यानिलयात् पूर्वं दक्षिणस्यां तथा दिशि ।
विद्यते महदावर्तं भुवि ब्रह्मबिलं महत् ॥ १४७ ॥</p>
</details>
<details open><summary>विश्वास-प्रस्तुतिः</summary>
<p>पञ्चविंशतिमानेन योजनानां नरेश्वर ।
तस्मादायाति सुनदी सिताम्भोऽपम ओयभाक् ॥ १४८ ॥</p>
</details>
<details><summary>मूलम्</summary>
<p>पञ्चविंशतिमानेन योजनानां नरेश्वर ।
तस्मादायाति सुनदी सिताम्भोऽपम ओयभाक् ॥ १४८ ॥</p>
</details>
<details open><summary>विश्वास-प्रस्तुतिः</summary>
<p>को ब्रह्मा कीर्तितो देवैर्यस्मात् तस्य बिलात् सृता ।
गङ्गेव फलदा यस्मात् तस्मात् कपिलगङ्गिका ॥ १४९ ॥</p>
</details>
<details><summary>मूलम्</summary>
<p>को ब्रह्मा कीर्तितो देवैर्यस्मात् तस्य बिलात् सृता ।
गङ्गेव फलदा यस्मात् तस्मात् कपिलगङ्गिका ॥ १४९ ॥</p>
</details>
<details open><summary>विश्वास-प्रस्तुतिः</summary>
<p>स्नात्वा कपिलगङ्गायां सर्वमन्वन्तरेषु च ।
नरः स्वर्गमवाप्यादौ ब्रह्मलोक ततो व्रजेत् ॥ १५० ॥</p>
</details>
<details><summary>मूलम्</summary>
<p>स्नात्वा कपिलगङ्गायां सर्वमन्वन्तरेषु च ।
नरः स्वर्गमवाप्यादौ ब्रह्मलोक ततो व्रजेत् ॥ १५० ॥</p>
</details>
<details open><summary>विश्वास-प्रस्तुतिः</summary>
<p>अतीत्य तां नदीं पूर्वभागे दमनिकाह्वया ।
नदी महाकृष्णतोया पापस्य दमनी तथा ॥ १५१ ॥</p>
</details>
<details><summary>मूलम्</summary>
<p>अतीत्य तां नदीं पूर्वभागे दमनिकाह्वया ।
नदी महाकृष्णतोया पापस्य दमनी तथा ॥ १५१ ॥</p>
</details>
<details open><summary>विश्वास-प्रस्तुतिः</summary>
<p>ततो वृद्धाह्वया चाभूदपरा सरिदुत्तमा ।
तस्या नद्याः पूर्वभागे गङ्गावत् फलदायिनी ॥ १५२ ॥</p>
</details>
<details><summary>मूलम्</summary>
<p>ततो वृद्धाह्वया चाभूदपरा सरिदुत्तमा ।
तस्या नद्याः पूर्वभागे गङ्गावत् फलदायिनी ॥ १५२ ॥</p>
</details>
<details open><summary>विश्वास-प्रस्तुतिः</summary>
<p>माघं तु सकलं मासं स्नात्वा मुक्तिमवाप्नुयात् ।
तथा दमनिकायां च परं निर्वाणमाप्नुयात् ॥ १५३ ॥</p>
</details>
<details><summary>मूलम्</summary>
<p>माघं तु सकलं मासं स्नात्वा मुक्तिमवाप्नुयात् ।
तथा दमनिकायां च परं निर्वाणमाप्नुयात् ॥ १५३ ॥</p>
</details>
<details open><summary>विश्वास-प्रस्तुतिः</summary>
<p>ततः पूर्वे परा देवी नाम्ना सा सरिदुत्तमा ।
महती दिव्ययमुना यमुनावत् फलप्रदा ॥ १५४ ॥</p>
</details>
<details><summary>मूलम्</summary>
<p>ततः पूर्वे परा देवी नाम्ना सा सरिदुत्तमा ।
महती दिव्ययमुना यमुनावत् फलप्रदा ॥ १५४ ॥</p>
</details>
<details open><summary>विश्वास-प्रस्तुतिः</summary>
<p>दक्षिणाद्रिसमुद्भूता दक्षिणोदधिगामिनी ।
तस्यां तु कार्तिकं मासं स्नात्वा मुक्तिमवाप्नुयात् ॥ १५५ ॥</p>
</details>
<details><summary>मूलम्</summary>
<p>दक्षिणाद्रिसमुद्भूता दक्षिणोदधिगामिनी ।
तस्यां तु कार्तिकं मासं स्नात्वा मुक्तिमवाप्नुयात् ॥ १५५ ॥</p>
</details>
<details open><summary>विश्वास-प्रस्तुतिः</summary>
<p>इह चैवोत्तमान् भोगान् भागधेयान् प्रतिष्ठितान् ।
तन्मध्ये भैरवो देवो भर्ग सम्भोगसम्भवः ॥ १५६ ॥</p>
</details>
<details><summary>मूलम्</summary>
<p>इह चैवोत्तमान् भोगान् भागधेयान् प्रतिष्ठितान् ।
तन्मध्ये भैरवो देवो भर्ग सम्भोगसम्भवः ॥ १५६ ॥</p>
</details>
<details open><summary>विश्वास-प्रस्तुतिः</summary>
<p>उर्जयाख्ये वरगिरावस्त्युपत्यकभूतिगः ।
योऽसौ शरभरूपस्य मध्यखण्डोऽतिभैरवः ॥ १५७ ॥</p>
</details>
<details><summary>मूलम्</summary>
<p>उर्जयाख्ये वरगिरावस्त्युपत्यकभूतिगः ।
योऽसौ शरभरूपस्य मध्यखण्डोऽतिभैरवः ॥ १५७ ॥</p>
</details>
<details open><summary>विश्वास-प्रस्तुतिः</summary>
<p>स एव भैरवाख्योऽयं पञ्चवक्त्रस्य मन्त्रकैः ।
सम्पूज्य तत्र मतिमान् स याति शिवलोकताम् ॥ १५८ ॥</p>
</details>
<details><summary>मूलम्</summary>
<p>स एव भैरवाख्योऽयं पञ्चवक्त्रस्य मन्त्रकैः ।
सम्पूज्य तत्र मतिमान् स याति शिवलोकताम् ॥ १५८ ॥</p>
</details>
<details open><summary>विश्वास-प्रस्तुतिः</summary>
<p>कामेश्वरस्य या पूजा कथिता नीलनिर्णये ।
सम्पूज्य पर्वतश्रेष्ठे दुर्जये चाचलोत्तमे ॥ १५९ ॥</p>
</details>
<details><summary>मूलम्</summary>
<p>कामेश्वरस्य या पूजा कथिता नीलनिर्णये ।
सम्पूज्य पर्वतश्रेष्ठे दुर्जये चाचलोत्तमे ॥ १५९ ॥</p>
</details>
<details open><summary>विश्वास-प्रस्तुतिः</summary>
<p>तत्र भैरवगङ्गास्ति सरो वै भैरवाह्वयम् ।
तयोः स्नात्वा नरो याति शिवलोकं सनातनम् ॥ १६० ॥</p>
</details>
<details><summary>मूलम्</summary>
<p>तत्र भैरवगङ्गास्ति सरो वै भैरवाह्वयम् ।
तयोः स्नात्वा नरो याति शिवलोकं सनातनम् ॥ १६० ॥</p>
</details>
<details open><summary>विश्वास-प्रस्तुतिः</summary>
<p>दुर्जयाख्यस्य पूर्वस्यां पुर नाम वरासनम् ।
तद्दक्षिणे महाशैलः क्षोभको नाम नामतः ॥ १६१ ॥</p>
</details>
<details><summary>मूलम्</summary>
<p>दुर्जयाख्यस्य पूर्वस्यां पुर नाम वरासनम् ।
तद्दक्षिणे महाशैलः क्षोभको नाम नामतः ॥ १६१ ॥</p>
</details>
<details open><summary>विश्वास-प्रस्तुतिः</summary>
<p>तस्मिन् गिरौ शिलापृष्ठे रक्तदेवी व्यवस्थिता ।
पञ्चपुष्करिणी नाम्ना पञ्चयोनिस्वरूपिणी ॥ १६२ ॥</p>
</details>
<details><summary>मूलम्</summary>
<p>तस्मिन् गिरौ शिलापृष्ठे रक्तदेवी व्यवस्थिता ।
पञ्चपुष्करिणी नाम्ना पञ्चयोनिस्वरूपिणी ॥ १६२ ॥</p>
</details>
<details open><summary>विश्वास-प्रस्तुतिः</summary>
<p>अञ्चभिर्दुर्गायोनिभिः पूजयेत् पञ्चवक्त्रकम् ।
स्थिता रमयितुं तत्र नित्यमेव हिमाद्रिजा ॥ १६३ ॥</p>
</details>
<details><summary>मूलम्</summary>
<p>अञ्चभिर्दुर्गायोनिभिः पूजयेत् पञ्चवक्त्रकम् ।
स्थिता रमयितुं तत्र नित्यमेव हिमाद्रिजा ॥ १६३ ॥</p>
</details>
<details open><summary>विश्वास-प्रस्तुतिः</summary>
<p>तच्छैलपूर्वभागे तु कान्ता नाम महानदी ।
दक्षिणं सागरं याति प्रथमं चोत्तरस्रवा ॥ १६४ ॥</p>
</details>
<details><summary>मूलम्</summary>
<p>तच्छैलपूर्वभागे तु कान्ता नाम महानदी ।
दक्षिणं सागरं याति प्रथमं चोत्तरस्रवा ॥ १६४ ॥</p>
</details>
<details open><summary>विश्वास-प्रस्तुतिः</summary>
<p>दिव्यं कुण्डं महाकुण्डम् अच्छैलोपत्यकाक्षितौ ।
संस्थितं तत्र स्नात्वा तु तां देवीं परिपूजयेत् ॥ १६५ ॥</p>
</details>
<details><summary>मूलम्</summary>
<p>दिव्यं कुण्डं महाकुण्डम् अच्छैलोपत्यकाक्षितौ ।
संस्थितं तत्र स्नात्वा तु तां देवीं परिपूजयेत् ॥ १६५ ॥</p>
</details>
<details open><summary>विश्वास-प्रस्तुतिः</summary>
<p>दिव्यकुण्डे नरः स्नात्वा पञ्चपुष्करणीं शिवाम् ।
यः पूजयेन्महाभागः स योनौ न हि जायते ॥ १६६ ॥</p>
</details>
<details><summary>मूलम्</summary>
<p>दिव्यकुण्डे नरः स्नात्वा पञ्चपुष्करणीं शिवाम् ।
यः पूजयेन्महाभागः स योनौ न हि जायते ॥ १६६ ॥</p>
</details>
<details open><summary>विश्वास-प्रस्तुतिः</summary>
<p>पञ्चयोन्यः पुष्करिणीः पञ्चैव परिसंस्थिताः ।
यतस्ततः पञ्चरूपा पञ्चपुष्करिणी मता ॥ १६७ ॥</p>
</details>
<details><summary>मूलम्</summary>
<p>पञ्चयोन्यः पुष्करिणीः पञ्चैव परिसंस्थिताः ।
यतस्ततः पञ्चरूपा पञ्चपुष्करिणी मता ॥ १६७ ॥</p>
</details>
<details open><summary>विश्वास-प्रस्तुतिः</summary>
<p>अथाबकुल-पुष्पाणि तथैताः पञ्चयोनयः ।
पञ्चपुष्करिणीदेव्यः प्रचण्डाः सर्वकामदाः ॥ १६८ ॥</p>
</details>
<details><summary>मूलम्</summary>
<p>अथाबकुल-पुष्पाणि तथैताः पञ्चयोनयः ।
पञ्चपुष्करिणीदेव्यः प्रचण्डाः सर्वकामदाः ॥ १६८ ॥</p>
</details>
<details open><summary>विश्वास-प्रस्तुतिः</summary>
<p>त्रिपुरायास्तु तन्त्रेण ताः पूज्याः साधकोत्तमैः ।
कामेश्वरीतन्त्रमन्त्रैरथवा पूजयेच्छिवाम् ॥ १६९ ॥</p>
</details>
<details><summary>मूलम्</summary>
<p>त्रिपुरायास्तु तन्त्रेण ताः पूज्याः साधकोत्तमैः ।
कामेश्वरीतन्त्रमन्त्रैरथवा पूजयेच्छिवाम् ॥ १६९ ॥</p>
</details>
<details open><summary>विश्वास-प्रस्तुतिः</summary>
<p>बालायास्त्रिपुरायास्तु मन्त्रमस्याः प्रकीर्तितम् ।
कामेश्वर्यास्तु वा मन्त्रं पूजनेऽस्याः प्रकीर्तितम् ॥ १७० ॥</p>
</details>
<details><summary>मूलम्</summary>
<p>बालायास्त्रिपुरायास्तु मन्त्रमस्याः प्रकीर्तितम् ।
कामेश्वर्यास्तु वा मन्त्रं पूजनेऽस्याः प्रकीर्तितम् ॥ १७० ॥</p>
</details>
<details open><summary>विश्वास-प्रस्तुतिः</summary>
<p>उग्रचण्डा प्रचण्डा च चण्डोग्रा चण्डनायिका ।
चण्डा चेति च योगिन्यः पञ्चास्याः परिकीर्तिताः ॥ १७१ ॥</p>
</details>
<details><summary>मूलम्</summary>
<p>उग्रचण्डा प्रचण्डा च चण्डोग्रा चण्डनायिका ।
चण्डा चेति च योगिन्यः पञ्चास्याः परिकीर्तिताः ॥ १७१ ॥</p>
</details>
<details open><summary>विश्वास-प्रस्तुतिः</summary>
<p>शिवलिङ्गं च तत्रास्ति शिलायां हेरुकाह्वयम् ।
देवीदक्षिणपूर्वस्यां नायकं तं तु पूजयेत् ॥ १७२ ॥</p>
</details>
<details><summary>मूलम्</summary>
<p>शिवलिङ्गं च तत्रास्ति शिलायां हेरुकाह्वयम् ।
देवीदक्षिणपूर्वस्यां नायकं तं तु पूजयेत् ॥ १७२ ॥</p>
</details>
<details open><summary>विश्वास-प्रस्तुतिः</summary>
<p>भैरवस्य तु मन्त्रेण पूजयित्वा दिवं व्रजेत् ।
निर्माल्यधारिणी देवी चण्डगौरीति कीर्तिता ॥ १७३ ॥</p>
</details>
<details><summary>मूलम्</summary>
<p>भैरवस्य तु मन्त्रेण पूजयित्वा दिवं व्रजेत् ।
निर्माल्यधारिणी देवी चण्डगौरीति कीर्तिता ॥ १७३ ॥</p>
</details>
<details open><summary>विश्वास-प्रस्तुतिः</summary>
<p>एतस्यां नरशार्दूल पुरा भर्गेण भाषिता ।
कान्तायां सलिले स्नात्वा वसन्ते मानवोत्तमः ॥ १७४ ॥</p>
</details>
<details><summary>मूलम्</summary>
<p>एतस्यां नरशार्दूल पुरा भर्गेण भाषिता ।
कान्तायां सलिले स्नात्वा वसन्ते मानवोत्तमः ॥ १७४ ॥</p>
</details>
<details open><summary>विश्वास-प्रस्तुतिः</summary>
<p>रूपवान् गुणवान् भूत्वा शिवलोकाय गच्छति ।
क्षोभकाख्याद् महाशैलादैशान्यां पर्वतोत्तमः ॥ १७५ ॥</p>
</details>
<details><summary>मूलम्</summary>
<p>रूपवान् गुणवान् भूत्वा शिवलोकाय गच्छति ।
क्षोभकाख्याद् महाशैलादैशान्यां पर्वतोत्तमः ॥ १७५ ॥</p>
</details>
<details open><summary>विश्वास-प्रस्तुतिः</summary>
<p>तुङ्गसन्ध्याचलो नाम वसिष्ठो यत्र शप्तवान् ।
निमिनाम्नस्तु राजर्षेः शापाद् ब्रह्मसुतः पुरा ॥ १७६ ॥</p>
</details>
<details><summary>मूलम्</summary>
<p>तुङ्गसन्ध्याचलो नाम वसिष्ठो यत्र शप्तवान् ।
निमिनाम्नस्तु राजर्षेः शापाद् ब्रह्मसुतः पुरा ॥ १७६ ॥</p>
</details>
<details open><summary>विश्वास-प्रस्तुतिः</summary>
<p>वसिष्ठो ह्यशरीरोऽभूत् तच्छापाच्च निमिस्तथा ।
ततो ब्रह्मोपदेशेन निर्जने कामरूपके ॥ १७७ ॥</p>
</details>
<details><summary>मूलम्</summary>
<p>वसिष्ठो ह्यशरीरोऽभूत् तच्छापाच्च निमिस्तथा ।
ततो ब्रह्मोपदेशेन निर्जने कामरूपके ॥ १७७ ॥</p>
</details>
<details open><summary>विश्वास-प्रस्तुतिः</summary>
<p>सन्ध्याचले तपस्तेपे तस्य विष्णुरभूत् तदा ।
प्रत्यक्षस्तस्य देवस्य बरदानान्महामुनिः ॥ १७८ ॥</p>
</details>
<details><summary>मूलम्</summary>
<p>सन्ध्याचले तपस्तेपे तस्य विष्णुरभूत् तदा ।
प्रत्यक्षस्तस्य देवस्य बरदानान्महामुनिः ॥ १७८ ॥</p>
</details>
<details open><summary>विश्वास-प्रस्तुतिः</summary>
<p>अमृतान्यवतार्याशु कुण्डं कृत्वा गिरेस्तटे ।
तत्र स्नात्वा च पीत्वा च शरीरं प्राप पूरितम् ॥ १७९ ॥</p>
</details>
<details><summary>मूलम्</summary>
<p>अमृतान्यवतार्याशु कुण्डं कृत्वा गिरेस्तटे ।
तत्र स्नात्वा च पीत्वा च शरीरं प्राप पूरितम् ॥ १७९ ॥</p>
</details>
<details open><summary>विश्वास-प्रस्तुतिः</summary>
<p>तस्मादमृतकृण्डाच्च सन्ध्या नाम नदीवरा ।
निःसृता तत्र चाप्लुत्य चिरायुरगदो भवेत् ॥ १८० ॥</p>
</details>
<details><summary>मूलम्</summary>
<p>तस्मादमृतकृण्डाच्च सन्ध्या नाम नदीवरा ।
निःसृता तत्र चाप्लुत्य चिरायुरगदो भवेत् ॥ १८० ॥</p>
</details>
<details open><summary>विश्वास-प्रस्तुतिः</summary>
<p>तस्मात् पूर्वं तु ललिता ललिताख्या सरिद्वरा ।
सागराद् दक्षिणात् पूर्वं महादेवावतारिता ॥ १८१ ॥</p>
</details>
<details><summary>मूलम्</summary>
<p>तस्मात् पूर्वं तु ललिता ललिताख्या सरिद्वरा ।
सागराद् दक्षिणात् पूर्वं महादेवावतारिता ॥ १८१ ॥</p>
</details>
<details open><summary>विश्वास-प्रस्तुतिः</summary>
<p>वैशाखशुक्लपक्षस्य तृतीयायां नरस्तु यः ।
कुर्याद् वै ललितास्नानं स शम्भुसदनं व्रजेत् ॥ १८२ ॥</p>
</details>
<details><summary>मूलम्</summary>
<p>वैशाखशुक्लपक्षस्य तृतीयायां नरस्तु यः ।
कुर्याद् वै ललितास्नानं स शम्भुसदनं व्रजेत् ॥ १८२ ॥</p>
</details>
<details open><summary>विश्वास-प्रस्तुतिः</summary>
<p>ललितायाः पूर्वतीरे भगवान्नाम पर्वतः ।
स्वयं विष्णुर्लिङ्गरूपी तत्रास्ते भगवान् हरिः ॥ १८३ ॥</p>
</details>
<details><summary>मूलम्</summary>
<p>ललितायाः पूर्वतीरे भगवान्नाम पर्वतः ।
स्वयं विष्णुर्लिङ्गरूपी तत्रास्ते भगवान् हरिः ॥ १८३ ॥</p>
</details>
<details open><summary>विश्वास-प्रस्तुतिः</summary>
<p>ललितायां नरः स्नात्वा द्वादश्यां शुक्लपक्षके ।
भगवन्तं समारुह्य यो यजेत् परमेश्वरम् ॥ १८४ ॥</p>
</details>
<details><summary>मूलम्</summary>
<p>ललितायां नरः स्नात्वा द्वादश्यां शुक्लपक्षके ।
भगवन्तं समारुह्य यो यजेत् परमेश्वरम् ॥ १८४ ॥</p>
</details>
<details open><summary>विश्वास-प्रस्तुतिः</summary>
<p>स याति विष्णुसदनं शरीरेण विराजता ।
एताः पूर्वोदिता नद्यः सर्वाश्चैवोत्तरस्रवाः ॥ १८५ ॥</p>
</details>
<details><summary>मूलम्</summary>
<p>स याति विष्णुसदनं शरीरेण विराजता ।
एताः पूर्वोदिता नद्यः सर्वाश्चैवोत्तरस्रवाः ॥ १८५ ॥</p>
</details>
<details open><summary>विश्वास-प्रस्तुतिः</summary>
<p>क्रमात् तु दक्षिणं यान्ति सागरं जाह्नवीसमाः ।
कामाख्यां प्रथमं दृष्ट्वा स्नात्वा चैवोर्वशीजले ।
य एतासु चरेत् स्नानं स तु मुक्तिमवाप्नुयात् ॥ १८६ ॥</p>
</details>
<details><summary>मूलम्</summary>
<p>क्रमात् तु दक्षिणं यान्ति सागरं जाह्नवीसमाः ।
कामाख्यां प्रथमं दृष्ट्वा स्नात्वा चैवोर्वशीजले ।
य एतासु चरेत् स्नानं स तु मुक्तिमवाप्नुयात् ॥ १८६ ॥</p>
</details>
<p>इति श्रीकालिकापुराणे एकोनाशीतितमोऽध्यायः ॥ ७९ ॥</p>

  </div>
</article>


        

        



    <aside class="card border noPrint" id="section-tree-item-shAktam_kAlikA-purANam_79_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/purANam/shAktam/kAlikA-purANam/79/">७९ </a>
            <a data-toggle="collapse" href="#section-tree-item-body-shAktam_kAlikA-purANam_79_md" role="button" aria-expanded="false" aria-controls="section-tree-item-body-shAktam_kAlikA-purANam_79_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-shAktam_kAlikA-purANam_79_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ७९</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/purANam/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/purANam/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/purANam/actions/workflows/build.yml"><img src="https://github.com/vishvAsa/purANam/actions/workflows/build.yml/badge.svg"> Built </a> on 2025 Aug 27 11:57:01 UTC. (<a href="http://google.com/search?q=11%3a57%3a01%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
