+++
title = "०१४ जटायुषः वृत्तान्तः"
title_english = "014 Sri Rama s Contact with Jatayu"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-014-Jatayusho_Vruthanthaha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/3_araNyakANDam/02-panchavaTI-praveshaH/014_jaTAyuShaH_vRttAntaH.md">
<details><summary><h3>IITK ...{Loading}...</h3></summary>

Meeting of Rama and Jatayu Jatayu tells the story of the birth of all
beings, including his race.



#### श्लोकः
##### मूलम्
अथ पञ्चवटीं गच्छन्नन्तरा रघुनन्दनः।  
आससाद महाकायं गृध्रं भीमपराक्रमम्॥3.14.1॥

##### शब्दार्थः
अथ and then, रघुनन्दनः delight of the Raghus (Rama), पञ्चवटीम् to Panchavati, गच्छन्  while going, अन्तरा in the middle, महाकायम् of huge body, भीमपराक्रमम् of fearful strength गृध्रम् vulture, आससाद met.

##### आङ्ग्लानुवादः
On the way to Panchavati, Rama, the delight of the Raghu race, met a vulture with a huge body and fearful strength.



#### श्लोकः
##### मूलम्
तं दृष्ट्वा तौ महाभागौ वटस्थं रामलक्ष्मणौ।  
मेनाते राक्षसं पक्षिं ब्रुवाणौ को भवानिति॥3.14.2॥

##### शब्दार्थः
महाभागौ both the venerable, तौ रामलक्ष्मणौ  Rama and Lakshmana, वटस्थम् on the banyan tree, तं पक्षिम् that bird, दृष्ट्वा on seeing, भवान् you, कः who are, इति this way, ब्रुवाणौ (while) saying so, राक्षसम् demon, मेनाते thought.

##### आङ्ग्लानुवादः
Seeing the bird on the banyan tree, venerable Rama and Lakshmana mistook him for a demon and enquired who he was.



#### श्लोकः
##### मूलम्
स तौ मधुरया वाचा सौम्यया प्रीणयन्निव।  
उवाच वत्स मां विद्धि वयस्यं पितुरात्मनः॥3.14.3॥

##### शब्दार्थः
सः he, तौ to them, मधुरया sweetly, सौम्यया in a gentle way, वाचा in a tone, प्रीणयन्निव   pleasing them, उवाच said, वत्स dear child, माम् me, आत्मनः पितुः your father's, वयस्यम् friend, विद्धि know.

##### आङ्ग्लानुवादः
With a sweet, pleasing, and gentle voice he said to both of them, O dear know me to be a friend of your father.



#### श्लोकः
##### मूलम्
स तं पितृसखं बुद्ध्वा पूजयामास राघवः।  
स तस्य कुलमव्यग्रमथ पप्रच्छ नाम च॥3.14.4॥

##### शब्दार्थः
सः राघवः Rama, तम् him, पितृसखम् father's friend, बुद्ध्वा after knowing, पूजयामास paid obeisance, अथ then, सः he, अव्यग्रम् in a cool and composed manner, तस्य his, कुलम् lineage, नाम च name also, पप्रच्छ enquired of.

##### आङ्ग्लानुवादः
Rama knew he was a friend of his father. So he enquired in a cool, composed voice his name and his lineage.



#### श्लोकः
##### मूलम्
रामस्य वचनं श्रुत्वा सर्वभूतसमुद्भवम्।  
आचचक्षे द्विजस्तस्मै कुलमात्मानमेव च॥3.14.5॥

##### शब्दार्थः
द्विजः  bird, रामस्य Rama's, वचनम् word, श्रुत्वा  hearing, सर्वभूतसमुद्भवम् the origin of all beings, कुलम् family, आत्मानमेव च about his own family, तस्मै to him, आचचक्षे started narrating.

##### आङ्ग्लानुवादः
On hearing Rama's words, the bird started narrating the origin of all beings including his own familyः



#### श्लोकः
##### मूलम्
पूर्वकाले महाबाहो ये प्रजापतयोऽभवन्।  
तान्मे निगदतस्सर्वानादितश्शृणु राघव॥3.14.6॥

##### शब्दार्थः
महाबाहो O mightyarmed, राघव Rama, पूर्वकाले in ancient times, ये those, प्रजापतयः lords of creation, अभवन् were there, तान् सर्वान् all of them, मे while I, निगदतः mention, आदितः from the beginning, शृणु listen.

##### आङ्ग्लानुवादः
O mightyarmed Rama hear from me while I am telling you about the lords of  
creation from the very beginning.



#### श्लोकः
##### मूलम्
कर्दमः प्रथमस्तेषां विक्रीतस्तदनन्तरः।  
शेषश्च संश्रयश्चैव बहुपुत्रश्च वीर्यवान्॥3.14.7॥  
स्थाणुर्मरीचिरत्रिश्च क्रतुश्चैव महाबलः।  
पुलस्त्यश्चाङ्गिराश्चैव प्रचेताः पूलहस्तथा॥3.14.8॥  
दक्षो विवस्वानपरोऽरिष्टनेमिश्च राघव।  
काश्यपश्च महातेजास्तेषामासीच्च पश्चिमः॥3.14.9॥

##### शब्दार्थः
राघव O Raghava, तेषाम् of them, प्रथमः the first, कर्दमः Kardama, विक्रीतः Vikrita, तदनन्तरः thereafter, शेषश्च Sesha, बहुपुत्रः Bahuputra, वीर्यवान्, mighty one (courageous one) संश्रयश्चैव Samsraya, स्थाणुः Sthanu, मरीचिः Mareechi, अत्रिश्च and Atri, महाबलः mighty one, क्रतुश्च Kratu, पुलस्त्यः Pulasthya, अङ्गिराश्चैव Angirasa, प्रचेताः Pracheta, तथा similarly, पुलहः Pulaha, दक्षः Daksha, अपरः after that, विवस्वान् Vivasvan, अरिष्टनेमिश्च Arishtanemi, महातेजाः very glorious, काश्यपश्च Kasyapa, तेषाम् of them, पश्चिमः later, आसीच्च became the ruler.

##### आङ्ग्लानुवादः
O Rama among the lords of all beings the first was Kardama, the next was Vikritha, followed by Sesha, Samsrya Bahuputra, Sthanu, Mareechi, Atri and mighty Kratu, Pulastya, Angirasa, Pracheta, similarly Pulaha and Daksha.Following them were Vivasvan, Arishtanemi and the very glorious Kasyapa who was the last ruler.



#### श्लोकः
##### मूलम्
प्रजापतेस्तु दक्षस्य बभूवुरिति विश्रुतम्।  
षष्टिर्दुहितरो राम यशस्विन्यो महायशः॥3.14.10॥

##### शब्दार्थः
महायशः very  glorious, राम Rama, प्रजापतेः of the lords, दक्षस्य of Daksha, षष्टिः sixty, यशस्विन्यः glorious, दुहितरः daughters, बभूवुः इति were born thus, विश्रुतम् very well known .

##### आङ्ग्लानुवादः
O glorious Rama it is wellknown that Daksha, the creator had sixty daughters of great fame.



#### श्लोकः
##### मूलम्
काश्यपः प्रतिजग्राह तासामष्टौ सुमध्यमाः।  
अदितिं च दितिं चैव दनुमप्यथ कालिकाम्॥3.14.11॥  
ताम्रां क्रोधवशां चैव मनुं चाप्यनलामपि।

##### शब्दार्थः
काश्यपः Kasyapa, तासाम् among them, अदितिं च Aditi and, दितिं चैव Diti too, दनुमपि and Danu, अथ also, कालिकाम् Kalika, ताम्राम् Tamra, क्रोधवशां चैव Krodhavasa too, मनुं च and Manu, अनलामपि Anala, अष्टौ eight, सुमध्यमाः of beautiful waist, प्रतिजग्राह married,

##### आङ्ग्लानुवादः
Out of them(daughters of Daksha) Kasyapa married eight women of beautiful waist called Aditi, Diti, Danu also Kalika,Tamra, Krodhavasa, Anala and Manu.



#### श्लोकः
##### मूलम्
तास्तु कन्यास्ततः प्रीतः काश्यपः पुनरब्रवीत्॥3.14.12॥  
पुत्रांस् स्रैलोक्यभर्तृ़न्वै जनयिष्यथ मत्समान्।

##### शब्दार्थः
ततः then, प्रीतः a pleased man, काश्यपः Kasyapa, ताः कन्याः to those young wives, पुनः again, अब्रवीत् said, मत्समान् equal to me, त्रैलोक्यभर्तृ़न् rulers of the three worlds,  
पुत्रां sons, जनयिष्यथ may give birth to.

##### आङ्ग्लानुवादः
Kasyapa, pleased with them said to his young wives, Beget sons of my stature who can rule over the three worlds.



#### श्लोकः
##### मूलम्
अदितिस्तन्मना राम दितिश्च मनुजर्षभ॥3.14.13॥  
कालिका च महाबाहो शेषास्त्वमनसोऽभवन्।

##### शब्दार्थः
महाबाहो strongarmed, मनुजर्षभ bull among men, राम Rama, अदितिः Aditi, तन्मनाः engrossed in the thought, दितिश्च Diti, कालिका च and Kalika, शेषास्तु rest of them, अमनसः did not give serious thought, अभवन् became.

##### आङ्ग्लानुवादः
O best of men, O longarmed Rama while Aditi, Diti and Kalika seriously considered his advice, the rest of the wives did not.



#### श्लोकः
##### मूलम्
अदित्यां जज्ञिरे देवात्रयस्त्रिंशदरिंदम॥3.14.14॥  
आदित्या वसवो रुद्रा ह्यश्विनौ च परन्तप।

##### शब्दार्थः
अरिन्दम subduer of enemies, परन्तप scorcher of enemies, अदित्याम् to Aditi, आदित्याः Adityas(twelve), वसवः Vasus(eight), रुद्राः Rudras (eleven), अश्विनौ Asvins(two), त्रयस्त्रिंशत् thirtythree, देवाः deities, जज्ञिरे were born.

##### आङ्ग्लानुवादः
O Rama, subduer and scorcher of enemies to Aditi were born twelve Adityas, eight Vasus, eleven Rudras, and two Asvins, thirtythree deities in all.



#### श्लोकः
##### मूलम्
दितिस्त्वजनयत्पुत्रान् दैत्यांस्तात यशस्विनः॥3.14.15॥  
तेषामियं वसुमती पुराऽसीत्सवनार्णवा।

##### शब्दार्थः
तात dear child, दितिस्तु Diti bore, यशस्विनः glorious, दैत्यान् Daityas, पुत्रान् sons, अजनयत् gave birth to, सवनार्णवा including the forests and seas, इयम् this, वसुमती earth, तेषाम् to them, आसीत् belonged.

##### आङ्ग्लानुवादः
O dear Rama, Diti bore glorious sons called Daityas and this earth with all the forests and seas belonged to them.



#### श्लोकः
##### मूलम्
दनुस्त्वजनयत्पुत्रमश्वग्रीवमरिन्दम॥3.14.16॥  
नरकं कालकंचैव कालिकापि व्यजायत।

##### शब्दार्थः
अरिन्दम O subduer of enemies, दनुः Danu, अश्वग्रीवम् Hayagriva, पुत्रम् son, अजनयत् gave birth to, कालिकापि Kalika too, नरकम् Naraka, कालकं चैव Kalaka, व्यजायत gave birth to.

##### आङ्ग्लानुवादः
O subduer of enemies, to Danu was born Hayagriva and to Kalika, Naraka and Kalaka.



#### श्लोकः
##### मूलम्
क्रौञ्चीं भासीं तथा श्येनीं धृतराष्ट्रीं तथा शुकीम्॥3.14.17॥  
ताम्रापि सुषुवे कन्याः पञ्चैता लोकविश्रुताः।

##### शब्दार्थः
ताम्रापि Tamra also, क्रौञ्चीम् Krounchi, भासीम् Bhasi, तथा similarly, श्येनीम् Syeni, धृतराष्ट्रीम् Dhrutharashtri, तथा like that, शुकीम् Suki, एताः all of them, लोकविश्रुताः famous in the world, पञ्च five, कन्याः young girls, सुषुवे she gave birth to.

##### आङ्ग्लानुवादः
To Tamra were born, Krounchi, Bhasi, Syeni, Dhrutharashtri and Suki. Altogether they were five beautiful young maids famous in the world.



#### श्लोकः
##### मूलम्
उलूकाञ्जनयत्क्रौञ्ची भासी भासान्व्यजायत॥3.14.18॥  
श्येनी श्येनांश्च गृध्रांश्च व्यजायत सुतेजसः।  
धृतराष्ट्रीतु हंसांश्च कलहंसांश्च सर्वशः॥3.14.19॥

##### शब्दार्थः
क्रौञ्ची Krounchi, उलूकान् owls, जनयत् gave birth to, भासी Bhasi, भासान् Bhasa birds, व्यजायत delivered, श्येनी Syeni, सुतेजसः very bright, श्येनांश्च Syena birds(hawks), गृध्रांश्च Vultures, व्यजायत gave birh to, धृतराष्ट्री तु Dhrutharashtri too, हंसांश्च Swans, सर्वशः all types of swans, कलहंसांश्च waterbirds of sweet note.

##### आङ्ग्लानुवादः
Krounchi gave birth to owls, Bhasi to Bhasa birds, Synei to bright hawks and vultures, Dhrutharashtri to swans and chakravakas with sweet notes.



#### श्लोकः
##### मूलम्
चक्रवाकांश्च भद्रं ते विजज्ञे सापि भामिनी।  
शुकी नतां विजज्ञे तु नताया विनता सुता॥3.14.20॥

##### शब्दार्थः
सा she, भामिनी woman, चक्रवाकांश्चापि chakravakas too, विजज्ञे created, ते for you, भद्रम् welfare, शुकी Suki, नताम् of Nata, विजज्ञे gave birth to, विनता Vinata, नतायः from Nata, सुता daughter.

##### आङ्ग्लानुवादः
Dhrutharashtri, a female bird of great lustre gave birth to chakravakas too. Suki gave birth to Nata and from Nata, Vinata was born. Be blessed, O Rama



#### श्लोकः
##### मूलम्
दश क्रोधवशा राम विजज्ञे ह्यात्मसम्भवाः।  
मृगीं च मृगमन्दां च हरीं भद्रमदामपि॥3.14.21॥  
मातङ्गीमपि शार्दूलीं श्वेतां च सुरभिं तथा।  
सर्वलक्षणसम्पन्नां सुरसां कद्रुकामपि॥3.14.22॥

##### शब्दार्थः
राम Rama, क्रोधवशा Krodhavasa, मृगींच Mrugi, मृगमन्दां च Mrugamanda, हरीम् Hari, भद्रमदामपि Bhadramada, मातङ्गीमपि Matangi, शार्धूलीम् Sarduli, श्वेताम् Sweta, तथा सुरभिम् Surabhi, सर्वलक्षणसम्पन्नाम् endowed with all virtues, सुरसाम् Surasa, कद्रुकामपि Kadruka, दश ten, आत्मसम्भवा offsprings, विजज्ञे were born.

##### आङ्ग्लानुवादः
O Ramato Krodhavasa were born Mrugi, Mrugamanda, Hari, Bhadramada, Mathangi, Sardooli, Sweta, Surabhi and Surasa, Kadruva and endowed with all virtues.



#### श्लोकः
##### मूलम्
अपत्यं तु मृगास्सर्वे मृग्या नरवरोत्तम।  
ऋक्षाश्च मृगमन्दायास्सृमराश्चमरा स्तथा॥3.14.23॥

##### शब्दार्थः
नरवरोत्तम O best of men, सर्वे all kinds of, मृगाः animals, अपत्यम् offsprings, ऋक्षाश्च bears, सृमराः deer, तथा similarly, चमराश्च chamara deer, मृगमन्दायाः to Mrugamanda.

##### आङ्ग्लानुवादः
O best of men, all kinds of animals were born of Mrugi.To Mrugamanda were born bears and chamara (a different kind of deer).



#### श्लोकः
##### मूलम्
हर्याश्च हरयोऽपत्यं वानराश्च तरस्स्विनः।  
ततस्त्विरावतीं नाम जज्ञे भद्रमदा सुताम्॥3.14.24॥

##### शब्दार्थः
हरयः lions, वानराश्च monkeys also, तरस्स्विनः awift, हर्याः to Hari, अपत्यम् offspring, ततः as, भद्रमदा Bhadramada, इरावतीं नाम by name Iravati, सुताम् a daughter, जज्ञे gave birth to.

##### आङ्ग्लानुवादः
To Hari were born lions, and swiftmoving monkeys and to Bhadramada, a daughter by name Iravati.



#### श्लोकः
##### मूलम्
तस्यास्त्वैरावतः पुत्रो लोकनाथो महागजः।  
मातङ्ग्या स्त्वथ मातङ्गा अपत्यं मनुजर्षभ॥3.14.25॥

##### शब्दार्थः
लोकनाथः O lord of the world, ऐरावतः Airavata, महागजः mighty elephant, तस्याः her, पुत्रः son, मनुजर्षभ O bull among men, अथ and, मातङ्गाः elephants, मातङ्ग्याः of Matangi, अपत्यम् offspring.

##### आङ्ग्लानुवादः
O bull among men Matangi gave birth to elephants.The mighty elephant Airavata who became the lord of the world was born to Iravati.



#### श्लोकः
##### मूलम्
गोलाङ्गूलांश्च शार्दूली व्याघ्रांश्चाजनयत्सुतान्।  
दिशागजांश्च काकुत्स्थ श्वेताप्यजनयत्सुतान्॥3.14.26॥

##### शब्दार्थः
काकुत्स्थ O Kakutstha, शार्दूली Sarduli, गोलाङ्गूलांश्च playful roundbodied monkeys, व्याघ्रांश्च tigers, सुतान् sons, अजनयत् gave girth to, श्वेतापि and Sweta, दिशागजांश्च elephants of the  eight quarters of the globe, सुतान् as sons, अजनयत् gave birth to.

##### आङ्ग्लानुवादः
O Rama, Sarduli gave birth to tigers and playful, roundbodied monkeys called Golangula and Sweta delivered elephants as sons for guarding the eight quarters.



#### श्लोकः
##### मूलम्
ततो दुहितरौ राम सुरभिर्द्वेव्यजायत।  
रोहिणीं नाम भद्रं ते गन्धर्वीं च यशस्स्विनीम्॥3.14.27॥

##### शब्दार्थः
राम O Rama, ततः then, सुरभिः देवी the divine Surabhi, रोहिणीं नाम by name Rohini, यशस्स्विनीम् famed, गन्धर्वीं च Gandharvi too, दुहितरौ two daughters, अजायत gave birth to, ते भद्रम् be blessed.

##### आङ्ग्लानुवादः
Surabhi gave birth to Rohini and Gandharvi,the two famous daughters. May you be happy, Rama



#### श्लोकः
##### मूलम्
रोहिण्यजनयद्गावो गन्धर्वी वाजिनः सुतान्।  
सुरसाऽजनयन्नागान्राम कद्रूस्तु पन्नगान्॥3.14.28॥

##### शब्दार्थः
राम Rama, रोहिणी Rohini, गावः cows, अजनयत् procreated, गन्धर्वी Gandharvi, वाजिनः horses, सुतान् as chidren, सुरसा Surasa, नागान् cobras, कद्रूस्तु Kadru, पन्नगान् other serpents, अजनयत् procreated.

##### आङ्ग्लानुवादः
O Rama Rohini procreated cows, and Gandharvi, horses as offsprings. Surasa delivered cobras and Kadru, ordinary serpents.



#### श्लोकः
##### मूलम्
मनुर्मनुष्यान् जनयद्राम पुत्रान् यशस्विनः।  
ब्राह्मणान् क्षत्रियान् वैश्यान् शूद्रांश्च मनुजर्षभ॥3.14.29॥

##### शब्दार्थः
मनुजर्षभ O bull among men, राम Rama, मनु Manu, ब्राह्मणान् brahmins, क्षत्रियान् kshtriyas, वैश्यान् vaisyas, शूद्रांश्च and sudras , यशस्विनः illustrious, मनुष्यान् human beings, पुत्रान् sons, अजनयत् procreated.

##### आङ्ग्लानुवादः
O Rama, bull among men Manu procreated brahmins, kshatriyas, vaisyas and sudras all famed human beings.



#### श्लोकः
##### मूलम्
सर्वान् पुण्यफलान्वृक्षाननलापि व्यजायत।  
विनता च शुकीपौत्री कद्रूश्च सुरसास्वसा॥3.14.30॥

##### शब्दार्थः
अनलापि Anala too, पुण्यफलान् sacred fruits, सर्वान् of several kinds, वृक्षान् trees, व्यजायत procreated, विनता च and Vinata, शुकीपौत्री granddaughter of Suki, कद्रूश्च from Kadhruva सुरसास्वसा sibling of Surasa.

##### आङ्ग्लानुवादः
Anala (wife of Kasyapa) procreated trees with sacred fruits. Vinata was the granddaughter of Suki, and Kahdruva and Surasa were her sisters.



#### श्लोकः
##### मूलम्
कद्रूर्नागं सहस्रास्यं विजज्ञे धरणीधरम्।  
द्वौ पुत्रौ विनतायास्तु गरुडोऽरुण एव च॥3.14.31॥

##### शब्दार्थः
कद्रूः Kadhruva, सहस्रास्यम् thousandheaded, धरणीधरम् he which held the whole earth, नागम् serpent, विजज्ञे produced, विनतायास्तु of Vinata too, गरुडः Garuda, अरुण Aruna, एव च द्वौ two, पुत्रौ sons.

##### आङ्ग्लानुवादः
Kadhru produced a thousandhooded serpent(Adisesha) who held the whole earth on his head and Vinata, two sons, Garuda and Aruna.



#### श्लोकः
##### मूलम्
तस्माज्जातोऽहमरुणात्सम्पातिस्तु ममाग्रजः।  
जटायुरिति मां विद्धि श्येनीपुत्रमरिन्दम॥3.14.32॥

##### शब्दार्थः
अरिन्दम O Subduer of enemies, अहम् I, तस्मात् from him, अरुणात् from Aruna, जातः was born, सम्पातिः Sampati, मम my, अग्रजः elder brother, श्येनीपुत्रम् son of Syeni, माम् me, जटायुरिति as Jatayu, विद्धि know.

##### आङ्ग्लानुवादः
I am born to Aruna and my elder brother is Sampati. O subduer of enemies, know me as Jatayu, son of Syeni.



#### श्लोकः
##### मूलम्
सोऽहं वाससहायस्ते भविष्यामि यदीच्छसि।  
इदं दुर्गं हि कान्तारं मृगराक्षस सेवितम्॥3.14.33॥  
सीतां च तात रक्षिष्ये त्वयि याते सलक्ष्मणे।

##### शब्दार्थः
सः अहम् that I am, इच्छसि यदि if you so desire, ते to you, वाससहायः guard, भविष्यामि I shall be, दुर्गम् difficult, इदं कान्तारम् this forest, मृगराक्षससेवितम् full of wild animals and demons, तात dear, सलक्ष्मणे with Lakshmana, त्वयि you, याते having gone, सीताम् Sita, रक्षिष्ये will protect.

##### आङ्ग्लानुवादः
If you so desire I will be helpful to you in guarding your hut. O dear, it is a difficult forest full of wild animals and demons. When you and Lakshmana are away I will protect Sita.



#### श्लोकः
##### मूलम्
जटायुषं तं प्रतिपूज्य राघवो मुदा परिष्वज्य च सन्नतोऽभवत्।  
पितुर्हि शुश्राव सखित्वमात्मवान् जटायुषा सङ्कथितं पुनः पुनः॥3.14.34॥

##### शब्दार्थः
राघवः Rama, तं जटायुषम् to that Jatayu, प्रतिपूज्य having worshipped, मुदा with joy, परिष्वज्य च having embraced, सन्नतः bent down, अभवत् he became, आत्मवान् selfpossessed Rama, जटायुषा with Jatayu, पुनः पुनः again and again, सङ्कथितम् narrated, पितुः father's, सखित्वम् friendship, शुश्राव heard.

##### आङ्ग्लानुवादः
Rama worshipped  Jatayu and bending down, embraced him. He heard from him again and again several events relating to Jatayu's  friendship with his father.



#### श्लोकः
##### मूलम्
स तत्र सीतां परिदाय मैथिलीं सहैव तेनातिबलेन पक्षिणा।  
जगाम तां पञ्चवटीं सलक्ष्मणो रिपून्दिधक्षञ्छलभानि वानलः॥3.14.35॥

##### शब्दार्थः
सः Rama, मैथिलीम् princess of Mithila, सीताम् Sita, परिदाय leaving the responsibility, सलक्ष्मणः with Lakshmana, अतिबलेन by very strong bird, तेन by that, पक्षिणासहैव with Jatayu, अनलः fire, शलभानिव like moths, रिपून् enemies, दिधक्षन् desirous of burning, तां पञ्चवटीम् that Panchavati, जगाम went.

##### आङ्ग्लानुवादः
Entresting the protection of Sita, the princess of Mithila, to that strong vulture,  Jatayu, and accompanied by Lakshmana Rama went to Panchavati wishing to destroy the enemies like fire burning the moths.  

#### समाप्तिः
 श्रीमद्रामयणे वाल्मीकीय आदिकाव्ये अरण्यकाण्डे चतुर्दशस्सर्गः॥  
Thus ends the fourteenth sarga of Aranyakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/3_araNyakANDam/02-panchavaTI-praveshaH/014_jaTAyuShaH_vRttAntaH.md">
<details><summary><h3>भूषणम् ...{Loading}...</h3></summary>



अथ पञ्चवटीं गच्छन्नन्तरा रघुनन्दनः ।  

आससाद महाकायं गृध्रं भीमपराक्रमम्  ॥  ३।१४।१  ॥   

अथ गृध्रराजसमागमश्चतुर्दशे अथ पञ्चवटीमित्यादि  ॥  ३।१४।१  ॥   

  

तं दृष्ट्वा तौ महाभागौ वटस्थं रामलक्ष्मणौ ।  

मेनाते राक्षसं पक्षिं ब्रुवाणौ को भवानिति  ॥  ३।१४।२  ॥   

वटस्थम् अगस्त्योपदिष्टवटस्थम् । पक्षिमिति छान्दसं रूपम् । को भवानिति
ब्रुवाणौ सन्तौ राक्षसं मेनाते, राक्षसं मत्वा को भवानित्यब्रूतामित्यर्थः
 ॥  ३।१४।२  ॥   

  

स तौ मधुरया वाचा सौम्यया प्रीणयन्निव ।  

उवाच वत्स मां विद्धि वयस्यं पितुरात्मनः  ॥  ३।१४।३  ॥   

स तं पितृसखं बुद्ध्वा पूजयामास राघवः ।  

स तस्य कुलमव्यग्रमथ पप्रच्छ नाम च  ॥  ३।१४।४  ॥   

सौम्यया सौजन्यपरया । प्रीणयन्निवेति इवशब्द एवकारार्थः । आत्मन इत्यन्ते
इतिकरणं ज्ञेयम् । आत्मनो रामस्य  ॥  ३।१४।३,४  ॥   

  

रामस्य वचनं श्रुत्वा सर्वभूतसमुद्भवम् ।  

आचचक्षे द्विजस्तस्मै कुलमात्मानमेव च  ॥  ३।१४।५  ॥   

द्विजः आत्मानम् आत्मनाम  ॥  ३।१४।५  ॥   

  

पूर्वकाले महाबाहो ये प्रजापतयो ऽभवन् ।  

तान्मे निगदतः सर्वानादितः शृणु राघव  ॥  ३।१४।६  ॥   

कर्दमः प्रथमस्तेषां विश्रुतस्तदनन्तरः ।  

शेषश्च संश्रयश्चैव बहुपुत्रश्च वीर्यवान्  ॥  ३।१४।७  ॥   

  

स्थाणुर्मरीचिरत्रिश्च क्रुतश्चैव महाबलः ।  

पुलस्त्यश्चाङ्गिराश्चैव प्रचेताः पुलहस्तथा  ॥  ३।१४।८  ॥   

स्वोत्पत्तिं कथयिष्यन् प्रसङ्गादादौ सर्वभूतसमुद्भवमाह पूर्वकाल इत्यादि
 ॥  ३।१४।६८  ॥   

  

दक्षो विवस्वानपरो ऽरिष्टनेमिश्च राघव ।  

कश्यपश्च महातेजास्तेषामासीच्च पश्चिमः  ॥  ३।१४।९  ॥   

प्रजापतेस्तु दक्षस्य बभूवुरिति विश्रुतम् ।  

षष्टिर्दुहितरो राम यशस्विन्यो महायशः  ॥  ३।१४।१०  ॥   

अरिष्टनेमिरिति कश्यपविशेषणम्  ॥  ३।१४।९,१०  ॥   

  

कश्यपः प्रतिजग्राह तासामष्टौ सुमध्यमाः ।  

अदितिं च दितिं चैव दनुमप्यथ कालिकाम् ।  

ताम्रां क्रोधवशां चैव मनुं चाप्यनलामपि  ॥  ३।१४।११  ॥   

तासां दुहितृ़णां मध्ये अष्टौ कन्याः प्रतिजग्राह पर्यणैषीत्  ॥  ३।१४।११
 ॥   

  

तास्तु कन्यास्ततः प्रीतः कश्यपः पुनरब्रवीत् ।  

पुत्रांस्रैलोक्यभर्तृ़न् वै जनयिष्यथ मत्समान्  ॥  ३।१४।१२  ॥   

त्रैलोक्यभर्तृ़न् त्रैलोक्यरक्षणक्षमान्  ॥  ३।१४।१२  ॥   

  

अदितिस्तन्मना राम दितिश्च मनुजर्षभ ।  

कालिका च महाबाहो शेषास्त्वमनसो ऽभवन्  ॥  ३।१४।१३  ॥   

तन्मनाः तद्वचनदत्तावधाना । कालिका चेत्यत्र चकारेण मनुरप्युच्यते । तन्मना
इति दितिकालिकामनूनामपि विशेषणम् । चतस्रः प्रौढपुत्रोत्पादनमनसो ऽभवन्,
चतस्रो नाभवन्नित्यर्थः  ॥  ३।१४।१३  ॥   

  

अदित्यां जज्ञिरे देवास्त्रयस्त्रिंशदरिन्दम ।  

आदित्या वसवो रुद्रा ह्यश्विनौ च परन्तप  ॥  ३।१४।१४  ॥   

भर्तृवचनादरानादरफले दर्शयति अदित्यामित्यादिना । द्वादशादित्याः अष्टौ
वसवः एकादशः रुद्राः अश्विनौ द्वौ एवं त्रयस्त्रिंशत्  ॥  ३।१४।१४  ॥   

  

दितिस्त्वजनयत्पुत्रान् दैत्यांस्तात यशस्विनः ।  

तेषामियं वसुमती पुरासीत् सवनार्णवा  ॥  ३।१४।१५  ॥   

दनुस्त्वजनयत् पुत्रमश्वग्रीवमरिन्दम ।  

नरकं कालकं चैव कालिकापि व्यजायत  ॥  ३।१४।१६  ॥   

क्रौञ्चीं भासीं तथा श्येनीं धृतराष्ट्रीं तथा शुकीम् ।  

ताम्रापि सुषुवे कन्याः पञ्चैता लोकविश्रुताः  ॥  ३।१४।१७  ॥   

तेषां दितिपुत्राणाम्  ॥  ३।१४।१५१७  ॥   

  

उलूकान् जनयत् क्रौञ्ची भासी भासान् व्यजायत ।  

श्येनी श्येनांश्च गृध्रांश्च व्यजायत सुतेजसः  ॥  ३।१४।१८  ॥   

ताम्रावंशं प्रपञ्चयति उलूकानित्यादिना । जनयदित्यत्र
आगमशास्त्रस्यानित्यतया नाडागमः  ॥  ३।१४।१८  ॥   

  

धृतराष्ट्री तु हंसांश्च कलहंसांश्च सर्वशः ।  

चक्रवाकांश्च भद्रं ते विजज्ञे सापि भामिनी  ॥  ३।१४।१९  ॥   

अप्रसक्तवृत्तान्तानादरप्रितिषेधाय मध्ये भद्रं ते इत्युक्तिः । सा
भामिनीति धृतराष्ट्रीविशेषणम्  ॥  ३।१४।१९  ॥   

  

शुकी नतां विजज्ञे तु नताया विनता सुता  ॥  ३।१४।२०  ॥   

शुकी ताम्रापुत्री । विजज्ञे एवमादयोन्तर्भावितण्यर्थः शब्दाः  ॥  ३।१४।२०
 ॥   

  

दश क्रोधवशा राम विजज्ञे ह्यात्मसम्भवाः ।  

मृगीं च मगमन्दां च हरिं भद्रमदामपि  ॥  ३।१४।२१  ॥   

मातङ्गीमपि शार्दूलीं श्वोतां च सुरभिं तथा ।  

सर्वलक्षणसम्पन्नां सुरसां कद्रुकामपि  ॥  ३।१४।२२  ॥   

क्रोधवशा कश्यपपत्नी  ॥  ३।१४।२१,२२  ॥   

  

अपत्यं तु मृगाः सर्वे मृग्या नरवरोत्तम ।  

ऋक्षाश्च मृगमन्दायाः सृमराश्चमरास्तथा  ॥  ३।१४।२३  ॥   

अपत्यमिति जात्येकवचनम् । सृमराः स्त्रीणां केशसहायोपयुक्तनविनीलदीर्घवाला
मृगाः । चमराः चामरमृगाः  ॥  ३।१४।२३  ॥   

  

हर्याश्च हरयो ऽपत्यं वानराश्च तरस्विनः ।  

ततस्त्विरावतीं नाम जज्ञे भद्रमदा सुताम्  ॥  ३।१४।२४  ॥   

हरयः सिंहाः  ॥  ३।१४।२४  ॥   

  

तस्यास्त्वैरावतः पुत्रो लोकनाथो महागजः ।  

मातङ्गास्त्वथ मातङ्ग्या अपत्यं मनुजर्षभ  ॥  ३।१४।२५  ॥   

मातङ्गाः गजाः  ॥  ३।१४।२५  ॥   

  

गोलाङ्गूलांश्च शार्दूली व्याघ्रांश्चाजनयत् सुतान् ।  

दिशागजांश्च काकुत्स्थ श्वेताप्यजनयत् सुतान्  ॥  ३।१४।२६  ॥   

ततो दुहितरौ राम सुरभिर्द्वे व्यजायत ।  

रोहिणीं नाम भद्रं ते गन्धर्वीं च यशस्विनीम्  ॥  ३।१४।२७  ॥   

रोहिण्यजनयद्गा वै गन्धर्वी वाजिनः सुतान् ।  

सुरसा ऽजनयन्नागान् राम कद्रूस्तु पन्नगान्  ॥  ३।१४।२८  ॥   

गोलाङ्गूलाः अत्यन्तदीर्घलाङ्गूलाः मर्कटजातिविशेषाः । रोहिण्यजनयद्गा वै
इति पाठः । नागाः बहुफणाः सर्पाः । पन्नगाः केवलसर्पाः  ॥  ३।१४।२६२८  ॥   

  

मनुर्मनुष्यान् जनयद्राम पुत्रान् यशस्विनः ।  

ब्राह्मणान् क्षत्ित्रयान् वैश्यान् शूद्रांश्च मनजर्षभ ।  

सर्वान् पुण्यफलान् वृक्षाननलापि व्याजायत  ॥  ३।१४।२९  ॥   

मनुः कश्यपपत्नी । पुण्यफलान् चारुफलान् । "पुण्यं तु चारु" इत्यमरः ।
विषवृक्षनिम्बादयोपि महौषधत्वेन पुण्यफला एव । पिण्डफलानितिपाठे
पिण्डाकारफलानित्यर्थः । प्रायिकं चैतदिति बोध्यम्  ॥  ३।१४।२९  ॥   

  

विनता च शुकी पौत्री कद्रूश्च सुरसा स्वसा ।  

कद्रूर्नागं सहस्रस्यं विजज्ञे धरणीधरम्  ॥  ३।१४।३०  ॥   

द्वौ पुत्रौ विनतायास्तु गरुडो ऽरुण एव च ।  

तस्माज्जातो ऽहमरुणात् सम्पातिस्तु ममाग्रजः  ॥  ३।१४।३१  ॥   

एवं प्रासङ्गिकं परिसमाप्य स्वकुलमवतारयति विनता चेति । अत्र कद्व्रा
उपादानं स्वप्रतिपक्षकुलत्वेनेति केचित् । वस्तुतस्तु धरणीधरशेषजनकत्वेन
स्वकुलतुल्यत्वं वक्तुं "कद्रूर्नागं सहस्रास्यं विजज्ञे धरणीधरम्"
इत्युक्तम्  ॥  ३।१४।३०,३१  ॥   

  

जटायुरिति मां विद्धि श्येनीपुत्रमरिन्दम  ॥  ३।१४।३२  ॥   

श्येनीपुत्रमिति इयं च श्येनी पूर्वोक्ताया अन्या  ॥  यद्वा कश्यपसुता
श्येनीमाता कश्यपस्य पञ्चमो ऽरुणः । पिता कश्यपप्रजापतिः कूटस्थ इति
स्वीयवंशप्रभावो निवेदितः । विधिनिषेधयोस्तिर्यङ्क्ष्वभावान्न
मातृपुत्रयोरेकवंश्यत्वादिदोषः । अयं च सृष्टिक्रमो वैवस्वतमन्वन्तरप्रकारः
। अतो न पुराणान्तरविरोधः  ॥  ३।१४।३२  ॥   

  

सो ऽहं वाससहायस्ते भविष्यामि यदीच्छसि ।  

इदं दुर्गं हि कान्तारं मृगराक्षससेवितम् ।  

सीतां च तात रक्षिष्ये त्वयि याते सलक्ष्मणे  ॥  ३।१४।३३  ॥   

सो ऽहमिति । वाससहायः वासस्थले सीतायाः रक्षणे सहाय इत्यर्थः । यदीच्छसि,
उक्तार्थमिति शेषः । सहायापेक्षत्वे हेतुमाह इदमिति याते मृगयार्थमिति शेषः
 ॥  ३।१४।३३  ॥   

  

जटायुषं तं प्रतिपूज्य राघवो मुदा पिरष्वज्य च सन्नतो ऽभवत् ।  

पितुर्हि शुश्राव सखित्वमात्मवान् जटायुषा सङ्कथितं पुनः पुनः  ॥  ३।१४।३४
 ॥   

जटायुषमिति । सन्नतौ हेतुमाह पितुर्हीति  ॥  ३।१४।३४  ॥   

  

स तत्र सीतां परिदाय मैथिलीं सहैव तेनातिबलेन पक्षिणा ।  

जगाम तां पञ्चवटीं सलक्ष्मणो रिपून् दिधक्षन् शलभानिवानलः  ॥  ३।१४।३५  ॥   

इत्यार्षे श्रीरामायणे वाल्मीकीये आदिकाव्ये श्रीमदारण्यकाण्डे चतुर्दशः
सर्गः  ॥  १४  ॥   

सीतां तत्र परिदाय रक्षणाय जटायुवशां कृत्वेत्यर्थः । "यमाय त्वा
परिददाम्यसावन्तकाय त्वा परिददाम्यसौ" इत्यादौ तथा प्रयोगात् । शलभानिवानल
इत्यनेन लीलया विरोध्युन्मूलनाभिप्रायो ऽवगम्यते  ॥  ३।१४।३५  ॥   

इति श्रीगोविन्दराजविरचिते श्रीरामायणभूषणे रत्नमेखलाख्याने
आरण्यकाण्डव्याख्याने चतुर्दशः सर्गः  ॥  १४  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/3_araNyakANDam/02-panchavaTI-praveshaH/014_jaTAyuShaH_vRttAntaH.md">
<details><summary><h3>शिरोमणी ...{Loading}...</h3></summary>



पञ्चवटीप्रस्थानानन्तरकालिकं वृत्तान्तमाह--अथेत्यादिभिः । पञ्चवटीं गच्छन्
रघुनन्दनः अन्तरा मध्ये महाकायं गृध्रमथाससाद समङ्गलं प्राप  ॥  ३।१४।१  ॥   

  

तमिति । वनस्थं महाकायमत एव राक्षसं राक्षसत्वेन प्रतीयमानं तं जटायुषं
दृष्ट्वा महाभागौ रामलक्ष्मणौ पक्षिं पक्षिणं मेनाते को भवानिति विशेषं
ब्रुवाणौ अभवतां चेति शेषः  ॥  ३।१४।२  ॥   

  

स इति । सः ताभ्यां पृष्टः पक्षी हे वत्स आत्मनः स्वस्य पितुः वयस्यं सखायं
मां विद्धि जानीहि इति मधुरया वाचा प्रीणयन् तर्पयन्नेव उवाच । इव एवार्थे
 ॥  ३।१४।३  ॥   

  

स इति । तं पक्षिणं पितृसखं मत्वा राघवः पूजयामास । अथ अनन्तरमव्यग्रं यथा
स्यात्तथा तस्य कुलं नाम च पप्रच्छ  ॥  ३।१४।४  ॥   

  

रामस्येति । रामस्य वचनं श्रुत्वा कुलमात्मानं च द्विजः पक्षी तस्मै रामाय
आचचक्षे अत एव सर्वभूतसमुद्भवमुत्पत्तिप्रकारं चाचचक्षे  ॥  ३।१४।५  ॥   

  

उत्पत्तिवचनप्रकारमाह--पूर्वेत्यादिभि । हे महाबाहो पूर्वकाले ब्रह्मणः
प्रातःसमये ये प्रजापतयः अभवन् तान् निगदतो मे आदितः श्रृणु  ॥  ३।१४।६  ॥   

  

कर्दम इति । तेषां प्रजापतीनां प्रथमः पौर्वकालिकः कर्दमः तदभिधः तदनन्तरो
द्वतीय  

इत्यर्थः विकृतः, तदभिधः तृतीयः शेषः, चतुर्थः संश्रयः, पञ्चमो बहुपुत्रः,
षष्ठः स्थाणुः, सप्तमो मरीचिः, अष्टमो ऽत्रिः, नवमः क्रतुः, दशमः
पुलस्त्यः, एकादशो ऽङ्गिराः, द्वादशः प्रचेताः, त्रयोदशः पुलहः, चतुर्दशो
दक्षः, पञ्चदशो विवस्वान्, षोडशो ऽरिष्टनेमिः, सप्तदशः पश्चिमः,
पश्चाज्जातः कश्यपः आसीत् । श्लोकत्रयमेकान्वयि  ॥  ३।१४।७९  ॥   

  

प्रजापतेरिति । हे राम हे महायशः दक्षस्य प्रजापतेस्तु षष्टिर्दुहितरः
कन्याः बभूवुरिति अतः विख्याता बभूवुः  ॥  ३।१४।१०  ॥   

  

कश्यप इति । तासां दुहितृ़णां मध्ये अदित्याद्याः अष्टौ दुहितृ़ः कश्यपः
प्रतिजग्राह । यद्यपि कश्यपाय त्रयोदशेति भागवतेनेदं विरुध्यते तथापि
वक्ष्यमाणवंशोपयोगिनीत्वेनाष्टावेवात्र विवक्षिता इति न तद्विरोधः ।
सार्धश्लोक एकान्वयी  ॥  ३।१४।११  ॥   

  

ता इति । मत्समान् त्रैलोक्यभर्तृ़न् त्रिलोकीभरणसमर्थान् पुत्रान्
जनयिष्यथ इति ता अष्टौ कन्याः दक्षसुताः प्रीतः कश्यपः पुनरब्रवीत्  ॥ 
३।१४।१२  ॥   

  

अदितिरिति । अदितिप्रभृतिः तन्मनाः कश्यपोक्तिविषयकप्रीतिमती अभवत्
शेषास्तु अमनसः तदुक्तिविषयकप्रीत्यभाववत्यो ऽभवन् । एतेन तासां पुत्रेषु न
प्रीतिरिति ध्वनितम् अत एवासां कन्यैव वंशो वक्ष्यते  ॥  ३।१४।१३  ॥   

  

अदित्यामिति । आदित्यादयस्त्रयस्त्रिंशद्देवा अदित्यां जज्ञिरे तत्रादित्या
द्वादश वसवो ऽष्ठौ रुद्रा एकादश अश्विनौ द्वौ  ॥  ३।१४।१४  ॥   

  

दितिरिति । हे तात दितिस्तु यशस्विनः दैत्यान् पुत्रान् अजनयत् इयं
सवनार्णवा मही पुरा तेषामेवासीत्  ॥  ३।१४।१५  ॥   

  

दनुरिति । दनुस्तु अश्वग्रीवं पुत्रमजनयत्, नरकं कालकं च कालकापि व्यजायत
अजनयत्  ॥  ३।१४।१६  ॥   

  

क्रौञ्चीमिति । ताम्रा तु लोकविश्रुताः क्रौञ्च्याद्याः पञ्च कन्याः सुषुवे
 ॥  ३।१४।१७  ॥   

  

ताम्रासुतावंशमाह--उलूकानिति । क्रोञ्ची उलूकान् अजनयत् पक्षिविशेषान्
व्यजायत अजनयत् । श्येनी तु सुतेजसः श्येनान् गृध्रांश्च व्यजायत  ॥ 
३।१४।१८  ॥   

  

धृतराष्ट्रीति । धृतराष्ट्री सा भामिनी तु सर्वशः हंसान् राजहंसान्
कलहंसांश्च चक्रवाकांश्च विजज्ञे । श्रवणे रुच्युत्पादनायाह ते भद्रं
कल्याणम् । हे राम इति श्रृण्विति च शेषः  ॥  ३।१४।१९  ॥   

  

शुकीति । शुकी तु नतां विजज्ञे । नतायास्तु विनता सुता अभवदिति शेषः  ॥ 
३।१४।२०  ॥   

  

कश्यपस्त्रियाः ताम्रायाः सुतावंशमुक्त्वा ताम्रासपत्नीवंशमाह--दशेति ।
क्रोधवशा तु मृग्याद्याः दशात्मसंभवाः सुताः विजज्ञे । श्लोकद्वयमेकान्वयि
 ॥  ३।१४।२१२२  ॥   

  

क्रोधवशासुतावंशमाह--अपत्यमिति । हे नरवरोत्तम सर्वे मृगाः मृग्याः
क्रोधवशासुताया अपत्यम् । मृगमन्दायास्तु ऋक्षाः सृमराश्चमराश्च अपत्यम्  ॥ 
३।१४।२३  ॥   

  

तत इति । भद्रमदा तु इरावतीं नाम सुतां जज्ञे । तस्या इरावत्यास्तु लोकनाथः
सर्वैरीप्सितः महागज ऐरावतः पुत्रो जज्ञे  ॥  ३।१४।२४  ॥   

  

हर्या इति । हर्या अपत्यं तु हरयः सिंहाः तपस्विनो विचारशीला वानराश्च ।
शार्दूली तु गोलाङ्गूलान् व्याघ्रांश्च सुतानजनयत्  ॥  ३।१४।२५  ॥   

  

मातङ्ग्या इति । मातङ्ग्यास्तु मातङ्गाः गजा अपत्यम् । हे काकुत्स्थ
दिशागजं सुतं तु श्वेता अजनयत्  ॥  ३।१४।२६  ॥   

  

तत इति । सुरभिः रोहिणीं गन्धर्वां च द्वे दुहितरौ व्यजायत  ॥  ३।१४।२७  ॥   

  

रोहिणीति । रोहिणी गावः गाः अजनयत् । गन्धर्वी तु वाजिनो ऽश्वान्
सुतानजनयत् । सुरसा तु नागान् अजनयत् । कद्रूस्तु पन्नगान् अजनयत्  ॥ 
३।१४।२८  ॥   

  

क्रोधवशावंशमुक्त्वा तत्सपत्नीवंशमाहमनुरिति । कश्यपस्य स्त्री मनुस्तु
ब्राह्मणादीन् चतुरो मनुष्यानजनयत्  ॥  ३।१४।२९  ॥   

  

मुखत इति । मुखादिभ्यः क्रमशो ब्राह्मणादयो जाताः इति एवंप्रतिपादिका
श्रुतिः  ॥  ३।१४।३०  ॥   

  

सर्वानिति । अनला तु पुण्यफलान् वृक्षान् व्यजायत । विनता तु शुकीपौत्री
शुकी ताम्रायाः कश्यपस्त्रियाः पुत्री तत्पुत्री नता तत्पुत्री
विनतेत्यर्थः । कद्रूश्च सुरसासुता वर्णितेति शेषः  ॥  ३।१४।३१  ॥   

  

कद्रूरिति । कद्रूस्तु धरणीधरान्नागसहस्रं विजज्ञे ऽसुरसा ऽजनयन्नागान्
रामकद्रूश्च पन्नगान्ऽ इति पूर्वोक्तेः तु न विरोधः सुरसाया
धरणीधरनामातिरिक्तनागोत्पादिकत्वेन विरोधाभावात् । विनतायास्तु गरुडो
ऽरुणश्च द्वौ पुत्रौ  ॥  ३।१४।३२  ॥   

  

तस्मादिति । तस्मादरुणादहं जातः, संपातिस्तु मम अग्रजो ज्येष्ठभ्राता,
श्येनीपुत्रं मां तु जटायुरिति विद्धि  ॥  ३।१४।३३  ॥   

  

स इति । सः तव पितुः सखा अहं यदि त्वमिच्छसि तर्हि ते सहायो भविष्यामि ।
तत्संभवमाह--सलक्ष्मणे त्वयि याते कन्दमूलाद्यर्थं क्वचिद्गते सति सीतां
रक्षिष्ये एतेन जटायुषः त्रिकालज्ञत्वं सूचितम्  ॥  ३।१४।३४  ॥   

  

जटायुषमिति । जटायुषं प्रतिपूज्य परिष्वज्य च राघवः संनतः प्रसृतो ऽभवत्,
जटायुषा संकथितं पितुः सखित्वं तु पुनः पुनः शुश्राव च  ॥  ३।१४।३५  ॥   

  

स इति । स राघवः मैथिलीं सीतां परिधाय जटायुषः परिपाल्यत्वेन स्वीकृत्य
अतिबलेन पक्षिणा तेन जटायुषनापव सह रिपून् अनलः वह्निः शलभान् सपतङ्गानिव
दिधक्षन् तां प्रसिद्धां पञ्चवटीं जगाम । ऽदिधक्षन् शलभानिवानलःऽ इति पाठः
 ॥  ३।१४।३६  ॥   

  

इति श्रीमद्वाल्मीकीयरामायणव्याख्याने रामायणशिरोमणावारण्यकाण्डे चतुर्दशः
सर्गः  ॥  ३।१४  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/3_araNyakANDam/02-panchavaTI-praveshaH/014_jaTAyuShaH_vRttAntaH.md">
<details><summary><h3>तिलकम् ...{Loading}...</h3></summary>



अन्तरा मध्ये  ॥  ३।१४।१  ॥   

  

तं पक्षिणं राक्षसं मेनाते विज्ञातवन्तौ तं राक्षसं ब्रुवाणौ परस्परं
कथयन्तौ को भवानिति पप्रच्छतुरिति शेषः  ॥  ३।१४।२  ॥   

  

आत्मनः पितुः श्रीरामास्य तव पितुरित्यर्थः  ॥  ३।१४।३,४  ॥   

  

वचनम् वंशनामप्रश्नविषयकं वचनमित्यर्थ ।
स्वोत्पत्तिकथनप्रसङ्गात्सर्वभूतसमुद्भवमाचचक्ष इत्यर्थः । आत्मानमात्मनाम
चेत्यर्थः  ॥  ३।१४।५  ॥   

  

पूर्वकाले ब्रह्मणो ऽहरादिकाले तान्प्रजापतीन्  ॥  ३।१४।६  ॥   

  

कर्दमाद्याः सप्तदश प्रजापतयो बभूवुः  ॥  ३।१४।७९  ॥   

  

दक्षस्य षष्टिर्दुहितरो बभूवुरित्यन्वयः । महायश इति रामसंबुद्धिः  ॥ 
३।१४।१० ॥   

  

दक्षकन्यानां कश्यपपत्नीनां नामान्याह अदितिमित्यादि । अष्टावित्युपलक्षणम्
। कश्यपाय त्रयोदशेत्यन्यत्रोक्तेः, वक्ष्यमाणसन्तानोपयोगिन्यो ऽष्टाविति
वा  ॥  ३।१४।१११३  ॥   

  

तन्मनास्तत्सदृशपुत्राभिलाषवती । इदं दितिदनुकालकानां विशेषणम् । अमनसस्तथा
मनोरथहीनाः । तत्फलं तासां कन्यासन्तानं वक्ष्यति  ॥  ३।१४।१४  ॥   

  

अश्विनौ चेत्यन्तास्त्रयस्त्रिंशत्  ॥  ३।१४।१५  ॥   

  

तेषां दितिपुत्राणाम्  ॥  ३।१४।१६,१७  ॥   

  

क्रौञ्च्यादिसन्तानमाह उलूकानिति  ॥  ३।१४।१८,१९  ॥   

  

संबोधननाम मध्ये मध्ये भद्रं ते इति प्रयोगः । हे राम ते भद्रमस्तु ।
शृण्विति शेषः  ॥  ३।१४।२०  ॥   

  

क्रोधवशा कश्यपषष्ठपत्नी तस्या दशापत्यान्याह-- मृगीं चेति  ॥ 
३।१४।२१,२२ ॥   

  

सृमराः श्यामकेशपुच्छाः, चमराः श्वेतकेशपुच्छा इति भेदः  ॥  ३।१४।२३,२४  ॥   

  

हरयः सिंहाः । गोलाङ्गूला इति पूर्वान्वयि  ॥  ३।१४।२५२७  ॥   

  

गावः गा इत्यर्थः । नागा बहुफणाः सर्पाः, तदन्ये पन्नगा इति तीर्थः ।
निर्विषा नागाः, तदन्ये पन्नगा इति कतकः  ॥  ३।१४।२८  ॥   

  

जनयत् अजनयदित्यर्थः  ॥  ३।१४।२९  ॥   

  

उरसो बाहुमध्यात् । क्वचित्तु "बाहुभ्याम्" इति पाठः  ॥  ३।१४।३०  ॥   

  

अनलापि व्यजायतेत्यनेन कश्यपस्याष्टानामपि पत्नीनां सन्तानान्युक्त्वा
स्ववंशप्रदर्शनायाह-- विनता चेत्यादि । शुकीपौत्री शुकीपुत्री नता तस्या
विनता पुत्रीत्यर्थः । सुरसा कद्रूश्च नाम्ना सुते  ॥  ३।१४।३१  ॥   

  

नागसहस्रम् पन्नगसहस्रमित्यर्थः अतो नोक्तेन विरोधः  ॥  ३।१४।३२  ॥   

  

श्येनीपुत्रमिति । ननु ताम्रापुत्र्यं शुकीश्येन्यौ सा श्येनी
शुकीपौत्रीपुत्रस्यारुणस्य कथं भार्यौ चेत्, तत्सन्तानपरम्परापतिता अन्यैषा
श्येनीत्यदोषः, विधिनिषेधयोर्मनुष्याधिकारत्वाद्वा  ॥  ३।१४।३३  ॥   

  

वाससहायो वासस्थाने सीतारक्षणे सहायभूतः यदीच्छसि उक्तार्थमिति शेषः ।
तदेवाह-- सीतामिति । त्वयि याते मृगयाद्यर्थम्  ॥  ३।१४।३४,३५  ॥   

  

परिदाय रक्षणार्थं जटायुषे इति शेषः । "परिधाय" इति पाठे परिवार्येत्यर्थः
 ॥  ३।१४।३६  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽरण्यकाण्डे चतुर्दशः सर्गः  ॥  ३।१४  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/3_araNyakANDam/02-panchavaTI-praveshaH/014_jaTAyuShaH_vRttAntaH.md">
<details><summary><h3>द्राविडपाठः ...{Loading}...</h3></summary>


अथ पञ्चवटीं गच्छन्नन्तरा रघुनन्दनः।  
आससाद महाकायं गृध्रं भीमपराक्रमम् ॥ 3.14.1 ॥   
तं दृष्ट्वा तौ महाभागौ वटस्थं रामलक्ष्मणौ।  
मेनाते राक्षसं पक्षिं ब्रुवाणौ को भवानिति ॥ 3.14.2 ॥   
स तौ मधुरया वाचा सौम्यया प्रीणयन्निव।  
उवाच वत्स मां विद्धि वयस्यं पितुरात्मनः ॥ 3.14.3 ॥   
स तं पितृसखं बुद्ध्वा पूजयामास राघवः।  
स तस्य कुलमव्यग्रमथ पप्रच्छ नाम च ॥ 3.14.4 ॥   
रामस्य वचनं श्रुत्वा सर्वभूतसमुद्भवम्।  
आचचक्षे द्विजस्तस्मै कुलमात्मानमेव च ॥ 3.14.5 ॥   
पूर्वकाले महाबाहो ये प्रजापतयोऽभवन्।  
तान्मे निगदतः सर्वानादितः शृणु राघव ॥ 3.14.6 ॥   
कर्दमः प्रथमस्तेषां विश्रुतस्तदनन्तरः।  
शेषश्च संश्रयश्चैव बहुपुत्रश्च वीर्यवान् ॥ 3.14.7 ॥   
स्थाणुर्मरीचिरत्रिश्च क्रुतश्चैव महाबलः।  
पुलस्त्यश्चाङ्गिराश्चैव प्रचेताः पुलहस्तथा ॥ 3.14.8 ॥   
दक्षो विवस्वानपरोऽरिष्टनेमिश्च राघव।  
कश्यपश्च महातेजास्तेषामासीच्च पश्चिमः ॥ 3.14.9 ॥   
प्रजापतेस्तु दक्षस्य बभूवुरिति विश्रुतम्।  
षष्टिर्दुहितरो राम यशस्विन्यो महायशः ॥ 3.14.10 ॥   
अदितिं च दितिं चैव दनुमप्यथ कालिकाम्।  
ताम्रां क्रोधवशां चैव मनुं चाप्यनलामपि ॥ 3.14.11 ॥   
तास्तु कन्यास्ततः प्रीतः कश्यपः पुनरब्रवीत्।  
पुत्रांस्रैलोक्यभर्तॄन् वै जनयिष्यथ मत्समान् ॥ 3.14.12 ॥   
अदितिस्तन्मना राम दितिश्च मनुजर्षभ।  
कालिका च महाबाहो शेषास्त्वमनसोऽभवन् ॥ 3.14.13 ॥   
अदित्यां जज्ञिरे देवास्त्रयस्त्रिंशदरिन्दम।  
आदित्या वसवो रुद्रा ह्यश्विनौ च परन्तप ॥ 3.14.14 ॥   
दितिस्त्वजनयत्पुत्रान् दैत्यांस्तात यशस्विनः।  
तेषामियं वसुमती पुरासीत् सवनार्णवा ॥ 3.14.15 ॥   
दनुस्त्वजनयत् पुत्रमश्वग्रीवमरिन्दम।  
नरकं कालकं चैव कालिकापि व्यजायत ॥ 3.14.16 ॥   
क्रौञ्चीं भासीं तथा श्येनीं धृतराष्ट्रीं तथा शुकीम्।  
ताम्रापि सुषुवे कन्याः पञ्चैता लोकविश्रुताः ॥ 3.14.17 ॥   
उलूकान् जनयत् क्रौञ्ची भासी भासान् व्यजायत।  
श्येनी श्येनांश्च गृध्रांश्च व्यजायत सुतेजसः ॥ 3.14.18 ॥   
धृतराष्ट्री तु हंसांश्च कलहंसांश्च सर्वशः।  
चक्रवाकांश्च भद्रं ते विजज्ञे सापि भामिनी ॥ 3.14.19 ॥   
शुकी नतां विजज्ञे तु नताया विनता सुता ॥ 3.14.20 ॥   
दश क्रोधवशा राम विजज्ञे ह्यात्मसम्भवाः।  
मृगीं च मगमन्दां च हरिं भद्रमदामपि ॥ 3.14.21 ॥   
मातङ्गीमपि शार्दूलीं श्वोतां च सुरभिं तथा।  
सर्वलक्षणसम्पन्नां सुरसां कद्रुकामपि ॥ 3.14.22 ॥   
अपत्यं तु मृगाः सर्वे मृग्या नरवरोत्तम।  
ऋक्षाश्च मृगमन्दायाः सृमराश्चमरास्तथा ॥ 3.14.23 ॥   
हर्याश्च हरयोऽपत्यं वानराश्च तरस्विनः।  
ततस्त्विरावतीं नाम जज्ञे भद्रमदा सुताम् ॥ 3.14.24 ॥   
तस्यास्त्वैरावतः पुत्रो लोकनाथो महागजः।  
मातङ्गास्त्वथ मातङ्ग्या अपत्यं मनुजर्षभ ॥ 3.14.25 ॥   
गोलाङ्गूलांश्च शार्दूली व्याघ्रांश्चाजनयत् सुतान्।  
दिशागजांश्च काकुत्स्थ श्वेताप्यजनयत् सुतान् ॥ 3.14.26 ॥   
ततो दुहितरौ राम सुरभिर्द्वे व्यजायत।  
रोहिणीं नाम भद्रं ते गन्धर्वीं च यशस्विनीम् ॥ 3.14.27 ॥   
रोहिण्यजनयद्गा वै गन्धर्वी वाजिनः सुतान्।  
सुरसाऽजनयन्नागान् राम कद्रूस्तु पन्नगान् ॥ 3.14.28 ॥   
ब्राह्मणान् क्षत्त्रियान् वैश्यान् शूद्रांश्च मनजर्षभ।  
सर्वान् पुण्यफलान् वृक्षाननलापि व्याजायत ॥ 3.14.29 ॥   
विनता च शुकी पौत्री कद्रूश्च सुरसा स्वसा।  
कद्रूर्नागं सहस्रस्यं विजज्ञे धरणीधरम् ॥ 3.14.30 ॥   
द्वौ पुत्रौ विनतायास्तु गरुडोऽरुण एव च।  
तस्माज्जातोऽहमरुणात् सम्पातिस्तु ममाग्रजः ॥ 3.14.31 ॥   
जटायुरिति मां विद्धि श्येनीपुत्रमरिन्दम ॥ 3.14.32 ॥   
इदं दुर्गं हि कान्तारं मृगराक्षससेवितम्।  
सीतां च तात रक्षिष्ये त्वयि याते सलक्ष्मणे ॥ 3.14.33 ॥   
जटायुषं तं प्रतिपूज्य राघवो मुदा पिरष्वज्य च सन्नतोऽभवत्।  
पितुर्हि शुश्राव सखित्वमात्मवान् जटायुषा सङ्कथितं पुनः पुनः ॥ 3.14.34 ॥   
स तत्र सीतां परिदाय मैथिलीं सहैव तेनातिबलेन पक्षिणा।  
जगाम तां पञ्चवटीं सलक्ष्मणो रिपून् दिधक्षन् शलभानिवानलः ॥ 3.14.35 ॥   

</details>
</div>
