+++
title = "०६२ सम्पातिना स्वकथानिरूपणम्"
title_english = "062 Sampaati s legend contd"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-062-Sampaati_s_legend_[contd.].mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/4_kiShkindhAkANDam/05-daxiNAnveShaNam/062_sampAtinA_svakathAnirUpaNam.md">
<details><summary><h3>IITK ...{Loading}...</h3></summary>

The sage consoles Sampati -- Nishakara speaks about Rama coming to
destroy the demons and their king Ravana.



#### श्लोकः
##### मूलम्
एवमुक्ता मुनिश्रेष्ठ मरुदं दुःखितो भृशं।  
अथ ध्यात्वा मुहूर्तं तु भगवानिदमब्रवीत्॥4.62.1॥

##### शब्दार्थः
एवम् thus, उक्ता having spoken, मुनिश्रेष्ठः venerable sage, मरुदं roared, दुःखितो भृशं very sadly, अथ then, ध्यात्वा reflecting, मुर्हूतं for a moment, भगवान् divine sage, इदम् thus, अब्रवीत said.

##### आङ्ग्लानुवादः
'When thus I spoke to the venerable sage in that manner roaring very painfully the divine sage replied after reflecting silently for a momentः



#### श्लोकः
##### मूलम्
पक्षौ तु ते प्रपक्षौ च पुनरन्यौभविष्यतः।  
प्राणाश्च चक्षुषी चैव विक्रमश्च बलं च ते॥4.62.2॥

##### शब्दार्थः
पक्षौ तु wings, ते to you, प्रपक्षौ च and feathers, पुनः again, अन्यौ and other, प्राणाश्च life also, चक्षुषी eyes, चैव also, विक्रमश्च prowess, बलं च and strength, ते to you, भविष्यतः you will attain.

##### आङ्ग्लानुवादः
'You will get new wings and feathers and also other parts.You will attain vision, life, prowess and strength.



#### श्लोकः
##### मूलम्
पुराणे सुमहत्कार्यं भविष्यति मया श्रुतं।  
दृष्टं मे तपसा चैव श्रुत्वा च विदितं मम4.62.3॥

##### शब्दार्थः
पुराणे in the purana (history), सुमहत् very great, कार्यं task, भविष्यति will happen, मया by you, श्रुतं I heard, दृष्टं seen, मे with my, तपसा by the power of penance, चैव also, श्रुत्वाच I heard, मम me, विदितम् I came to know.

##### आङ्ग्लानुवादः
'I have foreseen with the power of my penance that a great task will be done by you. I have also heard about it in the Puranas and came to know of it.



#### श्लोकः
##### मूलम्
राजा दशरथो नाम कश्चिदिक्ष्वाकुनन्दनः।  
तस्य पुत्रो महातेजा रमोनाम भविष्यति॥4.62.4॥

##### शब्दार्थः
इक्ष्वाकुनन्दनः delight of the Ikshvaku family, दशरथो Dasaratha, नाम named, राजा king, कश्चित indeed, तस्य his, पुत्रो son, महा highly, तेजाः effulgent, रमो Rama, नाम by name, भविष्यति will beget.

##### आङ्ग्लानुवादः
'Indeed in the Ikshvaku family there will be a king named Dasaratha. He will beget a brilliant son named Rama.



#### श्लोकः
##### मूलम्
अरण्यं च सह र्भात्रा लक्ष्मणेनगमिष्यति।  
अस्मिन्नर्थे नियुक्तस् सन्पित्रा सत्यपराक्रमः॥4.62.5॥

##### शब्दार्थः
अस्मिन्नर्थे on account of, नियुक्तस्सन् assigned by, पित्रा his father, सत्यपराक्रमः strength of truth, सह भ्रात्रा with his brother, लक्ष्मणेन accompanied by Lakshmana, गमिष्यति will proceed, अरण्यं the forest.

##### आङ्ग्लानुवादः
'On account of the command of his father, Rama armed with the strength of truth will proceed to the forest with his brother Lakshmana.



#### श्लोकः
##### मूलम्
नैऋतो रावणो नाम तस्य भार्यां हरिष्यति।  
राक्षसेन्द्रो जनस्थनादवध्यस् सुरदानवैः4.62.6॥

##### शब्दार्थः
सुरदानवैः by gods and demons, अवध्यः indestructible, राक्षसेन्द्रो king of demons, रावणो by Ravana, नाम named, जनस्थनात् from Janasthana, नैऋतो in the southwest direction, तस्य his, भार्यां wife, हरिष्यति will be abducting.

##### आङ्ग्लानुवादः
'The king of demons, Ravana who is indestructible even by gods and demons will be  
abducting his wife from Janastahana.



#### श्लोकः
##### मूलम्
सा च कामैः प्रलोभ्यन्ती भक्ष्यैःभोज्यैश्च मैथिली।  
नभोक्ष्यति महाभागा दुःखे मग्ना यशस्विनी॥4.62.7॥

##### शब्दार्थः
महाभागा noble, यशस्विनी famed, दुःखे in sorrow, मग्ना immersed, न भोक्ष्यति will not eat, सा she, च and, कामैः pleasures, प्रलोभ्यन्ती however, भक्ष्यैः eatables, भोज्यैश्च to be enjoyed, मैथिली princess from Mithila.

##### आङ्ग्लानुवादः
'Immersed in grief, chaste and famed Sita, will not take any food or enjoy pleasures however much she is tempted.



#### श्लोकः
##### मूलम्
परमान्नंतु वैदेह्या ज्ञात्वा दास्यति वा सः।  
यदन्नममृतप्रख्यं सुराणामपिदुर्लभम्4.62.8॥

##### शब्दार्थः
सुराणाम् of gods, वैदेह्या by Sita, दास्यति avoiding to eat, ज्ञात्वा knowing, वा to, सः he, परमान्नंतु divine food, यदन्नम् as food, अमृतप्रख्यम्  like nectar, अपिदुर्लभं that which is difficult to get.

##### आङ्ग्लानुवादः
'Knowing that Vaidehi is not eating food(given by Ravana) Indra,the ruler of gods, will offer nectarlike food rare even for gods.



#### श्लोकः
##### मूलम्
तदन्नं मैथिलीप्राप्य विज्ञायेन्द्रादिदंत्विति।  
अग्रमुदृत्य रामाय भूतले निर्वपिष्यति॥4.62.9॥

##### शब्दार्थः
तदन्नं such food, मैथिली princess from Mithila, प्राप्य received, विज्ञाय having understood, अदिदंत्विति this is provided by, इन्द्रात् Indra, अग्रम् large portion, उदृत्य taken out, रामाय for Rama, भूतले on the earth, निर्वपिष्यति offers.

##### आङ्ग्लानुवादः
'Having understood that it has been provided by Indra, Sita will take out a large portion of it and pour it on the ground (as an offering to Rama) and say 'I offer it to Rama wherever he is on earth'.



#### श्लोकः
##### मूलम्
यदि जीवति मे भर्ता लक्ष्मणेन सह प्रभुः।  
देवत्वं गच्छ्तो र्वापि तयो रन्नमिदंत्विति4.62.10॥

##### शब्दार्थः
मे my, भर्ता husband, लक्ष्मणेन with Lakshmana, सह along with, प्रभुः king, यदि like that, जीवति if living, देवत्वं attained heaven, गच्छतः have gone, वापि or so, तयोः their, अन्नमिदंत्विति let this food be enjoyed by them.

##### आङ्ग्लानुवादः
'If my husband and Lakshmana are living or else even if they have attained heaven let this food be enjoyed by them', Sita will say.



#### श्लोकः
##### मूलम्
एष्यन्त्यन्वेषका स्तस्या रामदूताः प्लवांगमाः।  
आख़्येया राम महीषी त्वया तेभ्यो विहंगम4.62.11॥

##### शब्दार्थः
रामदूताः Rama's messenger, एष्यन्ति and others that way, अन्वेषका to search, तस्याः for her, प्लवांगमाः monkeys, आख़्येया narrate, रामः Rama, महीषी queen, त्वया your, तेभ्यो to them, विहंगम bird (Sampati).

##### आङ्ग्लानुवादः
'Rama's messenger and other monkeys will be coming to search for the his queen. O Sampati you should narrate this to them.



#### श्लोकः
##### मूलम्
सर्वथा हि नगन्तव्यमीदृशः क्व गमिष्यसि।  
देशकालौ प्रतीक्षस्व पक्षौ त्वं प्रतिपत्स्यसे4.62.12॥

##### शब्दार्थः
सर्वथा in all respects, हि indeed, न गन्तव्यम् should not leave, इदृशः remain here, क्व गमिष्यसि where can you go, देशकालौ time and place, प्रतीक्षस्व waiting for, पक्षौ wings, त्वं yours, प्रतिपत्स्यसे will again grow.

##### आङ्ग्लानुवादः
'It is good for you in all respects to remain here. Where can you go (without wings)? Wait for appropriate time and place. You will recover your wings'.



#### श्लोकः
##### मूलम्
नोत्सहेयमहंकर्तुमध्यैव त्वां सपक्षकम्।  
इहस्थ स्त्वं तु लोकानां हितं कार्यं करिष्यसि॥4.62.13॥

##### शब्दार्थः
नोत्सह not enthusiastic, इयम् for me, अहंकर्तु if I make you get (the wings), मध्यैव remain here, त्वां your, सपक्षकम् your wings, इहस्थः here itself, त्वं you, तु to you, लोकानां हितां good for the world, कार्यं task, करिष्यसि you will do.

##### आङ्ग्लानुवादः
'I am not enthusiastic about giving you the wings now. Remain here and carry on the work for the welfare of the world.



#### श्लोकः
##### मूलम्
त्वयापि खलु तत्कार्यं तयोश्चनृपपुत्रयोः।  
ब्राह्मणानां सुराणां च मुनीनां वासवस्य च॥4.62.14॥

##### शब्दार्थः
त्वया your, अपि and, खलु for all, तत् that, कार्यं task, तयोः for both of them, च and, नृपपुत्रयोः princes, ब्राह्मणानां for the brahmins, सुराणां च and gods, मुनीनां for sages, वासवस्यच and those who live here.

##### आङ्ग्लानुवादः
'(Carry on) the work not only for the princes (Rama and Lakshmana) but also for the brahmins, sages, gods and others who live here.



#### श्लोकः
##### मूलम्
इच्छाम्यहमपिद्रष्टुं भ्रातरौ रामलक्ष्मणौ।  
नेच्छेचिरं धारयुतुं प्राणां स्त्यक्ष्ये कलेबरं।  
महर्षि स्त्वब्रवीदेवं दृष्टतत्वार्थदर्शनः॥4.62.15॥

##### शब्दार्थः
इच्छाम desirous, अहं अपि I am also, द्रष्टुं to see, भ्रातरौ रामलक्ष्मणौ brothers Rama and Lakshmana, न not, इच्छा चिरं desire to live long, धारयुतुं to hold on, प्राणान् life, त्यक्ष्ये will give up, कलेबरं my body, महर्षिः sage, तु your, अब्रवीत् said, एवं this, दृष्टः after seeing, तत्वार्थदर्शनः knower of self.

##### आङ्ग्लानुवादः
'I also want to see Rama and Lakshmana. But I do not like to hold on to my life for long. Hence I will give up my body'. The knower of self, the sage (Nishakara) said this to Sampati.  

#### समाप्तिः
 श्रीमद्रामायणे वाल्मीकीय आदिकाव्ये किष्किन्धाकाण्डे  द्विषष्टितमस् सर्गः॥  
Thus ends the sixtysecond sarga in Kishkindakanda of the first epic, the Holy Ramayana composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/4_kiShkindhAkANDam/05-daxiNAnveShaNam/062_sampAtinA_svakathAnirUpaNam.md">
<details><summary><h3>भूषणम् ...{Loading}...</h3></summary>



एवमुक्त्वा मुनिश्रेष्ठमरुदं दुःखितो भृशम् ।  

अथ ध्यात्वा मुहूर्तं तु भगवानिदमब्रवीत्  ॥  ४।६२।१  ॥   

पक्षौ च ते प्रपक्षौ च पुनरन्यौ भविष्यतः ।  

प्राणाश्च चक्षुषी चैव विक्रमश्च बलं च ते  ॥  ४।६२।२  ॥   

पुराणे सुमहत्कार्यं भविष्यति मया श्रुतम् ।  

दृष्टं मे तपसा चैव श्रुत्वा च विदितं मम  ॥  ४।६२।३  ॥   

राजा दशरथो नाम कश्चिदिक्ष्वाकुनन्दनः  ॥   

तस्य पुत्रो महातेजा रामो नाम भविष्यति  ॥  ४।६२।४  ॥   

एवमुक्त्त्वेत्यादि  ॥  ४।६२।१४  ॥   

  

अरण्यं च सह भ्रात्रा लक्ष्मणेन गमिष्यति ।  

अस्मिन्नर्थे नियुक्तः सन् पित्रा सत्यपराक्रमः  ॥  ४।६२।५  ॥   

नैर्र्ऋतो रावणो नाम तस्य भार्यां हरिष्यति ।  

राक्षसेन्द्रो जनस्थानादवध्यः सुरदानवैः  ॥  ४।६२।६  ॥   

अरण्यमिति । अस्मिन्नर्थे अरण्यगमने  ॥  ४।६२।५,६  ॥   

  

सा च कामैः प्रलोभ्यन्ती भक्ष्यैर्भोज्यैश्च मैथिली ।  

न भोक्ष्यति महाभागा दुःखे मग्ना यशस्विनी  ॥  ४।६२।७  ॥   

काम्यन्त इति कामैः अपेक्षणीयैः । प्रलोभ्यन्ती प्रलोभ्यमाना  ॥  ४।६२।७
 ॥   

  

परमान्नं तु वैदेह्या ज्ञात्वा दास्यति वासवः ।  

यदन्नममृतप्रख्यं सुराणामपि दुर्लभम्  ॥  ४।६२।८  ॥   

तदन्नं मैथिली प्राप्य विज्ञायेन्द्रादिदं त्विति ।  

अग्रमुद्धृत्य रामाय भूतले निर्वपिष्यति  ॥  ४।६२।९  ॥   

यदि जीवति मे भर्ता लक्ष्मणेन सह प्रभुः ।  

देवत्वं गच्छतोर्वापि तयोरन्नमिदं त्विति  ॥  ४।६२।१०  ॥   

एष्यन्त्यन्वेषकास्तस्या रामदूताः प्लवङ्गमाः ।  

आख्येया राममहिषी त्वया तेभ्यो विहङ्गमाः  ॥  ४।६२।११  ॥   

सर्वथा हि न गन्तव्यमीदृशः क्क गमिष्यसि ।  

देशकालौ प्रतीक्षस्व पक्षौ त्वं प्रतिपत्स्यसे  ॥  ४।६२।१२  ॥   

नोत्सहेयमहं कर्तुमद्यैव त्वां सपक्षकम् ।  

इहस्थस्त्वं तु लोकानां हितं कार्यं करिष्यसि  ॥  ४।६२।१३  ॥   

परमान्नमिति । ज्ञात्वा, अनश(ना)नमिति शेषः  ॥  ४।६२।८१३  ॥   

  

त्वयापि खलु तत्कार्यं तयोश्च नृपपुत्रयोः ।  

ब्राह्मणानां सुराणां च मुनीनां वासवस्य च  ॥  ४।६२।१४  ॥   

इच्छाम्यहमपि द्रष्टुं भ्रातरौ रामलक्ष्मणौ ।  

नेच्छे चिरं धारयितुं प्राणांस्त्यक्ष्ये कलेवरम् ।  

महर्षिस्त्वब्रवीदेवं दृष्टतत्त्वार्थदर्शनः  ॥  ४।६२।१५  ॥   

इत्यार्षे श्रीरामायणे वाल्मीकीये आदिकाव्ये श्रीमत्किष्किन्धाकाण्डे
द्विषष्टितमः सर्गः  ॥  ६२  ॥   

त्वयापीति । नृपपुत्रयोः तत्प्रयोजनं त्वयापि कार्यं कर्तव्यम् ।
ब्राह्मणादीनां च कार्यमिति सम्बन्धः  ॥  ४।६२।१४,१५  ॥   

इति श्रीगोविन्दराजविरचिते श्रीरामायणभूषणे मुक्ताहाराख्याने
किष्किन्धाकाण्डव्याख्याने द्विषष्टितमः सर्गः  ॥  ६२  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/4_kiShkindhAkANDam/05-daxiNAnveShaNam/062_sampAtinA_svakathAnirUpaNam.md">
<details><summary><h3>शिरोमणी ...{Loading}...</h3></summary>



संपातिवृत्तान्तनिवेदनान्तरकालिकं वृत्तान्तमाह एवमित्यादिभिः ।
मुनिश्रेष्ठमेवमुक्त्वा भृशदुःखितो ऽहमरुदम् । अथ मद्रोदनदर्शनानन्तरं
मुहूर्तं ध्यात्वा भगवान् अतिसमर्थो मुनिरिदमब्रवीत्  ॥  ४।६२।१  ॥   

  

तद्वचनाकारमाह पक्षाविति । प्रपक्षौ तवात्यन्तस्वीकारविषयौ अन्यौ पक्षौ
चक्षुषी च भविष्यतः प्राणादयश्च भविष्यन्ति भविष्यत इत्यस्य
वचनविपरिणामेनान्यत्राप्यन्वयः  ॥  ४।६२।२  ॥   

  

तत्र गमकमाह पुराण इति । भविष्यं भविष्यत्कालिकं सुमहत् अत्यधिकं कार्यं
मया श्रुतं श्रुत्वा च विदितं निश्चितं तपसा तपोबलेन दृष्टं साक्षात्कृतम्
 ॥  ४।६२।३  ॥   

  

ननु किं तन्महत्कार्यमित्यत आह राजेत्यादिभिः । दशरथो नाम कश्चिद्राजा
भविष्यति तस्य पुत्रः रामो भविष्यति  ॥  ४।६२।४  ॥   

  

अरण्यमिति । सत्यपराक्रमो रामः तस्मिन् वनगमनरूपे अर्थे नियुक्तः सन्
अरण्यं गमिष्यति  ॥  ४।६२।५  ॥   

  

नैऋ़त इति । नैऋ़तो निऋ़तिकुलोद्भवः सुरदानवैरवध्यः रावणो नाम
राक्षसेन्द्रः तस्य रामस्य भार्यां हरिष्यति  ॥  ४।६२।६  ॥   

  

सेति । कामैः अन्येच्छाविषयभूतैः भक्ष्यैर्भोज्यैश्च प्रलोभ्यन्ती रावणेन
प्रलोभ्यमाना दुःखमग्रा सा रामभार्या न भोक्ष्यति भोक्ष्यते  ॥  ४।६२।७  ॥   

  

परमेति । वासव इन्द्रः ज्ञात्वा रावणदत्तं वैदेहीं न भुङ्क्ते इति विज्ञाय
सुराणामपि यद्दुर्लभम् अमृतप्रख्यं यदन्नं तत्परमान्नं पायसं वैदेह्याः
वैदेह्यै दास्यति  ॥  ४।६२।८  ॥   

  

तदिति । तत् इन्द्रप्रेषितमन्नं मैथिली प्राप्य इदमिन्द्रादागतमिति विज्ञाय
अग्रम् अग्रभागमुद्धृत्य रामाय रामं तर्पयितुं भूतले निर्वपिष्यति दास्यति
 ॥  ४।६२।९  ॥   

  

दानमन्त्रमाह यदीति । मे भर्ता लक्ष्मणश्च यदि जीवति इहैव
प्राणधारणानुकूलव्यापारं करोति तर्हि इहैव तयोः इदमन्नं प्राप्नुयादिति
शेषः, देवत्वं नित्यविहारवत्साकेतं गच्छतोर्वा इदमन्नं प्राप्नुयात्  ॥ 
४।६२।१०  ॥   

  

एष्यन्तीति । विहङ्गम हे संपाते प्रेषिताः रामदूताः प्लवङ्गमाः एष्यन्ति
अतः तेभ्यः राममहिषी त्वया आख्येया बोधितव्या तत्र तस्मिन्काले त्वं
स्वपक्षौ प्रतिपत्स्यसे प्राप्स्यसि अतः देशकालौ प्रतीक्षस्व ईदृशः
पक्षादिहीनस्त्वं क्व गमिष्यसि ते गमनयोग्यो देशो नास्तीत्यर्थः । अतः
सर्वथा त्वया न गन्तव्यम् । श्लोकद्वयमेकान्वयि  ॥  ४।६२।११,१२  ॥   

  

उत्सहेयमिति । यद्यपि त्वां सपक्षकं कर्तुम् अद्यैव उत्सहेयं तथापि न
करोमीति शेषः । तत्र हेतुः इहस्थस्त्वं लोकानां हितं सीतावृत्तान्तबोधनरूपं
कार्यं करिष्यसि । एतेन पक्षप्राप्तौ तव निश्चला स्थितिर्न भवितेति सूचितम्
 ॥  ४।६२।१३  ॥   

  

त्वयेति । नृपपुत्रादीनां तत् हितं त्वया ऽपि कार्यं तेन संपातेः
परमसज्जनत्वं सूचितम्  ॥  ४।६२।१४  ॥   

  

रामदर्शनस्य दुर्लभत्वं बोधयन्नाह इच्छामीति । रामलक्ष्मणौ द्रष्टुं
यद्यप्यहमपीच्छामि तथापि प्राणान् चिरं धारयितुं नेच्छे अतः कलेवरं
त्यक्ष्ये । दृष्टे साक्षात्कृते तत्त्वार्थदर्शने ब्रह्मवेदौ येन स
महर्षिः एवमब्रवीत् । सार्धश्लोक एकान्वयी  ॥  ४।६२।१५  ॥   

  

इति श्रीमद्वाल्मीकीयरामायणव्याख्याने रामायणशिरोमणौ किष्किन्धाकाण्डे
द्विषष्टितमः सर्गः  ॥  ४।६२  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/4_kiShkindhAkANDam/05-daxiNAnveShaNam/062_sampAtinA_svakathAnirUpaNam.md">
<details><summary><h3>तिलकम् ...{Loading}...</h3></summary>



एवमिति  ॥  ४।६२।१  ॥   

  

पक्षप्रपक्षौ सूक्ष्मपक्षमहापक्षौ प्राणाः पुष्टप्राणाः । चक्षुषी
उद्भूतशक्तिके  ॥  ४।६२।२  ॥   

  

पुराणे नारदादिभिरुच्यमाने भविष्यरामचरितरूपे पुराणे श्रुत्वा विदितं तपसा
दृष्टं च  ॥  ४।६२।३  ॥   

  

किं तत्राह-- राजेत्यादि  ॥  ४।६२।४  ॥   

  

तस्मिन्नर्थे ऽरण्यगमनरूपे  ॥  ४।६२।५,६  ॥   

  

प्रलोभ्यन्ती प्रलोभ्यमाना  ॥  ४।६२।७  ॥   

  

परमान्नं पायसम् ज्ञात्वा निराहारतामिति शेषः । वासवो दास्यति
स्वपुरुषद्वारेति शेषः  ॥  ४।६२।८  ॥   

  

इन्द्रादिन्द्रपुरुषात्, न तु रावणपुरुषादिति
विज्ञायाभूतलस्पर्शित्वादिरूपैर्देवचिह्नैः राम आगत्यैनं हत्वा त्वां
नयिष्यति । संवत्सरतृप्तिकरमिदमन्नं भुक्त्वा देवकार्यसिद्धये मनुष्यभावं
धृतवत्या प्राणा धर्तव्याः । "देवैरपि मनुष्यभावे आहारं विना जीवितुं न
शक्यते" इत्यादिवचनैश्च निश्चित्येत्यर्थः । निर्वपिष्यति दास्यति । ननु
त्रेतायामस्थिप्राणवासस्योक्तत्वाज्जीवितुं शक्यत एवेति चेन्न, तथा सत्यपि
क्षीणतायां देहवैरूप्ये रावणस्यानुरागभङ्गेन तत्पुण्याक्षये तस्य वधो न
स्यादिति रूपलावण्याद्यहानाय तद्दानेनादोषात् । रावणस्य तु तथैव
रूपादिदर्शनेन मद्दत्ताहाराग्रहणे ऽपि वन्यफलादीन्याहारं करोतीति बुद्ध्या
तस्यां नामनुष्यत्वनिश्चयः । एतेनाहारं विना ऽपि पूर्वरूपादिसत्त्वज्ञानेन
तस्य तस्याममनुष्यत्वबुद्धौ तत्संबन्धाद्रामे ऽपि तत्त्वबुद्धौ रामतो
रावणवधो न स्यादित्यपास्तम्  ॥  ४।६२।९  ॥   

  

दानमन्त्रः-- यदीति । यदि जीवति तदाप्युपतिष्ठतु । कालान्तरे देवत्वं
गच्छतोः प्राप्नुवतोरप्युपतिष्ठत्विति शेषः  ॥  ४।६२।१०  ॥   

  

तत्र लङ्कायाम् । गन्तुमेष्यन्त्यागमिष्यन्ति इहेति शेषः  ॥  ४।६२।११  ॥   

  

न गन्तव्यम् इमं देशं विहायेति शेषः  ॥  ४।६२।१२  ॥   

  

उत्सहेयम् यदि त्वया देवकार्यायेह स्थातव्यं स्यादिति शेषः । पक्षवत्त्वे
हि चापल्याद्गन्तव्यमेवेतो ऽन्यत्र त्वयेति भावः  ॥  ४।६२।१३  ॥   

  

लोकानामेवेत्येव न, अपि तु तयोर्नृपपुत्रयोस्तत्कार्यं दूतानां
सीताबोधनरूपं त्वया ऽपि कार्यं तवापि कर्तुमर्हम् तवापि देवांशत्वेन
त्वद्धितमपि तदिति भावः । तत्कार्यस्य लोकसंबन्धित्वं दर्शयति--
ब्राह्मणानामिति । तत्कार्यमिति शेषः  ॥  ४।६२।१४  ॥   

  

इच्छाम्यहमिति । दृष्टतत्त्वार्थदर्शनो दृष्टं सिद्धं तत्त्वार्थदर्शनं
यस्य स महर्षिरेवं भाव्यर्थमब्रवीत्, अतो हेतोरहमपि भ्रातरौ रामलक्ष्मणौ
द्रष्टुमिच्छामि । यदि महर्षिरेवं मां प्रति नावक्ष्यत्तदा प्राणांश्चिरं
धारयितुं नेच्छे नैच्छम्, अपि तु कलेवरं त्यक्ष्ये इत्येवैच्छमित्यर्थ इति
कतकः । अन्ये तु-- निशाकरवाक्यमेवेदम्, अहंपदार्थो ऽपि स एवेत्याहुः  ॥ 
४।६२।१५  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
किष्किन्धाकाण्डे द्विषष्टितमः सर्गः  ॥  ४।६२  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/4_kiShkindhAkANDam/05-daxiNAnveShaNam/062_sampAtinA_svakathAnirUpaNam.md">
<details><summary><h3>द्राविडपाठः ...{Loading}...</h3></summary>



  
एवमुक्त्वा मुनिश्रेष्ठमरुदं दुःखितो भृशम्।  
अथ ध्यात्वा मुहूर्तं तु भगवानिदमब्रवीत् ॥ 4.62.1 ॥   
पक्षौ च ते प्रपक्षौ च पुनरन्यौ भविष्यतः।  
प्राणाश्च चक्षुषी चैव विक्रमश्च बलं च ते ॥ 4.62.2 ॥   
पुराणे सुमहत्कार्यं भविष्यति मया श्रुतम्।  
दृष्टं मे तपसा चैव श्रुत्वा च विदितं मम ॥ 4.62.3 ॥   
राजा दशरथो नाम कश्चिदिक्ष्वाकुनन्दनः।  
तस्य पुत्रो महातेजा रामो नाम भविष्यति ॥ 4.62.4 ॥   
अरण्यं च सह भ्रात्रा लक्ष्मणेन गमिष्यति।  
अस्मिन्नर्थे नियुक्तः सन् पित्रा सत्यपराक्रमः ॥ 4.62.5 ॥   
नैर्र्ऋतो रावणो नाम तस्य भार्यां हरिष्यति।  
राक्षसेन्द्रो जनस्थानादवध्यः सुरदानवैः ॥ 4.62.6 ॥   
सा च कामैः प्रलोभ्यन्ती भक्ष्यैर्भोज्यैश्च मैथिली।  
न भोक्ष्यति महाभागा दुःखे मग्ना यशस्विनी ॥ 4.62.7 ॥   
परमान्नं तु वैदेह्या ज्ञात्वा दास्यति वासवः।  
यदन्नममृतप्रख्यं सुराणामपि दुर्लभम् ॥ 4.62.8 ॥   
तदन्नं मैथिली प्राप्य विज्ञायेन्द्रादिदं त्विति।  
अग्रमुद्धृत्य रामाय भूतले निर्वपिष्यति ॥ 4.62.9 ॥   
यदि जीवति मे भर्ता लक्ष्मणेन सह प्रभुः।  
देवत्वं गच्छतोर्वापि तयोरन्नमिदं त्विति ॥ 4.62.10 ॥   
एष्यन्त्यन्वेषकास्तस्या रामदूताः प्लवङ्गमाः।  
आख्येया राममहिषी त्वया तेभ्यो विहङ्गमाः ॥ 4.62.11 ॥   
सर्वथा हि न गन्तव्यमीदृशः क्क गमिष्यसि।  
देशकालौ प्रतीक्षस्व पक्षौ त्वं प्रतिपत्स्यसे ॥ 4.62.12 ॥   
नोत्सहेयमहं कर्तुमद्यैव त्वां सपक्षकम्।  
इहस्थस्त्वं तु लोकानां हितं कार्यं करिष्यसि ॥ 4.62.13 ॥   
त्वयापि खलु तत्कार्यं तयोश्च नृपपुत्रयोः।  
ब्राह्मणानां सुराणां च मुनीनां वासवस्य च ॥ 4.62.14 ॥   
नेच्छे चिरं धारयितुं प्राणांस्त्यक्ष्ये कलेवरम्।  
महर्षिस्त्वब्रवीदेवं दृष्टतत्त्वार्थदर्शनः ॥ 4.62.15 ॥   

</details>
</div>
