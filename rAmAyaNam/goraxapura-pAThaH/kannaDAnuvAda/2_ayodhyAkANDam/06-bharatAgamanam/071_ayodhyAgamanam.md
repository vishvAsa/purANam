+++
title = "०७१ अयोध्यागमनम्"
title_english = "071 Bharata reaches the city of Ayodhya"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-071-Ayodhyaa_Gamanam.mp3"></div>
</details>



<details><summary>ಭಾಗಸೂಚನಾ</summary>

ಸೈನ್ಯದೊಡನೆ ಭರತನ ಪ್ರಯಾಣ, ನದೀ-ನದ ಪರ್ವತಗಳನ್ನು ದಾಟಿ ಉಜ್ಜಿಹಾನ ನಗರದ ಉದ್ಯಾನವನಕ್ಕೆ ತಲುಪಿ, ಸೈನ್ಯಕ್ಕೆ ನಿಧಾನವಾಗಿ ಬರುವಂತೆ ಆಜ್ಞಾಪಿಸಿ ತೀವ್ರಗತಿಯಿಂದ ಅಯೋಧ್ಯೆಗೆ ಹೊರಟುದು, ಸಾಲವನವನ್ನು ದಾಟಿ ಅಯೋಧ್ಯೆಯ ಸಮೀಪಕ್ಕೆ ಬಂದು ಅಲ್ಲಿಯ ದುರವಸ್ಥೆಯನ್ನು ಗಮನಿಸಿದುದು, ಸಾರಥಿಯೊಡನೆ ದುಃಖವನ್ನು ತೋಡಿಕೊಳ್ಳುತ್ತಾ ರಾಜಭವನವನ್ನು ಪ್ರವೇಶಿಸಿದುದು
</details>

###### 1


<details><summary>ಮೂಲಮ್</summary>

ಸ ಪ್ರಾಙ್ಮುಖೋ ರಾಜಗೃಹಾದಭಿನಿರ್ಯಾಯ ವೀರ್ಯವಾನ್ ।  
ತತಃ ಸುದಾಮಾಂ ದ್ಯುತಿಮಾನ್ ಸಂತೀರ್ಯಾವೇಕ್ಷ್ಯ ತಾಂ ನದೀಮ್ ॥
</details>

###### 2


<details><summary>ಮೂಲಮ್</summary>

ಹ್ಲಾದನೀಂ ದೂರಪಾರಾಂ ಚ ಪ್ರತ್ಯಕ್ಸ್ರೋತಸ್ತರಂಗಿಣೀಮ್ ।  
ಶತದ್ರುಮತರಚ್ಛ್ರೀಮಾನ್ ನದೀಮಿಕ್ಷ್ವಾಕುನಂದನಃ ॥
</details>

<details><summary>ಅನುವಾದ</summary>

ರಾಜಗೃಹ ನಗರದಿಂದ ಹೊರಟ ಪರಾಕ್ರಮಿ ಭರತನು ಪೂರ್ವದಿಕ್ಕಿಗೆ ಹೊರಟನು.* ಆ ತೇಜಸ್ವೀ ರಾಜಕುಮಾರನು ದಾರಿಯಲ್ಲಿ ಸುದಾಮಾ ನದಿಯನ್ನು ದರ್ಶಿಸಿ, ಅದನ್ನು ದಾಟಿದನು. ಅನಂತರ ಇಕ್ಷ್ವಾಕುಕುಲನಂದನ ಶ್ರೀಮಾನ್ ಭರತನು ದೂರದವರೆಗೆ ಹರಡಿದ ಪಾತ್ರವುಳ್ಳ ಹ್ಲಾದಿನೀ ನದಿಯನ್ನು ದಾಟಿ, ಪಶ್ಚಿಮಾಭಿಮುಖಿಯಾಗಿ ಹರಿಯುವ ಶತದ್ರು ನದಿಯನ್ನು ದಾಟಿದನು.॥1-2॥
</details>

<details><summary>ಟಿಪ್ಪನೀ</summary>

* ಅಯೋಧ್ಯೆಯಿಂದ ಹೊರಟ ಐದುಮಂದಿ ದೂತರು ನೇರವಾದ ದಾರಿಯಿಂದ ರಾಜಗೃಹಕ್ಕೆ ಬಂದಿದ್ದರು. ಆದ್ದರಿಂದ ಅವರ ದಾರಿಯಲ್ಲಿ ಸಿಕ್ಕಿದ ಸ್ಥಾನಗಳು ಭರತನ ದಾರಿಯಲ್ಲಿ ಸಿಗಲಿಲ್ಲ. ಭರತನೊಂದಿಗೆ ರಥ, ಚತುರಂಗಸೈನ್ಯ ಇದ್ದುದರಿಂದ ಅವರ ನಿರ್ವಹಣೆಗಾಗಿ ಅನುಕೂಲ ಮಾರ್ಗದಿಂದ ಹೊರಟು ಅಯೋಧ್ಯೆಯನ್ನು ತಲುಪಿದ್ದನು. ಅದರಿಂದ ಇವನ ದಾರಿಯಲ್ಲಿ ಬೇರೆಯಾದ ಗ್ರಾಮ-ಸ್ಥಾನಗಳ ಉಲ್ಲೇಖ ದೊರೆಯುತ್ತದೆ.
</details>

###### 3


<details><summary>ಮೂಲಮ್</summary>

ಐಲಧಾನೇ ನದೀಂ ತೀರ್ತ್ವಾ ಪ್ರಾಪ್ಯ ಚಾಪರಪರ್ವತಾನ್ ।  
ಶಿಲಾಮಾಕುರ್ವತೀಂ ತೀರ್ತ್ವಾ ಹ್ಯಾಗ್ನೇಯಂ ಶಲ್ಯಕರ್ಷಣಮ್ ॥
</details>

<details><summary>ಅನುವಾದ</summary>

ಅಲ್ಲಿಂದ ಐಲಧಾನ ಎಂಬ ಊರಿಗೆ ಹೋಗಿ ಅಲ್ಲಿ ಹರಿಯುತ್ತಿರುವ ನದಿಯನ್ನು ದಾಟಿದನು. ಅನಂತರ ಅವರು ಅಮರಪರ್ವತ ಎಂಬ ರಾಜ್ಯಕ್ಕೆ ಹೋದರು. ಅಲ್ಲಿ ಶಿಲಾ ಎಂಬ ನದೀ ಹರಿಯುತ್ತಿತ್ತು. ಅದು ತನ್ನೊಳಗೆ ಬಿದ್ದಿರುವ ವಸ್ತುವನ್ನು ಕಲ್ಲಾಗಿಸಿಬಿಡುತ್ತಿತ್ತು. ಅದನ್ನು ದಾಟಿ ಭರತನು ಅಲ್ಲಿಂದ ಆಗ್ನೇಯ ದಿಕ್ಕಿನಲ್ಲಿ ಸ್ಥಿತವಾದ ಶಲ್ಯಕರ್ಷಣ ಎಂಬ ದೇಶಕ್ಕೆ ಹೋದನು, ಅಲ್ಲಿ ಶರೀರದಲ್ಲಿನ ಮುಳ್ಳನ್ನು ತೆಗೆಯಲು ಸಹಾಯವಾಗುವ ಔಷಧಿ ದೊರೆಯುತ್ತಿತ್ತು.॥3॥
</details>

###### 4


<details><summary>ಮೂಲಮ್</summary>

ಸತ್ಯಸಂಧಃ ಶುಚಿಭೂರ್ತ್ವಾ ಪ್ರೇಕ್ಷಮಾಣಃ ಶಿಲಾವಹಾಮ್ ।  
ಅಭ್ಯಗಾತ್ ಸ ಮಹಾಶೈಲಾನ್ವನಂ ಚೈತ್ರರಥಂ ಪ್ರತಿ ॥
</details>

<details><summary>ಅನುವಾದ</summary>

ಅನಂತರ ಸತ್ಯಪ್ರತಿಜ್ಞ ಭರತನು ಪವಿತ್ರವಾಗಿ ಶಿಲಾವಹಾ ಎಂಬ ನದಿಯನ್ನು ನೋಡಿದನು. (ಅದು ತನ್ನ ಪ್ರಖರ ಪ್ರವಾಹದಿಂದ ಬಂಡೆಗಳನ್ನೇ ಕೊಚ್ಚಿಕೊಂಡು ಹೋಗುತ್ತಿತ್ತು, ಅದರಿಂದ ಅದು ಶಿಲಾವಹಾ ಹೆಸರಿನಿಂದ ಪ್ರಸಿದ್ಧವಾಗಿತ್ತು) ಆ ನದಿಯನ್ನು ದರ್ಶಿಸಿ, ಅವನು ಮುಂದರಿದು ದೊಡ್ಡ-ದೊಡ್ಡ ಪರ್ವತಗಳನ್ನು ದಾಟಿ ಚೈತ್ರರಥ ಎಂಬ ವನವನ್ನು ತಲುಪಿದನು.॥4॥
</details>

###### 5


<details><summary>ಮೂಲಮ್</summary>

ಸರಸ್ವತೀಂ ಚ ಗಂಗಾ ಚ ಯುಗ್ಮೇನ ಪ್ರತಿಪದ್ಯ ಚ ।  
ಉತ್ತರಾನ್ ವೀರಮಾತ್ಸ್ಯಾನಾಂ ಭಾರುಂಡಂ ಪ್ರಾವಿಶದ್ವನಮ್ ॥
</details>

<details><summary>ಅನುವಾದ</summary>

ಬಳಿಕ ಪಶ್ಚಿಮವಾಹಿನೀ ಸರಸ್ವತೀ ಹಾಗೂ ಗಂಗಾ ಸಂಗಮವಾಗಿ ಅವನು ವೀರವತ್ಸ್ಯದೇಶದ ಉತ್ತರದ ದೇಶಗಳಲ್ಲಿ ಪದಾರ್ಪಣ ಮಾಡಿ, ಅಲ್ಲಿಂದ ಮುಂದಕ್ಕೆ ಹೋಗಿ ಭಾರುಂಡವನವನ್ನು ಹೊಕ್ಕನು.॥5॥
</details>

###### 6


<details><summary>ಮೂಲಮ್</summary>

ವೇಗಿನೀಂ ಚ ಕುಲಿಂಗಾಖ್ಯಾಂ ಹ್ಲಾದನೀಂ ಪರ್ವತಾವೃತಾಮ್ ।  
ಯಮುನಾಂ ಪ್ರಾಪ್ಯ ಸಂತೀರ್ಣೋ ಬಲಮಾಶ್ವಾಸಯತ್ತದಾ ॥
</details>

<details><summary>ಅನುವಾದ</summary>

ಮತ್ತೆ ಪರ್ವತಗಳಿಂದ ಸುತ್ತುವರಿದ ಕಾರಣ ಪ್ರಖರವೇಗದಿಂದ ಕಲಕಲನಾದ ಮಾಡುತ್ತಾ ಹರಿಯುವ ಕುಲಿಂಗಾ ನದಿಯನ್ನು ದಾಟಿ ಯಮುನೆಯ ತೀರಕ್ಕೆ ಬಂದು ಅವನು ಸೈನ್ಯಕ್ಕೆ ವಿಶ್ರಾಮ ನೀಡಿದನು.॥6॥
</details>

###### 7


<details><summary>ಮೂಲಮ್</summary>

ಶೀತೀಕೃತ್ಯ ತು ಗಾತ್ರಾಣಿ ಕ್ಲಾಂತಾನಾಶ್ವಾಸ್ಯ ವಾಜಿನಃ ।  
ತತ್ರ ಸ್ನಾತ್ವಾ ಚ ಪೀತ್ವಾ ಚ ಪ್ರಾಯಾದಾದಾಯ ಚೋದಕಮ್ ॥
</details>

###### 8


<details><summary>ಮೂಲಮ್</summary>

ರಾಜಪುತ್ರೋ ಮಹಾರಣ್ಯಮನಭೀಕ್ಷ್ಣೋಪಸೇವಿತಮ್ ।  
ಭದ್ರೋ ಭದ್ರೇಣ ಯಾನೇನ ಮಾರುತಃ ಖಮಿವಾತ್ಯಗಾತ್ ॥
</details>

<details><summary>ಅನುವಾದ</summary>

ಬಳಲಿದ ಕುದುರೆಗಳ ಮೈತೊಳೆದು ನೆರಳಲ್ಲಿ ಹುಲ್ಲು ಮೊದಲಾದುವನ್ನು ಕೊಟ್ಟು ವಿಶ್ರಾಂತಿಯನ್ನು ನೀಡಿ, ಭರತನೂ ಸ್ನಾನಮಾಡಿ ದಾರಿಗಾಗಿ ನೀರನ್ನೆತ್ತಿಕೊಂಡು ಮುಂದೆ ನಡೆದನು. ಮಂಗಲಾಚಾರದಿಂದ ಕೂಡಿದ ಮಾಂಗಲಿಕ ರಥದಿಂದ ಭರತನು ಮನುಷ್ಯ ಸಂಚಾರವೇ ಇಲ್ಲದ ಆ ವಿಶಾಲ ವನವನ್ನು ವಾಯುವು ಆಕಾಶವನ್ನು ಅತಿಕ್ರಮಿಸುವಂತೆ ವೇಗವಾಗಿ ದಾಟಿ ಹೋದನು.॥7-8॥
</details>

###### 9


<details><summary>ಮೂಲಮ್</summary>

ಭಾಗೀರಥೀಂ ದುಷ್ಪ್ರತರಾಂ ಸೋಂಽಶುಧಾನೇ ಮಹಾನದೀಮ್ ।  
ಉಪಾಯಾದ್ರಾಘವಸ್ತೂರ್ಣಂ ಪ್ರಾಗ್ವಟೇ ವಿಶ್ರುತೇ ಪುರೇ ॥
</details>

<details><summary>ಅನುವಾದ</summary>

ಅನಂತರ ಅಂಶುಧಾಮ ಎಂಬ ಗ್ರಾಮದ ಬಳಿ ಮಹಾನದೀ ಭಾಗೀರಥೀ ಗಂಗೆಯು ದಾಟಲು ದುಸ್ತರವೆಂದು ತಿಳಿದು ರಘುನಂದನ ಭರತನು ಕೂಡಲೇ ಪ್ರಾಗ್ವಟ ಎಂದು ವಿಖ್ಯಾತವಾದ ನಗರಕ್ಕೆ ಬಂದನು.॥9॥
</details>

###### 10


<details><summary>ಮೂಲಮ್</summary>

ಸ ಗಂಗಾಂ ಪ್ರಾಗ್ವಟೇ ತೀರ್ತ್ವಾ ಸಮಾಯಾತ್ ಕುಟಿಕೋಷ್ಟಿಕಾಮ್ ।  
ಸಬಲಸ್ತಾಂ ಸ ತೀರ್ತ್ವಾಥ ಸಮಗಾದ್ ಧರ್ಮವರ್ಧನಮ್ ॥
</details>

<details><summary>ಅನುವಾದ</summary>

ಪ್ರಾಗ್ವಟ ನಗರದಲ್ಲಿ ಗಂಗೆಯನ್ನು ದಾಟಿ ಅವನು ಕುಟಿಕೋಷ್ಟಿಕಾ ಎಂಬ ನದಿಯ ತೀರಕ್ಕೆ ಬಂದು, ಸೈನ್ಯಸಹಿತ ಅದನ್ನು ದಾಟಿ ಧರ್ಮವರ್ಧನ ಎಂಬ ಗ್ರಾಮಕ್ಕೆ ಬಂದು ತಲುಪಿದನು.॥10॥
</details>

###### 11


<details><summary>ಮೂಲಮ್</summary>

ತೋರಣಂ ದಕ್ಷಿಣಾರ್ಧೇನ ಜಂಬೂಪ್ರಸ್ಥಂಸಮಾಗಮತ್ ।  
ವರೂಥಂ ಚ ಯಯೌ ರಮ್ಯಂ ಗ್ರಾಮಂ ದಶರಥಾತ್ಮಜಃ ॥
</details>

<details><summary>ಅನುವಾದ</summary>

ಅಲ್ಲಿಂದ ತೋರಣಗ್ರಾಮದ ದಕ್ಷಿಣಾರ್ಧ ಭಾಗದಿಂದ ಹೋಗುತ್ತಾ ಜಂಬೂಪ್ರಸ್ಥಕ್ಕೆ ಹೋದನು. ಅನಂತರ ಭರತನು ಒಂದು ವರೂಥ ಎಂಬ ಹೆಸರಿನಿಂದ ಪ್ರಖ್ಯಾತವಾದ ರಮಣೀಯ ಗ್ರಾಮಕ್ಕೆ ಬಂದನು.॥11॥
</details>

###### 12


<details><summary>ಮೂಲಮ್</summary>

ತತ್ರ ರಮ್ಯೇ ವನೇ ವಾಸಂ ಕೃತ್ವಾಸೌ ಪ್ರಾಙ್ಮುಖೋ ಯಯೌ ।  
ಉದ್ಯಾನಮುಜ್ಜೀಹಾನಾಯಾಃ ಪ್ರಿಯಕಾ ಯತ್ರ ಪಾದಪಾಃ ॥
</details>

<details><summary>ಅನುವಾದ</summary>

ಅಲ್ಲಿ ಆ ರಮಣೀಯ ವನದಲ್ಲಿ ತಂಗಿದ್ದು, ಪ್ರಾತಃಕಾಲ ಪೂರ್ವದ ಕಡೆಗೆ ನಡೆದನು. ಹೋಗುತ್ತಾ ಇರುವಾಗ ಉಜ್ಜಿಹಾನಾ ನಗರದ ಉದ್ಯಾನವನವನ್ನು ತಲುಪಿದನು. ಅಲ್ಲಿ ಕದಂಬ ವೃಕ್ಷಗಳು ವಿಪುಲವಾಗಿದ್ದವು.॥12॥
</details>

###### 13


<details><summary>ಮೂಲಮ್</summary>

ಸ ತಾಂಸ್ತು ಪ್ರಿಯಕಾನ್ಪ್ರಾಪ್ಯ ಶೀಘ್ರಾನಾಸ್ಥಾಯ ವಾಜಿನಃ ।  
ಅನುಜ್ಞಾಪ್ಯಾಥ ಭರತೋ ವಾಹಿನೀಂ ತ್ವರಿತೋ ಯಯೌ ॥
</details>

<details><summary>ಅನುವಾದ</summary>

ಆ ಕದಂಬಗಳ ಉದ್ಯಾನವನವನ್ನು ತಲುಪಿ, ತನ್ನ ರಥಕ್ಕೆ ವೇಗಶಾಲಿ ಕುದುರೆಗಳನ್ನು ಹೂಡಿ, ಸೈನ್ಯಕ್ಕೆ ನಿಧಾನವಾಗಿ ಬರುವಂತೆ ಆಜ್ಞಾಪಿಸಿ ಭರತನು ತೀವ್ರಗತಿಯಿಂದ ಹೊರಟನು.॥13॥
</details>

###### 14


<details><summary>ಮೂಲಮ್</summary>

ವಾಸಂ ಕೃತ್ವಾ ಸರ್ವತೀರ್ಥೇ ತೀರ್ತ್ವಾ ಚೋತ್ತಾನಿಕಾಂ ನದೀಮ್ ।  
ಅನ್ಯಾ ನದೀಶ್ಚ ವಿವಿಧೈಃ ಪಾರ್ವತೀಯೈಸ್ತುರಂಗಮೈಃ ॥
</details>

###### 15


<details><summary>ಮೂಲಮ್</summary>

ಹಸ್ತಿಪೃಷ್ಠಕಮಾಸಾದ್ಯ ಕುಟಿಕಾಮಪ್ಯವರ್ತತ ।  
ತತಾರ ಚ ನರವ್ಯಾಘ್ರೋ ಲೌಹಿತ್ಯೇ ಸ ಕಪೀವತೀಮ್ ॥
</details>

<details><summary>ಅನುವಾದ</summary>

ಅನಂತರ ಸರ್ವತೀರ್ಥ ಎಂಬ ಗ್ರಾಮದಲ್ಲಿ ಒಂದು ಇರುಳನ್ನು ಕಳೆದು ಉತ್ತಾನಿಕಾನದೀ ಹಾಗೂ ಇತರ ನದಿಗಳನ್ನು, ನಾನಾ ಪ್ರಕಾರದ ಪರ್ವತೀಯ ಕುದುರೆಗಳನ್ನು ಹೂಡಿದ ರಥದಿಂದ ದಾಟಿ ನರಶ್ರೇಷ್ಠ ಭರತನು ಹಸ್ತಿಪೃಷ್ಠಕ ಎಂಬ ಗ್ರಾಮವನ್ನು ತಲುಪಿದನು. ಅಲ್ಲಿಂದ ಮುಂದೆ ಹೋಗುತ್ತಾ ಕುಟಿಕಾನದಿಯನ್ನು ದಾಟಿದನು. ಮತ್ತೆ ಲೋಹಿತ್ಯ ಎಂಬ ಗ್ರಾಮಕ್ಕೆ ತಲುಪಿ ಕಪೀವತೀ ಎಂಬ ನದಿಯನ್ನು ದಾಟಿದನು.॥14-15॥
</details>

###### 16


<details><summary>ಮೂಲಮ್</summary>

ಏಕಸಾಲೇ ಸ್ಥಾಣುಮತೀಂ ವಿನತೇ ಗೋಮತೀಂ ನದೀಮ್ ।  
ಕಲಿಂಗನಗರೇ ಚಾಪಿ ಪ್ರಾಪ್ಯ ಸಾಲವನಂ ತದಾ ॥
</details>

<details><summary>ಅನುವಾದ</summary>

ಮತ್ತೆ ಏಕಸಾಲ ನಗರದ ಬಳಿ ಸ್ಥಾಣುಮತೀ ಮತ್ತು ವಿನತ ಗ್ರಾಮದ ಬಳಿ ಗೋಮತೀ ನದಿಯನ್ನು ದಾಟಿ ಭರತನು ಶೀಘ್ರವಾಗಿ ಕಳಿಂಗ ನಗರದ ಹತ್ತಿರವಿರುವ ಸಾಲವನವನ್ನು ತಲುಪಿದನು.॥16॥
</details>

###### 17


<details><summary>ಮೂಲಮ್</summary>

ಭರತಃ ಕ್ಷಿಪ್ರಮಾಗಚ್ಛತ್ ಸುಪರಿಶ್ರಾಂತವಾಹನಃ ।  
ವನಂ ಚ ಸಮತೀತ್ಯಾಶು ಶರ್ವರ್ಯಾಮರುಣೋದಯೇ ॥
</details>

###### 18


<details><summary>ಮೂಲಮ್</summary>

ಅಯೋಧ್ಯಾಂ ಮನುನಾ ರಾಜ್ಞಾ ನಿರ್ಮಿತಾಂ ಸದದರ್ಶ ಹ ।  
ತಾಂ ಪುರೀಂ ಪುರುಷವ್ಯಾಘ್ರಃ ಸಪ್ತರಾತ್ರೋಷಿತಃ ಪಥಿ ॥
</details>

<details><summary>ಅನುವಾದ</summary>

ಅಲ್ಲಿಗೆ ಹೋಗುವಾಗ ಕುದುರೆಗಳು ದಣಿದಿದ್ದವು, ಆಗ ಅವುಗಳಿಗೆ ವಿಶ್ರಾಂತಿ ಕೊಟ್ಟು ಭರತನು ರಾತ್ರಿಯಲ್ಲೇ ಶೀಘ್ರವಾಗಿ ಸಾಲವನವನ್ನು ದಾಟಿ, ಅರುಣೋದಯ ಕಾಲದಲ್ಲಿ ಮನುರಾಜನು ನೆಲೆಗೊಳಿಸಿದ ಅಯೋಧ್ಯಾ ಪುರಿಯನ್ನು ನೋಡಿದನು. ಪುರುಷಸಿಂಹ ಭರತನು ದಾರಿಯಲ್ಲಿ ಏಳು ರಾತ್ರಿಗಳನ್ನು ಕಳೆದು ಎಂಟನೆಯ ದಿನ ಅಯೋಧ್ಯೆಯನ್ನು ದರ್ಶಿಸುವಂತಾಯಿತು.॥17-18॥
</details>

###### 19


<details><summary>ಮೂಲಮ್</summary>

ಅಯೋಧ್ಯಾಮಗ್ರತೋ ದೃಷ್ಟ್ವಾಸಾರಥಿಂ ಚೇದಮಬ್ರವೀತ್ ।  
ಏಷಾ ನಾತಿಪ್ರತೀತಾ ಮೇ ಪುಣ್ಯೋದ್ಯಾನಾ ಯಶಸ್ವಿನೀ ॥
</details>

## (ಶ್ಲೋಕ - 20½)


<details><summary>ಮೂಲಮ್</summary>

ಅಯೋಧ್ಯಾ ದೃಶ್ಯತೇ ದೂರಾತ್ ಸಾರಥೇ ಪಾಂಡುಮೃತ್ತಿಕಾ ।  
ಯಜ್ವಿಭಿರ್ಗುಣಸಂಪನ್ನೈರ್ಬ್ರಾಹ್ಮಣೈರ್ವೇದಪಾರಗೈಃ ॥  
ಭೂಯಿಷ್ಠಮೃದ್ಧೈರಾಕೀರ್ಣಾ ರಾಜರ್ಷಿವರಪಾಲಿತಾ ।
</details>

<details><summary>ಅನುವಾದ</summary>

ಎದುರಿಗೆ ಅಯೋಧ್ಯಾಪುರಿಯನ್ನು ನೋಡಿ, ಸಾರಥಿಯ ಬಳಿ - ಸೂತನೇ! ಪವಿತ್ರ ಉದ್ಯಾನವನಗಳಿಂದ ಸುಶೋಭಿತ ಈ ಯಶಸ್ವಿನೀ ನಗರಿಯು ಇಂದು ನನಗೆ ಹೆಚ್ಚು ಪ್ರಸನ್ನವಾಗಿ ಕಾಣುವುದಿಲ್ಲ. ಇದು ನಿರಂತರ ಯಜ್ಞ-ಯಾಗ ಮಾಡುತ್ತಿರುವ ಗುಣವಂತ ಮತ್ತು ವೇದಪಾರಂಗತ ವಿದ್ವಾನ್ ಬ್ರಾಹ್ಮಣರು ವಾಸಿಸುವ ಅದೇ ನಗರಿಯಾಗಿದೆ. ಇಲ್ಲಿ ಬಹಳಷ್ಟು ಶ್ರೀಮಂತರು ವಾಸಿಸುತ್ತಿದ್ದು, ರಾಜರ್ಷಿಗಳಲ್ಲಿ ಶ್ರೇಷ್ಠ ದಶರಥ ಮಹಾರಾಜರು ಪಾಲಿಸುತ್ತಿದ್ದ ಇದೆ ಅಯೋಧ್ಯೆಯು ಈಗ ಬಿಳಿಯ ಮಣ್ಣಿನಹೆಂಟೆಯಂತೆ ದೂರದಿಂದ ಕಂಡುಬರುತ್ತಿದೆ ಎಂದು ಹೇಳಿದನು.॥19-20½॥
</details>

## (ಶ್ಲೋಕ - 21½)


<details><summary>ಮೂಲಮ್</summary>

ಅಯೋಧ್ಯಾಯಾಂ ಪುರಾ ಶಬ್ದಃ ಶ್ರೂಯತೇ ತುಮುಲೋ ಮಹಾನ್ ।  
ಸಮಂತಾನ್ನರನಾರೀಣಾಂ ತಮದ್ಯ ನ ಶೃಣೋಮ್ಯಹಮ್ ॥
</details>

<details><summary>ಅನುವಾದ</summary>

ಮೊದಲು ಎಲ್ಲೆಡೆ ಅಯೋಧ್ಯೆಯಲ್ಲಿ ನರ-ನಾರಿಯರ ತುಮುಲನಾದ ಕೇಳಿ ಬರುತ್ತಿತ್ತು. ಆದರೆ ಇಂದು ಅದನ್ನು ನಾನು ಕೇಳುತ್ತಿಲ್ಲ.॥21½॥
</details>

###### 22


<details><summary>ಮೂಲಮ್</summary>

ಉದ್ಯಾನಾನಿ ಹಿ ಸಾಯಾಹ್ನೇ ಕ್ರೀಡಿತ್ವೋಪರತೈರ್ನರೈಃ ॥
</details>

###### 23


<details><summary>ಮೂಲಮ್</summary>

ಸಮಂತಾದ್ವಿಪ್ರಧಾವದ್ಭಿಃ ಪ್ರಕಾಶಂತೇ ಮಮಾನ್ಯಥಾ ।  
ತಾನ್ಯದ್ಯಾನುರುದಂತೀವ ಪರಿತ್ಯಕ್ತಾನಿ ಕಾಮಿಭಿಃ ॥
</details>

<details><summary>ಅನುವಾದ</summary>

ಸಾಯಂಕಾಲ ಜನರು ಉದ್ಯಾನಗಳಲ್ಲಿ ಪ್ರವೇಶಿಸಿ ಅಲ್ಲಿ ಕ್ರೀಡಿಸಿ, ಕ್ರೀಡೆಯಿಂದ ನಿವೃತ್ತರಾಗಿ ತಮ್ಮ ಮನೆಗಳ ಕಡೆಗೆ ಓಡುತ್ತಿದ್ದರು, ಆದ್ದರಿಂದ ಆಗ ಈ ಉದ್ಯಾನಗಳ ಶೋಭೆ ಅವರ್ಣನೀಯವಾಗಿರುತ್ತಿತ್ತು. ಆದರೆ ಇಂದು ನನಗೆ ಬೇರೆಯಾಗಿಯೇ ಕಾಣುತ್ತಿವೆ. ಅದೇ ಉದ್ಯಾನವನಗಳು ಇಂದು ಕಾಮುಕರಿಂದ ಪರಿತ್ಯಕ್ತವಾಗಿ ಅಳುತ್ತಿರುವಂತೆ ಕಾಣುತ್ತಿವೆ.॥22-23॥
</details>

###### 24


<details><summary>ಮೂಲಮ್</summary>

ಅರಣ್ಯಭೂತೇವ ಪುರೀ ಸಾರಥೇ ಪ್ರತಿಭಾತಿ ಮಾಮ್ ।  
ನ ಹ್ಯತ್ರ ಯಾನೈರ್ದೃಶ್ಯಂತೇ ನ ಗಜೈರ್ನ ಚ ವಾಜಿಭಿಃ ।  
ನಿರ್ಯಾಂತೋ ವಾಭಿಯಾಂತೋ ವಾ ನರಮುಖ್ಯಾ ಯಥಾ ಪುರಾಮ್ ॥
</details>

<details><summary>ಅನುವಾದ</summary>

ಸಾರಥಿಯೇ! ಈ ಪುರಿಯು ನನಗೆ ಕಾಡಿನಂತೆ ಅನಿಸುತ್ತಿದೆ. ಈಗ ಇಲ್ಲಿ ಮೊದಲಿನಂತೆ ಕುದುರೆ, ಆನೆ ಹಾಗೂ ಇತರ ವಾಹನಗಳಲ್ಲಿ ಬಂದು ಹೋಗುತ್ತಿರುವ ಜನರು ಕಂಡು ಬರುವುದಿಲ್ಲ.॥24॥
</details>

###### 25


<details><summary>ಮೂಲಮ್</summary>

ಉದ್ಯಾನಾನಿ ಪುರಾ ಭಾಂತಿ ಮತ್ತಪ್ರಮುದಿತಾನಿ ಚ ।  
ಜನಾನಾಂ ರತಿಸಂಯೋಗೇಷ್ವತ್ಯಂತಗುಣವಂತಿ ಚ ॥
</details>

###### 26


<details><summary>ಮೂಲಮ್</summary>

ತಾನ್ಯೇತಾನ್ಯದ್ಯ ಪಶ್ಯಾಮಿ ನಿರಾನಂದಾನಿ ಸರ್ವಶಃ ।  
ಸ್ರಸ್ತಪರ್ಣೈರನುಪಥಂ ವಿಕ್ರೋಶದ್ಭಿರಿವ ದ್ರುಮೈಃ ॥
</details>

<details><summary>ಅನುವಾದ</summary>

ಈ ಉದ್ಯಾನವನಗಳು ಮೊದಲು ಮದಮತ್ತ ಹಾಗೂ ಆನಂದಮಗ್ನ ಭೃಂಗಗಳಿಂದ, ಕೋಗಿಲೆಗಳಿಂದ, ನರ-ನಾರಿಯರಿಂದ ತುಂಬಿದಂತೆ ಕಂಡುಬರುತ್ತಿದ್ದವು. ಜನರ ಪ್ರೇಮ-ಮಿಲನಕ್ಕೆ ಅತ್ಯಂತ ಅನುಕೂಲವಾಗಿದ್ದವು, ಅವುಗಳನ್ನೇ ಇಂದು ನಾನು ಸರ್ವಥಾ ಆನಂದಶೂನ್ಯವಾಗಿ ನೋಡುತ್ತಿದ್ದೇನೆ. ನೋಡು, ಮಾರ್ಗದಲಿ ಮರಗಳಿಂದ ಉದುರಿದ ಎಲೆಗಳಿಂದ ಆ ವೃಕ್ಷಗಳು ಕರುಣ ಕ್ರಂದನ ಮಾಡುತ್ತಿವೆಯೋ ಎಂದೆನಿಸುತ್ತಿದೆ.॥25-26॥
</details>

###### 27


<details><summary>ಮೂಲಮ್</summary>

ನಾದ್ಯಾಪಿ ಶ್ರೂಯತೇ ಶಬ್ದೋ ಮತ್ತಾನಾಂ ಮೃಗಪಕ್ಷಿಣಾಮ್ ।  
ಸರಕ್ತಾಂ ಮಧುರಾಂ ವಾಣೀಂ ಕಲಂ ವ್ಯಾಹರತಾಂ ಬಹು ॥
</details>

<details><summary>ಅನುವಾದ</summary>

ರಾಗಯುಕ್ತ ಮಧುರ ಕಲರವ ಮಾಡುವ ಮತ್ತವಾದ ಮೃಗಗಳು ಕಾಣುವುದಿಲ್ಲ ಮತ್ತು ಪಕ್ಷಿಗಳ ತುಮುಲ ಶಬ್ದವು ಇಷ್ಟರವರೆಗೆ ಕೇಳಿಬರುತ್ತಿಲ್ಲ.॥27॥
</details>

###### 28


<details><summary>ಮೂಲಮ್</summary>

ಚಂದನಾಗರುಸಂಪೃಕ್ತೋ ಧೂಪಸಂಮೂರ್ಛಿತೋಽಮಲಃ ।  
ಪ್ರವಾತಿ ಪವನಃ ಶ್ರೀಮಾನ್ ಕಿಂ ನು ನಾದ್ಯಯಥಾಪುರಮ್ ॥
</details>

<details><summary>ಅನುವಾದ</summary>

ಚಂದನ, ಅಗರು ಮಿಶ್ರಿತ ಸುಗಂಧ ಧೂಪದ ಮನೋಹರ ಸುವಾಸನೆಯಿಂದ ವ್ಯಾಪ್ತ ನಿರ್ಮಲ ಮನೋರಮ ಗಾಳಿಯು ಇಂದು ಮೊದಲಿನಂತೆ ಏಕೆ ಬೀಸುತ್ತಿಲ್ಲ.॥28॥
</details>

###### 29


<details><summary>ಮೂಲಮ್</summary>

ಭೇರೀಮೃದಂಗವೀಣಾನಾಂ ಕೋಣಸಂಘಟ್ಟಿತಃ ಪುನಃ ।  
ಕಿಮದ್ಯ ಶಬ್ದೋ ವಿರತಃ ಸದಾದೀನಗತಿಃ ಪುರಾ ॥
</details>

<details><summary>ಅನುವಾದ</summary>

ಅಯೋಧ್ಯೆಯಲ್ಲಿ ಮೊದಲು ಭೇರಿ, ಮೃದಂಗ, ವೀಣೆ, ಇವುಗಳ ನಾದ ಸದಾ-ಕಾಲ ನಡೆಯುತ್ತಿದ್ದು, ಎಂದೂ ನಿಲ್ಲುತ್ತಿರಲಿಲ್ಲ. ಆದರೆ ಇಂದು ಆ ಶಬ್ದ ಏಕೆ ನಿಂತುಹೋಗಿದೆ? ತಿಳಿಯದು.॥29॥
</details>

###### 30


<details><summary>ಮೂಲಮ್</summary>

ಅನಿಷ್ಟಾನಿ ಚ ಪಾಪಾನಿ ಪಶ್ಯಾಮಿ ವಿವಿಧಾನಿ ಚ ।  
ನಿಮಿತ್ತಾನ್ಯಮನೋಜ್ಞಾನಿ ತೇನಸೀದತಿ ಮೇ ಮನಃ ॥
</details>

<details><summary>ಅನುವಾದ</summary>

ನನಗೆ ಅನೇಕ ಪ್ರಕಾರದ ಅನಿಷ್ಟಕರ ಕ್ರೂರ, ಅಶುಭಸೂಚಕ ಅಪಶಕುನಗಳು ಕಂಡುಬರುತ್ತಿವೆ; ಅದರಿಂದ ನನ್ನ ಮನಸ್ಸು ಖಿನ್ನವಾಗುತ್ತಾ ಇದೆ.॥30॥
</details>

###### 31


<details><summary>ಮೂಲಮ್</summary>

ಸರ್ವಥಾ ಕುಶಲಂ ಸೂತ ದುರ್ಲಭಂ ಮಮ ಬಂಧುಷು ।  
ತಥಾ ಹ್ಯಸತಿ ಸಮ್ಮೋಹೇ ಹೃದಯಂ ಸೀದತೀವ ಮೇ ॥
</details>

<details><summary>ಅನುವಾದ</summary>

ಸಾರಥಿಯೇ! ಈಗ ನನ್ನ ಬಂಧುಗಳಿಗೆ ಕುಶಲ-ಮಂಗಲ ಸರ್ವಥಾ ದುರ್ಲಭವಾದಂತೆ ಕಾಣುತ್ತಿದೆ. ಅದರಿಂದಲೇ ಮೋಹದ ಯಾವುದೇ ಕಾರಣವಿಲ್ಲದಿದ್ದರೂ ನನ್ನ ಹೃದಯ ಸೀಳಿಹೋಗುವಂತೆ ಅನಿಸುತ್ತಿದೆ.॥31॥
</details>

###### 32


<details><summary>ಮೂಲಮ್</summary>

ವಿಷಣ್ಣಃ ಶ್ರಾಂತಹೃದಯಸ್ತ್ರಸ್ತಃ ಸಂಲುಲಿತೇಂದ್ರಿಯಃ ।  
ಭರತಃ ಪ್ರವಿವೇಶಾಶು ಪುರೀಮಿಕ್ಷ್ವಾಕುಪಾಲಿತಾಮ್ ॥
</details>

<details><summary>ಅನುವಾದ</summary>

ಭರತನು ಮನಸ್ಸಿನಲ್ಲಿ ಅತ್ಯಂತ ಖಿನ್ನನಾಗಿದ್ದನು. ಹೃದಯ ಶಿಥಿಲವಾಗುತ್ತಿತ್ತು. ಅವನು ಹೆದರಿದವನಂತಾಗಿ ಇಂದ್ರಿಯಗಳು ಕ್ಷುಬ್ಧವಾಗಿದ್ದವು. ಇದೇ ಸ್ಥಿತಿಯಲ್ಲಿ ಅವನು ಶೀಘ್ರವಾಗಿ ಅಯೋಧ್ಯಾಪುರಿಯನ್ನು ಪ್ರವೇಶಿಸಿದನು.॥32॥
</details>

###### 33


<details><summary>ಮೂಲಮ್</summary>

ದ್ವಾರೇಣ ವೈಜಯಂತೇನ ಪ್ರಾವಿಶಚ್ಛ್ರಾಂತವಾಹನಃ ।  
ದ್ವಾಃಸ್ಥೈರುತ್ಥಾಯ ವಿಜಯಮುಕ್ತಸ್ತೈಃ ಸಹಿತೋ ಯಯೌ ॥
</details>

<details><summary>ಅನುವಾದ</summary>

ಪುರದ್ವಾರದಲ್ಲಿ ಸದಾ ವೈಜಯಂತ ಪತಾಕೆ ಹಾರಾಡುತ್ತಿದ್ದುದರಿಂದ ಆ ಪಶ್ಚಿಮದ ದ್ವಾರವನ್ನು ವೈಜಯಂತ ಎಂದು ಕರೆಯುತ್ತಿದ್ದರು. ಭರತನು ಆ ವೈಜಯಂತ ದ್ವಾರದಿಂದ ಪುರಿಯನ್ನು ಪ್ರವೇಶಿಸಿದನು. ಆಗ ಅವನ ರಥದ ಕುದುರೆಗಳು ಬಹಳ ಬಳಲಿದ್ದವು. ದ್ವಾರಪಾಲಕನು ಎದ್ದುನಿಂತು ಮಹಾರಾಜರಿಗೆ ಜಯವಾಗಲಿ ಎಂದು ಹೇಳಿ ಅವನ ಹಿಂದೆಯೇ ನಡೆದನು.॥33॥
</details>

###### 34


<details><summary>ಮೂಲಮ್</summary>

ಸ ತ್ವೇನಾಕಾಗ್ರಹೃದಯೋ ದ್ವಾಃಸ್ಥಂ ಪ್ರತ್ಯರ್ಚ್ಯ ತಂ ಜನಮ್ ।  
ಸೂತಮಶ್ವಪತೇಃ ಕ್ಲಾಂತಮಬ್ರವೀತ್ತತ್ರ ರಾಘವಃ ॥
</details>

<details><summary>ಅನುವಾದ</summary>

ಭರತನ ಮನಸ್ಸು ಕಳವಳಗೊಂಡು, ಗಾಬರಿಯಾಗಿದ್ದನು. ಆದ್ದರಿಂದ ರಘುಕುಲನಂದನ ಭರತನು ತನ್ನ ಜೊತೆಗೆ ಬಂದ ದ್ವಾರಪಾಲಕನನ್ನು ಹಿಂದಿರುಗಿಸಿದನು. ಕೇಕೆಯರಾಜ ಅಶ್ವಪತಿಯ ಬಳಲಿ ಬೆಂಡಾದ ಸಾರಥಿಯಲ್ಲಿ ಈ ಪ್ರಕಾರ ಹೇಳಿದನು.॥34॥
</details>

###### 35


<details><summary>ಮೂಲಮ್</summary>

ಕಿಮಹಂ ತ್ವರಯಾಽಽನೀತಃ ಕಾರಣೇನ ವಿನಾನಘ ।  
ಅಶುಭಾಶಂಕಿ ಹೃದಯಂ ಶೀಲಂ ಚ ಪತಿತೀವ ಮೇ ॥
</details>

<details><summary>ಅನುವಾದ</summary>

ಪಾಪರಹಿತ ಸೂತನೇ! ಕಾರಣವಿಲ್ಲದೆಯೇ ಇಷ್ಟು ಅವಸರದಿಂದ ನನ್ನನ್ನು ಏಕೆ ಕರೆಸಲಾಗಿದೆ? ಇದನ್ನು ವಿಚಾರ ಮಾಡಿ ನನ್ನ ಹೃದಯದಲ್ಲಿ ಆಶಂಕೆ ಮೂಡಿದೆ. ನನ್ನ ದೀನತೆಯ ಸ್ವಭಾವವೂ ಭ್ರಷ್ಟವಾದಂತಾಗಿದೆ.॥35॥
</details>

###### 36


<details><summary>ಮೂಲಮ್</summary>

ಶ್ರುತ್ವಾ ನು ಯಾದೃಶಾಃ ಪೂರ್ವಂ ನೃಪತೀನಾಂ ವಿನಾಶನೇ ।  
ಆಕಾರಾಂಸ್ತಾನಹಂ ಸರ್ವಾನಿಹ ಪಶ್ಯಾಮಿ ಸಾರಥೇ ॥
</details>

<details><summary>ಅನುವಾದ</summary>

ಸಾರಥಿಯೇ! ಮೊದಲು ನಾನು ರಾಜರ ವಿನಾಶದ ಲಕ್ಷಣಗಳನ್ನು ಹೇಗೆ ಕೇಳಿದ್ದೆನೋ, ಅದೆಲ್ಲ ಲಕ್ಷಣಗಳು ಇಂದು ನಾನು ನೋಡುತ್ತಿದ್ದೇನೆ.॥36॥
</details>

###### 37


<details><summary>ಮೂಲಮ್</summary>

ಸಮ್ಮಾರ್ಜನವಿಹೀನಾನಿ ಪರುಷಾಣ್ಯುಪಲಕ್ಷಯೇ ।  
ಅಸಂಯತಕವಾಟಾನಿ ಶ್ರೀವಿಹೀನಾನಿ ಸರ್ವಶಃ ॥
</details>

## (ಶ್ಲೋಕ - 38½)


<details><summary>ಮೂಲಮ್</summary>

ಬಲಿಕರ್ಮವಿಹೀನಾನಿ ಧೂಪಸಮ್ಮೋದನೇನ ಚ ।  
ಅನಾಶಿತಕುಟುಂಬಾನಿ ಪ್ರಭಾಹೀನಜನಾನಿ ಚ ॥  
ಅಲಕ್ಷ್ಮೀಕಾನಿ ಪಶ್ಯಾಮಿ ಕುಟುಂಬಿಭವನಾನ್ಯಹಮ್ ।
</details>

<details><summary>ಅನುವಾದ</summary>

ನಾನು ನೋಡುತ್ತಿದ್ದೇನೆ - ಗೃಹಸ್ಥರ ಮನೆಗಳಲ್ಲಿ ಕಸ ಗುಡಿಸಲಿಲ್ಲ, ಅವು ಪಾಳುಬಿದ್ದಂತೆ ಶ್ರೀಹೀನವಾಗಿ ಕಾಣುತ್ತಿವೆ. ಕದ ತೆರೆದುಕೊಂಡಿದೆ, ಈ ಮನೆಗಳಲ್ಲಿ ಬಲಿ-ವೈಶ್ವದೇವ ಕರ್ಮ ನಡೆಯುತ್ತಿಲ್ಲ. ಇವು ಧೂಪದ ಸುಗಂಧದಿಂದ ವಂಚಿತವಾಗಿವೆ. ಇವುಗಳಲ್ಲಿ ಇರುವ ಕುಟುಂಬಿ ಜನರು ಭೋಜನ ಮಾಡಿದಂತಿಲ್ಲ, ಇವೆಲ್ಲ ಮನೆಗಳು ಪ್ರಭಾಹೀನವಾಗಿ ಕಂಡು ಬರುತ್ತಿವೆ. ಇವುಗಳಲ್ಲಿ ಲಕ್ಷ್ಮಿಯ ನಿವಾಸವೇ ಇಲ್ಲದಂತೆ ಅನಿಸುತ್ತದೆ.॥37-38½॥
</details>

## (ಶ್ಲೋಕ - 39½)


<details><summary>ಮೂಲಮ್</summary>

ಅಪೇತಮಾಲ್ಯಶೋಭಾನಿ ಅಸಮ್ಮೃಷ್ಟಾಜಿರಾಣಿ ಚ ।  
ದೇವಾಗಾರಾಣಿ ಶ್ಯೂನಾನಿ ನ ಭಾಂತೀಹ ಯಥಾ ಪುರಾ ॥
</details>

<details><summary>ಅನುವಾದ</summary>

ದೇವಮಂದಿರಗಳು ಹೂವುಗಳಿಂದ ಅಲಂಕೃತವಾಗಿಲ್ಲ, ದೇವಾಲಯದ ಅಂಗಳ ಗುಡಿಸಿಯೇ ಇಲ್ಲದಂತಿದೆ. ಇವು ಮನುಷ್ಯರಿಂದ ಬರಿದಾಗಿದ್ದು, ಮೊದಲಿನಂತೆ ಶೋಭಿಸುವುದಿಲ್ಲ.॥39½॥
</details>

###### 40


<details><summary>ಮೂಲಮ್</summary>

ದೇವತಾರ್ಚಾಃಪ್ರವಿದ್ಧಾಶ್ಚ ಯಜ್ಞಗೋಷ್ಠಾಸ್ತಥೈವಚ ॥
</details>

## (ಶ್ಲೋಕ - 41½)


<details><summary>ಮೂಲಮ್</summary>

ಮಾಲ್ಯಾಪಣೇಷು ರಾಜಂತೇ ನಾದ್ಯ ಪಣ್ಯಾನಿ ವಾ ತಥಾ ।  
ದೃಶ್ಯಂತೇ ವಣಿಜೋಽಪ್ಯದ್ಯ ನ ಯಥಾಪೂರ್ವಮತ್ರ ವೈ ॥  
ಧ್ಯಾನಸಂವಿಗ್ನಹೃದಯಾ ನಷ್ಟವ್ಯಾಪಾರಯಂತ್ರಿತಾಃ ।
</details>

<details><summary>ಅನುವಾದ</summary>

ದೇವತಾಮೂರ್ತಿಗಳ ಪೂಜೆ ನಿಂತುಹೋಗಿದೆ. ಯಜ್ಞಶಾಲೆಗಳಲ್ಲಿ ಯಜ್ಞ ನಡೆಯುತ್ತಿಲ್ಲ. ಹೂವು-ಮಾಲೆಗಳನ್ನು ಮಾರುವ ಪೇಟೆಯಲ್ಲಿ ಇಂದು ಮಾರಾಟದ ಯಾವುದೇ ವಸ್ತು ಶೋಭಿಸುತ್ತಿಲ್ಲ. ಇಲ್ಲಿ ಮೊದಲಿನಂತೆ ವಣಿಕರು ಇಂದು ಕಂಡು ಬರುವುದಿಲ್ಲ. ಚಿಂತೆಯಿಂದ ಅವರ ಹೃದಯ ಉದ್ವಿಗ್ನವಾದಂತಿದೆ ಹಾಗೂ ತಮ್ಮ ವ್ಯಾಪಾರ ನಾಶವಾದ ಕಾರಣ ಅವರು ಸಂಕುಚಿತವಾದಂತಿದೆ.॥40-41½॥
</details>

###### 42


<details><summary>ಮೂಲಮ್</summary>

ದೇವಾಯತನಚೈತ್ಯೇಷು ದೀನಾಃ ಪಕ್ಷಿಮೃಗಾಸ್ತಥಾ ॥
</details>

###### 43


<details><summary>ಮೂಲಮ್</summary>

ಮಲಿನಂ ಚಾಶ್ರುಪೂರ್ಣಾಕ್ಷಂ ದೀನಂ ಧ್ಯಾನಪರಂ ಕೃಶಮ್ ।  
ಸಸ್ತ್ರೀಪುಂಸಂ ಚ ಪಶ್ಯಾಮಿ ಜನಮುತ್ಕಂಠಿತಂ ಪುರೇ ॥
</details>

<details><summary>ಅನುವಾದ</summary>

ದೇವಾಲಯಗಳಲ್ಲಿ, ಚೈತ್ಯವೃಕ್ಷಗಳ ಮೇಲೆ ವಾಸಿಸುವ ಪಶು-ಪಕ್ಷಿ ದೀನವಾಗಿ ಇರುವಂತೆ ಕಾಣುತ್ತದೆ. ನಗರದ ಎಲ್ಲ ಸ್ತ್ರೀ-ಪುರುಷರ ಮುಖ ಮಲಿನವಾಗಿದ್ದು, ಅವರ ಕಣ್ಣುಗಳಲ್ಲಿ ಕಂಬನಿ ತುಂಬಿ ಎಲ್ಲರೂ ದೀನ, ಚಿಂತಿತ, ದುರ್ಬಲ ಹಾಗೂ ಉತ್ಕಂಠಿತವಾದಂತೆ ನಾನು ನೋಡುತ್ತಿದ್ದೇನೆ.॥42-43॥
</details>

###### 44


<details><summary>ಮೂಲಮ್</summary>

ಇತ್ಯೇವಮುಕ್ತ್ವಾ ಭರತಃ ಸೂತಂ ತಂ ದೀನಮಾನಸಃ ।  
ತಾನ್ಯನಿಷ್ಟಾನ್ಯಯೋಧ್ಯಾಯಾಂ ಪ್ರೇಕ್ಷ್ಯರಾಜಗೃಹಂ ಯಯೌ ॥
</details>

<details><summary>ಅನುವಾದ</summary>

ಸಾರಥಿಯ ಬಳಿಯಲ್ಲಿ ಹೀಗೆ ಹೇಳಿ ಅಯೋಧ್ಯೆಯಲ್ಲಿ ಆಗುತ್ತಿರುವ ಈ ಅನಿಷ್ಟಸೂಚಕ ಚಿಹ್ನೆಗಳನ್ನು ನೋಡುತ್ತಾ ಭರತನು ಮನಸ್ಸಿನಲ್ಲೇ ದುಃಖಿತನಾಗಿ ಅರಮನೆಯನ್ನು ಹೊಕ್ಕನು.॥44॥
</details>

###### 45


<details><summary>ಮೂಲಮ್</summary>

ತಾಂ ಶೂನ್ಯಶೃಂಗಾಟಕವೇಶ್ಮರಥ್ಯಾಂ  
ರಜೋರುಣದ್ವಾರಕವಾಟಯಂತ್ರಾಮ್ ।  
ದೃಷ್ಟ್ವಾ ಪುರೀಮಿಂದ್ರಪುರೀಪ್ರಕಾಶಾಂ  
ದುಃಖೇನ ಸಂಪೂರ್ಣತರೋ ಬಭೂವ ॥
</details>

<details><summary>ಅನುವಾದ</summary>

ದೇವೇಂದ್ರನ ನಗರಿಯಂತೆ ಶೋಭಿಸುತ್ತಿದ್ದ ಅಯೋಧ್ಯೆಯ ಬೀದಿಗಳು, ಮನೆಗಳು ಇಂದು ಶೂನ್ಯವಾಗಿವೆ. ಬಾಗಿಲುಗಳಲ್ಲಿ ಧೂಳು ತುಂಬಿಕೊಂಡಿದೆ, ಇಂತಹ ದುರ್ದೆಶೆಯನ್ನು ನೋಡಿ ಭರತನು ಪೂರ್ಣವಾಗಿ ದುಃಖದಲ್ಲಿ ಮುಳುಗಿಹೋಗಿದ್ದನು.॥45॥
</details>

###### 46


<details><summary>ಮೂಲಮ್</summary>

ಬಭೂವ ಪಶ್ಯನ್ಮನಸೋಽಪ್ರಿಯಾಣಿ  
ಯಾನ್ಯನ್ಯದಾ ನಾಸ್ಯ ಪುರೇ ಬಭೂವುಃ ।  
ಅವಾಕ್ಶಿರಾ ದೀನಮನಾ ನ ಹೃಷ್ಟಃ  
ಪಿತುರ್ಮಹಾತ್ಮಾ ಪ್ರವಿವೇಶ ವೇಶ್ಮ ॥
</details>

<details><summary>ಅನುವಾದ</summary>

ಆ ನಗರದಲ್ಲಿ ಹಿಂದೆ ಎಂದೂ ಆಗದಿರುವ ಅಪ್ರಿಯ ಸಂಗತಿಗಳನ್ನು ನೋಡಿ, ಮಹಾತ್ಮಾ ಭರತನು ತಲೆಯನ್ನು ತಗ್ಗಿಸಿ, ಹರ್ಷವನ್ನು ಕಳೆದುಕೊಂಡು, ದೀನಹೃದಯದಿಂದ ತಂದೆಯ ಭವನವನ್ನು ಪ್ರವೇಶಿಸಿದನು.॥46॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಎಪ್ಪತ್ತೊಂದನೆಯ ಸರ್ಗ ಪೂರ್ಣವಾಯಿತು ॥71॥
</details>
