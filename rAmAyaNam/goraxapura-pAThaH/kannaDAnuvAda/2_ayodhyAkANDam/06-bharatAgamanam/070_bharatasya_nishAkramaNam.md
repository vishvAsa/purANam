+++
title = "०७० भरतस्य निशाक्रमणम्"
title_english = "070 The messengers enter the city of Rajagriha"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-070-Bharathasya_Nishakramanam.mp3"></div>
</details>



<details><summary>ಭಾಗಸೂಚನಾ</summary>

ಅಯೋಧ್ಯೆಯ ದೂತರು ಭರತನಿಗೂ, ಭರತನ ಸೋದರಮಾವನಿಗೂ ಉಡುಗೊರೆಯ ವಸ್ತುಗಳನ್ನು ಅರ್ಪಿಸಿದುದು, ವಸಿಷ್ಠರ ಸಂದೇಶವನ್ನು ತಿಳಿಯಪಡಿಸಿದುದು, ಭರತನು ತಂದೆಯೇ ಮೊದಲಾದವರ ಕುಶಲವನ್ನು ಕೇಳಿ ತಾತನ ಅನುಮತಿಯನ್ನು ಪಡೆದು ಶತ್ರುಘ್ನನೋಡನೆ ಅಯೋಧ್ಯೆಗೆ ಹೊರಡುವುದು
</details>

###### 1


<details><summary>ಮೂಲಮ್</summary>

ಭರತೇ ಬ್ರುವತಿ ಸ್ವಪ್ನಂ ದೂತಾಸ್ತೇ ಕ್ಲಾಂತವಾಹನಾಃ ।  
ಪ್ರವಿಶ್ಯಾಸಹ್ಯಪರಿಖಂ ರಮ್ಯಂ ರಾಜಗೃಹಂ ಪುರಮ್ ॥
</details>

<details><summary>ಅನುವಾದ</summary>

ಈ ಪ್ರಕಾರ ಭರತನು ಮಿತ್ರರಿಗೆ ತನ್ನ ಸ್ವಪ್ನವೃತ್ತಾಂತವನ್ನು ತಿಳಿಸುತ್ತಿರುವಾಗ, ಬಳಲಿದ ಕುದುರೆಗಳಿಂದ ಬಂದ ಆ ದೂತರು ಆ ರಮಣೀಯ ರಾಜಗೃಹಪುರ ಪ್ರವೇಶಿಸಿದರು. ಸುತ್ತಲಿರುವ ಕಂದಕವನ್ನು ದಾಟುವುದು ಶತ್ರುಗಳಿಗೆ ಬಹಳ ಕಠಿಣವಾಗಿತ್ತು.॥1॥
</details>

###### 2


<details><summary>ಮೂಲಮ್</summary>

ಸಮಾಗಮ್ಯ ಚ ರಾಜ್ಞಾ ತೇ ರಾಜಪುತ್ರೇಣ ಚಾರ್ಚಿತಾಃ ।  
ರಾಜ್ಞಃ ಪಾದೌ ಗೃಹೀತ್ವಾ ಚ ತಮೂಚುರ್ಭರತಂ ವಚಃ ॥
</details>

<details><summary>ಅನುವಾದ</summary>

ನಗರಕ್ಕೆ ಬಂದ ಆ ದೂತರು ಕೇಕೆಯ ದೇಶದ ರಾಜನನ್ನು ಮತ್ತು ರಾಜಕುಮಾರನನ್ನು ಭೆಟ್ಟಿಯಾದರು ಹಾಗೂ ಅವರಿಬ್ಬರನ್ನೂ ಸತ್ಕರಿಸಿದರು. ಮತ್ತೆ ಅವರು ಭಾವೀರಾಜನಾದ ಭರತನ ಕಾಲು ಮುಟ್ಟಿ ಇಂತೆಂದರು.॥2॥
</details>

###### 3


<details><summary>ಮೂಲಮ್</summary>

ಪುರೋಹಿತಸ್ತ್ವಾಂ ಕುಶಲಂ ಪ್ರಾಹ ಸರ್ವೇ ಚ ಮಂತ್ರಿಣಃ ।  
ತ್ವರಮಾಣಶ್ಚ ನಿರ್ಯಾಹಿ ಕೃತ್ಯಮಾತ್ಯಯಿಕಂ ತ್ವಯಾ ॥
</details>

<details><summary>ಅನುವಾದ</summary>

ಕುಮಾರ! ಪುರೋಹಿತರು ಹಾಗೂ ಸಮಸ್ತ ಮಂತ್ರಿಗಳು ನಿಮ್ಮಲ್ಲಿ ಕುಶಲವನ್ನು ಕೇಳಿರುವರು. ಈಗ ನೀವು ಶೀಘ್ರವಾಗಿ ಇಲ್ಲಿಂದ ಹೊರಡಿರಿ. ಅಯೋಧ್ಯೆಯಲ್ಲಿ ನಿಮಗೆ ಅತ್ಯಂತ ಆವಶ್ಯಕ ಕಾರ್ಯವಿದೆ.॥3॥
</details>

###### 4


<details><summary>ಮೂಲಮ್</summary>

ಇಮಾನಿ ಚ ಮಹಾರ್ಹಾಣಿ ವಸ್ತ್ರಾಣ್ಯಾರಣಾನಿ ಚ ।  
ಪ್ರತಿಗೃಹ್ಯ ವಿಶಾಲಾಕ್ಷ ಮಾತುಲಸ್ಯ ಚ ದಾಪಯ ॥
</details>

<details><summary>ಅನುವಾದ</summary>

ವಿಶಾಲನೇತ್ರವುಳ್ಳ ರಾಜ ಕುಮಾರನೇ! ಈ ಅಮೂಲ್ಯವಾದ ವಸ್ತ್ರ-ಒಡವೆಗಳನ್ನು ನೀವು ಸ್ವತಃ ಸ್ವೀಕರಿಸಿರಿ ಮತ್ತು ನಿಮ್ಮ ಮಾವನವರಿಗೂ ಕೊಡಿರಿ.॥4॥
</details>

###### 5


<details><summary>ಮೂಲಮ್</summary>

ಅತ್ರ ವಿಂಶತಿಕೋಟ್ಯಸ್ತು ನೃಪತೇರ್ಮಾತುಲಸ್ಯ ತೇ ।  
ದಶಕೋಟ್ಯಸ್ತು ಸಂಪೂರ್ಣಾಸ್ತಥೈವ ಚ ನೃಪಾತ್ಮಜ ॥
</details>

<details><summary>ಅನುವಾದ</summary>

ರಾಜಕುಮಾರ! ಇಲ್ಲಿಗೆ ತಂದಿರುವ ಸಾಮಗ್ರಿಯಲ್ಲಿ ಇಪ್ಪತ್ತುಕೋಟಿಯ ಸಾಮಗ್ರಿಯು ನಿಮ್ಮ ತಾತನವರಾದ ಕೇಕಯ ನರೇಶನಿಗಾಗಿ ಇದೆ ಹಾಗೂ ಹತ್ತುಕೋಟಿಯ ವಸ್ತುಗಳು ನಿಮ್ಮ ಮಾವನವರಿಗಾಗಿ ಇದೆ.॥5॥
</details>

###### 6


<details><summary>ಮೂಲಮ್</summary>

ಪ್ರತಿಗೃಹ್ಯ ತು ತತ್ಸರ್ವಂ ಸ್ವನುರಕ್ತಃ ಸಹೃಜ್ಜನೇ ।  
ದೂತಾನುವಾಚ ಭರತಃ ಕಾಮೈಃ ಸಂಪ್ರತಿಪೂಜ್ಯ ತಾನ್ ॥
</details>

<details><summary>ಅನುವಾದ</summary>

ಅವೆಲ್ಲ ವಸ್ತುಗಳನ್ನು ಪಡೆದು ಮಾವನೇ ಆದಿ ಸುಹೃದರಲ್ಲಿ ಅನುರಾಗವುಳ್ಳ ಭರತನು ಅವರಿಗೆ ಹಂಚಿದನು. ಅನಂತರ ಇಚ್ಛಾನುಸಾರ ವಸ್ತುಗಳನ್ನು ಕೊಟ್ಟು, ದೂತರನ್ನು ಸತ್ಕರಿಸಿದ ಬಳಿಕ ಅವನು ಇಂತೆಂದನು.॥6॥
</details>

###### 7


<details><summary>ಮೂಲಮ್</summary>

ಕಚ್ಚಿತ್ ಸ ಕುಶಲೀರಾಜಾ ಪಿತಾ ದಶರಥೋ ಮಮ ।  
ಕಚ್ಚಿದಾರೋಗತಾ ರಾಮೇ ಲಕ್ಷ್ಮಣೇ ಚ ಮಹಾತ್ಮನಿ ॥
</details>

<details><summary>ಅನುವಾದ</summary>

ನಮ್ಮ ತಂದೆಯವರಾದ ಮಹಾರಾಜರು ಕ್ಷೇಮವಾಗಿದ್ದಾರೆ ತಾನೆ? ಮಹಾತ್ಮಾ ಶ್ರೀರಾಮ ಮತ್ತು ಲಕ್ಷ್ಮಣರು ನಿರೋಗಿಯಾಗಿರುವರಲ್ಲ.॥7॥
</details>

###### 8


<details><summary>ಮೂಲಮ್</summary>

ಆರ್ಯಾ ಚ ಧರ್ಮನಿರತಾ ಧರ್ಮಜ್ಞಾ ಧರ್ಮವಾದಿನೀ ।  
ಅರೋಗಾ ಚಾಪಿ ಕೌಸಲ್ಯಾ ಮಾತಾ ರಾಮಸ್ಯ ಧೀಮತಃ ॥
</details>

<details><summary>ಅನುವಾದ</summary>

ಧರ್ಮವನ್ನು ತಿಳಿದ, ಧರ್ಮವನ್ನೇ ಚರ್ಚಿಸುತ್ತಿರುವ ಬುದ್ಧಿವಂತಳಾದ ಶ್ರೀರಾಮ ಮಾತೆ ಆರ್ಯೆ ಕೌಸಲ್ಯೆಯು ಆರೋಗ್ಯವಾಗಿ ಇರುವಳಲ್ಲ.॥8॥
</details>

###### 9


<details><summary>ಮೂಲಮ್</summary>

ಕಚ್ಚಿತ್ಸುಮಿತ್ರಾ ಧರ್ಮಜ್ಞಾ ಜನನೀ ಲಕ್ಷ್ಮಣಸ್ಯ ಯಾ ।  
ಶತ್ರುಘ್ನಸ್ಯ ಚ ವೀರಸ್ಯ ಅರೋಗಾ ಚಾಪಿ ಮಧ್ಯಮಾ ॥
</details>

<details><summary>ಅನುವಾದ</summary>

ವೀರ ಲಕ್ಷ್ಮಣನ ಮತ್ತು ಶತ್ರುಘ್ನನ ಮಾತೆ ನನ್ನ ಮಧ್ಯಮತಾಯಿ ಧರ್ಮಜ್ಞಾ ಸುಮಿತ್ರೆಯು ಸ್ವಸ್ಥ ಮತ್ತು ಸುಖವಾಗಿರುವಳಲ್ಲ.॥9॥
</details>

###### 10


<details><summary>ಮೂಲಮ್</summary>

ಆತ್ಮಕಾಮಾ ಸದಾ ಚಂಡೀ ಕ್ರೋಧನಾ ಪ್ರಾಜ್ಞಮಾನಿನೀ ।  
ಅರೋಗಾ ಚಾಪಿ ಮೇ ಮಾತಾ ಕೈಕೇಯೀ ಕಿಮುವಾಚ ಹ ॥
</details>

<details><summary>ಅನುವಾದ</summary>

ಸದಾ ತನ್ನ ಸ್ವಾರ್ಥವನ್ನೇ ಸಿದ್ಧಗೊಳಿಸಲು ಬಯಸುವ, ತನ್ನನ್ನು ದೊಡ್ಡ ಬುದ್ಧಿವಂತಳೆಂದು ತಿಳಿದುಕೊಂಡ ಆ ಉಗ್ರಸ್ವಭಾವವುಳ್ಳ, ಕೋಪಶೀಲಾ ನನ್ನ ತಾಯಿ ಕೈಕೇಯಿಗೆ ಯಾವುದೇ ಕಷ್ಟವಿಲ್ಲ ತಾನೆ? ಅವಳು ಏನು ಹೇಳಿರುವಳು.॥10॥
</details>

###### 11


<details><summary>ಮೂಲಮ್</summary>

ಏವಮುಕ್ತಾಸ್ತು ತೇ ದೂತಾ ಭರತೇನ ಮಹಾತ್ಮನಾ ।  
ಊಚುಃ ಸಪ್ರಶ್ರಿತಂ ವಾಕ್ಯಮಿದಂ ತಂ ಭರತಂ ತದಾ ॥
</details>

<details><summary>ಅನುವಾದ</summary>

ಮಹಾತ್ಮಾ ಭರತನು ಹೀಗೆ ಕೇಳಿದಾಗ ದೂತರು ವಿನಯದಿಂದ ಅವನಲ್ಲಿ ಹೇಳಿದರು.॥11॥
</details>

###### 12


<details><summary>ಮೂಲಮ್</summary>

ಕುಶಲಾಸ್ತೇ ನರವ್ಯಾಘ್ರ ಯೇಷಾಂ ಕುಶಲಮಿಚ್ಛಸಿ ।  
ಶ್ರೀಶ್ಚ ತ್ವಾಂ ವೃಣುತೇ ಪದ್ಮಾ ಯುಜ್ಯತಾಂ ಚಾಪಿ ತೇ ರಥಃ ॥
</details>

<details><summary>ಅನುವಾದ</summary>

ಪುರುಷಸಿಂಹನೇ! ನಿಮಗೆ ಅಭಿಪ್ರೇತವಿರುವವರು ಸಕುಶಲರಾಗಿದ್ದಾರೆ. ಕೈಯಲ್ಲಿ ಕಮಲವನ್ನು ಧರಿಸಿದ ಲಕ್ಷ್ಮಿಯು ನಿಮ್ಮನ್ನು ವರಣ ಮಾಡುತ್ತಿರುವಳು. ಈಗ ಪ್ರಯಾಣಕ್ಕಾಗಿ ನಿಮ್ಮ ರಥ ಶೀಘ್ರವಾಗಿ ಸಿದ್ಧವಾಗಲೀ.॥12॥
</details>

###### 13


<details><summary>ಮೂಲಮ್</summary>

ಭರತಶ್ಚಾಪಿ ತಾನ್ ದೂತಾನೇವಮುಕ್ತೋಽಭ್ಯಭಾಷತಃ ।  
ಆಪೃಚ್ಛೇಹಂ ಮಹಾರಾಜಂ ದೂತಾಃ ಸಂತ್ವರಯಂತಿ ಮಾಮ್ ॥
</details>

<details><summary>ಅನುವಾದ</summary>

ಆ ದೂತರು ಹೀಗೆ ಹೇಳಿದಾಗ ಭರತನು ಹೇಳಿದನು - ಸರಿ, ‘ದೂತರು ನನ್ನನ್ನು ಶೀಘ್ರವಾಗಿ ಅಯೋಧ್ಯೆಗೆ ಹೊರಡಲು ಹೇಳುತ್ತಿದ್ದಾರೆ. ತಮ್ಮ ಅಪ್ಪಣೆ ಏನು?’ ಎಂದು ಮಹಾರಾಜರಲ್ಲಿ ನಾನು ಕೇಳುತ್ತೇನೆ.॥13॥
</details>

###### 14


<details><summary>ಮೂಲಮ್</summary>

ಏವಮುಕ್ತ್ವಾತು ತಾನ್ ದೂತಾನ್ ಭರತಃ ಪಾರ್ಥಿವಾತ್ಮಜಃ ।  
ದೂತೈಃ ಸಂಚೋದಿತೋ ವಾಕ್ಯಂ ಮಾತಾಮಹಮುವಾಚ ಹ ॥
</details>

<details><summary>ಅನುವಾದ</summary>

ದೂತರಲ್ಲಿ ಹೀಗೆ ಹೇಳಿ ರಾಜಕುಮಾರ ಭರತನು ಅವರಿಂದ ಪ್ರೇರಿತನಾಗಿ ತಾತನ ಬಳಿಗೆ ಹೋಗಿ ಹೇಳಿದನು.॥14॥
</details>

###### 15


<details><summary>ಮೂಲಮ್</summary>

ರಾಜನ್ ಪಿತುರ್ಗಮಿಷ್ಯಾಮಿ ಸಕಾಶಂ ದೂತಚೋದಿತಃ ।  
ಪುನರಪ್ಯಹಮೇಷ್ಯಾಮಿ ಯದಾ ಮೇ ತ್ವಂ ಸ್ಮರಿಷ್ಯಸಿ ॥
</details>

<details><summary>ಅನುವಾದ</summary>

ಮಹಾರಾಜರೇ! ದೂತರು ಹೇಳಿದಂತೆ ನಾನು ಈಗ ತಂದೆಯವರ ಬಳಿಗೆ ಹೋಗುತ್ತಿದ್ದೇನೆ. ಮತ್ತೆ ನೀವು ನೆನೆದಾಗ ನಾನು ಇಲ್ಲಿಗೆ ಬಂದುಬಿಡುವೆನು.॥15॥
</details>

###### 16


<details><summary>ಮೂಲಮ್</summary>

ಭರತೇನೈವಮುಕ್ತಸ್ತು ನೃಪೋ ಮಾತಾಮಹಸ್ತದಾ ।  
ತಮುವಾಚ ಶುಭಂ ವಾಕ್ಯಂ ಶಿರಸ್ಯಾಘ್ರಾಯ ರಾಘವಮ್ ॥
</details>

<details><summary>ಅನುವಾದ</summary>

ಭರತನು ಹೀಗೆ ಹೇಳಿದಾಗ ತಾತ ಕೇಕಯ ನರೇಶನು ಆಗ ಆ ರಘುಕುಲಭೂಷಣ ಭರತನ ಶಿರವನ್ನು ಆಘ್ರಾಣಿಸಿ ಈ ಶುಭವಚನವನ್ನು ಹೇಳಿದನು-॥16॥
</details>

###### 17


<details><summary>ಮೂಲಮ್</summary>

ಗಚ್ಛ ತಾತಾನುಜಾನೇ ತ್ವಾಂ ಕೈಕೇಯೀ ಸುಪ್ರಜಾಸ್ತ್ವಯಾ ।  
ಮಾತರಂ ಕುಶಲಂ ಬ್ರೂಯಾಃ ಪಿತರಂ ಚ ಪರಂತಪ ॥
</details>

<details><summary>ಅನುವಾದ</summary>

ಅಪ್ಪಾ! ಹೋಗು, ನಾನು ನಿನಗೆ ಅಪ್ಪಣೆ ಕೊಡುತ್ತೇನೆ. ನಿನ್ನನ್ನು ಪಡೆದು ಕೈಕೇಯಿಯು ಉತ್ತಮ ಸಂತಾನವುಳ್ಳವಳಾಗಿದ್ದಾಳೆ. ಪರಂತಪ ವೀರನೇ! ನೀನು ನಿನ್ನ ತಾಯಿ-ತಂದೆಯವರಲ್ಲಿ ಇಲ್ಲಿಯ ಕ್ಷೇಮ-ಸಮಾಚಾರ ಹೇಳು.॥17॥
</details>

###### 18


<details><summary>ಮೂಲಮ್</summary>

ಪುರೋಹಿತಂ ಚ ಕುಶಲಂ ಯೇ ಚಾನ್ಯೇ ದ್ವಿಜಸತ್ತಮಾಃ ।  
ತೌ ಚ ತಾತ ಮಹೇಷ್ವಾಸೌ ಭ್ರಾತರೌ ರಾಮಲಕ್ಷ್ಮಣೌ ॥
</details>

<details><summary>ಅನುವಾದ</summary>

ಮಗು ನಿಮ್ಮ ಪುರೋಹಿತರಲ್ಲಿ ಹಾಗೂ ಇತರ ಶ್ರೇಷ್ಠ ಬ್ರಾಹ್ಮಣರಲ್ಲಿಯೂ ನಮ್ಮ ಕುಶಲವನ್ನು ಹೇಳುವುದು. ಆ ಮಹಾಧನುರ್ಧರ ಶ್ರೀರಾಮ-ಲಕ್ಷ್ಮಣರಲ್ಲಿಯೂ ಇಲ್ಲಿಯ ಕ್ಷೇಮ-ಸಮಾಚಾರ ತಿಳಿಸುವುದು.॥18॥
</details>

###### 19


<details><summary>ಮೂಲಮ್</summary>

ತಸ್ಮೈ ಹಸ್ತ್ಯುತ್ತಮಾಂಶ್ಚಿತ್ರಾನ್ ಕಂಬಲಾನಜಿನಾನಿ ಚ ।  
ಸತ್ಕೃತ್ಯ ಕೇಕಯೋ ರಾಜಾ ಭರತಾಯ ದದೌ ಧನಮ್ ॥
</details>

<details><summary>ಅನುವಾದ</summary>

ಹೀಗೆ ಹೇಳಿ ಕೇಕೆಯ ನರೇಶನು ಭರತನನ್ನು ಸತ್ಕರಿಸಿ, ಅವನಿಗೆ ಬಹಳಷ್ಟು ಉತ್ತಮ ಆನೆಗಳನ್ನು, ಚಿತ್ರಿತವಾದ ರತ್ನಗಂಬಳಿಗಳನ್ನು, ಮೃಗಚರ್ಮ ಮತ್ತು ಅಪಾರ ಧನವನ್ನು ಕೊಟ್ಟನು.॥19॥
</details>

###### 20


<details><summary>ಮೂಲಮ್</summary>

ಅಂತಃಪುರೇಽತಿಸಂವೃದ್ಧಾನ್ ವ್ಯಾಘ್ರವೀರ್ಯಬಲೋಪಮಾನ್ ।  
ದಂಷ್ಟ್ರಾಯುಕ್ತಾನ್ ಮಹಾಕಾಯಾನ್ ಶುನಶ್ಚೋಪಾಯನಂ ದದೌ ॥
</details>

<details><summary>ಅನುವಾದ</summary>

ಅಂತಃಪುರದಲ್ಲೇ ಸಾಕಿ ಬೆಳೆಸಿದ, ಬಲ-ಪರಾಕ್ರಮದಲ್ಲಿ ಹುಲಿಯಂತಿದ್ದ, ದಾಡೆಹಲ್ಲುಗಳಿಂದ ಕೂಡಿದ, ವಿಶಾಲ ಕಾಯವಾಗಿದ್ದ ಅನೇಕ ನಾಯಿಗಳನ್ನು ಕೇಕಯ ನರೇಶನು ಭರತನಿಗೆ ಕಾಣಿಕೆಯಾಗಿ ನೀಡಿದನು.॥20॥
</details>

###### 21


<details><summary>ಮೂಲಮ್</summary>

ರುಕ್ಮನಿಷ್ಕಸಹಸ್ರೇ ದ್ವೇ ಷೋಡಶಾಶ್ವಶತಾನಿ ಚ ।  
ಸತ್ಕತ್ಯ ಕೇಕಯೀ ಪುತ್ರಂ ಕೇಕಯೋ ಧನಮಾದಿಶತ್ ॥
</details>

<details><summary>ಅನುವಾದ</summary>

ಎರಡುಸಾವಿರ ಚಿನ್ನದ ನಾಣ್ಯಗಳು, ಸಾವಿರದ ಆರು ನೂರು ಕುದುರೆಗಳನ್ನು ಕೊಟ್ಟನು. ಹೀಗೆ ಕೇಕೆಯನರೇಶನು ಕೈಕೇಯೀ ಕುಮಾರ ಭರತನಿಗೆ ಸತ್ಕಾರಪೂರ್ವಕ ಬಹಳಷ್ಟು ಧನವನ್ನು ನೀಡಿದನು.॥21॥
</details>

###### 22


<details><summary>ಮೂಲಮ್</summary>

ತದಾಮಾತ್ಯಾನಭಿಪ್ರೇತಾನ್ ವಿಶ್ವಾಸ್ಯಾಂಶ್ಚ ಗುಣಾನ್ವಿತಾನ್ ।  
ದದಾವಶ್ವಪತಿಃ ಶೀಘ್ರಂ ಭರತಾಯಾನುಯಾಯಿನಃ ॥
</details>

<details><summary>ಅನುವಾದ</summary>

ಆಗ ಕೈಕೆಯನರೇಶ ಅಶ್ವಪತಿಯು ತನಗೆ ಬೇಕಾದ, ವಿಶ್ವಾಸಪಾತ್ರ, ಗುಣವಂತ ಮಂತ್ರಿಗಳನ್ನು ಭರತನೊಂದಿಗೆ ಹೋಗಲು ಆಜ್ಞಾಪಿಸಿದನು.॥22॥
</details>

###### 23


<details><summary>ಮೂಲಮ್</summary>

ಐರಾವತಾನೈಂದ್ರಶಿರಾನ್ ನಾಗಾನ್ ವೈ ಪ್ರಿಯದರ್ಶನಾನ್ ।  
ಖರಾನ್ಶೀಘ್ರಾನ್ಸುಸಂಯುಕ್ತಾನ್ಮಾತುಲೋಽಸ್ಮೈಧನಂ ದದೌ ॥
</details>

<details><summary>ಅನುವಾದ</summary>

ಭರತನ ಮಾವನೂ ಅವನಿಗೆ ಉಡುಗೊರೆಯಾಗಿ ಇರಾವಾನ್ ಪರ್ವತ ಮತ್ತು ಇಂದ್ರಶಿರ ಎಂಬ ಸ್ಥಾನಗಳಲ್ಲಿ ಹುಟ್ಟಿದ ಅನೇಕ ಸುಂದರ ಆನೆಗಳನ್ನು ಹಾಗೂ ವೇಗವಾಗಿ ನಡೆಯುವ ಹೇಸರಕತ್ತೆಗಳನ್ನು ಕೊಟ್ಟನು.॥23॥
</details>

###### 24


<details><summary>ಮೂಲಮ್</summary>

ಸ ದತ್ತಂ ಕೇಕಯೇಂದ್ರೇಣ ಧನಂ ತನ್ನಾಭ್ಯನಂದತ ।  
ಭರತಃ ಕೇಕಯೀಪುತ್ರೋ ಗಮನತ್ವರಯಾ ತದಾ ॥
</details>

<details><summary>ಅನುವಾದ</summary>

ಆಗ ಹೊರಡುವ ಅವಸರವಿದ್ದ ಕಾರಣ ಕೈಕಯೀಪುತ್ರ ಭರತನು ಕೇಕಯರಾಜನು ಕೊಡ ಮಾಡಿದ ಆ ಧನದ ಕುರಿತು ಅಭಿವಂದಿಸಲಿಲ್ಲ.॥24॥
</details>

###### 25


<details><summary>ಮೂಲಮ್</summary>

ಬಭೂವ ಹ್ಯಸ್ಯ ಹೃದಯೇ ಚಿಂತಾ ಸುಮಹತೀ ತದಾ ।  
ತ್ವರಯಾ ಚಾಪಿ ದೂತಾನಾಂ ಸ್ವಪ್ನಸ್ಯಾಪಿ ಚ ದರ್ಶನಾತ್ ॥
</details>

<details><summary>ಅನುವಾದ</summary>

ಆ ಸಮಯದಲ್ಲಿ ಅವನ ಹೃದಯದಲ್ಲಿ ಭಾರೀ ಚಿಂತೆ ತುಂಬಿತ್ತು. ಒಂದು, ದೂತರು ತಕ್ಷಣ ಅಲ್ಲಿಂದ ಹೊರಡಲು ಅವಸರಪಡಿಸುತ್ತಿದ್ದಾರೆ. ಇನ್ನೊಂದು, ದುಃಸ್ವಪ್ನದರ್ಶನ ಈ ಕಾರಣಗಳಿಂದ ಚಿಂತಿತನಾಗಿದ್ದನು.॥25॥
</details>

###### 26


<details><summary>ಮೂಲಮ್</summary>

ಸ ಸ್ವವೇಶ್ಮಾಭ್ಯತಿಕ್ರಮ್ಯ ನರನಾಗಾಶ್ವಸಂಕುಲಮ್ ।  
ಪ್ರಪೇದೇ ಸುಮಹಚ್ಛ್ರೀಮಾನ್ ರಾಜಮಾರ್ಗಮನುತ್ತಮಮ್ ॥
</details>

<details><summary>ಅನುವಾದ</summary>

ಅವರು ಪ್ರಯಾಣದ ಸಿದ್ಧತೆಯಲ್ಲಿ ತಮ್ಮ ನಿವಾಸಸ್ಥಾನಕ್ಕೆ ಹೋದರು. ಮತ್ತೆ ಅಲ್ಲಿಂದ ಹೊರಟು ಜನರು, ಆನೆಗಳು, ಕುದುರೆಗಳಿಂದ ತುಂಬಿದ ಪರಮೋತ್ತಮ ರಾಜಬೀದಿಗೆ ಬಂದರು. ಆಗ ಭರತನಲ್ಲಿ ಬಹಳ ಸಂಪತ್ತು ಒಟ್ಟುಗೂಡಿತ್ತು.॥26॥
</details>

###### 27


<details><summary>ಮೂಲಮ್</summary>

ಅಭ್ಯತೀತ್ಯ ತತೋಽಪಶ್ಯದಂತಃಪುರಮನುತ್ತಮಮ್ ।  
ತತಸ್ತದ್ ಭರತಃ ಶ್ರೀಮಾನಾವಿವೇಶಾನಿವಾರಿತಃ ॥
</details>

<details><summary>ಅನುವಾದ</summary>

ರಾಜಮಾರ್ಗವನ್ನು ದಾಟಿ ಶ್ರೀಮಾನ್ ಭರತನು ಅರಮನೆಯ ಪರಮೋತ್ತಮ ಅಂತಃಪುರವನ್ನು ಅಡೆ-ತಡೆಗಳಿಲ್ಲದೆ ಪ್ರವೇಶಿಸಿದನು.॥27॥
</details>

###### 28


<details><summary>ಮೂಲಮ್</summary>

ಸ ಮಾತಾಮಹಮಾಪೃಚ್ಛ್ಯ ಮಾತುಲಂ ಚ ಯುಧಾಜಿತಮ್ ।  
ರಥಮಾರುಹ್ಯ ಭರತಃ ಶತ್ರುಘ್ನಸಹಿತೋ ಯಯೌ ॥
</details>

<details><summary>ಅನುವಾದ</summary>

ಅಲ್ಲಿ ತಾತ, ಅಜ್ಜಿ, ಮಾವ ಯುಧಾಜಿತ್ತು ಮತ್ತು ಸೋದರತ್ತೆ ಇವರಿಂದ ಬೀಳ್ಕೊಂಡು ಶತ್ರುಘ್ನನೊಡನೆ ರಥಾರೂಢನಾಗಿ ಪ್ರಯಾಣ ಪ್ರಾರಂಭಿಸಿದನು.॥28॥
</details>

###### 29


<details><summary>ಮೂಲಮ್</summary>

ರಥಾನ್ಮಂಡಲಚತ್ರಾಂಶ್ಚ ಯೋಜಯಿತ್ವಾ ಪರಃ ಶತಮ್ ।  
ಉಷ್ಟ್ರಗೋಶ್ವಖರೈರ್ಭೃತ್ಯಾ ಭರತಂ ಯಾಂತಮನ್ವಯುಃ ॥
</details>

<details><summary>ಅನುವಾದ</summary>

ನೂರಕ್ಕಿಂತಲೂ ಹೆಚ್ಚಾದ ರಥಗಳು, ಒಂಟೆ, ಎತ್ತು, ಕುದುರೆ, ಹೇಸರಗತ್ತೆ ಹೂಡಿದ ಬಂಡಿಗಳು, ಸೇವಕರು ಭರತನನ್ನು ಅನುಸರಿಸಿದವು.॥29॥
</details>

###### 30


<details><summary>ಮೂಲಮ್</summary>

ಬಲೇನ ಗುಪ್ತೋ ಭರತೋ ಮಹಾತ್ಮಾ  
ಸಹಾರ್ಯಕಸ್ಯಾತ್ಮಸಮೈರಮಾತ್ಯೈ ।  
ಆದಾಯ ಶತ್ರುಘ್ನಮಪೇತಶತ್ರು-  
ರ್ಗೃಹಾದ್ಯಯೌ ಸಿದ್ಧ ಇವೇಂದ್ರಲೋಕಾತ್ ॥
</details>

<details><summary>ಅನುವಾದ</summary>

ಶತ್ರುಹೀನ ಮಹಾಮನಾ ಭರತನು ತನ್ನ ಮತ್ತು ಮಾವನ ಸೈನ್ಯದಿಂದ ಸುರಕ್ಷಿತವಾಗಿ ಶತ್ರುಘ್ನನನ್ನು ರಥದಲ್ಲಿ ತನ್ನೊಂದಿಗೆ ಕುಳ್ಳಿರಿಸಿಕೊಂಡು, ತಾತನಿಗೆ ಸಮಾನರಾದ ಮಾನನೀಯ ಮಂತ್ರಿಗಳೊಂದಿಗೆ ಮಾವನ ಮನೆಯಿಂದ ಹೊರಟನು. ಯಾರೋ ಸಿದ್ಧಪುರುಷನು ಇಂದ್ರಲೋಕದಿಂದ ಬೇರೆ ಲೋಕಕ್ಕೆ ಹೋಗುತ್ತಿರುವನೋ ಎಂಬಂತೆ ಅವನು ಹೊರಟನು.॥30॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಎಪ್ಪತ್ತನೆಯ ಸರ್ಗ ಪೂರ್ಣವಾಯಿತು.॥70॥
</details>
