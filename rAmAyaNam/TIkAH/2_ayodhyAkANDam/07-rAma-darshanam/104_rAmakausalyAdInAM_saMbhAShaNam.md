+++
title = "१०४ रामकौसल्यादीनां संभाषणम्"
title_english = "104 Vasishta advances to the hermitage of Rama"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-104-Rama_Kousalya_Deenam_Sambhashanam_.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/07-rAma-darshanam/104_rAmakausalyAdInAM_saMbhAShaNam.md">
<details><summary><h3>IITK ...{Loading}...</h3></summary>

Bharata beseeches Rama repeatedly -- Rama justifies his obedience to his
father's command.



#### श्लोकः
##### मूलम्
तं तु रामस् समाश्वास्य भ्रातरं गुरवत्सलम्।  
लक्ष्मणेन सह भ्रात्रा प्रष्टुं समुपचक्रमे॥2.104.1॥

##### शब्दार्थः
भ्रात्रा brother, लक्ष्मणेन सह along with Lakshmana, रामः Rama, गुरुवत्सलम् to one devoted to elders, भ्रातरम् to brother, तम् that Bharata, समाश्वास्य having consoled, प्रष्टुम् to question,  समुपचक्रमे commenced.

##### आङ्ग्लानुवादः
Rama with his brother Lakshmana having consoled Bharata who is ever devoted to elders began to questionः



#### श्लोकः
##### मूलम्
किमेतदिच्छेयमहं श्रोतुं प्रव्याहृतं त्वया।  
यस्मात्त्वमागतो देशमिमं चीरजटाजिनः॥2.104.2॥

##### शब्दार्थः
त्वम् you, चीरजटाजिनः wearing barkrobes, matted locks and antelope skin, यस्मात् for what reason, इमं देशम् to this region, आगतः have come, एतत् किम् what is it, त्वया by you, प्रव्याहृतम् being related, अहम् I, श्रोतुम् to hear, इच्छेयम् I desire.

##### आङ्ग्लानुवादः
I want to hear what brought you to this region with your barkrobes, matted locks and antelope skin.



#### श्लोकः
##### मूलम्
यन्निमित्तमिमं देशं कृष्णाजिनजटाधरः।  
हित्वा राज्यं प्रविष्टस्त्वं तत्सर्वं वक्तुमर्हसि॥2.104.3॥

##### शब्दार्थः
त्वम् you, राज्यम् kingdom, हित्वा leaving, कृष्णाजिनजटाधरः wearing deer skin and matted hair, किन्निमित्तम् for what reason, इमं देशम् this region, प्रविष्टः have entered, तत् that, सर्वम् everything, वक्तुम् to tell, अर्हसि behoves you.

##### आङ्ग्लानुवादः
What made you come to this region, leaving the kingdom and wearing deer skin and matted hair? You should tell me everything.



#### श्लोकः
##### मूलम्
इत्युक्तः कैकयीपुत्रः काकुत्स्थेन महात्मना।  
प्रगृह्य बलवद्भूयः प्राञ्जलिर्वाक्यमब्रवीत्॥2.104.4॥

##### शब्दार्थः
महात्मना by the magnanimous, काकुत्स्थेन by Rama, इति thus, उक्तः uttered, कैकयीपुत्रः son of Kaikeyi, Bharata, प्राञ्जलिः joining the palms in reverence, भूयः again, बलवत् strongly, प्रगृह्य holding, वाक्यम् this statement, अब्रवीत् said.

##### आङ्ग्लानुवादः
Thus enquired by the magnanimous Rama, Bharata, joining his palms tightly, repliedः



#### श्लोकः
##### मूलम्
आर्यं तातः परित्यज्य कृत्वा कर्म सुदुष्करम्।  
गतः स्वर्ग महाबाहुः पुत्रशोकाभिपीडितः॥2.104.5॥

##### शब्दार्थः
महाबाहुः mightyarmed, तातः father, आर्यं my esteemed brother, परित्यज्य having abandoned, सुदुष्करम् impossible to perform, कर्म task, कृत्वा having done, पुत्रशोकाभिपीडितः tortured by the grief due to separation from his son, स्वर्गम् heaven, गतः went.

##### आङ्ग्लानुवादः
O my revered sire our mighty father, having performed an impossible task of banishing you to the forest, and tortured by grief due to separation from his son, went to heaven.



#### श्लोकः
##### मूलम्
स्त्रिया नियुक्तः कैकेय्या मम मात्रा परन्तप।  
चकारसा महत्पापमिदमात्मयशोहरम्॥2.104.6॥

##### शब्दार्थः
परन्तप O tormentor of enemies, Rama, मम my, मात्रा mother, स्त्रिया woman, कैकेय्या by  
Kaikeyi, नियुक्तः instigated, आत्मयशोहरम् destroying his reputation, सुमहत् great, इदं पापम् this sin, चकार commited.

##### आङ्ग्लानुवादः
O Rama, tormentor of enemies having been instigated by a woman, my mother  
Kaikeyi, committed this great sin of destroying his (Dasaratha's) reputation.



#### श्लोकः
##### मूलम्
सा राज्यफलमप्राप्य विधवा शोककर्शिता।  
पतिष्यति महाघोरे निरये जननी मम॥2.104.7॥

##### शब्दार्थः
मम my, जननी mother, सा that lady, राज्यफलम् fruit of kingodm, अप्राप्य without acquiring, विधवा widow, शोककर्शिता formented with grief, महाघोरे dreadful, निरये hell, पतिष्यति will fall.

##### आङ्ग्लानुवादः
My mother, formented with grief and with the fruit of the kingdom forfeited, and cursed with widowhood, will fall into the dreadful hell.



#### श्लोकः
##### मूलम्
तस्य मे दासभूतस्य प्रसादं कर्तुमर्हसि।  
अभिषिञ्चस्व चाद्येव राज्येन मघवानिव॥2.104.8॥

##### शब्दार्थः
तस्य such, दासभूतस्य servant I am, मे to me, प्रसादम् favour, कर्तुम् to do, अर्हसि behoves you, अद्येव now itself, मघवानिव like Indra, राज्येन in the kingdom, अभिषिञ्चस्व be coronated.

##### आङ्ग्लानुवादः
It behoves you to grant  me a favour. I am like your servant. Now get yourself coronated in the kingdom like Indra.



#### श्लोकः
##### मूलम्
इमाः प्रकृतयस् सर्वा विधवा मातरश्च याः।  
त्वत्सकाशमनुप्राप्ता प्रसादं कर्तुमर्हसि॥2.104.9॥

##### शब्दार्थः
इमाः these, सर्वाः all, प्रकृतयः subjects, विधवाः widows, मातरश्च those mothers, त्वत्सकाशम्  
to your proximity, अनुप्राप्ताः have reached, प्रसादम् favour, कर्तुम् to do, अर्हसि behoves you.

##### आङ्ग्लानुवादः
All these subjects and your widowed mothers have come to you. It behoves you to grant them this favour.



#### श्लोकः
##### मूलम्
तदानुपूर्व्या युक्तं च युक्तं चात्मनि मानद।  
राज्यं प्राप्नुहि धर्मेण सकामान्सुहृदः कुरु॥2.104.10॥

##### शब्दार्थः
मानद O bestower of honour, तत् for that reason, आनुपूर्व्या by succession, युक्तम् appropriate, आत्मनि in you, युक्तं च is appropriate, राज्यम् kingdom, धर्मेण righteously, प्राप्नुहि you may obtain, सुहृदः friends, सकामान् having fulfilled their desire, कुरु make them.

##### आङ्ग्लानुवादः
O bestower of honour by the law of primogeniture and as a worthy successor it is appropriate that you should accept the kingdom righteously and fulfil the desire of your friends.



#### श्लोकः
##### मूलम्
भवत्वविधवा भूमिस् समग्रा पतिना त्वया।  
शशिना विमलेनेव शारदी रजनी यथा॥2.104.11॥

##### शब्दार्थः
समग्रा this entire, भूमिः earth, शारदी relating to autumn, रजनी यथा like night, पतिना as lord, त्वया by you, विमलेन by the immaculate, शशिना इव like the Moon, अविधवा भवतु let it be a widow no more.

##### आङ्ग्लानुवादः
Like an autumnal night with the immaculate Moon, let this entire earth cease to be a widow by securing you as her lord.



#### श्लोकः
##### मूलम्
एभिश्च सचिवैस्सार्धं शिरसा याचितो मया।  
भ्रातु शिष्यस्य दासस्य प्रसादं कर्तुमर्हसि॥2.104.12॥

##### शब्दार्थः
एभिः by these, सचिवैः सार्धम् with ministers, मया by me, शिरसा with head bowed down, याचितः has been besought, भ्रातुः of a brother, शिष्यस्य of a disciple, दासस्य of a slave, प्रसादम् favour, कर्तुम् to do, अर्हसि it behoves you.

##### आङ्ग्लानुवादः
With my head bowed down, I beseech you along with all these ministers to show favour to me who is your brother, disciple and slave.



#### श्लोकः
##### मूलम्
तदिदं शाश्वतं पित्र्यं सर्वं प्रकृतिमण्डलम्।  
पूजितं पुरुषव्याघ्र नातिक्रमितुमर्हसि॥2.104.13॥

##### शब्दार्थः
पुरुषव्याघ्रः O best among men, तत् for that reason, शाश्वतम् eternal, पित्र्यम् hereditary, पूजितम् venerable, सर्वम् entire, इदम् this order, प्रकृतिमण्डलम् the whole order of subjects, अतिक्रमितुम् to transgress, न अर्हति it does not behove you.

##### आङ्ग्लानुवादः
O best among men, it does not behove you to transgress the prayers of the whole order of subjects and ministers to assume this hereditary and perpetual order.



#### श्लोकः
##### मूलम्
एवमुक्त्वा महाबाहुस् सबाष्पः कैकयीसुतः।  
रामस्य शिरसा पादौ जग्राहभरतः पुनः॥2.104.14॥

##### शब्दार्थः
महाबाहुः mightyarmed, कैकयीसुतः Kaikeyi's son, Bharata, एवम् in this way, उक्त्वा having said, सबाष्पः with tearful eyes, रामस्य Rama's, पादौ feet, पुनः again, विधिवत् in accordance with tradition, शिरसा with his head, जग्राह grasped.

##### आङ्ग्लानुवादः
Having said thus, the mightyarmed Bharata, in accordance with tradition, grasped with tearful eyes the feet of Rama again with his head.



#### श्लोकः
##### मूलम्
तं मत्तमिव मातङ्गं निःश्वसन्तं पुन पुनः।  
भ्रातरं भरतं रामः परिष्वज्येदमब्रवीत्॥2.104.15॥

##### शब्दार्थः
रामः Rama, पुनः पुनः repeatedly, निःश्वसन्तम् heaving sighs, मत्तम् in rut, मातङ्गम् इव  resembling an elephant, भ्रातरम् brother, तं भरतम् that Bharata, परिष्वज्य embracing, इदम् this word, अब्रवीत् said.

##### आङ्ग्लानुवादः
Rama embraced his brother Bharata who repeatedly heaved sighs and resembled an  
elephant in rut, and saidः



#### श्लोकः
##### मूलम्
कुलीनःसत्त्वसम्पन्नस्तेजस्वी चरितव्रतः।  
राज्यहेतोः कथं पापमाचरेत्त्वद्विधो जनः॥2.104.16॥

##### शब्दार्थः
कुलीनः a man of noble birth, सत्वसम्पन्नः endowed with energy, तेजस्वी powerful, चरितव्रतः  
adherent to one's vows, त्वद्विधः like you, जनः a man, राज्यहेतोः for the sake of kingdom, पापम् sin, कथम् how, आचरेत् will commit?

##### आङ्ग्लानुवादः
How can a man like you, born of a noble race, endowed with energy, powerful and adherent to vows, commit a sin for the sake of a kingdom?



#### श्लोकः
##### मूलम्
न दोषं त्वयि पश्यामि सूक्ष्ममप्यरिसूदन।  
न चापि जननीं बाल्यात्त्वं विगर्हितुमर्हसि॥2.104.17॥

##### शब्दार्थः
अरिसूदन O destroyer of enemies, त्वयि in you, सूक्ष्ममपि slightest, दोषम् fault, न पश्यामि I do not find, त्वम् you, बाल्यात् out of childishness, जननीं your mother, विगर्हितुम् to reproach, नार्हसि चापि does not behove you.

##### आङ्ग्लानुवादः
O destroyer of enemies, I do not find even slightest fault with you. Like a child, it does not behove you to reproach your mother.



#### श्लोकः
##### मूलम्
कामकारो महाप्राज्ञ गुरूणां सर्वदाऽनघ।  
उपपन्नेषु दारेषु पुत्रेषु च विधीयते॥2.104.18॥

##### शब्दार्थः
महाप्राज्ञ sagacious, अनघ sinless, गुरूणाम् of elders, उपपन्नेषु when married, दारेषु in relation to their wives, पुत्रेषु च also sons, सर्वदा always, कामकारः acting at will, विधीयते is laid down.

##### आङ्ग्लानुवादः
O sagacious and sinless one, it is laid down (in sastras) that elders when married can always act at their free will towards their wives and sons.



#### श्लोकः
##### मूलम्
वयमस्य यथा लोके सङ्ख्याताः सौम्य साधुभिः।  
भार्याः पुत्राश्च शिष्याश्च त्वमनुज्ञातुमर्हसि॥2.104.19॥

##### शब्दार्थः
सौम्य O handsome one, लोके in this world, भार्याः wives, पुत्राश्च sons, शिष्याश्च disciples, साधुभिः by virtuous men, यथा as, संख्याताः have been treated, वयम् we, अस्य for this (king Dasaratha, etc), त्वं you, अनुज्ञातुं to permit, अर्हसि it behoves you.

##### आङ्ग्लानुवादः
O handsome one, you should treat us the way the virtuous treat their wives, sons and disciples in this world.



#### श्लोकः
##### मूलम्
वने वा चीरवसनं सौम्य कृष्णाजिनाम्बरम्।  
राज्ये वाऽपि महाराजो मां वासयितुमीश्वरः॥2.104.20॥

##### शब्दार्थः
सौम्य O handsome one, चीरवसनम् dressed in bark robes, कृष्णाजिनाम्बरम् with antelope skin as garment, माम् me, महाराजः the maharaja (Dasaratha), वने वा either in the forest, राज्ये वापि or in the kingdom, वासयितुम् to accommodate me,  ईश्वरः is competent.

##### आङ्ग्लानुवादः
O handsome one, king Dasaratha is alone competent to accommodate me in the forest wearing bark robes and antelope skin as garment or install me in the kingdom.



#### श्लोकः
##### मूलम्
यावत पितरि धर्मज्ञे गौरवं लोकसत्कृतम्।  
तावद्धर्मभृतां श्रेष्ठ जनन्यामपि गौरवम्॥2.104.21॥

##### शब्दार्थः
धर्मभृताम् among the protectors of righteousness, श्रेष्ठ best, धर्मज्ञे conversant with the ways of righteousness, पितरि in father, लोकसत्कृतम् revered by the world, यावत् how much, गौरवम् honour, जनन्यामपि even for mother, तावत् that much, गौरवम् honour, should be shown.

##### आङ्ग्लानुवादः
O best among the protectors of righteousness the honour shown to our father who is conversant with the ways of righteousness and much revered by the world ought to be shown towards our mother also.



#### श्लोकः
##### मूलम्
एताभ्यां धर्मशीलाभ्यां वनं गच्छेति राघव।  
मातापितृभ्यामुक्तोऽहं कथमन्यत्समाचरे॥2.104.22॥

##### शब्दार्थः
राघव O Bharata, धर्मशीलाभ्याम् of righteous conduct, एताभ्याम् by these two, मातापितृभ्याम् by the father and mother, वनम् to forest, गच्छ go, इति thus, उक्तः having been told, अहम् I, अन्यत् other than this, कथम् how, समाचरेत् can act?

##### आङ्ग्लानुवादः
O Bharata, I have been commanded by our righteous father and mother to go to the forest. How can any one act otherwise?



#### श्लोकः
##### मूलम्
त्वया राज्यमयोध्यायां प्राप्तव्यं लोकसत्कृतम्।  
वस्तव्यं दण्डकारण्ये मया वल्कलवाससा॥2.104.23॥

##### शब्दार्थः
त्वया by you, अयोध्यायाम् in Ayodhya, लोकसत्कृतम् honoured by the the world, राज्यम् kingdom, प्राप्तव्यम् is to be obtained, मया by me, वल्कलवाससा with barkrobes as garments, दण्डकारण्ये in Dandaka forest, वस्तव्यम् I must live.

##### आङ्ग्लानुवादः
You shall rule the kingdom wellhonoured by the people in Ayodhya and I shall live in Dandaka forest wearing bark as garments.



#### श्लोकः
##### मूलम्
एवं कृत्वा महाराजो विभागं लोकसन्निधौ।  
व्यादिश्य च महातेजा दिवं दशरथो गतः॥2.104.24॥

##### शब्दार्थः
महाराजः great king, महातेजाः of great splendour, दशरथः Dasaratha, लोकसन्निधौ in the presence of people, एवम् in this way, विभागम् apportionment, कृत्वा having  made, व्यादिश्य च having commanded, दिवम् to heaven, गतः went.

##### आङ्ग्लानुवादः
The maharja of great radiance made this division in the presence of people and after commanding thus, ascended heaven.



#### श्लोकः
##### मूलम्
स च प्रमाणं धर्मात्मा राजा लोकगुरुस्तव।  
पित्रा दत्तं यथाभागमुपभोक्तुं त्वमर्हसि॥2.104.25॥

##### शब्दार्थः
धर्मात्मा righteous, लोकगुरुः revered by the world, सः राजा that king, तव your, प्रमाणम्  
proclamation, त्वम् you, पित्रा by father, दत्तम् bestowed, यथाभागम् that portion, उपभोक्तुम् to enjoy, अर्हसि behoves you.

##### आङ्ग्लानुवादः
The proclamation of that righteous king revered by the world shall be your guide. You  
should enjoy that portion bestowed by father.



#### श्लोकः
##### मूलम्
चतुर्दश समास्सौम्य दण्डकारण्यमाश्रितः।  
उपभोक्ष्ये त्वहं दत्तं भागं पित्रा महात्मना॥2.104.26॥

##### शब्दार्थः
सौम्य O handsome one, अहं तु as for myself, चतुर्दश fourteen, समाः years, दण्डकारण्यम् Dandaka forest, आश्रितः taking refuge, महात्मना magnanimous, पित्रा by father, दत्तम् bestowed, भागम् portion, उपभोक्ष्ये I will enjoy.

##### आङ्ग्लानुवादः
O handsome one, as for myself, I shall enjoy the portion bestowed on me by my magnanimous father and shall take refuge in the Dandaka forest for fourteen years.



#### श्लोकः
##### मूलम्
यदब्रवीन्मां नरलोकसत्कृतः पिता महात्मा विबुधाधिपोपमः।  
तदेव मन्ये परमात्मनो हितं न सर्वलोकेश्वर भावमप्ययम्॥2.104.27॥

##### शब्दार्थः
नरलोकसत्कृतः honoured by the men of the world, पिता father, महात्मा highsouled, विबुधाधिपोपमः equal to the king of the gods, यत् whatever, अब्रवीत् said, माम् to me, तदेव that only, परमात्मनः the ulitimate, हितं good, मन्ये I regard it, सर्वलोकेश्वरः the will of the lord of all the worlds, भावमप्ययम् न should not be allowed to vanish.

##### आङ्ग्लानुवादः
I think what my great father, who is honoured by all men, and an equal to Indra, ordered is for my highest welfare. The will of the overlord of the world should not be done away with.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे चतुरुत्तरशततमस्सर्गः॥  
Thus ends the one hundredfourth sarga in Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/07-rAma-darshanam/104_rAmakausalyAdInAM_saMbhAShaNam.md">
<details><summary><h3>भूषणम् ...{Loading}...</h3></summary>



तं तु रामः समाज्ञाय भ्रातरं गुरुवत्सलम् ।  

लक्ष्मणेन सह भ्रात्रा प्रष्टुं समुपचक्रमे  ॥  २।१०४।१  ॥   

अथ रामभरतयोरुक्तिप्रत्युक्ती चतुरुत्तरशततमे--तं त्वित्यादिना ।
गुरुवत्सलं गुरौ स्वस्मिन् भक्तम्, समाज्ञाय ज्ञात्वा
प्राप्तराज्यपरित्यागेन जटावल्कल धारणादिना च स्वस्मिन् भक्तियुक्तं
ज्ञात्वेत्यर्थः । समाश्वास्येति पाठे--प्रियवचनादिभिः
सम्यगाश्वास्येत्यर्थः  ॥  २।१०४।१  ॥   

  

किमेतदिच्छेयमहं श्रोतुं प्रव्याहृतं त्वया ।  

यस्मात्त्वमागतो देशमिमं चीरजटाजिनी  ॥  २।१०४।२  ॥   

यस्मात् कारणात् त्वं चीरजटाजिनी सन् इमं देशमागतः एतत् एतत्कारणं किम् ?
अहं त्वया प्रव्याहृतं श्रोतुमिच्छेदयं श्रोतुमिच्छामि, न तु ऊहेयेति भावः
 ॥  २।१०४।२  ॥   

  

किं निमित्तमिमं देशं कृष्णाजिनजटाधरः ।  

हित्वा राज्यं प्रविष्टस्त्वं तत्सर्वं वक्तुमर्हसि  ॥  २।१०४।३  ॥   

इत्युक्तः कैकयीपुत्रः काकुत्स्थेन महात्मना ।  

प्रगृह्य बलवद्भूयः प्राञ्जलिर्वाक्यमब्रवीत्  ॥  २।१०४।४  ॥   

एवमुक्तेपि शोकेन तूष्णीं स्थितं पुनः पृच्छति--किं
निमित्तमित्यादिश्लोकद्वयेन । काकुत्स्थेन बलवत्प्रगृह्य गाढं परिष्वज्य
तत्सर्वं वक्तुमर्हसीति भूय उक्तः कैकयीपुत्रः
प्राञ्जलिर्वाक्यमब्रवीदित्यन्वयः  ॥  २।१०४।३४  ॥   

  

आर्य्यं तातः परित्यज्य कृत्वा कर्म सुदुष्करम् ।  

गतः स्वर्गं महाबाहुः पुत्रशोकाभिपीडितः  ॥  २।१०४।५  ॥   

आर्यमिति । सुदुष्करं कर्म कृत्वा ज्येष्ठार्हं राज्यं स्त्रीनियोगात्
कनिष्ठसात्कृत्येत्यर्थः । आर्यं त्वां परित्यज्य विवास्य  ॥  २।१०४।५  ॥   

  

स्त्रिया नियुक्तः कैकेय्या मम मात्रा परन्तप ।  

चकार सुमहत्पापमिदमात्मयशोहरम्  ॥  २।१०४।६  ॥   

स्त्रियेति । सुमहत्पापं सुपुत्रस्य वने प्रव्राजनरूपम्  ॥  २।१०४।६  ॥   

  

सा राज्यफलमप्राप्य विधवा शोककर्शिता ।  

पतिष्यति महाघोरे निरये जननी मम  ॥  २।१०४।७  ॥   

सा एवंरूपपापप्रेरणकर्त्री  ॥  २।१०४।७  ॥   

  

तस्य मे दासभूतस्य प्रसादं कर्त्तुमर्हसि ।  

अभिषिञ्चस्व चाद्यैव राज्येनप मघवानिव  ॥  २।१०४।८  ॥   

इमाः प्रकृतयः सर्वा विधवा मातरश्च याः ।  

त्वत्सकाशमनुप्राप्ताः प्रसादं कर्त्तुमर्हसि  ॥  २।१०४।९  ॥   

तस्य कैकेयीसम्बन्धात् प्राप्तापवादस्येत्यर्थः । राज्येन हेतुना  ॥ 
२।१०४।८९  ॥   

  

तदानुपूर्व्या युक्तं च युक्तं चात्मनि मानद ।  

राज्यं प्राप्नुहि धर्मेण सकामान् सुहृदः कुरु  ॥  २।१०४।१०  ॥   

आनुपूर्व्या युक्तं ज्येष्ठानुक्रमेण सङ्गतम् आत्मनि युक्तं च । भरणसमर्थे
त्वय्येव प्राप्तम्  ॥  २।१०४।१०  ॥   

  

भवत्वविधवा भूमिः समग्रा पतिना त्वया ।  

शशिना विमलेनेव शारदी रजनी यथा  ॥  २।१०४।११  ॥   

भवत्विति । पतिनेति नाभाव आर्षः । रजनी यथा रजनीव । भूमिः शशिनेव त्वया
अविधवा भवतु  ॥  २।१०४।११  ॥   

  

एभिश्च सचिवैः सार्द्धं शिरसा याचितो मया ।  

भ्रातुः शिष्यस्य दासस्य प्रसादं कर्त्तुमर्हसि  ॥  २।१०४।१२  ॥   

ममैकस्य शोकाश्रुपातमसहमानः कथमेषामश्रूणि सहिष्यत इति मत्वा युद्धाय
संनद्धैरिव रथगजतुरगपदातिभिः सार्द्धमागतो ऽस्मि । सचिवैः मम हि
याचनमुपेक्ष्यमस्मद्राज्यानेर्वाहकैः पूजनीयैः सचिवैर्याचितं
तवानतिक्रमणीयं हि । याचितः ममाग्रतः स्थितिरेवालं तव कार्यकरणाय
किंपुनर्याचनेपि कृते । शिरसा याचितः "शिरसा याचतस्तस्य वचनं न कृतं मया"
इति खलु तव हृदयमनुशेते । मया एतावत्पर्य्यन्तं त्वमेव मां याचित्वा मम
मनोरथं पूरितवानसि । भ्रातुः किमर्थं याचितव्यं तवानुजो न भवामि किम् ।
शिष्यस्य अनुजो भूत्वा भवता सह किमंशभाक् तिष्ठामि मन्त्रसम्बन्धो ऽपि
त्वत्तः खलु । दासस्य शिष्यो भूत्वा क्रयविक्रयार्हो न भवामि किम् अतः
प्रसादं कर्तुमर्हसि उक्तैरमोघैः हेतुभिर्मम याञ्ञां सफलां कुरुष्व  ॥ 
२।१०४।१२  ॥   

  

तदिदं शाश्वतं पित्र्यं सर्वं प्रकृतिमण्डलम् ।  

पूजितं पुरुषव्याघ्र नातिक्रमितुमर्हसि  ॥  २।१०४।१३  ॥   

एभिश्च सचिवैरित्यस्य विवक्षितं दर्शयति--तदिति ।
तत्पुरवर्तनदशायामसन्निहितमिदम्, इदानीं सन्निहितम् ।  

शाश्वतं सनातनम्, परम्पराप्राप्तमिति यावत् । पूजितं पूजार्हम् ।
प्रकृतीनां मन्त्रिपृभृतीनां मण्डलं समूहम् नातिक्रमितुमर्हसि, तद्वचनं
नातिक्रमणीयमित्यर्थः  ॥  २।१०४।१३  ॥   

  

एवमुक्त्वा महाबाहुः सबाष्पः कैकयीसुतः ।  

रामस्य शिरसा पादौ जग्राह विधिवत्पुनः  ॥  २।१०४।१४  ॥   

तं मत्तमिव मातङ्गं निःश्वसन्तं पुनःपुनः ।  

भ्रातरं भरतं रामः परिष्वज्येदमब्रवीत्  ॥  २।१०४।१५  ॥   

एवमिति । महाबाहुः प्रसारितबाहुरिति यातव् । कैकयीसुतः
मातुर्दोषादियमवस्थेति भावः । पुनरिति पूर्वं याचितवान् ततः
शरणागतिमकरोदित्यर्थः  ॥  २।१०४।१४१५  ॥   

  

कुलीनः सत्त्वसम्पन्नस्तेजस्वी चरितव्रतः ।  

राज्यहेतोः कथं पापमाचरेत्त्वद्विधो जनः  ॥  २।१०४।१६  ॥   

कुलीन इति । कुलीनः महाकुलप्रसूतः । सत्त्वसम्पन्नः सत्त्वगुणसम्पन्नः ।
पापं ज्येष्ठविषयप्रातिकूल्यरूपम्  ॥  २।१०४।१६  ॥   

  

न दोषं त्वयि पश्यामि सूक्ष्ममप्यरिसूदन ।  

न चापि जननीं बाल्यात्त्वं विगर्हितुमर्हसि  ॥  २।१०४।१७  ॥   

नेति । बाल्यात् अज्ञानादित्यर्थः  ॥  २।१०४।१७  ॥   

  

कामकारो महाप्राज्ञ गुरूणां सर्वदा ऽनघ ।  

उपपन्नेषु दारेषु पुत्रेषु च विधीयते  ॥  २।१०४।१८  ॥   

कामेति । कामकारः स्वच्छन्दकरणम् । उपपन्नेषु शिष्यदासादिषु  ॥  २।१०४।१८
 ॥   

  

वयमस्य यथा लोके सङ्ख्याताः सौम्य साधुभिः ।  

भार्य्याः पुत्राश्च शिष्याश्च त्वमनु ज्ञातुमर्हसि  ॥  २।१०४।१९  ॥   

वयमिति । लोके भार्यादयः साधुभिर्यथा सङ्ख्याताः नियाम्यत्वेन परिगणिताः,
वयमपि तथा दशरथस्येति त्वं ज्ञातुमर्हसि । अनुर्निरर्थकः  ॥  २।१०४।१९  ॥   

  

वने वा चीरवसनं सौम्य कृष्णाजिनाम्बरम् ।  

राज्ये वापि महाराजो मां वासयितुमीश्वरः  ॥  २।१०४।२०  ॥   

वन इति । चीरं द्रुमवल्कलं वसनमुत्तरीयं यस्यतम् । कृष्णाजिनम् अम्बरम्
अधराम्बरं यस्य तम् । ईश्वरः नियन्ता  ॥  २।१०४।२०  ॥   

  

यावत्पितरि धर्मज्ञे गौरवं लोकसत्कृतम् ।  

तावद्धर्मभृतां श्रेष्ठ जनन्यामपि गौरवम्  ॥  २।१०४।२१  ॥   

यावदिति । पितरि यावत् यत्परिमाणकं गौरवं जनन्यामपि तावत् तत्परिमाणकं
गौरवम्, कर्तव्यमिति शेषः । यत्तच्छब्दाभ्यां "यत्तदेतेभ्यः परिमाणे वतुप्"
इति वतुप्  ॥  २।१०४।२१  ॥   

  

एताभ्यां धर्मशीलाभ्यां वनं गच्छेति राघव ।  

मातापितृभ्यामुक्तो ऽहं कथमन्यत् समाचरे  ॥  २।१०४।२२  ॥   

त्वया राज्यमयोध्यायां प्राप्तव्यं लोकसत्कृतम् ।  

वस्तव्यं दण्डकारण्ये मया वल्कलवाससा  ॥  २।१०४।२३  ॥   

एवं कृत्वा महाराजो विभागं लोकसन्निधौ ।  

व्यादिश्य च महातेजा दिवं दशरथो गतः  ॥  २।१०४।२४  ॥   

फलितमाह--एताभ्यामिति । समाचरे समाचरामि, कथं समाचराणीत्यर्थः  ॥ 
२।१०४।२२२४  ॥   

  

स च प्रमाणं धर्मात्मा राजा लोकगुरुस्तव ।  

पित्रा दत्तं यथाभागमुपभोक्तुं त्वमर्हसि  ॥  २।१०४।२५  ॥   

चतुर्दशसमाः सौम्य दण्डकारण्यमाश्रितः ।  

उपभोक्ष्ये त्वहं दत्तं भागं पित्रा महात्मना  ॥  २।१०४।२६  ॥   

सचेति । पित्रा दत्तं भागं यथा यथावत् उपभोक्तुमित्यन्वयः  ॥  २।१०४।२५२६
 ॥   

  

यदब्रवीन्मां नरलोकसत्कृतः पिता महात्मा विबुधाधिपोपमः ।  

तदेव मन्ये परमात्मनो हितं न सर्वलोकेश्वरभावमप्यहम्  ॥  २।१०४।२७  ॥   

यदिति । परमात्मनो हितम् आत्मनः परं हितम्  ॥  २।१०४।२७  ॥   

स्  

इत्यार्षे श्रीरामायणे वाल्मीकीये आदिकाव्ये श्रीमदयोध्याकाण्डे
चतुरधिकशततमः सर्गः  ॥  १०४  ॥   

इति श्रीगोवि० श्रीरामायणभूषणे पीता० अयोध्याकाण्डव्याख्याने
चतुरुत्तरशततमस्सर्गः  ॥  १०४  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/07-rAma-darshanam/104_rAmakausalyAdInAM_saMbhAShaNam.md">
<details><summary><h3>शिरोमणी ...{Loading}...</h3></summary>



चोम्मेन्तर्य् फ़ोर् थे सेलेच्तेद् वलुएस् दोएस्न्ऽत् एxइस्त्


</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/07-rAma-darshanam/104_rAmakausalyAdInAM_saMbhAShaNam.md">
<details><summary><h3>तिलकम् ...{Loading}...</h3></summary>



दशरथस्य दारानित्यन्वयः । तर्षितः साभिलाषः  ॥  २।१०४।१  ॥   

  

तीर्थमवतारमार्गम्  ॥  २।१०४।२,३  ॥   

  

ये ते प्रसिद्धा रामादयो निर्विषयीकृता राज्यान्निष्काशितास्तेषां वने
वसताम् । प्राक्कलनम् बहुव्रीहीरयम् । प्रथमपरिग्रहवत् । तीर्थं
पुण्यतीर्थम् । गङ्गायमुनापरपारभवमिदमेव । ऽप्राक्केवलम्ऽ इति पाठ
आधुनिककल्पितः नापि तत्रार्थसामञ्जस्यमिति कतकः । ऽतत्रापिऽ पाठे
प्राक्परिगृहीमिति शेषः, प्राक्परिगृहीतं तीर्थं जलानयनादिव्यवहारोपयोगी
मार्गः । इदमेवेति केवलं निश्चितमित्यर्थो वक्तुं शक्यः । ऽकेवलं निश्चिते
क्लीबं वाच्यवच्चैककृत्स्नयोःऽ इति  ॥  २।१०४।४,५  ॥   

  

जघन्यं हीनमपि जलाहरणादिकं ते पुत्रः कृतवानथाप्यसौ न गर्हितः ।
कुतस्तत्राहगुणैर्ज्यैष्ठत्वसौभ्रात्रधार्मिकत्वादिभिर्विशिष्टस्य
भ्रातुर्यदर्थरहितं प्रयोजनरहितं तदेव गर्हितं भवति ।
तीर्थस्तुभ्रातुर्यदर्थसहितं प्रयोजनसहितम्, तद्गुणैः प्रयोजनैर्विहितं
कल्पितं तत्सर्वगुणफलकमित्यर्थसहितम् । ऽविहितम्ऽ इति पाठं चाह  ॥  २।१०४।६
 ॥   

  

क्लेशानामनुभूयमानानां तथा यथानुभवमुचितो नेत्यतथोचितस्ते ऽयं पुत्रो
नीचार्हो यो ऽनर्थो दुःखजनकः समाचारो ऽनुष्ठानं यस्मिंस्तत्तथा सज्जं
प्रस्तुतं यथोक्तं कर्म मुञ्चतु । रामस्य प्रत्यावर्तिष्यमाणत्वादति भावः ।
एकः शत्रुघ्स्तु भरतसङ्गादेतत्कर्म न करोत्येवायमपि मुञ्चत्विति अपेरर्थः
 ॥  २।१०४।७  ॥   

  

न्यस्तं रामेण  ॥  २।१०४।८  ॥   

  

स्त्रियः प्रतीति शेषः  ॥  २।१०४।९,१०  ॥   

  

औपयिकमुचितं न भवतीति मन्ये । तत्र हेतुःभुक्तभोगस्येति भुक्ता भोगा येन
तस्य  ॥  २।१०४।११  ॥   

  

चतुरन्तां चतुःसमुद्रावसानाम्  ॥  २।१०४।१२  ॥   

  

क्षोदं पिष्टम्  ॥  २।१०४।१३  ॥   

  

नस्फोटति न स्फुटति न विशीर्णं भवति  ॥  २।१०४।१४  ॥   

  

क्षुतिरित्याद्याश्वासनप्रकारः । सत्या सत्यार्था लौकिकी लोकविदिता
लोकप्रसिद्धा  ॥  २।१०४।१५  ॥   

  

एवं श्रुतिस्त्वित्यादिप्रकारेण  ॥  २।१०४।१६१८  ॥   

  

पृष्ठात्पृष्ठदेशात् ऽपृष्ठं तु चरमं तनोःऽ  ॥  २।१०४।१९  ॥   

  

आसक्तम् भावे निष्ठा । स्नेहासङ्गोपेतम्  ॥  २।१०४।२०  ॥   

  

ववृतिरे वर्तितवत्यः  ॥  २।१०४।२१  ॥   

  

उपसंगृह्य स्पृष्ट्वा  ॥  २।१०४।२२  ॥   

  

वनेत्यादि । वनवासकृतदीनत्वावतीमिति यावत्  ॥  २।१०४।२३,२४  ॥   

  

परिकृष्टं परिमृदितमुत्पलं रक्तोत्पलं ध्वस्तमभिभूतम्  ॥  २।१०४।२५  ॥   

  

ते मुखं प्रेक्ष्य स्थितामिति शेषः । मनसि संक्रान्तो व्यसनारणिसंभवः शोको
ऽग्निराश्रयं गृहमिव काष्ठानीव वा मां दहति । ऽआशयम्ऽ इति पाठे ऽप्याशयो
गृहमेव आशय्यते ऽत्रेति व्युत्पत्तेः  ॥  २।१०४।२६२८  ॥   

  

तत इति । वसिष्ठरामोपवेशनानन्तरं जघन्यं जघनभागं पृष्ठभागमाश्रितः
सन्नुपोपविष्टो बभूवेत्यन्वयः  ॥  २।१०४।२९  ॥   

  

उपोपविष्ट इत्यादि जनाभिप्रायानुभाषणम्  ॥  २।१०४।३०  ॥   

  

किमिति । किं साधु वक्ष्यति वदिष्यतीति योजना  ॥  २।१०४।३१  ॥   

  

त्रयो ऽग्रयः शत्रुघ्नस्याप्राधान्येन परिहरणात्  ॥  २।१०४।३२  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे चतुरुत्तरशततमः सर्गः  ॥  २।१०४  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/07-rAma-darshanam/104_rAmakausalyAdInAM_saMbhAShaNam.md">
<details><summary><h3>द्राविडपाठः ...{Loading}...</h3></summary>


तं तु रामः समाज्ञाय भ्रातरं गुरुवत्सलम्।  
लक्ष्मणेन सह भ्रात्रा प्रष्टुं समुपचक्रमे ॥ 2.104.1 ॥   
किमेतदिच्छेयमहं श्रोतुं प्रव्याहृतं त्वया।  
यस्मात्त्वमागतो देशमिमं चीरजटाजिनी ॥ 2.104.2 ॥   
किं निमित्तमिमं देशं कृष्णाजिनजटाधरः।  
हित्वा राज्यं प्रविष्टस्त्वं तत्सर्वं वक्तुमर्हसि ॥ 2.104.3 ॥   
इत्युक्तः कैकयीपुत्रः काकुत्स्थेन महात्मना।  
प्रगृह्य बलवद्भूयः प्राञ्जलिर्वाक्यमब्रवीत् ॥ 2.104.4 ॥   
आर्य्यं तातः परित्यज्य कृत्वा कर्म सुदुष्करम्।  
गतः स्वर्गं महाबाहुः पुत्रशोकाभिपीडितः ॥ 2.104.5 ॥   
स्त्रिया नियुक्तः कैकेय्या मम मात्रा परन्तप।  
चकार सुमहत्पापमिदमात्मयशोहरम् ॥ 2.104.6 ॥   
सा राज्यफलमप्राप्य विधवा शोककर्शिता।  
पतिष्यति महाघोरे निरये जननी मम ॥ 2.104.7 ॥   
तस्य मे दासभूतस्य प्रसादं कर्त्तुमर्हसि।  
अभिषिञ्चस्व चाद्यैव राज्येनप मघवानिव ॥ 2.104.8 ॥   
इमाः प्रकृतयः सर्वा विधवा मातरश्च याः।  
त्वत्सकाशमनुप्राप्ताः प्रसादं कर्त्तुमर्हसि ॥ 2.104.9 ॥   
तदानुपूर्व्या युक्तं च युक्तं चात्मनि मानद।  
राज्यं प्राप्नुहि धर्मेण सकामान् सुहृदः कुरु ॥ 2.104.10 ॥   
भवत्वविधवा भूमिः समग्रा पतिना त्वया।  
शशिना विमलेनेव शारदी रजनी यथा ॥ 2.104.11 ॥   
एभिश्च सचिवैः सार्द्धं शिरसा याचितो मया।  
भ्रातुः शिष्यस्य दासस्य प्रसादं कर्त्तुमर्हसि ॥ 2.104.12 ॥   
तदिदं शाश्वतं पित्र्यं सर्वं प्रकृतिमण्डलम्।  
पूजितं पुरुषव्याघ्र नातिक्रमितुमर्हसि ॥ 2.104.13 ॥   
एवमुक्त्वा महाबाहुः सबाष्पः कैकयीसुतः।  
रामस्य शिरसा पादौ जग्राह विधिवत्पुनः ॥ 2.104.14 ॥   
तं मत्तमिव मातङ्गं निःश्वसन्तं पुनःपुनः।  
भ्रातरं भरतं रामः परिष्वज्येदमब्रवीत् ॥ 2.104.15 ॥   
कुलीनः सत्त्वसम्पन्नस्तेजस्वी चरितव्रतः।  
राज्यहेतोः कथं पापमाचरेत्त्वद्विधो जनः ॥ 2.104.16 ॥   
न दोषं त्वयि पश्यामि सूक्ष्ममप्यरिसूदन।  
न चापि जननीं बाल्यात्त्वं विगर्हितुमर्हसि ॥ 2.104.17 ॥   
कामकारो महाप्राज्ञ गुरूणां सर्वदाऽनघ।  
उपपन्नेषु दारेषु पुत्रेषु च विधीयते ॥ 2.104.18 ॥   
वयमस्य यथा लोके सङ्ख्याताः सौम्य साधुभिः।  
भार्य्याः पुत्राश्च शिष्याश्च त्वमनु ज्ञातुमर्हसि ॥ 2.104.19 ॥   
वने वा चीरवसनं सौम्य कृष्णाजिनाम्बरम्।  
राज्ये वापि महाराजो मां वासयितुमीश्वरः ॥ 2.104.20 ॥   
यावत्पितरि धर्मज्ञे गौरवं लोकसत्कृतम्।  
तावद्धर्मभृतां श्रेष्ठ जनन्यामपि गौरवम् ॥ 2.104.21 ॥   
एताभ्यां धर्मशीलाभ्यां वनं गच्छेति राघव।  
मातापितृभ्यामुक्तोऽहं कथमन्यत् समाचरे ॥ 2.104.22 ॥   
त्वया राज्यमयोध्यायां प्राप्तव्यं लोकसत्कृतम्।  
वस्तव्यं दण्डकारण्ये मया वल्कलवाससा ॥ 2.104.23 ॥   
एवं कृत्वा महाराजो विभागं लोकसन्निधौ।  
व्यादिश्य च महातेजा दिवं दशरथो गतः ॥ 2.104.24 ॥   
स च प्रमाणं धर्मात्मा राजा लोकगुरुस्तव।  
पित्रा दत्तं यथाभागमुपभोक्तुं त्वमर्हसि ॥ 2.104.25 ॥   
चतुर्दशसमाः सौम्य दण्डकारण्यमाश्रितः।  
उपभोक्ष्ये त्वहं दत्तं भागं पित्रा महात्मना ॥ 2.104.26 ॥   
यदब्रवीन्मां नरलोकसत्कृतः पिता महात्मा विबुधाधिपोपमः।  
तदेव मन्ये परमात्मनो हितं न सर्वलोकेश्वरभावमप्यहम् ॥ 2.104.27 ॥   

</details>
</div>
