---
title: ००५

---
॥लोमहर्षण उवाच॥


<details open><summary>विश्वास-प्रस्तुतिः</summary>

यद्धि सृष्टेस्तु सङ्ख्यातं मया कालान्तरन्द्विजाः।  
एतत् कालान्तरं ज्ञेयमहर्वै पारमेश्वरम् ॥१॥
</details>

<details><summary>मूलम्</summary>

यद्धि सृष्टेस्तु सङ्ख्यातं मया कालान्तरन्द्विजाः।  
एतत् कालान्तरं ज्ञेयमहर्वै पारमेश्वरम् ॥१॥
</details>


<details open><summary>विश्वास-प्रस्तुतिः</summary>

रात्रिस्त्वेतावती ज्ञेया परमेशस्य कृत्स्नशः।  
अहस्तस्य तु या सृष्टिः प्रलयो रात्रिरुच्यते ॥२॥
</details>

<details><summary>मूलम्</summary>

रात्रिस्त्वेतावती ज्ञेया परमेशस्य कृत्स्नशः।  
अहस्तस्य तु या सृष्टिः प्रलयो रात्रिरुच्यते ॥२॥
</details>


<details open><summary>विश्वास-प्रस्तुतिः</summary>

अहश्च विद्यते तस्य न रात्रिरिति धारणा।  
उपचारः प्रक्रियते लोकानां हितकाम्यया ॥३॥
</details>

<details><summary>मूलम्</summary>

अहश्च विद्यते तस्य न रात्रिरिति धारणा।  
उपचारः प्रक्रियते लोकानां हितकाम्यया ॥३॥
</details>


<details open><summary>विश्वास-प्रस्तुतिः</summary>

प्रजाः प्रजानाम्पतय ऋषयो मुनिभिः सह।  
ऋषीन् सनत्कुमाराख्यान् ब्रह्मसायुज्यगैः सह ॥४॥
</details>

<details><summary>मूलम्</summary>

प्रजाः प्रजानाम्पतय ऋषयो मुनिभिः सह।  
ऋषीन् सनत्कुमाराख्यान् ब्रह्मसायुज्यगैः सह ॥४॥
</details>


<details open><summary>विश्वास-प्रस्तुतिः</summary>

इन्द्रियाणीन्द्रियार्थाश्च महाभूतानि पञ्च च।  
तन्मात्रा इन्द्रियगणो बुद्धिश्च मनसा सह ॥५॥
</details>

<details><summary>मूलम्</summary>

इन्द्रियाणीन्द्रियार्थाश्च महाभूतानि पञ्च च।  
तन्मात्रा इन्द्रियगणो बुद्धिश्च मनसा सह ॥५॥
</details>


<details open><summary>विश्वास-प्रस्तुतिः</summary>

अहस्तिष्ठन्ति ते सर्वे परमेशस्य धीमतः।  
अहरन्ते प्रलीयन्ते रात्र्यन्ते विश्वसम्भवः ॥६॥
</details>

<details><summary>मूलम्</summary>

अहस्तिष्ठन्ति ते सर्वे परमेशस्य धीमतः।  
अहरन्ते प्रलीयन्ते रात्र्यन्ते विश्वसम्भवः ॥६॥
</details>


<details open><summary>विश्वास-प्रस्तुतिः</summary>

स्वात्मन्यवस्थिते सत्वे विकारे प्रतिसंहते।  
साधर्म्येणावतिष्ठेते प्रधानपुरुषावुभौ ॥७॥
</details>

<details><summary>मूलम्</summary>

स्वात्मन्यवस्थिते सत्वे विकारे प्रतिसंहते।  
साधर्म्येणावतिष्ठेते प्रधानपुरुषावुभौ ॥७॥
</details>


<details open><summary>विश्वास-प्रस्तुतिः</summary>

तमः सत्त्वगुणावेतौ समत्वेन व्यवस्तितौ।  
अत्रोद्रिक्तौ प्रसूतौ च तौ तथा च परस्परम्।  
गुणसाम्ये लयो ज्ञेयो वैषम्ये सृष्टिरुच्यते ॥८॥
</details>

<details><summary>मूलम्</summary>

तमः सत्त्वगुणावेतौ समत्वेन व्यवस्तितौ।  
अत्रोद्रिक्तौ प्रसूतौ च तौ तथा च परस्परम्।  
गुणसाम्ये लयो ज्ञेयो वैषम्ये सृष्टिरुच्यते ॥८॥
</details>


<details open><summary>विश्वास-प्रस्तुतिः</summary>

तिलेषु वा यथा तैवं घृतं पयसि वा स्थितम्।  
तथा तमसि सत्त्वे च रजोऽव्यक्ताश्रितं स्थितम् ॥९॥
</details>

<details><summary>मूलम्</summary>

तिलेषु वा यथा तैवं घृतं पयसि वा स्थितम्।  
तथा तमसि सत्त्वे च रजोऽव्यक्ताश्रितं स्थितम् ॥९॥
</details>


<details open><summary>विश्वास-प्रस्तुतिः</summary>

उपास्य रजनीं कृत्स्नां परां माहेश्वरीं तदा।  
अहर्मुखे प्रवृत्ते च पुरः प्रकृतिसम्भवः ॥१०॥
</details>

<details><summary>मूलम्</summary>

उपास्य रजनीं कृत्स्नां परां माहेश्वरीं तदा।  
अहर्मुखे प्रवृत्ते च पुरः प्रकृतिसम्भवः ॥१०॥
</details>


<details open><summary>विश्वास-प्रस्तुतिः</summary>

क्षोभयामास योगेन परेण परमेश्वरः।  
प्रधानं पुरुषञ्चैव प्रविश्याण्डं महेश्वरः ॥११॥
</details>

<details><summary>मूलम्</summary>

क्षोभयामास योगेन परेण परमेश्वरः।  
प्रधानं पुरुषञ्चैव प्रविश्याण्डं महेश्वरः ॥११॥
</details>

<details open><summary>विश्वास-प्रस्तुतिः</summary>

प्रधानात् क्षोभ्यमाणात्तु रजो वै समवर्त्तत।  
रजः प्रवर्त्तकं तत्र बीजेष्वपि यथा जलम् ॥१२॥
</details>

<details><summary>मूलम्</summary>

प्रधानात् क्षोभ्यमाणात्तु रजो वै समवर्त्तत।  
रजः प्रवर्त्तकं तत्र बीजेष्वपि यथा जलम् ॥१२॥
</details>


<details open><summary>विश्वास-प्रस्तुतिः</summary>

गुणवैषम्यमासाद्य प्रसूयन्ते ह्यधिष्ठिताः।  
गुणेभ्यः क्षोभ्य माणेभ्यस्त्रयो देवा विजज्ञिरे।  
आश्रिताः परमा गुह्याः सर्वात्मानः शरीरिणः ॥१३॥
</details>

<details><summary>मूलम्</summary>

गुणवैषम्यमासाद्य प्रसूयन्ते ह्यधिष्ठिताः।  
गुणेभ्यः क्षोभ्य माणेभ्यस्त्रयो देवा विजज्ञिरे।  
आश्रिताः परमा गुह्याः सर्वात्मानः शरीरिणः ॥१३॥
</details>


<details open><summary>विश्वास-प्रस्तुतिः</summary>

रजो ब्रह्मा तमो ह्यग्निः सत्त्वं विष्णुरजायत।  
रजःप्रकाशको ब्रह्मा स्रष्ट्टृत्वेन व्यवस्थितः ॥१४॥
</details>

<details><summary>मूलम्</summary>

रजो ब्रह्मा तमो ह्यग्निः सत्त्वं विष्णुरजायत।  
रजःप्रकाशको ब्रह्मा स्रष्ट्टृत्वेन व्यवस्थितः ॥१४॥
</details>


<details open><summary>विश्वास-प्रस्तुतिः</summary>

तमःप्रकाशकोऽग्निस्तु कालत्वेन व्यवस्थितः।  
सत्त्वप्रकाशको विष्णुरौदासीन्ये व्यवस्थितः ॥१५॥
</details>

<details><summary>मूलम्</summary>

तमःप्रकाशकोऽग्निस्तु कालत्वेन व्यवस्थितः।  
सत्त्वप्रकाशको विष्णुरौदासीन्ये व्यवस्थितः ॥१५॥
</details>


<details open><summary>विश्वास-प्रस्तुतिः</summary>

एत एव त्रयो देवा एत एव त्रयोऽग्नयः।  
परस्पराश्रिता ह्येते परस्परमनुव्रताः ॥१६॥
</details>

<details><summary>मूलम्</summary>

एत एव त्रयो देवा एत एव त्रयोऽग्नयः।  
परस्पराश्रिता ह्येते परस्परमनुव्रताः ॥१६॥
</details>


<details open><summary>विश्वास-प्रस्तुतिः</summary>

परस्परेण वर्त्तन्ते धारयन्ति परस्परम्।  
अन्योन्यमिथुनाह्येते ह्यन्योन्यमुपजीविनः।  
क्षणं वियोगो न ह्येषान्न त्यजन्ति परस्परम् ॥१७॥
</details>

<details><summary>मूलम्</summary>

परस्परेण वर्त्तन्ते धारयन्ति परस्परम्।  
अन्योन्यमिथुनाह्येते ह्यन्योन्यमुपजीविनः।  
क्षणं वियोगो न ह्येषान्न त्यजन्ति परस्परम् ॥१७॥
</details>


<details open><summary>विश्वास-प्रस्तुतिः</summary>

ईश्वरो हि परो देवो विष्णुस्तु महतः परः ।  
ब्रह्मा तु रजसोद्रिक्तः सर्गायेह प्रवर्त्तते।  
परश्च पुरुषो ज्ञेयः प्रकृतिश्च परा स्मृता ॥१८॥
</details>

<details><summary>मूलम्</summary>

ईश्वरो हि परो देवो विष्णुस्तु महतः परः ।  
ब्रह्मा तु रजसोद्रिक्तः सर्गायेह प्रवर्त्तते।  
परश्च पुरुषो ज्ञेयः प्रकृतिश्च परा स्मृता ॥१८॥
</details>


<details open><summary>विश्वास-प्रस्तुतिः</summary>

अधिष्ठितोऽसौ हि महेश्वरेण प्रवर्त्तते चोद्यमानः समन्तात्।  
अनुप्रवर्त्तन्ति महान्त एव चिरस्थिताः स्वे विष्ये प्रियत्वात् ॥१९॥
</details>

<details><summary>मूलम्</summary>

अधिष्ठितोऽसौ हि महेश्वरेण प्रवर्त्तते चोद्यमानः समन्तात्।  
अनुप्रवर्त्तन्ति महान्त एव चिरस्थिताः स्वे विष्ये प्रियत्वात् ॥१९॥
</details>


<details open><summary>विश्वास-प्रस्तुतिः</summary>

प्रधानं गुणवैषम्यात्सर्गकाले प्रवर्त्तते।  
ईश्वराधिष्ठितात् पूर्वन्तस्मात्सदसदात्मकात्।  
ब्रह्मा बुद्धिश्च मिथुनं युगपत्सम्बभूवतुः ॥२०॥
</details>

<details><summary>मूलम्</summary>

प्रधानं गुणवैषम्यात्सर्गकाले प्रवर्त्तते।  
ईश्वराधिष्ठितात् पूर्वन्तस्मात्सदसदात्मकात्।  
ब्रह्मा बुद्धिश्च मिथुनं युगपत्सम्बभूवतुः ॥२०॥
</details>


<details open><summary>विश्वास-प्रस्तुतिः</summary>

तस्मात्तमोऽव्यक्तमयः क्षेत्रज्ञो ब्रह्मसञ्ज्ञितः।  
संसिद्धः कार्यकरणैर्ब्रह्माऽग्रे समवर्त्तत ॥२१॥
</details>

<details><summary>मूलम्</summary>

तस्मात्तमोऽव्यक्तमयः क्षेत्रज्ञो ब्रह्मसञ्ज्ञितः।  
संसिद्धः कार्यकरणैर्ब्रह्माऽग्रे समवर्त्तत ॥२१॥
</details>


<details open><summary>विश्वास-प्रस्तुतिः</summary>

तेजसा प्रथमनो धीमानव्यक्तः सम्प्रकाशते।  
स वै शरीरी प्रथमः कारणत्वे व्यवस्थितः ॥२२॥
</details>

<details><summary>मूलम्</summary>

तेजसा प्रथमनो धीमानव्यक्तः सम्प्रकाशते।  
स वै शरीरी प्रथमः कारणत्वे व्यवस्थितः ॥२२॥
</details>


<details open><summary>विश्वास-प्रस्तुतिः</summary>

अप्रतीघेन ज्ञानेन ऐश्वर्येण च सोऽन्वितः।  
धर्मेण चाप्रतीघेन वैराग्येण समन्वितः ॥२३॥
</details>

<details><summary>मूलम्</summary>

अप्रतीघेन ज्ञानेन ऐश्वर्येण च सोऽन्वितः।  
धर्मेण चाप्रतीघेन वैराग्येण समन्वितः ॥२३॥
</details>


<details open><summary>विश्वास-प्रस्तुतिः</summary>

तस्येश्वरस्याप्रतिघं ज्ञानं वैराग्यलक्षणम्।  
धर्मैश्वर्यकृता बुद्धिर्ब्राह्मी जज्ञेऽभिमानिनः ॥२४॥
</details>

<details><summary>मूलम्</summary>

तस्येश्वरस्याप्रतिघं ज्ञानं वैराग्यलक्षणम्।  
धर्मैश्वर्यकृता बुद्धिर्ब्राह्मी जज्ञेऽभिमानिनः ॥२४॥
</details>


<details open><summary>विश्वास-प्रस्तुतिः</summary>

अव्यक्ताज्जायते चास्य मनसा च यदिच्छति।  
वशीकृतत्वाद्वैगुण्यात् सुरेशत्वात्स्वभावतः ॥२५॥
</details>

<details><summary>मूलम्</summary>

अव्यक्ताज्जायते चास्य मनसा च यदिच्छति।  
वशीकृतत्वाद्वैगुण्यात् सुरेशत्वात्स्वभावतः ॥२५॥
</details>


<details open><summary>विश्वास-प्रस्तुतिः</summary>

चतुर्मुखस्तु ब्रह्मत्वे कालत्वे चान्तकोऽभवत्।  
सहस्रमूर्द्धा पुरुषस्तिस्रोऽवस्थाः स्वयम्भुवः ॥२६॥
</details>

<details><summary>मूलम्</summary>

चतुर्मुखस्तु ब्रह्मत्वे कालत्वे चान्तकोऽभवत्।  
सहस्रमूर्द्धा पुरुषस्तिस्रोऽवस्थाः स्वयम्भुवः ॥२६॥
</details>

सत्त्वं रजश्च ब्रह्मत्वे कालत्वे च रजस्तमः.  
सात्विकं पुरुषत्वे च गुणवृत्तिः स्वयम्भुवः ॥२७॥  


<details open><summary>विश्वास-प्रस्तुतिः</summary>

लोकान् सृजति ब्रह्मत्वे कालत्वे सङ्क्षिपत्यपि।  
पुरुषत्वे ह्युदासीन स्तिस्रोऽवस्थाः प्रजापते ॥२८॥
</details>

<details><summary>मूलम्</summary>

लोकान् सृजति ब्रह्मत्वे कालत्वे सङ्क्षिपत्यपि।  
पुरुषत्वे ह्युदासीन स्तिस्रोऽवस्थाः प्रजापते ॥२८॥
</details>


<details open><summary>विश्वास-प्रस्तुतिः</summary>

ब्रह्मा कमलगर्भाभः कालो जात्याञ्जनप्रभः।  
पुरुषः पुण्डरीकाक्षो रूपं तत्परमात्मनः ॥२९॥
</details>

<details><summary>मूलम्</summary>

ब्रह्मा कमलगर्भाभः कालो जात्याञ्जनप्रभः।  
पुरुषः पुण्डरीकाक्षो रूपं तत्परमात्मनः ॥२९॥
</details>


<details open><summary>विश्वास-प्रस्तुतिः</summary>

योगेश्वरः शरीराणि करोति विकरोति च।  
नानाकृतिक्रियारूपनामवृत्तिः स्वलीलया ॥३०॥
</details>

<details><summary>मूलम्</summary>

योगेश्वरः शरीराणि करोति विकरोति च।  
नानाकृतिक्रियारूपनामवृत्तिः स्वलीलया ॥३०॥
</details>


<details open><summary>विश्वास-प्रस्तुतिः</summary>

त्रिधा यद्वर्त्तते लोके तस्मात्रिगुण उच्यते।  
चतुर्द्धा प्रविभक्तत्वाच्चतुर्व्यूहः प्रकीर्तितः ॥३१॥
</details>

<details><summary>मूलम्</summary>

त्रिधा यद्वर्त्तते लोके तस्मात्रिगुण उच्यते।  
चतुर्द्धा प्रविभक्तत्वाच्चतुर्व्यूहः प्रकीर्तितः ॥३१॥
</details>


<details open><summary>विश्वास-प्रस्तुतिः</summary>

यदाप्नोति यदादत्ते यच्चास्ति विषयं प्रति।  
तच्चास्य सततं भावस्तस्मादात्मा निरुच्यते ॥३२॥
</details>

<details><summary>मूलम्</summary>

यदाप्नोति यदादत्ते यच्चास्ति विषयं प्रति।  
तच्चास्य सततं भावस्तस्मादात्मा निरुच्यते ॥३२॥
</details>


<details open><summary>विश्वास-प्रस्तुतिः</summary>

ऋषिः सर्वगतत्वाच्च शरीराद्यत्स्वयं प्रभुः।  
स्वामित्वमस्य तत्सर्वं विष्णुः सर्वप्रवेशनात् ॥३३॥
</details>

<details><summary>मूलम्</summary>

ऋषिः सर्वगतत्वाच्च शरीराद्यत्स्वयं प्रभुः।  
स्वामित्वमस्य तत्सर्वं विष्णुः सर्वप्रवेशनात् ॥३३॥
</details>


<details open><summary>विश्वास-प्रस्तुतिः</summary>

भगवान् भगसद्भावाद्रागो रागस्य शासनात्।  
परश्च तु प्रकृतत्वादवनादोमितिः स्मृतः ॥३४॥
</details>

<details><summary>मूलम्</summary>

भगवान् भगसद्भावाद्रागो रागस्य शासनात्।  
परश्च तु प्रकृतत्वादवनादोमितिः स्मृतः ॥३४॥
</details>


<details open><summary>विश्वास-प्रस्तुतिः</summary>

सर्वज्ञः सर्वविज्ञानात् सर्वः सर्वं यतस्ततः।  
नराणामयनं यस्मात्तेन नारायणः स्मृतः ॥३५॥
</details>

<details><summary>मूलम्</summary>

सर्वज्ञः सर्वविज्ञानात् सर्वः सर्वं यतस्ततः।  
नराणामयनं यस्मात्तेन नारायणः स्मृतः ॥३५॥
</details>


<details open><summary>विश्वास-प्रस्तुतिः</summary>

त्रिधा विभज्य स्वात्मानं त्रैलोक्यं सम्प्रवर्त्तते।  
सृजते ग्रसते चैव वीक्षते च त्रिभिस्तु यत्।  
अग्रे हिरण्यगर्भः स प्रादुर्भूतश्चतुर्मुखः ॥३६॥
</details>

<details><summary>मूलम्</summary>

त्रिधा विभज्य स्वात्मानं त्रैलोक्यं सम्प्रवर्त्तते।  
सृजते ग्रसते चैव वीक्षते च त्रिभिस्तु यत्।  
अग्रे हिरण्यगर्भः स प्रादुर्भूतश्चतुर्मुखः ॥३६॥
</details>


<details open><summary>विश्वास-प्रस्तुतिः</summary>

आदित्वाच्चादितेवोऽसावजातत्वादजः स्मृतः।  
पाति यस्मात्प्रजाः सर्वाःप्रजापतिरतः स्मृतः ॥३७॥
</details>

<details><summary>मूलम्</summary>

आदित्वाच्चादितेवोऽसावजातत्वादजः स्मृतः।  
पाति यस्मात्प्रजाः सर्वाःप्रजापतिरतः स्मृतः ॥३७॥
</details>


<details open><summary>विश्वास-प्रस्तुतिः</summary>

देवेषु च महान् देवो महादेवस्ततः स्मृतः।  
सर्वेशत्वाच्च लोकानामवश्यत्वात्तथेश्वरः ॥३८॥
</details>

<details><summary>मूलम्</summary>

देवेषु च महान् देवो महादेवस्ततः स्मृतः।  
सर्वेशत्वाच्च लोकानामवश्यत्वात्तथेश्वरः ॥३८॥
</details>


<details open><summary>विश्वास-प्रस्तुतिः</summary>

बृहत्त्वाच्च स्मृतो ब्रह्मा भूतत्वाद्भूत उच्यते।  
क्षेत्रज्ञः क्षेत्रविज्ञानाद्विभुः सर्वगतो यतः ॥३९॥
</details>

<details><summary>मूलम्</summary>

बृहत्त्वाच्च स्मृतो ब्रह्मा भूतत्वाद्भूत उच्यते।  
क्षेत्रज्ञः क्षेत्रविज्ञानाद्विभुः सर्वगतो यतः ॥३९॥
</details>


<details open><summary>विश्वास-प्रस्तुतिः</summary>

यस्मात् पुर्यनुशेते च तस्मात् पुरुष उच्यते।  
नोत्पादितत्वात् पूर्वत्वात् स्वयम्भूरिति स स्मृतः ॥४०॥
</details>

<details><summary>मूलम्</summary>

यस्मात् पुर्यनुशेते च तस्मात् पुरुष उच्यते।  
नोत्पादितत्वात् पूर्वत्वात् स्वयम्भूरिति स स्मृतः ॥४०॥
</details>


<details open><summary>विश्वास-प्रस्तुतिः</summary>

इज्यत्वादुच्यते यज्ञः कविर्विक्रान्तदर्शनात्।  
क्रमणः क्रमणीयत्वाद्वर्णकस्याभिपालनात् ॥४१॥
</details>

<details><summary>मूलम्</summary>

इज्यत्वादुच्यते यज्ञः कविर्विक्रान्तदर्शनात्।  
क्रमणः क्रमणीयत्वाद्वर्णकस्याभिपालनात् ॥४१॥
</details>


<details open><summary>विश्वास-प्रस्तुतिः</summary>

आदित्यसञ्ज्ञः कपिलस्त्वग्रजोऽग्निरिति स्मृतः।  
हिरण्यमस्य गर्भोऽभूद्धिरण्यस्यापि गर्भजः।  
तस्माद्धिरण्यगर्भः स पुराणेऽस्मिन्निरुच्यते ॥४२॥
</details>

<details><summary>मूलम्</summary>

आदित्यसञ्ज्ञः कपिलस्त्वग्रजोऽग्निरिति स्मृतः।  
हिरण्यमस्य गर्भोऽभूद्धिरण्यस्यापि गर्भजः।  
तस्माद्धिरण्यगर्भः स पुराणेऽस्मिन्निरुच्यते ॥४२॥
</details>


<details open><summary>विश्वास-प्रस्तुतिः</summary>

स्वयम्भुवो निवृत्तस्य कालो वर्षाग्रजस्तु यः।  
न शक्यः परिसङ्ख्यातुमपि वर्षशतैरपि ॥४३॥
</details>

<details><summary>मूलम्</summary>

स्वयम्भुवो निवृत्तस्य कालो वर्षाग्रजस्तु यः।  
न शक्यः परिसङ्ख्यातुमपि वर्षशतैरपि ॥४३॥
</details>


<details open><summary>विश्वास-प्रस्तुतिः</summary>

कल्पसङ्ख्यानिवृत्तेस्तु पराख्यो ब्रह्मणः स्मृतः।  
तावच्छेषोऽस्य कालोऽन्यस्तस्यान्ते प्रतिसृज्यते ॥४४॥
</details>

<details><summary>मूलम्</summary>

कल्पसङ्ख्यानिवृत्तेस्तु पराख्यो ब्रह्मणः स्मृतः।  
तावच्छेषोऽस्य कालोऽन्यस्तस्यान्ते प्रतिसृज्यते ॥४४॥
</details>


<details open><summary>विश्वास-प्रस्तुतिः</summary>

कोटिकोटिसहस्राणि अन्तर्भूतानि यानि वै।  
समतीतानि कल्पानान्तावच्छेषाः परास्तु ये ॥४५॥
</details>

<details><summary>मूलम्</summary>

कोटिकोटिसहस्राणि अन्तर्भूतानि यानि वै।  
समतीतानि कल्पानान्तावच्छेषाः परास्तु ये ॥४५॥
</details>


<details open><summary>विश्वास-प्रस्तुतिः</summary>

यस्त्वयं वर्त्तते कल्पो वाराहन्तं निबोधत।  
प्रथमः साम्प्रतस्तेषां कल्पोऽयं वर्त्तते द्विजाः ॥४६॥
</details>

<details><summary>मूलम्</summary>

यस्त्वयं वर्त्तते कल्पो वाराहन्तं निबोधत।  
प्रथमः साम्प्रतस्तेषां कल्पोऽयं वर्त्तते द्विजाः ॥४६॥
</details>


<details open><summary>विश्वास-प्रस्तुतिः</summary>

तस्मिन् स्वायम्भुवाद्यास्तु मनवः स्युश्चतुर्द्दश।  
अतीता वर्त्तमानाश्च भविष्या ये च वै पुनः ॥४७॥
</details>

<details><summary>मूलम्</summary>

तस्मिन् स्वायम्भुवाद्यास्तु मनवः स्युश्चतुर्द्दश।  
अतीता वर्त्तमानाश्च भविष्या ये च वै पुनः ॥४७॥
</details>


<details open><summary>विश्वास-प्रस्तुतिः</summary>

तैरियं पृथिवी सर्वा सप्तद्वीपा समन्ततः।  
पूर्णं युगसहस्रं वै परिपाल्या नरेश्वरैः।  
प्रजाभिस्तपसा चैव तेषां श्रृणुत विस्तरम् ॥४८॥
</details>

<details><summary>मूलम्</summary>

तैरियं पृथिवी सर्वा सप्तद्वीपा समन्ततः।  
पूर्णं युगसहस्रं वै परिपाल्या नरेश्वरैः।  
प्रजाभिस्तपसा चैव तेषां श्रृणुत विस्तरम् ॥४८॥
</details>


<details open><summary>विश्वास-प्रस्तुतिः</summary>

मन्वन्तरेण चैकेन सर्वाण्येवान्तराणि वै।  
भविष्याणि भविष्यैश्च कल्पः कल्पेन चैव ह ॥४९॥
</details>

<details><summary>मूलम्</summary>

मन्वन्तरेण चैकेन सर्वाण्येवान्तराणि वै।  
भविष्याणि भविष्यैश्च कल्पः कल्पेन चैव ह ॥४९॥
</details>


<details open><summary>विश्वास-प्रस्तुतिः</summary>

अतीतानि च कल्पानि सोदकानि सहान्वयैः।  
अनागतेषु तद्वच्च तर्क्कः कार्यो विजानता ॥५०॥
</details>

<details><summary>मूलम्</summary>

अतीतानि च कल्पानि सोदकानि सहान्वयैः।  
अनागतेषु तद्वच्च तर्क्कः कार्यो विजानता ॥५०॥
</details>

इति श्रीमहापुराणे वायुप्रोक्ते सृष्टिप्रकरणं नाम पञ्चमोऽघ्यायः ॥ ५ ॥*