<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ on पुराणे विश्वासटिप्पन्यः</title>
    <link>https://vishvAsa.github.io/purANam/shAktam/devI-bhAgavatam/02/</link>
    <description>Recent content in &#43;०२ on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam/shAktam/devI-bhAgavatam/02/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/purANam/shAktam/devI-bhAgavatam/02/01/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/02/01/</guid>
      <description>&lt;p&gt;ऋषय ऊचुः&lt;br&gt;&#xA;आश्चर्यकरमेतत्ते वचनं गर्भहेतुकम् ।&lt;br&gt;&#xA;सन्देहोऽत्र समुत्पन्नः सर्वेषां नस्तपस्विनाम् ॥ १ ॥&lt;br&gt;&#xA;माता व्यासस्य मेधाविन्नाम्ना सत्यवतीति च ।&lt;br&gt;&#xA;विवाहिता पुरा ज्ञाता राज्ञा शन्तनुना यथा ॥ २ ॥&lt;br&gt;&#xA;तस्याः पुत्रः कथं व्यासः सती स्वभवने स्थिता ।&lt;br&gt;&#xA;ईदृशी सा कथं राज्ञा पुनः शन्तनुना वृता ॥ ३ ॥&lt;br&gt;&#xA;तस्यां पुत्रावुभौ जातौ तत्त्वं कथय सुव्रत ।&lt;br&gt;&#xA;विस्तरेण महाभाग कथां परमपावनीम् ॥ ४ ॥&lt;br&gt;&#xA;उत्पत्तिं वद व्यासस्य सत्यवत्यास्तथा पुनः ।&lt;br&gt;&#xA;श्रोतुकामाः पुनः सर्वे ऋषयः संशितव्रताः ॥ ५ ॥&lt;br&gt;&#xA;सूत उवाच&lt;br&gt;&#xA;प्रणम्य परमां शक्तिं चतुर्वर्गप्रदायिनीम् ।&lt;br&gt;&#xA;आदिशक्तिं वदिष्यामि कथां पौराणिकीं शुभाम् ॥ ६ ॥&lt;br&gt;&#xA;यस्योच्चारणमात्रेण सिद्धिर्भवति शाश्वती ।&lt;br&gt;&#xA;व्याजेनापि हि बीजस्य वाग्भवस्य विशेषतः ॥ ७ ॥&lt;br&gt;&#xA;सम्यक् सर्वात्मना सर्वैः सर्वकामार्थसिद्धये ।&lt;br&gt;&#xA;स्मर्तव्या सर्वथा देवी वाञ्छितार्थप्रदायिनी ॥ ८ ॥&lt;br&gt;&#xA;राजोपरिचरो नाम धार्मिकः सत्यसङ्गरः ।&lt;br&gt;&#xA;चेदिदेशपतिः श्रीमान् बभूव द्विजपूजकः ॥ ९ ॥&lt;br&gt;&#xA;तपसा तस्य तुष्टेन विमानं स्फाटिकं शुभम् ।&lt;br&gt;&#xA;दत्तमिन्द्रेण तत्तस्मै सुन्दरं प्रियकाम्यया ॥ १० ॥&lt;br&gt;&#xA;तेनारूढस्तु सर्वत्र याति दिव्येन भूपतिः ।&lt;br&gt;&#xA;न भूमावुपरिस्थोऽसौ तेनोपरिचरो वसुः ॥ ११ ॥&lt;br&gt;&#xA;विख्यातः सर्वलोकेषु धर्मनित्यः स भूपतिः ।&lt;br&gt;&#xA;तस्य भार्या वरारोहा गिरिका नाम सुन्दरी ॥ १२ ॥&lt;br&gt;&#xA;पुत्राश्चास्य महावीर्याः पञ्चासन्नमितौजसः ।&lt;br&gt;&#xA;पृथग्देशेषु राजानः स्थापितास्तेन भूभुजा ॥ १३ ॥&lt;br&gt;&#xA;वसोस्तु पत्नी गिरिका कामान् काले न्यवेदयत् ।&lt;br&gt;&#xA;ऋतुकालमनुप्राप्ता स्नाता पुंसवने शुचिः ॥ १४ ॥&lt;br&gt;&#xA;तदहः पितरश्चैनमूचुर्जहि मृगानिति ।&lt;br&gt;&#xA;तच्छ्रुत्वा चिन्तयामास भार्यामृतुमतीं तथा ॥ १५ ॥&lt;br&gt;&#xA;पितृवाक्यं गुरुं मत्वा कर्तव्यमिति निश्चितम् ।&lt;br&gt;&#xA;चचार मृगयां राजा गिरिकां मनसा स्मरन् ॥ १६ ॥&lt;br&gt;&#xA;वने स्थितः स राजर्षिश्चित्ते सस्मार भामिनीम् ।&lt;br&gt;&#xA;अतीव रूपसम्पन्नां साक्षाच्छ्रियमिवापराम् ॥ १७ ॥&lt;br&gt;&#xA;तस्य रेतः प्रचस्कन्द स्मरतस्तां च कामिनीम् ।&lt;br&gt;&#xA;वटपत्रे तु तद्‌राजा स्कन्नमात्रं समाक्षिपत् ॥ १८ ॥&lt;br&gt;&#xA;इदं वृथा परिस्कन्नं रेतो वै न भवेत्कथम् ।&lt;br&gt;&#xA;ऋतुकालं च विज्ञाय मतिं चक्रे नृपस्तदा ॥ १९ ॥&lt;br&gt;&#xA;अमोघं सर्वथा वीर्यं मम चैतन्न संशयः ।&lt;br&gt;&#xA;प्रियायै प्रेषयाम्येतदिति बुद्धिमकल्पयत् ॥ २० ॥&lt;br&gt;&#xA;शुक्रप्रस्थापने कालं महिष्याः प्रसमीक्ष्य सः ।&lt;br&gt;&#xA;अभिमन्त्र्याथ तद्वीर्यं वटपर्णपुटे कृतम् ॥ २१ ॥&lt;br&gt;&#xA;पार्श्वस्थं श्येनमाभाष्य राजोवाच द्विजं प्रति ।&lt;br&gt;&#xA;गृहाणेदं महाभाग गच्छ शीघ्रं गृहं मम ॥ २२ ॥&lt;br&gt;&#xA;मत्प्रियार्थमिदं सौम्य गृहीत्वा त्वं गृहं नय ।&lt;br&gt;&#xA;गिरिकायै प्रयच्छाशु तस्यास्त्वार्तवमद्य वै ॥ २३ ॥&lt;br&gt;&#xA;सूत उवाच&lt;br&gt;&#xA;इत्युक्त्वा प्रददौ पर्णं श्येनाय नृपसत्तमः ।&lt;br&gt;&#xA;स गृहीत्वोत्पपाताशु गगनं गतिवित्तमः ॥ २४ ॥&#xA;गच्छन्तं गगनं श्येनं धृत्वा चञ्चुपुटे पुटम् ।&lt;br&gt;&#xA;तमपश्यदथायान्तं खगं श्येनस्तथापरः ॥ २५ ॥&lt;br&gt;&#xA;आमिषं स तु विज्ञाय शीघ्रमभ्यद्रवत्खगम् ।&lt;br&gt;&#xA;तुण्डयुद्धमथाकाशे तावुभौ सम्प्रचक्रतुः ॥ २६ ॥&lt;br&gt;&#xA;युद्ध्यतोरपतद्‌रेतस्तज्जापि यमुनाम्भसि ।&lt;br&gt;&#xA;खगौ तौ निर्गतौ कामं पुटके पतिते तदा ॥ २७ ॥&lt;br&gt;&#xA;एतस्मिन्समये काचिद्अद्रिका नाम चाप्सराः ।&lt;br&gt;&#xA;ब्राह्मणं समनुप्राप्तं सन्ध्यावन्दनतत्परम् ॥ २८ ॥&lt;br&gt;&#xA;कुर्वन्ती जलकेलिं सा जले मग्ना चचार सा ।&lt;br&gt;&#xA;जग्राह चरणं नारी द्विजस्य वरवर्णिनी ॥ २९ ॥&lt;br&gt;&#xA;प्राणायामपरः सोऽथ दृष्ट्वा तां कामचारिणीम् ।&lt;br&gt;&#xA;शशाप भव मत्स्यी त्वं ध्यानविघ्नकरी यतः ॥ ३० ॥&lt;br&gt;&#xA;सा शप्ता विप्रमुख्येन बभूव यमुनाचरी ।&lt;br&gt;&#xA;शफरी रूपसम्पन्ना ह्यद्रिका च वराप्सराः ॥ ३१ ॥&lt;br&gt;&#xA;श्येनपादपरिभ्रष्टं तच्छुक्रमथ वासवी ।&lt;br&gt;&#xA;जग्राह तरसाभ्येत्य साद्रिका मत्स्यरूपिणी ॥ ३२ ॥&lt;br&gt;&#xA;अथ कालेन कियता मत्स्यीं तां मत्स्यजीवनः ।&lt;br&gt;&#xA;सम्प्राप्ते दशमे मासि बबन्ध तां मनोरमाम् ॥ ३३ ॥&lt;br&gt;&#xA;उदरं विददाराशु स तस्या मत्स्यजीवनः ।&lt;br&gt;&#xA;युग्मं विनिःसृतं तस्मादुदरान्मानुषाकृति ॥ ३४ ॥&lt;br&gt;&#xA;बालः कुमारः सुभगस्तथा कन्या शुभानना ।&lt;br&gt;&#xA;दृष्ट्वाश्चर्यमिदं सोऽथ विस्मयं परमं गतः ॥ ३५ ॥&lt;br&gt;&#xA;राज्ञे निवेदयामास पुत्रौ द्वौ तु झषोद्‌भवौ ।&lt;br&gt;&#xA;राजापि विस्मयाविष्टः सुतं जग्राह तं शुभम् ॥ ३६ ॥&lt;br&gt;&#xA;स मत्स्यो नाम राजासौ धार्मिकः सत्यसङ्गरः ।&lt;br&gt;&#xA;वसुपुत्रो महातेजाः पित्रा तुल्यपराक्रमः ॥ ३७ ॥&lt;br&gt;&#xA;कालिका वसुना दत्ता तरसा जलजीविने ।&lt;br&gt;&#xA;नाम्ना कालीति विख्याता तथा मत्स्योदरीति च ॥ ३८ ॥&lt;br&gt;&#xA;मत्स्यगन्धेति नाम्ना वै गणेन समजायत ।&lt;br&gt;&#xA;विवर्धमाना दाशस्य गृहे सा वासवी शुभा ॥ ३९ ॥&lt;/p&gt;</description>
    </item>
    <item>
      <title>०२</title>
      <link>https://vishvAsa.github.io/purANam/shAktam/devI-bhAgavatam/02/02/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/02/02/</guid>
      <description>&lt;p&gt;सूत उवाच&lt;br&gt;&#xA;एकदा तीर्थयात्रायां व्रजन् पाराशरो मुनिः ।&lt;br&gt;&#xA;आजगाम महातेजाः कालिन्द्यास्तटमुत्तमम् ॥ १ ॥&lt;br&gt;&#xA;निषादमाह धर्मात्मा कुर्वन्तं भोजनं तदा ।&lt;br&gt;&#xA;प्रापयस्व परं पारं कालिन्द्या उडुपेन माम् ॥ २ ॥&lt;br&gt;&#xA;दाशः श्रुत्वा मुनेर्वाक्यं कुर्वाणो भोजनं तटे ।&lt;br&gt;&#xA;उवाच तां सुतां बालां मत्स्यगन्धां मनोरमाम् ॥ ३ ॥&lt;br&gt;&#xA;उडुपेन मुनिं बाले परं पारं नयस्व ह ।&lt;br&gt;&#xA;गन्तुकामोऽस्ति धर्मात्मा तापसोऽयं शुचिस्मिते ॥ ४ ॥&lt;br&gt;&#xA;इत्युक्ता सा तदा पित्रा मत्स्यगन्धाथ वासवी ।&lt;br&gt;&#xA;उडुपे मुनिमासीनं संवाहयति भामिनी ॥ ५ ॥&lt;br&gt;&#xA;व्रजन् सूर्यसुतातोये भावित्वाद्दैवयोगतः ।&lt;br&gt;&#xA;कामार्तस्तु मुनिर्जातो दृष्ट्वा तां चारुलोचनाम् ॥ ६ ॥&lt;br&gt;&#xA;ग्रहीतुकामः स मुनिर्दृष्ट्वा व्यञ्जितयौवनाम् ।&lt;br&gt;&#xA;दक्षिणेन करेणैनामस्पृशद्दक्षिणे करे ॥ ७ ॥&lt;br&gt;&#xA;तमुवाचासितापाङ्गी स्मितपूर्वमिदं वचः ।&lt;br&gt;&#xA;कुलस्य सदृशं वः किं श्रुतस्य तपसश्च किम् ॥ ८ ॥&lt;br&gt;&#xA;त्वं वै वसिष्ठदायादः कुलशीलसमन्वितः ।&lt;br&gt;&#xA;किं चिकीर्षसि धर्मज्ञ मन्मथेन प्रपीडितः ॥ ९ ॥&lt;br&gt;&#xA;दुर्लभं मानुषं जन्म भुवि ब्राह्मणसत्तम ।&lt;br&gt;&#xA;तत्रापि दुर्लभं मन्ये ब्राह्मणत्वं विशेषतः ॥ १० ॥&lt;br&gt;&#xA;कुलेन शीलेन तथा श्रुतेन&lt;br&gt;&#xA;द्विजोत्तमस्त्वं किल धर्मविच्च ।&lt;br&gt;&#xA;अनार्यभावं कथमागतोऽसि&lt;br&gt;&#xA;विप्रेन्द्र मां वीक्ष्य च मीनगन्धाम् ॥ ११ ॥&lt;br&gt;&#xA;मदीये शरीरे द्विजामोघबुद्धे ॥&lt;br&gt;&#xA;शुभं किं समालोक्य पाणिं ग्रहीतुम् ।&lt;br&gt;&#xA;समीपं समायासि कामातुरस्त्वं&lt;br&gt;&#xA;कथं नाभिजानासि धर्मं स्वकीयम् ॥ १२ ॥&lt;br&gt;&#xA;अहो मन्दबुद्धिर्द्विजोऽयं ग्रहीष्य-&lt;br&gt;&#xA;ञ्जले मग्न एवाद्य मां वै गृहीत्वा ।&lt;br&gt;&#xA;मनो व्याकुलं पञ्चबाणातिविद्धं&lt;br&gt;&#xA;न कोऽपीह शक्तः प्रतीपं हि कर्तुम् ॥ १३ ॥&lt;br&gt;&#xA;इति सञ्चिन्त्य सा बाला तमुवाच महामुनिम् ।&lt;br&gt;&#xA;धैर्यं कुरु महाभाग परं पारं नयामि वै ॥ १४ ॥&lt;br&gt;&#xA;सूत उवाच&lt;br&gt;&#xA;पराशरस्तु तच्छ्रुत्वा वचनं हितपूर्वकम् ।&lt;br&gt;&#xA;करं त्यक्त्वा स्थितस्तत्र सिन्धोः पारं गतः पुनः ॥ १५ ॥&lt;br&gt;&#xA;मत्स्यगन्धां प्रजग्राह मुनिः कामातुरस्तदा ।&lt;br&gt;&#xA;वेपमाना तु सा कन्या तमुवाच पुरःस्थितम् ॥ १६ ॥&lt;br&gt;&#xA;दुर्गन्धाहं मुनिश्रेष्ठ कथं त्वं नोपशङ्कसे ।&lt;br&gt;&#xA;समानरूपयोः कामसंयोगस्तु सुखावहः ॥ १७ ॥&lt;br&gt;&#xA;इत्युक्तेन तु सा कन्या क्षणमात्रेण भामिनी ।&lt;br&gt;&#xA;कृता योजनगन्धा तु सुरूपा च वरानना ॥ १८ ॥&lt;br&gt;&#xA;मृगनाभिसुगन्धां तां कृत्वा कान्तां मनोहराम् ।&lt;br&gt;&#xA;जग्राह दक्षिणे पाणौ मुनिर्मन्मथपीडितः ॥ १९ ॥&lt;br&gt;&#xA;ग्रहीतुकामं तं प्राह नाम्ना सत्यवती शुभा ।&lt;br&gt;&#xA;मुने पश्यति लोकोऽयं पिता चैव तटस्थितः ॥ २० ॥&lt;br&gt;&#xA;पशुधर्मो न मे प्रीतिं जनयत्यतिदारुणः ।&lt;br&gt;&#xA;प्रतीक्षस्व मुनिश्रेष्ठ यावद्‌भवति यामिनी ॥ २१ ॥&lt;br&gt;&#xA;रात्रौ व्यवाय उद्दिष्टो दिवा न मनुजस्य हि ।&lt;br&gt;&#xA;दिवासङ्गे महान् दोषः पश्यन्ति किल मानवाः ॥ २२ ॥&lt;br&gt;&#xA;कामं यच्छ महाबुद्धे लोकनिन्दा दुरासदा ।&lt;br&gt;&#xA;तच्छ्रुत्वा वचनं तस्या युक्तमुक्तमुदारधीः ॥ २३ ॥&lt;br&gt;&#xA;नीहारं कल्पयामास शीघ्रं पुण्यबलेन वै ।&lt;br&gt;&#xA;नीहारे च समुत्पन्ने तटेऽतितमसा युते ॥ २४ ॥&lt;br&gt;&#xA;कामिनी तं मुनिं प्राह मृदुपूर्वमिदं वचः ।&lt;br&gt;&#xA;कन्याहं द्विजशार्दूल भुक्त्वा गन्तासि कामतः ॥ २५ ॥&#xA;अमोघवीर्यस्त्वं ब्रह्मन् का गतिर्मे भवेदिति ।&lt;br&gt;&#xA;पितरं किं ब्रवीम्यद्य सगर्भा चेद्‌भवाम्यहम् ॥ २६ ॥&lt;br&gt;&#xA;त्वं गमिष्यसि भुक्त्वा मां किं करोमि वदस्व तत् ।&lt;br&gt;&#xA;पराशर उवाच&lt;br&gt;&#xA;कान्तेऽद्य मत्प्रियं कृत्वा कन्यैव त्वं भविष्यसि ॥ २७ ॥&lt;br&gt;&#xA;वृणीष्व च वरं भीरु यं त्वमिच्छसि भामिनि ।&lt;br&gt;&#xA;सत्यवत्युवाच&lt;br&gt;&#xA;यथा मे पितरौ लोके न जानीतो हि मानद ॥ २८ ॥&lt;br&gt;&#xA;कन्याव्रतं न मे हन्यात्तथा कुरु द्विजोत्तम ।&lt;br&gt;&#xA;पुत्रश्च त्वत्समः कामं भवेदद्‌भुतवीर्यवान् ॥ २९ ॥&lt;br&gt;&#xA;गन्धोऽयं सर्वदा मे स्याद्यौवनं च नवं नवम् ।&lt;br&gt;&#xA;पराशर उवाच&lt;br&gt;&#xA;शृणु सुन्दरि पुत्रस्ते विष्ण्वंशसम्भवः शुचिः ॥ ३० ॥&lt;br&gt;&#xA;भविष्यति च विख्यातस्त्रैलोक्ये वरवर्णिनि ।&lt;br&gt;&#xA;केनचित्कारणेनाहं जातः कामातुरस्त्वयि ॥ ३१ ॥&lt;br&gt;&#xA;कदापि च न सम्मोहो भूतपूर्वो वरानने ।&lt;br&gt;&#xA;दृष्ट्वा चाप्सरसां रूपं सदाहं धैर्यमावहम् ॥ ३२ ॥&lt;br&gt;&#xA;दैवयोगेन वीक्ष्य त्वां कामस्य वशगोऽभवम् ।&lt;br&gt;&#xA;तत्किञ्चित्कारणं विद्धि दैवं हि दुरतिक्रमम् ॥ ३३ ॥&lt;br&gt;&#xA;दृष्ट्वाहं चातिदुर्गन्धां त्वां कथं मोहमाप्नुयाम् ।&lt;br&gt;&#xA;पुराणकर्ता पुत्रस्ते भविष्यति वरानने ॥ ३४ ॥&lt;br&gt;&#xA;वेदविद्‌भागकर्ता च ख्यातश्च भुवनत्रये ।&lt;br&gt;&#xA;सूत उवाच&lt;br&gt;&#xA;इत्युक्त्वा तां वशं यातां भुक्त्वा स मुनिसत्तमः ॥ ३५ ॥&lt;br&gt;&#xA;जगाम तरसा स्नात्वा कालिन्दीसलिले मुनिः ।&lt;br&gt;&#xA;सापि सत्यवती जाता सद्यो गर्भवती सती ॥ ३६ ॥&lt;br&gt;&#xA;सुषुवे यमुनाद्वीपे पुत्रं काममिवापरम् ।&lt;br&gt;&#xA;जातमात्रस्तु तेजस्वी तामुवाच स्वमातरम् ॥ ३७ ॥&lt;br&gt;&#xA;तपस्येव मनः कृत्वा विविशे चातिवीर्यवान् ।&lt;br&gt;&#xA;गच्छ मातर्यथाकामं गच्छाम्यहमतः परम् ॥ ३८ ॥&lt;br&gt;&#xA;तपः कर्तुं महाभागे दर्शयिष्यामि वै स्मृतः ।&lt;br&gt;&#xA;मातर्यदा भवेत्कार्यं तव किञ्चिदनुत्तमम् ॥ ३९ ॥&lt;br&gt;&#xA;स्मर्तव्योऽहं तदा शीघ्रमागमिष्यामि भामिनि ।&lt;br&gt;&#xA;स्वस्ति तेऽस्तु गमिष्यामि त्यक्त्वा चिन्तां सुखं वस ॥ ४० ॥&lt;br&gt;&#xA;इत्युक्त्वा निर्ययौ व्यासः सापि पित्रन्तिकं गता ।&lt;br&gt;&#xA;द्वीपे न्यस्तस्तया बालस्तस्माद्‌द्वैपायनोऽभवत् ॥ ४१ ॥&lt;br&gt;&#xA;जातमात्रो जगामाशु वृद्धिं विष्ण्वंशयोगतः ।&lt;br&gt;&#xA;तीर्थे तीर्थे कृतस्तानश्चचार तप उत्तमम् ॥ ४२ ॥&lt;br&gt;&#xA;एवं द्वैपायनो जज्ञे सत्यवत्यां पराशरात् ।&lt;br&gt;&#xA;चकार वेदशाखाश्च प्राप्तं ज्ञात्वा कलेर्युगम् ॥ ४३ ॥&lt;br&gt;&#xA;वेदविस्तारकरणाद्व्यासनामाभवन्मुनिः ।&lt;br&gt;&#xA;पुराणसंहिताश्चक्रे महाभारतमुत्तमम् ॥ ४४ ॥&lt;br&gt;&#xA;शिष्यानध्यापयामास वेदान्कृत्वा विभागशः ।&lt;br&gt;&#xA;सुमन्तुं जैमिनिं पैलं वैशम्पायनमेव च ॥ ४५ ॥&lt;br&gt;&#xA;असितं देवलं चैव शुकं चैव स्वमात्मजम् ।&lt;br&gt;&#xA;सूत उवाच&lt;br&gt;&#xA;एतच्च कथितं सर्वं कारणं मुनिसत्तमाः ॥ ४६ ॥&lt;br&gt;&#xA;सत्यवत्याः सुतस्यापि समुत्पत्तिस्तथा शुभा ।&lt;br&gt;&#xA;संशयोऽत्र न कर्तव्यः सम्भवे मुनिसत्तमाः ॥ ४७ ॥&lt;br&gt;&#xA;महतां चरिते चैव गुणा ग्राह्या मुनेरिति ।&lt;br&gt;&#xA;कारणाच्च समुत्पत्तिः सत्यवत्या झषोदरे ॥ ४८ ॥&lt;br&gt;&#xA;पराशरेण संयोगः पुनः शन्तनुना तथा ।&lt;br&gt;&#xA;अन्यथा तु मुनेश्चित्तं कथं कामाकुलं भवेत् ॥ ४९ ॥&lt;br&gt;&#xA;अनार्यजुष्टं धर्मज्ञः कृतवान्स कथं मुनिः ।&lt;br&gt;&#xA;सकारणेयमुत्पत्तिः कथिताश्चर्यकारिणी ॥ ५० ॥&lt;br&gt;&#xA;श्रुत्वा पापाच्च निर्मुक्तो नरो भवति सर्वथा ।&lt;br&gt;&#xA;य एतच्छुभमाख्यानं शृणोति श्रुतिमान्नरः ॥ ५१ ॥&lt;br&gt;&#xA;न दुर्गतिमवाप्नोति सुखी भवति सर्वदा ॥ ५२ ॥&lt;br&gt;&#xA;इति श्रीमद्देवीभागवते महापुराणेऽष्टादशसाहस्र्यां संहितायां&lt;br&gt;&#xA;द्वितीयस्कन्धे व्यासजन्मवर्णनं नाम द्वितीयोऽध्यायः ॥ २ ॥&lt;/p&gt;</description>
    </item>
    <item>
      <title>०३</title>
      <link>https://vishvAsa.github.io/purANam/shAktam/devI-bhAgavatam/02/03/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/02/03/</guid>
      <description>&lt;p&gt;ऋषय ऊचुः&lt;br&gt;&#xA;उत्पत्तिस्तु त्वया प्रोक्ता व्यासस्यामिततेजसः ।&lt;br&gt;&#xA;सत्यवत्यास्तथा सूत विस्तरेण त्वयानघ ॥ १ ॥&lt;br&gt;&#xA;तथाप्येकस्तु सन्देहश्चित्तेऽस्माकं तु संस्थितः ।&lt;br&gt;&#xA;न निवर्तति धर्मज्ञ कथितेन त्वयानघ ॥ २ ॥&lt;br&gt;&#xA;माता व्यासस्य या प्रोक्ता नाम्ना सत्यवती शुभा ।&lt;br&gt;&#xA;सा कथं नृपतिं प्राप्ता शन्तनुं धर्मवित्तमम् ॥ ३ ॥&lt;br&gt;&#xA;निषादपुत्रीं स कथं धृतवान्नृपतिः स्वयम् ।&lt;br&gt;&#xA;धर्मिष्ठः पौरवो राजा कुलहीनामसंवृताम् ॥ ४ ॥&lt;br&gt;&#xA;शन्तनोः प्रथमा पत्नी का ह्यभूत्कथयाधुना ।&lt;br&gt;&#xA;भीष्मः पुत्रोऽथ मेधावी वसोरंशः कथं पुनः ॥ ५ ॥&lt;br&gt;&#xA;त्वया प्रोक्तं पुरा सूत राजा चित्राङ्गदः कृतः ।&lt;br&gt;&#xA;सत्यवत्याः सुतो वीरो भीष्मेणामिततेजसा ॥ ६ ॥&lt;br&gt;&#xA;चित्राङ्गदे हते वीरे कृतस्तदनुजस्तथा ।&lt;br&gt;&#xA;विचित्रवीर्यनामासौ सत्यवत्याः सुतो नृपः ॥ ७ ॥&lt;br&gt;&#xA;ज्येष्ठे भीष्मे स्थिते पूर्वं धर्मिष्ठे रूपवत्यपि ।&lt;br&gt;&#xA;कृतवान्स कथं राज्यं स्थापितस्तेन जानता ॥ ८ ॥&lt;br&gt;&#xA;मृते विचित्रवीर्ये तु सत्यवत्यतिदुःखिता ।&lt;br&gt;&#xA;वधूभ्यां गोलकौ पुत्रौ जनयामास सा कथम् ॥ ९ ॥&lt;br&gt;&#xA;कथं राज्यं न भीष्माय ददौ सा वरवर्णिनी ।&lt;br&gt;&#xA;न कृतस्तु कथं तेन वीरेण दारसङ्ग्रहः ॥ १० ॥&lt;br&gt;&#xA;अधर्मस्तु कृतः कस्माद्व्यासेनामिततेजसा ।&lt;br&gt;&#xA;ज्येष्ठेन भ्रातृभार्यायां पुत्रावुत्पादिताविति ॥ ११ ॥&lt;br&gt;&#xA;पुराणकर्ता धर्मात्मा स कथं कृतवान्मुनिः ।&lt;br&gt;&#xA;सेवनं परदाराणां भ्रातुश्चैव विशेषतः ॥ १२ ॥&lt;br&gt;&#xA;जुगुप्सितमिदं कर्म स कथं कृतवान्मुनिः ।&lt;br&gt;&#xA;शिष्टाचारः कथं सूत वेदानुमितिकारकः ॥ १३ ॥&lt;br&gt;&#xA;व्यासशिष्योऽसि मेधाविन् सन्देहं छेत्तुमर्हसि ।&lt;br&gt;&#xA;श्रोतुकामा वयं सर्वे धर्मक्षेत्रे कृतक्षणाः ॥ १४ ॥&lt;br&gt;&#xA;सूत उवाच&lt;br&gt;&#xA;इक्ष्वाकुवंशप्रभवो महाभिष इति स्मृतः ।&lt;br&gt;&#xA;सत्यवान्धर्मशीलश्च चक्रवर्ती नृपोत्तमः ॥ १५ ॥&lt;br&gt;&#xA;अश्वमेधसहस्रेण वाजपेयशतेन च ।&lt;br&gt;&#xA;तोषयामास देवेन्द्रं स्वर्गं प्राप महामतिः ॥ १६ ॥&lt;br&gt;&#xA;एकदा ब्रह्मसदनं गतो राजा महाभिषः ।&lt;br&gt;&#xA;सुराः सर्वे समाजग्मुः सेवनार्थं प्रजापतिम् ॥ १७ ॥&lt;br&gt;&#xA;गङ्गा महानदी तत्र संस्थिता सेवितुं विभुम् ।&lt;br&gt;&#xA;तस्या वासः समुद्‌धूतं मारुतेन तरस्विना ॥ १८ ॥&lt;br&gt;&#xA;अधोमुखाः सुराः सर्वे न विलोक्यैव तां स्थिताः ।&lt;br&gt;&#xA;राजा महाभिषस्तां तु निःशङ्कः समपश्यत ॥ १९ ॥&lt;br&gt;&#xA;सापि तं प्रेमसंयुक्तं नृपं ज्ञातवती नदी ।&lt;br&gt;&#xA;दृष्ट्वा तौ प्रेमसंयुक्तौ निर्लज्जौ काममोहितौ ॥ २० ॥&lt;br&gt;&#xA;ब्रह्मा चुकोप तौ तूर्णं शशाप च रुषान्वितः ।&lt;br&gt;&#xA;मर्त्यलोकेषु भूपाल जन्म प्राप्य पुनर्दिवम् ॥ २१ ॥&lt;br&gt;&#xA;पुण्येन महताविष्टस्त्वमवाप्स्यसि सर्वथा ।&lt;br&gt;&#xA;गङ्गां तथोक्तवान्ब्रह्मा वीक्ष्य प्रेमवतीं नृपे ॥ २२ ॥&lt;br&gt;&#xA;विमनस्कौ तु तौ तूर्णं निःसृतौ ब्रह्मणोऽन्तिकात् ।&lt;br&gt;&#xA;स नृपांश्चिन्तयित्वाथ भूर्लोके धर्मतत्परान् ॥ २३ ॥&lt;br&gt;&#xA;प्रतीपं चिन्तयामास पितरं पुरुवंशजम् ।&lt;br&gt;&#xA;एतस्मिन्समये चाष्टौ वसवः स्त्रीसमन्विताः ॥ २४ ॥&lt;br&gt;&#xA;वसिष्ठस्याश्रमं प्राप्ता रममाणा यदृच्छया ।&lt;br&gt;&#xA;पृथ्वादीनां वसूनां च मध्ये कोऽपि वसूत्तमः ॥ २५ ॥&lt;br&gt;&#xA;द्यौर्नामा तस्य भार्याथ नन्दिनीं गां ददर्श ह ।&lt;br&gt;&#xA;दृष्ट्वा पतिं सा पप्रच्छ कस्येयं धेनुरुत्तमा ॥ २६ ॥&lt;br&gt;&#xA;द्यौस्तामाह वसिष्ठस्य गौरियं शृणु सुन्दरि ।&lt;br&gt;&#xA;दुग्धमस्याः पिबेद्यस्तु नारी वा पुरुषोऽथ वा ॥ २७ ॥&lt;br&gt;&#xA;अयुतायुर्भवेन्नूनं सदैवागतयौवनः ।&lt;br&gt;&#xA;तच्छ्रुत्वा सुन्दरी प्राह मृत्युलोकेऽस्ति मे सखी ॥ २८ ॥&lt;br&gt;&#xA;उशीनरस्य राजर्षेः पुत्री परमशोभना ।&lt;br&gt;&#xA;तस्या हेतोर्महाभाग सवत्सां गां पयस्विनीम् ॥ २९ ॥&lt;br&gt;&#xA;आनयस्वाश्रमं श्रेष्ठं नन्दिनीं कामदां शुभाम् ।&#xA;यावदस्याः पयः पीत्वा सखी मम सदैव हि ॥ ३० ॥&lt;br&gt;&#xA;मानुषेषु भवेदेका जरारोगविवर्जिता ।&lt;br&gt;&#xA;तच्छ्रुत्वा वचनं तस्या द्यौर्जहार च नन्दिनीम् ॥ ३१ ॥&lt;br&gt;&#xA;अवमन्य मुनिं दान्तं पृथ्वाद्यैः सहितोऽनघः ।&lt;br&gt;&#xA;हृतायामथ नन्दिन्यां वसिष्ठस्तु महातपाः ॥ ३२ ॥&lt;br&gt;&#xA;आजगामाश्रमपदं फलान्यादाय सत्वरः ।&lt;br&gt;&#xA;नापश्यत यदा धेनुं सवत्सां स्वाश्रमे मुनिः ॥ ३३ ॥&lt;br&gt;&#xA;मृगयामास तेजस्वी गह्वरेषु वनेष्वपि ।&lt;br&gt;&#xA;नासादिता यदा धेनुश्चुकोपातिशयं मुनिः ॥ ३४ ॥&lt;br&gt;&#xA;वारुणिश्चापि विज्ञाय ध्यानेन वसुभिर्हृताम् ।&lt;br&gt;&#xA;वसुभिर्मे हृता धेनुर्यस्मान्मामवमन्य वै ॥ ३५ ॥&lt;br&gt;&#xA;तस्मात्सर्वे जनिष्यन्ति मानुषेषु न संशयः ।&lt;br&gt;&#xA;एवं शशाप धर्मात्मा वसूंस्तान्वारुणिः स्वयम् ॥ ३६ ॥&lt;br&gt;&#xA;श्रुत्वा विमनसः सर्वे प्रययुर्दुःखिताश्च ते ।&lt;br&gt;&#xA;शप्ताः स्म इति जानन्त ऋषिं तमुपचक्रमुः ॥ ३७ ॥&lt;br&gt;&#xA;प्रसादयन्तस्तमृषिं वसवः शरणं गताः ।&lt;br&gt;&#xA;मुनिस्तानाह धर्मात्मा वसून्दीनान्पुरःस्थितान् ॥ ३८ ॥&lt;br&gt;&#xA;अनुसंवत्सरं सर्वे शापमोक्षमवाप्स्यथ ।&lt;br&gt;&#xA;येनेयं विहृता धेनुर्नन्दिनी मम वत्सला ॥ ३९ ॥&lt;br&gt;&#xA;तस्माद्‌द्यौर्मानुषे देहे दीर्घकालं वसिष्यति ।&lt;br&gt;&#xA;ते शप्ताः पथि गच्छन्तीं गङ्गां दृष्ट्वा सरिद्वराम् ॥ ४० ॥&lt;br&gt;&#xA;ऊचुस्तां प्रणताः सर्वे शप्तां चिन्तातुरां नदीम् ।&lt;br&gt;&#xA;भविष्यामो वयं देवि कथं देवाः सुधाशनाः ॥ ४१ ॥&lt;br&gt;&#xA;मानुषाणां च जठरे चिन्तेय महती हि नः ।&lt;br&gt;&#xA;तस्मात्त्वं मानुषी भूत्वा जनयास्मान्सरिद्वरे ॥ ४२ ॥&lt;br&gt;&#xA;शन्तनुर्नाम राजर्षिस्तस्य भार्या भवानघे ।&lt;br&gt;&#xA;जाताञ्जाताञ्जले चास्मान्निक्षिपस्व सुरापगे ॥ ४३ ॥&lt;br&gt;&#xA;एवं शापविनिर्मोक्षो भविता नात्र संशयः ।&lt;br&gt;&#xA;तथेत्युक्ताश्च ते सर्वे जग्मुर्लोकं स्वकं पुनः ॥ ४४ ॥&lt;br&gt;&#xA;गङ्गापि निर्गता देवी चिन्त्यमाना पुनः पुनः ।&lt;br&gt;&#xA;महाभिषो नृपो जातः प्रतीपस्य सुतस्तदा ॥ ४५ ॥&lt;br&gt;&#xA;शन्तनुर्नाम राजर्षिर्धर्मात्मा सत्यसङ्गरः ।&lt;br&gt;&#xA;प्रतीपस्तु स्तुतिं चक्रे सूर्यस्यामिततेजसः ॥ ४६ ॥&lt;br&gt;&#xA;तदा च सलिलात्तस्मान्निःसृता वरवर्णिनी ।&lt;br&gt;&#xA;दक्षिणं शालसङ्काशमूरुं भेजे शूभानना ॥ ४७ ॥&lt;br&gt;&#xA;अङ्के स्थितां स्त्रियं चाह मा पृष्ट्वा किं वरानने ।&lt;br&gt;&#xA;ममोरावास्थितासि त्वं किमर्थं दक्षिणे शुभे ॥ ४८ ॥&lt;br&gt;&#xA;सा तमाह वरारोहा यदर्थं राजसत्तम ।&lt;br&gt;&#xA;स्थितात्म्यङ्के कुरुश्रेष्ठ कामयानां भजस्व माम् ॥ ४९ ॥&lt;br&gt;&#xA;तामवोचदथो राजा रूपयौवनशालिनीम् ।&lt;br&gt;&#xA;नाहं परस्त्रियं कामाद्‌गच्छेयं वरवर्णिनीम् ॥ ५० ॥&lt;br&gt;&#xA;स्थिता दक्षिणमूरुं मे त्वमाश्लिष्य च भामिनि ।&lt;br&gt;&#xA;अपत्यानां स्नुषाणां च स्थानं विद्धि शुचिस्मिते ॥ ५१ ॥&lt;br&gt;&#xA;स्नुषा मे भव कल्याणि जाते पुत्रेऽतिवाञ्छिते ।&lt;br&gt;&#xA;भविष्यति च मे पुत्रस्तव पुण्यान्न संशयः ॥ ५२ ॥&lt;br&gt;&#xA;तथेत्युक्त्वा गता सा वै कामिनी दिव्यदर्शना ।&lt;br&gt;&#xA;राजा चापि गृहं प्राप्तश्चिन्तयंस्तां स्त्रियं पुनः ॥ ५३ ॥&lt;br&gt;&#xA;ततः कालेन कियता जाते पुत्रे वयस्विनि ।&lt;br&gt;&#xA;वनं जिगमिषू राजा पुत्रं वृत्तान्तमूचिवान् ॥ ५४ ॥&lt;br&gt;&#xA;वृत्तान्तं कथयित्वा तु पुनरूचे निजं सुतम् ।&lt;br&gt;&#xA;यदि प्रयाति सा बाला त्वां वने चारुहासिनी ॥ ५५ ॥&lt;br&gt;&#xA;कामयाना वरारोहा तां भजेथा मनोरमाम् ।&lt;br&gt;&#xA;न प्रष्टव्या त्वया कासि मन्नियोगान्नराधिप ॥ ५६ ॥&lt;br&gt;&#xA;धर्मपत्नीं च तां कृत्वा भविता त्वं सुखी किल ।&lt;br&gt;&#xA;सूत उवाच&lt;br&gt;&#xA;एवं सन्दिश्य तं पुत्रं भूपतिः प्रीतमानसः ॥ ५७ ॥&lt;br&gt;&#xA;दत्त्वा राज्यश्रियं सर्वां वनं राजा विवेश ह ।&lt;br&gt;&#xA;तत्रापि च तपस्तप्त्वा समाराध्य पराम्बिकाम् ॥ ५८ ॥&lt;br&gt;&#xA;जगाम स्वर्गं राजासौ देहं त्यक्त्वा स्वतेजसा ।&lt;br&gt;&#xA;राज्यं प्राप महातेजाः शन्तनुः सार्वभौमिकम् ॥ ५९ ॥&lt;br&gt;&#xA;प्रजां वै पालयामास धर्मदण्डो महीपतिः ॥ ६० ॥&lt;br&gt;&#xA;इति श्रीमद्देवीभागवते महापुराणेऽष्टादशसाहस्र्यां संहितायां द्वितीयस्कन्धे&lt;br&gt;&#xA;प्रतीपसकाशाच्छन्तनुजन्मवर्णनं नाम तृतीयोऽध्यायः ॥ ३ ॥&lt;/p&gt;</description>
    </item>
    <item>
      <title>०४</title>
      <link>https://vishvAsa.github.io/purANam/shAktam/devI-bhAgavatam/02/04/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/02/04/</guid>
      <description>&lt;p&gt;सूत उवाच&lt;br&gt;&#xA;प्रतीपेऽथ दिवं याते शन्तनुः सत्यविक्रमः ।&lt;br&gt;&#xA;बभूव मृगयाशीलो निघ्नन्व्याघ्रान्मृगान्नृपः ॥ १ ॥&lt;br&gt;&#xA;स कदाचिद्वने घोरे गङ्गातीरे चरन्नृपः ।&lt;br&gt;&#xA;ददर्श मृगशावाक्षीं सुन्दरीं चारुभूषणाम् ॥ २ ॥&lt;br&gt;&#xA;दृष्ट्वा तां नृपतिर्मग्नः पित्रोक्तेयं वरानना ।&lt;br&gt;&#xA;रूपयौवनसम्पन्ना साक्षाल्लक्ष्मीरिवापरा ॥ ३ ॥&lt;br&gt;&#xA;पिबन्मुखाम्बुजं तस्या न तृप्तिमगमन्नृपः ।&lt;br&gt;&#xA;हृष्टरोमाभवत्तत्र व्याप्तचित्त इवानघ ॥ ४ ॥&lt;br&gt;&#xA;महाभिषं सापि मत्वा प्रेमयुक्ता बभूव ह ।&lt;br&gt;&#xA;किञ्चिन्मन्दस्मितं कृत्वा तस्थावग्रे नृपस्य च ॥ ५ ॥&lt;br&gt;&#xA;वीक्ष्य तामसितापाङ्गीं राजा प्रीतमना भृशम् ।&lt;br&gt;&#xA;उवाच मधुरं वाक्यं सान्त्वयन् श्लक्ष्णया गिरा ॥ ६ ॥&lt;br&gt;&#xA;देवी वा त्वं च वामोरु मानुषी वा वरानने ।&lt;br&gt;&#xA;गन्धर्वी वाथ यक्षी वा नागकन्याप्सरापि वा ॥ ७ ॥&lt;br&gt;&#xA;यासि कासि वरारोहे भार्या मे भव सुन्दरि ।&lt;br&gt;&#xA;प्रेमयुक्तस्मितैव त्वं धर्मपत्नी भवाद्य मे ॥ ८ ॥&lt;br&gt;&#xA;सूत उवाच&lt;br&gt;&#xA;राजा तां नाभिजानाति गङ्गेयमिति निश्चितम् ।&lt;br&gt;&#xA;महाभिषं समुत्पन्नं नृपं जानाति जाह्नवी ॥ ९ ॥&lt;br&gt;&#xA;पूर्वप्रेमसमायोगाच्छ्रुत्वा वाचं नृपस्य ताम् ।&lt;br&gt;&#xA;उवाच नारी राजानं स्मितपूर्वमिदं वचः ॥ १० ॥&lt;/p&gt;</description>
    </item>
    <item>
      <title>०५</title>
      <link>https://vishvAsa.github.io/purANam/shAktam/devI-bhAgavatam/02/05/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/02/05/</guid>
      <description>&lt;p&gt;ऋषय ऊचुः&lt;br&gt;&#xA;वसूनां सम्भवः सूत कथितः शापकारणात् ।&lt;br&gt;&#xA;गाङ्गेयस्य तथोत्पत्तिः कथिता लोमहर्षणे ॥ १ ॥&lt;br&gt;&#xA;माता व्यासस्य धर्मज्ञ नाम्ना सत्यवती सती ।&lt;br&gt;&#xA;कथं शन्तनुना प्राप्ता भार्या गन्धवती शुभा ॥ २ ॥&lt;br&gt;&#xA;तन्ममाचक्ष्व विस्तारं दाशपुत्री कथं धृता ।&lt;br&gt;&#xA;राज्ञा धर्मवरिष्ठेन संशयं छिन्धि सुव्रत ॥ ३ ॥&lt;br&gt;&#xA;सूत उवाच&lt;br&gt;&#xA;शन्तनुर्नाम राजर्षिर्मृगयानिरतः सदा ।&lt;br&gt;&#xA;वनं जगाम निघ्नन्वै मृगांश्च महिषान् रुरून् ॥ ४ ॥&lt;br&gt;&#xA;चत्वार्येव तु वर्षाणि पुत्रेण सह भूपतिः ।&lt;br&gt;&#xA;रममाणः सुखं प्राप कुमारेण यथा हरः ॥ ५ ॥&lt;br&gt;&#xA;एकदा विक्षिपन्बाणान्विनिघ्नन्खड्गसूकरान् ।&lt;br&gt;&#xA;स कदाचिद्वनं प्राप्तः कालिन्दीं सरितां वराम् ॥ ६ ॥&lt;br&gt;&#xA;महीपतिरनिर्देश्यमाजिघ्रद्‌गन्धमुत्तमम् ।&lt;br&gt;&#xA;तस्य प्रभवमन्विच्छन्सजञ्चचार वनं तदा ॥ ७ ॥&lt;br&gt;&#xA;न मन्दारस्य गन्धोऽयं मृगनाभिमदस्य न ।&lt;br&gt;&#xA;चम्पकस्य न मालत्या न केतक्या मनोहरः ॥ ८ ॥&lt;br&gt;&#xA;न चानुभूतपूर्वोऽयं वाति गन्धवहः शुभः ।&lt;br&gt;&#xA;कुतोऽयमेति वायुर्वै मम घ्राणविमोहनः ॥ ९ ॥&lt;br&gt;&#xA;इति सञ्चिन्त्यमानोऽसौ बभ्राम वनमण्डलम् ।&lt;br&gt;&#xA;मोहितो गन्धलोभेन शन्तनुः पवनानुगः ॥ १० ॥&lt;br&gt;&#xA;स ददर्श नदीतीरे संस्थितां चारुदर्शनाम् ।&lt;br&gt;&#xA;शृङ्गाररहितां कान्तां सुस्थितां मलिनाम्बराम् ॥ ११ ॥&lt;br&gt;&#xA;दृष्ट्वा तामसितापाङ्गीं विस्मितः स महीपतिः ।&lt;br&gt;&#xA;अस्या देहस्य गन्धोऽयमिति सञ्जातनिश्चयः ॥ १२ ॥&lt;br&gt;&#xA;तदद्‌भुतं रूपमतीव सुन्दरं&lt;br&gt;&#xA;तथैव गन्धोऽखिललोकसम्मतः ।&lt;br&gt;&#xA;वयश्च तादृङ् नवयौवनं शुभं&lt;br&gt;&#xA;दृष्ट्वैव राजा किल विस्मितोऽभवत् ॥ १३ ॥&lt;br&gt;&#xA;केयं कुतो वा समुपागताधुना&lt;br&gt;&#xA;देवाङ्गना वा किमु मानुषी वा ।&lt;br&gt;&#xA;गन्धर्वपुत्री किल नागकन्या&lt;br&gt;&#xA;जाने कथं गन्धवतीं नु कामिनीम् ॥ १४ ॥&lt;br&gt;&#xA;सञ्चिन्त्य चैवं मनसा नृपोऽसौ&lt;br&gt;&#xA;न निश्चयं प्राप यदा ततः स्वयम् ।&lt;br&gt;&#xA;गङ्गां स्मरन्कामवशं गतोऽथ&lt;br&gt;&#xA;पप्रच्छ कान्तां तटसंस्थितां च ॥ १५ ॥&lt;br&gt;&#xA;कासि प्रिये कस्य सुतासि कस्मा-&lt;br&gt;&#xA;दिह स्थिता त्वं विजने वरोरु ।&lt;br&gt;&#xA;एकाकिनी किं वद चारुनेत्रे&lt;br&gt;&#xA;विवाहिता वा न विवाहितासि ॥ १६ ॥&lt;br&gt;&#xA;सञ्जातकामोऽहमरालनेत्रे&lt;br&gt;&#xA;त्वां वीक्ष्य कान्तां च मनोरमां च ।&lt;br&gt;&#xA;ब्रूहि प्रिये यासि चिकीर्षसि त्वं&lt;br&gt;&#xA;किं चेति सर्वं मम विस्तरेण ॥ १७ ॥&lt;br&gt;&#xA;इत्येवमुक्ता सुदती नृपेण&lt;br&gt;&#xA;प्रोवाच तं सस्मितमम्बुजेक्षणा ।&lt;br&gt;&#xA;दाशस्य पुत्रीं त्वमवेहि राजन्&lt;br&gt;&#xA;कन्यां पितुः शासनसंस्थितां च ॥ १८ ॥&lt;br&gt;&#xA;तरीमिमां धर्मनिमित्तमेव&lt;br&gt;&#xA;संवाहयामीह जले नृपेन्द्र ।&lt;br&gt;&#xA;पिता गृहे मेऽद्य गतोऽस्ति कामं&lt;br&gt;&#xA;सत्यं ब्रवीम्यर्थपते तवाग्रे ॥ १९ ॥&lt;br&gt;&#xA;इत्येवमुक्त्वा विरराम बाला&lt;br&gt;&#xA;कामातुरस्तां नृपतिर्बभाषे ।&lt;br&gt;&#xA;कुरुप्रवीरं कुरु मां पतिं त्वं&lt;br&gt;&#xA;वृथा न गच्छेन्ननु यौवनं ते ॥ २० ॥&lt;br&gt;&#xA;न चास्ति पत्नी मम वै द्वितीया&lt;br&gt;&#xA;त्वं धर्मपत्नी भव मे मृगाक्षि ।&lt;br&gt;&#xA;दासोऽस्मि तेऽहं वशगः सदैव&lt;br&gt;&#xA;मनोभवस्तापयति प्रिये माम् ॥ २१ ॥&lt;br&gt;&#xA;गता प्रिया मां परिहृत्य कान्ता&lt;br&gt;&#xA;नान्या वृताहं विधुरोऽस्मि कान्ते ।&lt;br&gt;&#xA;त्वां वीक्ष्य सर्वावयवातिरम्यां&lt;br&gt;&#xA;मनो हि जातं विवशं मदीयम् ॥ २२ ॥&lt;br&gt;&#xA;श्रुत्वामृतास्वादरसं नृपस्य&lt;br&gt;&#xA;वचोऽतिरम्यं खलु दाशकन्या ।&lt;br&gt;&#xA;उवाच तं सात्त्विकभावयुक्ता&lt;br&gt;&#xA;कृत्वातिधैर्यं नृपतिं सुगन्धा ॥ २३ ॥&lt;br&gt;&#xA;यदात्थ राजन् मयि तत्तथैव&lt;br&gt;&#xA;मन्येऽहमेतत्तु यथा वचस्ते ।&lt;br&gt;&#xA;नास्मि स्वतन्त्रा त्वमवेहि कामं&lt;br&gt;&#xA;दाता पिता मेऽर्थय तं त्वमाशु ॥ २४ ॥&lt;br&gt;&#xA;न स्वैरिणीहास्म्यपि दाशपुत्री&lt;br&gt;&#xA;पितुर्वशेऽहं सततं चरामि ।&lt;br&gt;&#xA;स चेद्ददाति प्रथितः पिता मे&lt;br&gt;&#xA;गृहाण पाणिं वशगास्मि तेऽहम् ॥ २५ ॥&lt;br&gt;&#xA;मनोभवस्त्वां नृप किं दुनोति&lt;br&gt;&#xA;यथा पुनर्मां नवयौवनां च ।&lt;br&gt;&#xA;दुनोति तत्रापि हि रक्षणीया&lt;br&gt;&#xA;धृतिः कुलाचारपरम्परासु ॥ २६ ॥&lt;br&gt;&#xA;सूत उवाच&lt;br&gt;&#xA;इत्याकर्ण्य वचस्तस्या नृपति काममोहितः ।&lt;br&gt;&#xA;गतो दाशपतेर्गेहं तस्या याचनहेतवे ॥ २७ ॥&lt;br&gt;&#xA;दृष्ट्वा नृपतिमायान्तं दाशोऽतिविस्मयं गतः ।&lt;br&gt;&#xA;प्रणामं नृपतेः कृत्वा कृताञ्जलिरभाषत ॥ २८ ॥&lt;br&gt;&#xA;दाश उवाच&lt;br&gt;&#xA;दासोऽस्मि तव भूपाल कृतार्थोऽहं तवागमे ।&#xA;आज्ञां देहि महाराज यदर्थमिह चागमः ॥ २९ ॥&lt;br&gt;&#xA;राजोवाच&lt;br&gt;&#xA;धर्मपत्नीं करिष्यामि सुतामेतां तवानघ ।&lt;br&gt;&#xA;त्वया चेद्दीयते मह्यं सत्यमेतद्‌ब्रवीमि ते ॥ ३० ॥&lt;br&gt;&#xA;दाश उवाच&lt;br&gt;&#xA;कन्यारत्नं मदीयं चेद्यत्त्वं प्रार्थयसे नृप ।&lt;br&gt;&#xA;दातव्यं तु प्रदास्यामि न त्वदेयं कदाचन ॥ ३१ ॥&lt;br&gt;&#xA;तस्याः पुत्रो महाराज त्वदन्ते पृथिवीपतिः ।&lt;br&gt;&#xA;सर्वथा चाभिषेक्तव्यो नान्यः पुत्रस्तवेति वै ॥ ३२ ॥&lt;br&gt;&#xA;सूत उवाच&lt;br&gt;&#xA;श्रुत्वावाक्यं तु दाशस्य राजा चिन्तातुरोऽभवत् ।&lt;br&gt;&#xA;गाङ्गेयं मनसा कृत्वा नोवाच नृपतिस्तदा ॥ ३३ ॥&lt;br&gt;&#xA;कामातुरो गृहं प्राप्तश्चिन्ताविष्टो महीपतिः ।&lt;br&gt;&#xA;न सस्नौ बुभुजे नाथ न सुष्वाप गृहं गतः ॥ ३४ ॥&lt;br&gt;&#xA;चिन्तातुरं तु तं दृष्ट्वा पुत्रो देवव्रतस्तदा ।&lt;br&gt;&#xA;गत्वापृच्छन्महीपालं तदसन्तोषकारणम् ॥ ३५ ॥&lt;br&gt;&#xA;दुर्जयः कोऽस्ति शत्रुस्ते करोमि वशगं तव ।&lt;br&gt;&#xA;का चिन्ता नृपशार्दूल सत्यं वद नृपोत्तम ॥ ३६ ॥&lt;br&gt;&#xA;किं तेन जातेन सुतेन राजन्&lt;br&gt;&#xA;दुःखं न जानाति न नाशयेद्यः ।&lt;br&gt;&#xA;ऋणं ग्रहीतुं समुपागतोऽसौ&lt;br&gt;&#xA;प्राग्जन्मजं नात्र विचारणास्ति ॥ ३७ ॥&lt;br&gt;&#xA;विमुच्य राज्यं रघुनन्दनोऽपि&lt;br&gt;&#xA;ताताज्ञया दाशरथिस्तु रामः ।&lt;br&gt;&#xA;वनं गतो लक्ष्मणजानकीभ्यां&lt;br&gt;&#xA;सहैव शैलं किल चित्रकूटम् ॥ ३८ ॥&lt;br&gt;&#xA;सुतो हरिश्चन्द्रनृपस्य राजन्&lt;br&gt;&#xA;यो रोहितश्चेति प्रसिद्धनामा ।&lt;br&gt;&#xA;क्रीतोऽथ पित्रा विपणोद्यतश्च&lt;br&gt;&#xA;दासार्पितो विप्रगृहे तु नूनम् ॥ ३९ ॥&lt;br&gt;&#xA;तथाजिगर्तस्य सुतो वरिष्ठो&lt;br&gt;&#xA;नाम्ना शुनःशेप इति प्रसिद्धः ।&lt;br&gt;&#xA;क्रीतस्तु पित्राप्यथ यूपबद्धः&lt;br&gt;&#xA;सम्मोचितो गाधिसुतेन पश्चात् ॥ ४० ॥&lt;br&gt;&#xA;पित्राज्ञया जामदग्न्येन पूर्वं&lt;br&gt;&#xA;छिन्नं शिरो मातुरिति प्रसिद्धम् ।&lt;br&gt;&#xA;अकार्यमप्याचरितं च तेन&lt;br&gt;&#xA;गुरोरनुज्ञा च गरीयसी कृता ॥ ४१ ॥&lt;br&gt;&#xA;इदं शरीरं तव भूपते न&lt;br&gt;&#xA;क्षमोऽस्मि नूनं वद किं करोम्यहम् ।&lt;br&gt;&#xA;न शोचनीयं मयि वर्तमाने-&lt;br&gt;&#xA;ऽप्यसाध्यमर्थं प्रतिपादयाम्यदः ॥ ४२ ॥&lt;br&gt;&#xA;प्रब्रूहि राजंस्तव कास्ति चिन्ता&lt;br&gt;&#xA;निवारयाम्यद्य धनुर्गृहीत्वा ।&lt;br&gt;&#xA;देहेन मे चेच्चरितार्थता वा&lt;br&gt;&#xA;भवत्वमोघा भवतश्चिकीर्षा ॥ ४३ ॥&lt;br&gt;&#xA;धिक् तं सुतं यः पितुरीप्सितार्थं&lt;br&gt;&#xA;क्षमोऽपि सन्न प्रतिपादयेद्यः ।&lt;br&gt;&#xA;जातेन किं तेन सुतेन कामं&lt;br&gt;&#xA;पितुर्न चिन्तां हि समुद्धरेद्यः ॥ ४४ ॥&lt;br&gt;&#xA;सूत उवाच&lt;br&gt;&#xA;निशम्येति वचस्तस्य पुत्रस्य शन्तनुर्नृपः ।&lt;br&gt;&#xA;लज्जमानस्तु मनसा तमाह त्वरितं सुतम् ॥ ४५ ॥&lt;br&gt;&#xA;राजोवाच&lt;br&gt;&#xA;चिन्ता मे महती पुत्र यस्त्वमेकोऽसि मे सुतः ।&lt;br&gt;&#xA;शूरोऽतिबलवान्मानी सङ्ग्रामेष्वपराङ्‌मुखः ॥ ४६ ॥&lt;br&gt;&#xA;एकापत्यस्य मे तात वृथेदं जीवितं किल ।&lt;br&gt;&#xA;मृते त्वयि मृधे क्वापि किं करोमि निराश्रयः ॥ ४७ ॥&lt;br&gt;&#xA;एषा मे महती चिन्ता तेनाद्य दुःखितोऽत्म्यहम् ।&lt;br&gt;&#xA;नान्या चिन्तास्ति मे पुत्र यां तवाग्रे वदाम्यहम् ॥ ४८ ॥&lt;br&gt;&#xA;सूत उवाच&lt;br&gt;&#xA;तदाकर्ण्याथ गाङ्गेयो मन्त्रिवृद्धानपृच्छत ।&lt;br&gt;&#xA;न मां वदति भूपालो लज्जयाद्य परिप्लुतः ॥ ४९ ॥&lt;br&gt;&#xA;वित्त वार्तां नृपस्याद्य पृष्ट्वा यूयं विनिश्चयात् ।&lt;br&gt;&#xA;सत्यं ब्रुवन्तु मां सर्वं तत्करोमि निराकुलः ॥ ५० ॥&lt;br&gt;&#xA;तच्छ्रुत्वा ते नृपं गत्वा संविज्ञाय च कारणम् ।&lt;br&gt;&#xA;शशंसुर्विदितार्थस्तु गाङ्गेयस्तदचिन्तयत् ॥ ५१ ॥&lt;br&gt;&#xA;सहितस्तैर्जगामाशु दाशस्य सदनं तदा ।&lt;br&gt;&#xA;प्रेमपूर्वमुवाचेदं विनम्रो जाह्नवीसुतः ॥ ५२ ॥&lt;br&gt;&#xA;गाङ्गेय उवाच&lt;br&gt;&#xA;पित्रे देहि सुतां तेऽद्य प्रार्थयामि सुमध्यमाम् ।&lt;br&gt;&#xA;माता मेऽस्तु सुतेयं ते दासोऽत्म्यस्याः परन्तप ॥ ५३ ॥&lt;br&gt;&#xA;दाश उवाच&lt;br&gt;&#xA;त्वं गृहाण महाभाग पत्नीं कुरु नृपात्मज ।&lt;br&gt;&#xA;पुत्रोऽस्या न भवेद्‌राजा वर्तमाने त्वयीति वै ॥ ५४ ॥&lt;br&gt;&#xA;गाङ्गेय उवाच&lt;br&gt;&#xA;मातेयं मम दाशेयी राज्यं नैव करोम्यहम् ।&lt;br&gt;&#xA;पुत्रोऽस्याः सर्वथा राज्यं करिष्यति न संशयः ॥ ५५ ॥&lt;br&gt;&#xA;दाश उवाच&lt;br&gt;&#xA;सत्यं वाक्यं मया ज्ञातं पुत्रस्ते बलवान्भवेत् ।&lt;br&gt;&#xA;सोऽपि राज्यं बलान्नूनं गृह्णीयादिति निश्चयः ॥ ५६ ॥&lt;br&gt;&#xA;गाङ्गेय उवाच&lt;br&gt;&#xA;न दारसङ्ग्रहं नूनं करिष्यामि हि सर्वथा ।&lt;br&gt;&#xA;सत्यं मे वचनं तात मया भीष्मं व्रतं कृतम् ॥ ५७ ॥&lt;br&gt;&#xA;सूत उवाच&lt;br&gt;&#xA;एवं कृतां प्रतिज्ञां तु निशम्य झषजीवकः ।&lt;br&gt;&#xA;ददौ सत्यवतीं तस्मै राज्ञे सर्वाङ्गशोभनाम् ॥ ५८ ॥&lt;br&gt;&#xA;अनेन विधिना तेन वृता सत्यवती प्रिया ।&lt;br&gt;&#xA;न जानाति परं जन्म व्यासस्य नृपसत्तमः ॥ ५९ ॥&lt;br&gt;&#xA;इति श्रीमद्देवीभागवते महापुराणेऽष्टादशसाहस्र्यां संहितायां&lt;br&gt;&#xA;द्वितीयस्कन्धे देवव्रतप्रतिज्ञावर्णनं नाम पञ्चमोऽध्यायः ॥ ५ ॥&lt;/p&gt;</description>
    </item>
    <item>
      <title>०६</title>
      <link>https://vishvAsa.github.io/purANam/shAktam/devI-bhAgavatam/02/06/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/02/06/</guid>
      <description>&lt;p&gt;सूत उवाच&lt;br&gt;&#xA;एवं सत्यवती तेन वृता शन्तनुना किल ।&lt;br&gt;&#xA;द्वौ पुत्रौ च तया जातौ मृतौ कालवशादपि ॥ १ ॥&lt;br&gt;&#xA;व्यासवीर्यात्तु सञ्जातो धृतराष्ट्रोऽन्ध एव च ।&lt;br&gt;&#xA;मुनिं दृष्ट्वाथ कामिन्या नेत्रसम्मीलने कृते ॥ २ ॥&lt;br&gt;&#xA;श्वेतरूपा यतो जाता दृष्ट्वा व्यासं नृपात्मजा ।&lt;br&gt;&#xA;व्यासकोपात्समुत्पन्नः पाण्डुस्तेन न संशयः ॥ ३ ॥&lt;br&gt;&#xA;सन्तोषितस्तया व्यासो दास्या कामकलाविदा ।&lt;br&gt;&#xA;विदुरस्तु समुत्पन्नो धर्मांशः सत्यवाक् शुचिः ॥ ४ ॥&lt;br&gt;&#xA;राज्ये संस्थापितः पाण्डुः कनीयानपि मन्त्रिभिः ।&lt;br&gt;&#xA;अन्धत्वाद्‌धृतराष्ट्रोऽसौ नाधिकारे नियोजितः ॥ ५ ॥&lt;br&gt;&#xA;भीष्मस्यानुमते राज्यं प्राप्तः पाण्डुर्महाबलः ।&lt;br&gt;&#xA;विदुरोऽप्यथ मेधावी मन्त्रकार्ये नियोजितः ॥ ६ ॥&lt;br&gt;&#xA;धृतराष्ट्रस्य द्वे भार्ये गान्धारी सौबली स्मृता ।&lt;br&gt;&#xA;द्वितीया च तथा वैश्या गार्हस्त्येषु प्रतिष्ठिता ॥ ७ ॥&lt;br&gt;&#xA;पाण्डोरपि तथा पत्न्यौ द्वे प्रोक्ते वेदवादिभिः ।&lt;br&gt;&#xA;शौरसेनी तथा कुन्ती माद्री च मद्रदेशजा ॥ ८ ॥&lt;br&gt;&#xA;गान्धारी सुषुवे पुत्रशतं परमशोभनम् ।&lt;br&gt;&#xA;वैश्याप्येकं सुतं कान्तं युयुत्सुं सुषुवे प्रियम् ॥ ९ ॥&lt;br&gt;&#xA;कुन्ती तु प्रथमं कन्या सूर्यात्कर्णं मनोहरम् ।&lt;br&gt;&#xA;सुषुवे पितृगेहस्था पश्चात्पाण्डुपरिग्रहः ॥ १० ॥&lt;br&gt;&#xA;ऋषय ऊचुः&lt;br&gt;&#xA;किमेतत्सूत चित्रं त्वं भाषसे मुनिसत्तम ।&lt;br&gt;&#xA;जनितश्च सुतः पूर्वं पाण्डुना सा विवाहिता ॥ ११ ॥&lt;br&gt;&#xA;सूर्यात्कर्णः कथं जातः कन्यायां वद विस्तरात् ।&lt;br&gt;&#xA;कन्या कथं पुनर्जाता पाण्डुना सा विवाहिता ॥ १२ ॥&lt;br&gt;&#xA;सूत उवाच&lt;br&gt;&#xA;शूरसेनसुता कुन्ती बालभावे यदा द्विजाः ।&lt;br&gt;&#xA;कुन्तिभोजेन राज्ञा तु प्रार्थिता कन्यका शुभा ॥ १३ ॥&lt;br&gt;&#xA;कुन्तिभोजेन सा बाला पुत्री तु परिकल्पिता ।&lt;br&gt;&#xA;सेवनार्थं तु दीप्तस्य विहिता चारुहासिनी ॥ १४ ॥&lt;br&gt;&#xA;दुर्वासास्तु मुनिः प्राप्तश्चातुर्मास्ये स्थितो द्विजः ।&lt;br&gt;&#xA;परिचर्या कृता कुन्त्या मुनिस्तोषं जगाम ह ॥ १५ ॥&lt;br&gt;&#xA;ददौ मन्त्रं शुभं तस्यै येनाहूतः सुरः स्वयम् ।&lt;br&gt;&#xA;समायाति तथा कामं पूरयिष्यति वाञ्छितम् ॥ १६ ॥&lt;br&gt;&#xA;गते मुनौ ततः कुन्ती निश्चयार्थं गृहे स्थिता ।&lt;br&gt;&#xA;चिन्तयामास मनसा कं सुरं समचिन्तये ॥ १७ ॥&lt;br&gt;&#xA;उदितश्च तदा भानुस्तया दृष्टो दिवाकरः ।&lt;br&gt;&#xA;मन्त्रोच्चारं तया कृत्वा चाहूतस्तिग्मगुस्तदा ॥ १८ ॥&lt;br&gt;&#xA;मण्डलान्मानुषं रूपं कृत्वा सर्वातिपेशलम् ।&lt;br&gt;&#xA;अवातरत्तदाकाशात्समीपे तत्र मन्दिरे ॥ १९ ॥&lt;br&gt;&#xA;दृष्ट्वा देवं समायान्तं कुन्ती भानुं सुविस्मिता ।&lt;br&gt;&#xA;वेपमाना रजोदोषं प्राप्ता सद्यस्तु भामिनी ॥ २० ॥&lt;br&gt;&#xA;कृताञ्जलिः स्थिता सूर्यं बभाषे चारुलोचना ।&lt;br&gt;&#xA;सुप्रीता दर्शनेनाद्य गच्छ त्वं निजमण्डलम् ॥ २१ ॥&lt;br&gt;&#xA;सूर्य उवाच&lt;br&gt;&#xA;आहूतोऽस्मि कथं कुन्ति त्वया मन्त्रबलेन वै ।&lt;br&gt;&#xA;न मां भजसि कस्मात्त्वं समाहूय पुरोगतम् ॥ २२ ॥&lt;br&gt;&#xA;कामार्तोऽस्म्यसितापाङ्‌गि भज मां भावसंयुतम् ।&lt;br&gt;&#xA;मन्त्रेणाधीनतां प्राप्प्तं क्रीडितुं नय मामिति ॥ २३ ॥&lt;br&gt;&#xA;कुन्त्युवाच ॥&lt;br&gt;&#xA;कन्यास्म्यहं तु धर्मज्ञ सर्वसाक्षिन्नमाम्यहम् ।&lt;br&gt;&#xA;तवाप्यहं न दुर्वाच्या कुलकन्यास्मि सुव्रत ॥ २४ ॥&lt;br&gt;&#xA;सूर्य उवाच&lt;br&gt;&#xA;लज्जा मे महती चाद्य यदि गच्छाम्यहं वृथा ।&lt;br&gt;&#xA;वाच्यतां सर्वदेवानां यास्याम्यत्र न संशयः ॥ २५ ॥&lt;br&gt;&#xA;शप्स्यामि तं द्विजं चाद्य येन मन्त्रः समर्पितः ।&lt;br&gt;&#xA;त्वां चापि सुभृशं कुन्ति नोचेन्मां त्वं भजिष्यसि ॥ २६ ॥&lt;br&gt;&#xA;कन्याधर्मः स्थिरस्ते स्यान्न ज्ञास्यन्ति जनाः किल ।&lt;br&gt;&#xA;मत्समस्तु तथा पुत्रो भविता ते वरानने ॥ २७ ॥&lt;br&gt;&#xA;इत्युक्त्वा तरणिः कुन्तीं तन्मनस्कां सुलज्जिताम् ।&lt;br&gt;&#xA;भुक्त्वा जगाम देवेशो वरं दत्त्वातिवाञ्छितम् ॥ २८ ॥&lt;br&gt;&#xA;गर्भं दधार सुश्रोणी सुगुप्ते मन्दिरे स्थिता ।&lt;br&gt;&#xA;धात्री वेद प्रिया चैका न माता न जनस्तथा ॥ २९ ॥&lt;br&gt;&#xA;गुप्तः सद्मनि पुत्रस्तु जातश्चातिमनोहरः ।&lt;br&gt;&#xA;कवचेनातिरम्येण कुण्डलाभ्यां समन्वितः ॥ ३० ॥&lt;br&gt;&#xA;द्वितीय इव सूर्यस्तु कुमार इव चापरः ।&lt;br&gt;&#xA;करे कृत्वाथ धात्रेयी तामुवाच सुलज्जिताम् ॥ ३१ ॥&lt;br&gt;&#xA;कां चिन्तां करभोरु त्वमाधत्सेऽद्य स्थितास्म्यहम् ।&lt;br&gt;&#xA;मञ्जूषायां सुतं कुन्ती मुञ्चन्ती वाक्यमब्रवीत् ॥ ३२ ॥&lt;br&gt;&#xA;किं करोमि सुतार्ताहं त्यजे त्वां प्राणवल्लभम् ।&lt;br&gt;&#xA;मन्दभाग्या त्यजामि त्वां सर्वलक्षणसंयुतम् ॥ ३३ ॥&lt;br&gt;&#xA;पातुत्वां सगुणागुणा भगवती&lt;br&gt;&#xA;सर्वेश्वरी चाम्बिका&lt;br&gt;&#xA;स्तन्यं सैव ददातु विश्वजननी&lt;br&gt;&#xA;कात्यायनी कामदा ।&lt;br&gt;&#xA;द्रक्ष्येऽहम्मुखपङ्कजं सुललितं&lt;br&gt;&#xA;प्राणप्रियार्हं कदा&lt;br&gt;&#xA;त्यक्त्वा त्वां विजने वने रविसुतं&lt;br&gt;&#xA;दुष्टा यथा स्वैरिणी ॥ ३४ ॥&#xA;पूर्वस्मिन्नपि जन्मनि त्रिजगतां&lt;br&gt;&#xA;माता न चाराधिता&lt;br&gt;&#xA;न ध्यातं पदपङ्कजं सुखकरं&lt;br&gt;&#xA;देव्याः शिवायाश्चिरम् ।&lt;br&gt;&#xA;तेनाहं सुत दुर्भगास्मि सततं&lt;br&gt;&#xA;त्यक्त्वा पुनस्त्वां वने&lt;br&gt;&#xA;तप्स्यामि प्रिय पातकं स्मृतवती&lt;br&gt;&#xA;बुद्ध्या कृतं यत्स्वयम् ॥ ३५ ॥&lt;br&gt;&#xA;सूत उवाव&lt;br&gt;&#xA;इत्युक्त्या तं सुतं कुन्ती मञ्जूषायां धृतं किल ।&lt;br&gt;&#xA;धात्रीहस्ते ददौ भीता जनदर्शनतस्तथा ॥ ३६ ॥&lt;br&gt;&#xA;स्नात्वा त्रस्ता तदा कुन्ती पितृवेश्मन्युवास सा ।&lt;br&gt;&#xA;मञ्जूषा वहमाना च प्राप्ता ह्यधिरथेन वै ॥ ३७ ॥&lt;br&gt;&#xA;राधा सूतस्य भार्या वै तयासौ प्रार्थितः सुतः ।&lt;br&gt;&#xA;कर्णोऽभूद्‌बलवान्वीरः पालितः सूतसद्मनि ॥ ३८ ॥&lt;br&gt;&#xA;कुन्ती विवाहिता कन्या पाण्डुना सा स्वयम्वरे ।&lt;br&gt;&#xA;माद्री चैवापरा भार्या मद्रराजसुता शुभा ॥ ३९ ॥&lt;br&gt;&#xA;मृगयां रममाणस्तु वने पाण्डुर्महाबलः ।&lt;br&gt;&#xA;जघान मृगबुद्ध्या तु रममाणं मुनिं वने ॥ ४० ॥&lt;br&gt;&#xA;शप्तस्तेन तदा पाण्डुर्मुनिना कुपितेन च ।&lt;br&gt;&#xA;स्त्रीसङ्गं यदि कर्तासि तदा ते मरणं धुवम् ॥ ४१ ॥&lt;br&gt;&#xA;इति शप्तस्तु मुनिना पाण्डुः शोकसमन्वितः ।&lt;br&gt;&#xA;त्यक्त्वा राज्यं वने वासं चकार भृशदुःखितः ॥ ४२ ॥&lt;br&gt;&#xA;कुन्ती माद्री च भार्ये द्वे जग्मतुः सह सङ्गते ।&lt;br&gt;&#xA;सेवनार्थं सतीधर्मं संश्रिते मुनिसत्तमाः ॥ ४३ ॥&lt;br&gt;&#xA;गङ्गातीरे स्थितः पाण्डुर्मुनीनामाश्रमेषु च ।&lt;br&gt;&#xA;शृण्वानो धर्मशास्त्राणि चकार दुश्चरं तपः ॥ ४४ ॥&lt;br&gt;&#xA;कथायां वर्तमानायां कदाचिद्धर्मसंश्रितम् ।&lt;br&gt;&#xA;अशृणोद्वचनं राजा सुपृष्टं मुनिभाषितम् ॥ ४५ ॥&lt;br&gt;&#xA;अपुत्रस्य गतिर्नास्ति स्वर्गे गन्तुं परन्तप ।&lt;br&gt;&#xA;येन केनाप्युपायेन पुत्रस्य जननं चरेत् ॥ ४६ ॥&lt;br&gt;&#xA;अंशजः पुत्रिकापुत्रः क्षेत्रजो गोलकस्तथा ।&lt;br&gt;&#xA;कुण्डः सहोढः कानीनः क्रीतः प्राप्तस्तथा वने ॥ ४७ ॥&lt;br&gt;&#xA;दत्तः केनापि चाशक्तौ धनग्राहिसुताः स्मृताः ।&lt;br&gt;&#xA;उत्तरोत्तरतः पुत्रा निकृष्टा इति निश्चयः ॥ ४८ ॥&lt;br&gt;&#xA;इत्याकर्ण्य तदा प्राह कुन्तीं कमललोचनाम् ।&lt;br&gt;&#xA;सुतमुत्पादयाशु त्वं मुनिं गत्वा तपोऽन्वितम् ॥ ४९ ॥&lt;br&gt;&#xA;ममाज्ञया न दोषस्ते पुरा राज्ञा महात्मना ।&lt;br&gt;&#xA;वसिष्ठाज्जनितः पुत्रः सौदासेनेति मे श्रुतम् ॥ ५० ॥&lt;br&gt;&#xA;तं कुन्ती वचनं प्राह मम मन्त्रोऽस्ति कामदः ।&lt;br&gt;&#xA;दत्तो दुर्वाससा पूर्वं सिद्धिदः सर्वथा प्रभो ॥ ५१ ॥&lt;br&gt;&#xA;निमन्त्रयेऽहं यं देवं मन्त्रेणानेन पार्थिव ।&lt;br&gt;&#xA;आगच्छेत्सर्वथासौ वै मम पार्श्वं निमन्त्रितः ॥ ५२ ॥&lt;br&gt;&#xA;भर्तुर्वाक्येन सा तत्र स्मृत्वा धर्मं सुरोत्तमम् ।&lt;br&gt;&#xA;सङ्गम्य सुषुवे पुत्रं प्रथमं च युधिष्ठिरम् ॥ ५३ ॥&lt;br&gt;&#xA;वायोर्वृकोदरं पुत्रं जिष्णुं चैव शतक्रतोः ।&lt;br&gt;&#xA;वर्षे वर्षे त्रयः पुत्राः कुन्त्या जाता महाबलाः ॥ ५४ ॥&lt;br&gt;&#xA;माद्री प्राह पतिं पाण्डुं पुत्रं मे कुरु सत्तम ।&lt;br&gt;&#xA;किं करोमि महाराज दुःखं नाशय मे प्रभो ॥ ५५ ॥&lt;br&gt;&#xA;प्रार्थिता पतिना कुन्ती ददौ मन्त्रं दयान्विता ।&lt;br&gt;&#xA;एकपुत्रप्रबन्धेन माद्री पतिमते स्थिता ॥ ५६ ॥&lt;br&gt;&#xA;स्मृत्वा तदाश्विनौ देवौ मद्रराजसुता सुतौ ।&lt;br&gt;&#xA;नकुलः सहदेवश्च सुषुवे वरवर्णिनी ॥ ५७ ॥&lt;br&gt;&#xA;एवं ते पाण्डवाः पञ्च क्षेत्रोत्पन्ताः सुरात्मजाः ।&lt;br&gt;&#xA;वर्षवर्षान्तरे जाता वने तस्मिन्द्विजोत्तमाः ॥ ५८ ॥&lt;br&gt;&#xA;एकस्मिन्समये पाण्डुर्माद्रीं दृष्ट्वाथ निर्जने ।&lt;br&gt;&#xA;आश्रमे चातिकामार्तो जग्राहागतवैशसः ॥ ५९ ॥&lt;br&gt;&#xA;मा मा मा मेति बहुधा निषिद्धोऽपितया भृशम् ।&lt;br&gt;&#xA;आलिलिङ्ग प्रियां दैवात्पपात धरणीतले ॥ ६० ॥&lt;br&gt;&#xA;यथा वृक्षगता वल्ली छिन्ने पतति वै द्रुमे ।&lt;br&gt;&#xA;तथा सा पतिता बाला कुर्वन्ती रोदनं बहु ॥ ६१ ॥&lt;br&gt;&#xA;प्रत्यागता तदा कुन्ती रुदती बालकास्तथा ।&lt;br&gt;&#xA;मुनयश्च महाभागाः श्रुत्वा कोलाहलं तदा ॥ ६२ ॥&lt;br&gt;&#xA;मृतः पाण्डुस्तदा सर्वे मुनयः संशितव्रताः ।&lt;br&gt;&#xA;सहाग्निभिर्विधिं कृत्वा गङ्गातीरे तदादहन् ॥ ६३ ॥&lt;br&gt;&#xA;चक्रे सहैव गमनं माद्री दत्त्वा सुतौ शिशू ।&lt;br&gt;&#xA;कुन्त्यै धर्मं पुरस्कृत्य सतीनां सत्यकामतः ॥ ६४ ॥&lt;br&gt;&#xA;जलदानादिकं कृत्वा मुनयस्तत्र वासिनः ।&lt;br&gt;&#xA;पञ्चपुत्रयुतां कुन्तीमनयन्हस्तिनापुरम् ॥ ६५ ॥&lt;br&gt;&#xA;तां प्राप्तां च समाज्ञाय गाङ्गेयो विदुरस्तथा ।&lt;br&gt;&#xA;नगरीं धृतराष्ट्रस्य सर्वे तत्र समाययुः ॥ ६६ ॥&lt;br&gt;&#xA;पप्रच्छुश्च जनाः सर्वे कस्य पुत्रा वरानने ।&lt;br&gt;&#xA;पाण्डोः शापं समाज्ञाय कुन्ती दुःखान्विता तदा ॥ ६७ ॥&lt;br&gt;&#xA;तानुवाच सुराणां वै पुत्राः कुरुकुलोद्‌भवाः ।&lt;br&gt;&#xA;विश्वासार्थं समाहूताः कुन्त्या सर्वे सुरास्तदा ॥ ६८ ॥&lt;br&gt;&#xA;आगत्य खे तदा तैस्तु कथितं नः सुताः किल ।&lt;br&gt;&#xA;भीष्मेण सत्कृतं वाक्यं देवानां सत्कृताः सुताः ॥ ६९ ॥&lt;br&gt;&#xA;गता नागपुरं सर्वे तानादाय सुतान्वधूम् ।&lt;br&gt;&#xA;भीष्मादयः प्रीतचित्ताः पालयामासुरर्थतः ॥ ७० ॥&lt;br&gt;&#xA;एवं पार्थाः समुत्पन्ना गाङ्गेयेनाथ पालिताः ॥ ७१ ॥&lt;br&gt;&#xA;इति श्रीमद्देवीभागवते महापुराणेऽष्टादशसाहस्र्यां संहितायां&lt;br&gt;&#xA;द्वितीयस्कन्धे युधिष्ठिरादीनामुत्पत्तिवर्णनं नाम षष्ठोऽध्यायः ॥ ६ ॥&lt;/p&gt;</description>
    </item>
    <item>
      <title>०७</title>
      <link>https://vishvAsa.github.io/purANam/shAktam/devI-bhAgavatam/02/07/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/02/07/</guid>
      <description>&lt;p&gt;सूत उवाच&lt;br&gt;&#xA;पञ्चानां द्रौपदी भार्या सा मान्या सा पतिव्रता ।&lt;br&gt;&#xA;पञ्च पुत्रास्तु तस्याः स्युर्भर्तृभ्योऽतीव सुन्दराः ॥ १ ॥&lt;br&gt;&#xA;अर्जुनस्य तथा भार्या कृष्णस्य भगिनी शुभा ।&lt;br&gt;&#xA;सुभद्रा या हृता पूर्वं जिष्णुना हरिसम्मते ॥ २ ॥&lt;br&gt;&#xA;तस्यां जातो महावीरो निहतोऽसौ रणाजिरे ।&lt;br&gt;&#xA;अभिमन्युर्हतास्तत्र द्रौपद्याश्च सुताः किल ॥ ३ ॥&lt;br&gt;&#xA;अभिमन्योर्वरा भार्या वैराटी चातिसुन्दरी ।&lt;br&gt;&#xA;कुलान्ते सुषुवे पुत्रं मृतो बाणाग्निना शिशुः ॥ ४ ॥&lt;br&gt;&#xA;जीवितः स तु कृष्णेन भागिनेयसुतः स्वयम् ।&lt;br&gt;&#xA;द्रौणिबाणाग्निनिर्दग्धः प्रतापेनाद्‌भुतेन च ॥ ५ ॥&lt;br&gt;&#xA;परिक्षीणेषु वंशेषु जातो यस्माद्वरः सुतः ।&lt;br&gt;&#xA;तस्मात्परीक्षितो नाम विख्यातः पृथिवीतले ॥ ६ ॥&lt;br&gt;&#xA;निहतेषु च पुत्रेषु धृतराष्ट्रोऽतिदुःखितः ।&lt;br&gt;&#xA;तस्थौ पाण्डवराज्ये च भीमवाग्बाणपीडितः ॥ ७ ॥&lt;br&gt;&#xA;गान्धारी च तथातिष्ठत् पुत्रशोकातुरा भृशम् ।&lt;br&gt;&#xA;सेवां तयोर्दिवारात्रं चकारार्तो युधिष्ठिरः ॥ ८ ॥&lt;br&gt;&#xA;विदुरोऽप्यतिधर्मात्मा प्रज्ञानेत्रमबोधयत् ।&lt;br&gt;&#xA;युधिष्ठिरस्यानुमते भ्रातृपार्श्वे व्यतिष्ठत ॥ ९ ॥&lt;br&gt;&#xA;धर्मपुत्रोऽपि धर्मात्मा चकार सेवनं पितुः ।&lt;br&gt;&#xA;पुत्रशोकोद्‌भवं दुःखं तस्य विस्मारयन्निव ॥ १० ॥&lt;br&gt;&#xA;यथा शृणोति वृद्धोऽसौ तथा भीमोऽतिरोषितः ।&lt;br&gt;&#xA;वारबाणेनाहनत्तं तु श्रावयन्संस्थिताञ्जनान् ॥ ११ ॥&lt;br&gt;&#xA;मया पुत्रा हताः सर्वे दुष्टस्यान्धस्य ते रणे ।&lt;br&gt;&#xA;दुःशासनस्य रुधिरं पीतं हृद्यं तथा भृशम् ॥ १२ ॥&lt;br&gt;&#xA;भुनक्ति पिण्डमन्धोऽयं मया दत्तं गतत्रपः ।&lt;br&gt;&#xA;ध्वाङ्क्षवद्वा श्ववच्चापि वृथा जीवत्यसौ जनः ॥ १३ ॥&lt;br&gt;&#xA;एवंविधानि रूक्षाणि श्रावयत्यनुवासरम् ।&lt;br&gt;&#xA;आश्वासयति धर्मात्मा मूर्खोऽयमिति च ब्रुवन् ॥ १४ ॥&lt;br&gt;&#xA;अष्टादशैव वर्षाणि स्थित्वा तत्रैव दुःखितः ।&lt;br&gt;&#xA;धृतराष्ट्रो वने यानं प्रार्थयामास धर्मजम् ॥ १५ ॥&lt;br&gt;&#xA;अयाचत धर्मपुत्रं धृतराष्ट्रो महीपतिः ।&lt;br&gt;&#xA;पुत्रेभ्योऽहं ददाम्यद्य निर्वापं विधिपूर्वकम् ॥ १६ ॥&lt;br&gt;&#xA;वृकोदरेण सर्वेषां कृतमत्रौर्ध्वदैहिकम् ।&lt;br&gt;&#xA;न कृतं मम पुत्राणां पूर्ववैरमनुस्मरन् ॥ १७ ॥&lt;br&gt;&#xA;ददासि चेद्धनं मह्यं कृत्वा चैवोर्ध्वदैहिकम् ।&lt;br&gt;&#xA;गमिष्येऽहं वनं तप्तुं तपः स्वर्गफलप्रदम् ॥ १८ ॥&lt;br&gt;&#xA;एकान्ते विदुरेणोक्तो राजा धर्मसुतः शुचिः ।&lt;br&gt;&#xA;धनं दातुं मनश्चक्रे धृतराष्ट्राय चार्थिने ॥ १९ ॥&lt;br&gt;&#xA;समाहूय निजान्मर्वानुवाच पृथिवीपतिः ।&lt;br&gt;&#xA;धनं दास्ये महाभागाः पित्रे निर्वापकामिने ॥ २० ॥&lt;br&gt;&#xA;तच्छ्रुत्वा वचनं भ्रातुर्न्येष्ठस्यामिततेजसः ।&lt;br&gt;&#xA;सङ्ग्रहेऽस्य महाबाहुर्मारुतिः कुपितोऽब्रवीत् ॥ २१ ॥&lt;br&gt;&#xA;धनं देयं महाभाग दुर्योधनहिताय किम् ।&lt;br&gt;&#xA;अन्धोऽपि सुखमाप्नोति मूर्खत्वं किमतः परम् ॥ २२ ॥&lt;br&gt;&#xA;तव दुर्मन्त्रितेनाथ दुःखं प्राप्ता वने वयम् ।&lt;br&gt;&#xA;द्रौपदी च महाभागा समानीता दुरात्मना ॥ २३ ॥&lt;br&gt;&#xA;विराटभवने वासः प्रसादात्तव सुव्रत ।&lt;br&gt;&#xA;दासत्वं च कृतं सर्वैर्मत्स्यस्यामितविक्रमैः ॥ २४ ॥&lt;br&gt;&#xA;देविता त्वं न चेज्ज्येष्ठः प्रभवेत्सङ्क्षयः कथम् ।&lt;br&gt;&#xA;सूपकारो विराटस्य हत्वाभूवं तु मागधम् ॥ २५ ॥&lt;br&gt;&#xA;बृहन्नला कथं जिष्णुर्भवेद्‌बालस्य नर्तकः ।&lt;br&gt;&#xA;कृत्वा वेषं महाबाहुर्योषाया वासवात्मजः ॥ २६ ॥&lt;br&gt;&#xA;गाण्डीवशोभितौ हस्तौ कृतौ कङ्कणशोभितौ ।&lt;br&gt;&#xA;मानुषं च वपुः प्राप्य किं दुःखं स्यादतः परम् ॥ २७ ॥&lt;br&gt;&#xA;दृष्ट्वा वेणीं कृतां मूर्ध्नि कज्जलं लोचने तथा ।&lt;br&gt;&#xA;असिं गृहीत्वा तरसा छेद्म्यहं नान्यथा सुखम् ॥ २८ ॥&lt;br&gt;&#xA;अपृष्ट्वा च महीपालं निक्षिप्तोऽग्निर्मया गृहे ।&lt;br&gt;&#xA;दग्धुकामश्च पापात्मा निर्दग्धोऽसौ पुरोचनः ॥ २९ ॥&lt;br&gt;&#xA;कीचका निहताः सर्वे त्वामपृष्ट्वा जनाधिप ।&lt;br&gt;&#xA;न तथा निहताः सर्वे सभार्या धृतराष्ट्रजाः ॥ ३० ॥&lt;br&gt;&#xA;मूर्खत्वं तव राजेन्द्र गन्धर्वेभ्यश्च मोचिताः ।&lt;br&gt;&#xA;दुर्योधनादयः कामं शत्रवो निगडीकृताः ॥ ३१ ॥&lt;br&gt;&#xA;दुर्योधनहितायाद्य धनं दातुं त्वमिच्छसि ।&lt;br&gt;&#xA;नाहं ददे महीपाल सर्वथा प्रेरितस्त्वया ॥ ३२ ॥&lt;br&gt;&#xA;इत्युक्त्वा निर्गते भीमे त्रिभिः परिवृतो नृपः ।&lt;br&gt;&#xA;ददौ वित्तं सुबहुलं धृतराष्ट्राय धर्मजः ॥ ३३ ॥&lt;br&gt;&#xA;कारयामास विधिवत्पुत्राणां चौर्ध्वदैहिकम् ।&lt;br&gt;&#xA;ददौ दानानि विप्रेभ्यो धृतराष्ट्रोऽम्बिकासुतः ॥ ३४ ॥&lt;br&gt;&#xA;कृत्वौर्ध्वदैहिकं सर्वं गान्धारीसहितो नृपः ।&lt;br&gt;&#xA;प्रविवेश वनं तूर्णं कुन्त्या च विदुरेण च ॥ ३५ ॥&lt;br&gt;&#xA;सञ्जयेन परिज्ञातो निर्गतोऽसौ महामतिः ।&lt;br&gt;&#xA;पुत्रैर्निवार्यमाणापि शूरसेनसुता गता ॥ ३६ ॥&#xA;विलपन्भीमसेनोऽपि तथान्ये चापि कौरवाः ।&lt;br&gt;&#xA;गङ्गातीरात्परावृत्य ययुः सर्वे गजाह्वयम् ॥ ३७ ॥&lt;br&gt;&#xA;ते गत्वा जाह्नवीतीरे शतयूपाश्रमं शुभम् ।&lt;br&gt;&#xA;कृत्वा तृणैः कुटीं तत्र तपस्तेपुः समाहिताः ॥ ३८ ॥&lt;br&gt;&#xA;गतान्यब्दानि षट् तेषां यदा याता हि तापसाः ।&lt;br&gt;&#xA;युधिष्ठिरस्तु विरहादनुजानिदमब्रवीत् ॥ ३९ ॥&lt;br&gt;&#xA;स्वप्ने दृष्टा मया कुन्ती दुर्बला वनसंस्थिता ।&lt;br&gt;&#xA;मनो मे जायते द्रष्टुं मातरं पितरौ तथा ॥ ४० ॥&lt;br&gt;&#xA;विदुरं च महात्मानं सञ्जयं च महामतिम् ।&lt;br&gt;&#xA;रोचते यदि वः सर्वान् व्रजाम इति मे मतिः ॥ ४१ ॥&lt;br&gt;&#xA;ततस्ते भ्रातरः सर्वे सुभद्रा द्रौपदी तथा ।&lt;br&gt;&#xA;वैराटी च महाभागा तथा नागरिको जनः ॥ ४२ ॥&lt;br&gt;&#xA;प्राप्ताः सर्वजनैः सार्धं पाण्डवा दर्शनोत्सुकाः ।&lt;br&gt;&#xA;शतयूपाश्रमं प्राप्य ददृशुः सर्व एव ते ॥ ४३ ॥&lt;br&gt;&#xA;विदुरो न यदा दृष्टो धर्मस्तं पृष्टवांस्तदा ।&lt;br&gt;&#xA;क्वास्ते स विदुरो धीमांस्तमुवाचाम्बिकासुतः ॥ ४४ ॥&lt;br&gt;&#xA;विरक्तश्चरते क्षत्ता निरीहो निष्परिग्रहः ।&lt;br&gt;&#xA;कुतोऽप्येकान्तसंवासी ध्यायतेऽन्तः सनातनम् ॥ ४५ ॥&lt;br&gt;&#xA;गङ्गां गच्छन्द्वितीयेऽह्नि वने राजा युधिष्ठिरः ।&lt;br&gt;&#xA;ददर्श विदुरं क्षामं तपसा संशितव्रतम् ॥ ४६ ॥&lt;br&gt;&#xA;दृष्ट्वोवाच महीपालो वन्देऽहं त्वां युधिष्ठिरः ।&lt;br&gt;&#xA;तस्थौ श्रुत्वा च विदुरः स्थाणुभूत इवानघः ॥ ४७ ॥&lt;br&gt;&#xA;क्षणेन विदुरस्यास्यान्निःसृतं तेज अद्‌भुतम् ।&lt;br&gt;&#xA;लीनं युधिष्ठिरस्यास्ये धर्मांशत्वात्परस्परम् ॥ ४८ ॥&lt;br&gt;&#xA;क्षत्ता जहौ तदा प्राणाञ्छुशोचाति युधिष्ठिरः ।&lt;br&gt;&#xA;दाहार्थं तस्य देहस्य कृतवानुद्यमं नृपः ॥ ४९ ॥&lt;br&gt;&#xA;शृण्वतस्तु तदा राज्ञो वागुवाचाशरीरिणी ।&lt;br&gt;&#xA;विरक्तोऽयं न दाहार्हो यथेष्टं गच्छ भूपते ॥ ५० ॥&lt;br&gt;&#xA;श्रुत्वा ते भ्रातरः सर्वे सस्नुर्गङ्गाजलेऽमले ।&lt;br&gt;&#xA;गत्वा निवेदयामासुर्धृतराष्ट्राय विस्तरात् ॥ ५१ ॥&lt;br&gt;&#xA;स्थितास्तत्राश्रमे सर्वे पाण्डवा नागरैः सह ।&lt;br&gt;&#xA;तत्र सत्यवतीसूनुर्नारदश्च समागतः ॥ ५२ ॥&lt;br&gt;&#xA;मुनयोऽन्ये महात्मानश्चागता धर्मनन्दनम् ।&lt;br&gt;&#xA;कुन्ती प्राह तदा व्यासं संस्थितं शुभदर्शनम् ॥ ५३ ॥&lt;br&gt;&#xA;कृष्ण कर्णस्तु पुत्रो मे जातमात्रस्तु वीक्षितः ।&lt;br&gt;&#xA;मनो मे तप्यतेऽत्यर्थं दर्शयस्व तपोधन ॥ ५४ ॥&lt;br&gt;&#xA;समर्थोऽसि महाभाग कुरु मे वाञ्छितं प्रभो ।&lt;br&gt;&#xA;गान्धार्युवाच&lt;br&gt;&#xA;दुर्योधनो रणेऽगच्छद्वीक्षितो न मया मुने ॥ ५५ ॥&lt;br&gt;&#xA;तं दर्शय मुनिश्रेष्ठ पुत्रं मे त्वं सहानुजम् ।&lt;br&gt;&#xA;सुभद्रोवाच&lt;br&gt;&#xA;अभिमन्युं महावीरं प्राणादप्यधिकं प्रियम् ॥ ५६ ॥&lt;br&gt;&#xA;द्रष्टुकामास्मि सर्वज्ञ दर्शयाद्य तपोधन ।&lt;br&gt;&#xA;सूत उवाच&lt;br&gt;&#xA;एवंविधानि वाक्यानि श्रुत्वा सत्यवतीसुतः ॥ ५७ ॥&lt;br&gt;&#xA;प्राणायामं ततः कृत्वा दध्यौ देवीं सनातनीम् ।&lt;br&gt;&#xA;सन्ध्याकालेऽथ सम्प्राप्ते गङ्गायां मुनिसत्तमः ॥ ५८ ॥&lt;br&gt;&#xA;सर्वांस्तांश्च समाहूय युधिष्ठिरपुरोगमान् ।&lt;br&gt;&#xA;तुष्टाव विश्वजननीं स्नात्वा पुण्यसरिज्जले ॥ ५९ ॥&lt;br&gt;&#xA;प्रकृतिं पुरुषारामां सगुणां निर्गुणां तथा ।&lt;br&gt;&#xA;देवदेवीं ब्रह्मरूपां मणिद्वीपाधिवासिनीम् ॥ ६० ॥&lt;br&gt;&#xA;यदा न वेधा न च विष्णुरीश्वरो&lt;br&gt;&#xA;न वासवो नैव जलाधिपस्तथा ।&lt;br&gt;&#xA;न वित्तपो नैव यमश्च पावक-&lt;br&gt;&#xA;स्तदासि देवि त्वमहं नमामि ताम् ॥ ६१ ॥&lt;br&gt;&#xA;जलं न वायुर्न धरा न चाम्बरं&lt;br&gt;&#xA;गुणा न तेषां च न चेन्द्रियाण्यहम् ।&lt;br&gt;&#xA;मनो न बुद्धिर्न च तिग्मगुः शशी&lt;br&gt;&#xA;तदासि देवि त्वमहं नमामि ताम् ॥ ६२ ॥&lt;br&gt;&#xA;इमं जीवलोकं समाधाय चित्ते&lt;br&gt;&#xA;गुणैर्लिङ्गकोशं च नीत्वा समाधौ ।&lt;br&gt;&#xA;स्थिता कल्पकालं नयस्यात्मतन्त्रा&lt;br&gt;&#xA;न कोऽप्यस्ति वेत्ता विवेकं गतोऽपि ॥ ६३ ॥&lt;br&gt;&#xA;प्रार्थयत्येष मां लोको मृतानां दर्शनं पुनः ।&lt;br&gt;&#xA;नाहं क्षमोऽस्मि मातस्त्वं दर्शयाशु जनान्मृतान् ॥ ६४ ॥&lt;br&gt;&#xA;सूत उवाच&lt;br&gt;&#xA;एवं स्तुता तदा देवी माया श्रीभुवनेश्वरी ।&lt;br&gt;&#xA;स्वर्गादाहूय सर्वान्वै दर्शयामास पार्थिवान् ॥ ६५ ॥&lt;br&gt;&#xA;दृष्ट्वा कुन्ती च गान्धारी सुभद्रा च विराटजा ।&lt;br&gt;&#xA;पाण्डवा मुमुदुः सर्वे वीक्ष्य प्रत्यागतान्स्वकान् ॥ ६६ ॥&lt;br&gt;&#xA;पुनर्विसर्जितास्तेन व्यासेनामिततेजसा ।&lt;br&gt;&#xA;स्मृत्वा देवीं महामायामिन्द्रजालमिवोद्यतम् ॥ ६७ ॥&lt;br&gt;&#xA;तदा पृष्ट्वा ययुः सर्वे पाण्डवा मुनयस्तथा ।&lt;br&gt;&#xA;राजा नागपुरं प्राप्तः कुर्वन् व्यासकथां पथि ॥ ६८ ॥&lt;br&gt;&#xA;इति श्रीमद्देवीभागवते महापुराणेऽष्टादशसाहस्र्यां संहितायां द्वितीयस्कन्धे&lt;br&gt;&#xA;पाण्डवानां कथानकं मृतानां दर्शनवर्णनं नाम सप्तमोऽध्यायः ॥ ७ ॥&lt;/p&gt;</description>
    </item>
    <item>
      <title>०८</title>
      <link>https://vishvAsa.github.io/purANam/shAktam/devI-bhAgavatam/02/08/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/02/08/</guid>
      <description>&lt;p&gt;सूत उवाच&lt;br&gt;&#xA;ततो दिने तृतीये च धृतराष्ट्रः स भूपतिः ।&lt;br&gt;&#xA;दावाग्निना वने दग्धः सभार्यः कुन्तिसंयुतः ॥ १ ॥&lt;br&gt;&#xA;सञ्जयस्तीर्थयात्रायां गतस्त्यक्त्वा महीपतिम् ।&lt;br&gt;&#xA;श्रुत्वा युधिष्ठिरो राजा नारदाद्दुःखमाप्तवान् ॥ २ ॥&lt;br&gt;&#xA;षट्‌त्रिंशेऽथ गते वर्षे कौरवाणां क्षयात्पुनः ।&lt;br&gt;&#xA;प्रभासे यादवाः सर्वे विप्रशापात्क्षयं गताः ॥ ३ ॥&lt;br&gt;&#xA;ते पीत्वा मदिरां मत्ताः कृत्वा युद्धं परस्परम् ।&lt;br&gt;&#xA;क्षयं प्राप्ता महात्मानः पश्यतो रामकृष्णयोः ॥ ४ ॥&lt;br&gt;&#xA;देहं तत्याज रामस्तु कृष्णः कमललोचनः ।&lt;br&gt;&#xA;व्याधबाणहतः शापं पालयन्भगवान्हरिः ॥ ५ ॥&lt;br&gt;&#xA;वसुदेवस्तु तच्छ्रुत्वा देहत्यागं हरेरथ ।&lt;br&gt;&#xA;जहौ प्राणाञ्छुचीन्कृत्वा चित्ते श्रीभुवनेश्वरीम् ॥ ६ ॥&lt;br&gt;&#xA;अर्जुनस्तु ततो गत्वा प्रभासे चातिदुःखितः ।&lt;br&gt;&#xA;संस्कारं तत्र सर्वेषां यथायोग्यं चकार ह ॥ ७ ॥&lt;br&gt;&#xA;समीक्ष्याथ हरेर्देहं कृत्वा काष्ठस्य सञ्चयम् ।&lt;br&gt;&#xA;अष्टाभिः सह पत्नीभिर्दाहयामास पार्थिवः ॥ ८ ॥&lt;br&gt;&#xA;देहं रामस्य रेवत्या सह दग्ध्वा विभावसौ ।&lt;br&gt;&#xA;अर्जुनो द्वारकामेत्य पुरान्निष्क्रामयज्जनम् ॥ ९ ॥&lt;br&gt;&#xA;पुरी सा वासुदेवस्य प्लावितोदधिना ततः ।&lt;br&gt;&#xA;अर्जुनः सर्वलोकान्वै गृहीत्वा निर्गतस्तदा ॥ १० ॥&lt;br&gt;&#xA;कृष्णपत्न्यस्तदा मार्गे चौराभीरैश्च लुण्ठिता ।&lt;br&gt;&#xA;धनं सर्वं गृहीतं च निस्तेजश्चार्जुनोऽभवत् ॥ ११ ॥&lt;br&gt;&#xA;इन्द्रप्रस्थे समागत्य वज्रो राजा कृतस्तदा ।&lt;br&gt;&#xA;अनिरुद्धसुतो नाम्ना पार्थेनामिततेजसा ॥ १२ ॥&lt;br&gt;&#xA;व्यासाय कथितं दुःखं तेनोक्तोऽसौ महारथः ।&lt;br&gt;&#xA;पुनर्यदा हरिस्त्वञ्च भवितासि महामते ॥ १३ ॥&lt;br&gt;&#xA;तदा तेजस्तवात्युग्रं भविष्यति पुनर्युगे ।&lt;br&gt;&#xA;तच्छ्रुत्वा वचनं पार्थो गत्वा नागपुरेऽर्जुनः ॥ १४ ॥&lt;br&gt;&#xA;दुःखितो धर्मराजानं वृत्तान्तं सर्वमब्रवीत् ।&lt;br&gt;&#xA;देहत्यागं हरेः श्रुत्वा यादवानां क्षयं तथा ॥ १५ ॥&lt;br&gt;&#xA;गमनाय मतिं चक्रे राजा हैमाचलं प्रति ।&lt;br&gt;&#xA;षट्‌त्रिंशद्वार्षिकं राज्ये स्थापयित्वोत्तरासुतम् ॥ १६ ॥&lt;br&gt;&#xA;निर्जगाम वनं राजा द्रौपद्या भ्रातृभिः सह ।&lt;br&gt;&#xA;षट्‌त्रिंशच्चैव वर्षाणि कृत्वा राज्यं गजाह्वये ॥ १७ ॥&lt;br&gt;&#xA;गत्वा हिमाचले षट् ते जहुः प्राणान्पृथासुताः ।&lt;br&gt;&#xA;परीक्षिदपि राजर्षिः प्रजाः सर्वाः सुधार्मिकः ॥ १८ ॥&lt;br&gt;&#xA;अपालयच्च राजेन्द्रः षष्टिवर्षाण्यतन्द्रितः ।&lt;br&gt;&#xA;बभूव मृगयाशीलो जगाम च वनं महत् ॥ १९ ॥&lt;br&gt;&#xA;विद्धं मृगं विचिन्वानो मध्याह्ने भूपतिः स्वयम् ।&lt;br&gt;&#xA;तृषितश्च परिश्रान्तः क्षुधितश्चोत्तरासुतः ॥ २० ॥&lt;br&gt;&#xA;राजा घर्मेण सन्तप्तो ददर्श मुनिमन्तिके ।&lt;br&gt;&#xA;ध्याने स्थितं मुनिं राजा जलं पप्रच्छ चातुरः ॥ २१ ॥&lt;br&gt;&#xA;नोवाच किञ्चिन्मौनस्थश्चुकोप नृपतिस्तदा ।&lt;br&gt;&#xA;मृतं सर्पं तदादाय धनुष्कोट्या तृषातुरः ॥ २२ ॥&lt;br&gt;&#xA;कलिनाविष्टचित्तस्तु कण्ठे तस्य न्यवेशयत् ।&lt;br&gt;&#xA;आरोपिते तथा सर्पे नोवाच मुनिसत्तमः ॥ २३ ॥&lt;br&gt;&#xA;न चचाल समाधिस्थो राजापि स्वगृहं गतः ।&lt;br&gt;&#xA;तस्य पुत्रोऽतितेजस्वी गविजातो महातपाः ॥ २४ ॥&lt;br&gt;&#xA;महाशक्तोऽथ शुश्राव क्रीडमानो वनान्तिके ।&lt;br&gt;&#xA;मित्राण्याहुश्च तत्पुत्रं पितुः कण्ठे तवाधुना ॥ २५ ॥&#xA;लम्भितोऽस्ति मृतः सर्पः केनापीति मुनीश्वर ।&lt;br&gt;&#xA;तेषां तद्वचनं श्रुत्वा चुकोपातिशयं तदा ॥ २६ ॥&lt;br&gt;&#xA;शशाप नृपतिं क्रुद्धो गृहीत्वाशु करे जलम् ।&lt;br&gt;&#xA;पितुः कण्ठेऽद्य मे येन विनिक्षिप्तो मृतोरगः ॥ २७ ॥&lt;br&gt;&#xA;तक्षकः सप्तरात्रेण तं दशेत्पापपूरुषम् ।&lt;br&gt;&#xA;मुनेः शिष्योऽथ राजानं समुपेत्य गृहे स्थितम् ॥ २८ ॥&lt;br&gt;&#xA;शापं निवेदयामास मुनिपुत्रेण चार्पितम् ।&lt;br&gt;&#xA;अभिमन्युसुतः श्रुत्वा शापं दत्तं द्विजेन वै ॥ २९ ॥&lt;br&gt;&#xA;अनिवार्यं च विज्ञाय मन्त्रिवृद्धानुवाच ह ।&lt;br&gt;&#xA;शप्तोऽहं द्विजरूपेण मम द्वेषादसंशयम् ॥ ३० ॥&lt;br&gt;&#xA;किं विधेयं मयामात्या उपायश्चिन्त्यतामिह ।&lt;br&gt;&#xA;मृत्युः किलानिवार्योऽसौ वदन्ति वेदवादिनः ॥ ३१ ॥&lt;br&gt;&#xA;यत्नस्तथापि शास्त्रोक्तः कर्तव्यः सर्वथा बुधैः ।&lt;br&gt;&#xA;उपायवादिनः केचित्प्रवदन्ति मनीषिणः ॥ ३२ ॥&lt;br&gt;&#xA;विज्ञोपायेन सिध्यन्ति कार्याणि नेतरस्य च ।&lt;br&gt;&#xA;मणिमन्त्रौषधीनां वै प्रभावाः खलु दुर्विदः ॥ ३३ ॥&lt;br&gt;&#xA;न भवेदिति किं तैस्तु मणिमद्‌भिः सुसाधितैः ।&lt;br&gt;&#xA;सर्पदष्टा पुरा भार्या मुनेः सञ्जीविता मृता ॥ ३४ ॥&lt;br&gt;&#xA;दत्त्वार्धमायुषस्तेन मुनिना सा वराप्सराः ।&lt;br&gt;&#xA;भवितव्ये न विश्वासः कर्तव्यः सर्वथा बुधैः ॥ ३५ ॥&lt;br&gt;&#xA;प्रत्यक्षं तत्र दृष्टान्तं पश्यन्तु सचिवाः किल ।&lt;br&gt;&#xA;दिवि कोऽपि पृथिव्यां वा दृश्यते पुरुषः क्वचित् ॥ ३६ ॥&lt;br&gt;&#xA;दैवे मतिं समाधाय यस्तिष्ठेत्तु निरुद्यमः ।&lt;br&gt;&#xA;विरक्तस्तु यतिर्भूत्वा भिक्षार्थं याति सर्वथा ॥ ३७ ॥&lt;br&gt;&#xA;गृहस्थानां गृहे काममाहूतो वाथवान्यथा ।&lt;br&gt;&#xA;यदृच्छयोपपन्नं च क्षिप्तं केनापि वा मुखे ॥ ३८ ॥&lt;br&gt;&#xA;उद्यमेन विना चास्यादुदरे संविशेत्कथम् ।&lt;br&gt;&#xA;प्रयत्नश्चोद्यमे कार्यो यदा सिद्धिं न याति चेत् ॥ ३९ ॥&lt;br&gt;&#xA;तदा दैवं स्थितं चेति चित्तमालम्बयेद्‌बुधः ।&lt;/p&gt;</description>
    </item>
    <item>
      <title>०९</title>
      <link>https://vishvAsa.github.io/purANam/shAktam/devI-bhAgavatam/02/09/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/02/09/</guid>
      <description>&lt;p&gt;परीक्षिदुवाच&lt;br&gt;&#xA;कामार्तः स मुनिर्गत्वा रुरुः सुप्तो निजाश्रमे ।&lt;br&gt;&#xA;पिता पप्रच्छ दीनं तं किं रुरो विमना असि ॥ १ ॥&lt;br&gt;&#xA;स तमाहातिकामार्तः स्थूलकेशस्य चाश्रमे ।&lt;br&gt;&#xA;कन्या प्रमद्वरा नाम सा मे भार्या भवेदिति ॥ २ ॥&lt;br&gt;&#xA;स गत्वा प्रमतिस्तूर्णं स्थूलकेशं महामुनिम् ।&lt;br&gt;&#xA;प्रमुह्य सुमुखं कृत्वा ययाचे तां वराननाम् ॥ ३ ॥&lt;br&gt;&#xA;ददौ वाचं स्थूलकेशः प्रदास्यामि शुभेऽहनि ।&lt;br&gt;&#xA;विवाहार्थं च सम्भारं रचयामासतुर्वने ॥ ४ ॥&lt;br&gt;&#xA;प्रमतिः स्थूलकेशश्च विवाहार्थं समुद्यतौ ।&lt;br&gt;&#xA;बभूवतुर्महात्मानौ समीपस्थौ तपोवने ॥ ५ ॥&lt;br&gt;&#xA;तस्मिन्नवसरे कन्या रममाणा गृहाङ्गणे ।&lt;br&gt;&#xA;प्रसुप्तं पन्नगं पादेनास्पृशच्चारुलोचना ॥ ६ ॥&lt;br&gt;&#xA;दष्टा तु पन्नगेनाथ सा ममार वराङ्गना ।&lt;br&gt;&#xA;कोलाहलस्तदा जातो मृतां दृष्ट्वा प्रमद्वराम् ॥ ७ ॥&lt;br&gt;&#xA;मिलिता मुनयः सर्वे चुक्रुशुः शोकसंयुताः ।&lt;br&gt;&#xA;भूमौ तां पतितां दृष्ट्वा पिता तस्यातिदुःखितः ॥ ८ ॥&lt;br&gt;&#xA;रुरोद विगतप्राणां दीप्यमानां सुतेजसा ।&lt;br&gt;&#xA;रुरुः श्रुत्वा तदाक्रन्दं दर्शनार्थं समागतः ॥ ९ ॥&lt;br&gt;&#xA;ददर्श पतितां तत्र सजीवामिव कामिनीम् ।&lt;br&gt;&#xA;रुदन्तं स्थूलकेशं च दृष्ट्वान्यानृषिसत्तमान् ॥ १० ॥&lt;br&gt;&#xA;रुरुः स्थानाद्‌बहिर्गत्वा रुरोद विरहाकुलः ।&lt;br&gt;&#xA;अहो दैवेन सर्पोऽयं प्रेषितः परमाद्‌भुतः ॥ ११ ॥&lt;br&gt;&#xA;मम शर्मविघाताय दुःखहेतुरयं किल ।&lt;br&gt;&#xA;किं करोमि क्व गच्छामि मृता मे प्राणवल्लभा ॥ १२ ॥&lt;br&gt;&#xA;न वै जीवितुमिच्छामि वियुक्तः प्रिययानया ।&lt;br&gt;&#xA;नालिङ्‌गिता वरारोहा न मया चुम्बिता मुखे ॥ १३ ॥&lt;br&gt;&#xA;न पाणिग्रहणं प्राप्तं मन्दभाग्येन सर्वथा ।&lt;br&gt;&#xA;लाजाहोमस्तथा चाग्नौ न कृतस्त्वनया सह ॥ १४ ॥&lt;br&gt;&#xA;मानुष्यं धिगिदं कामं गच्छन्त्वद्य ममासवः ।&lt;br&gt;&#xA;दुःखितस्य न वा मृत्युर्वाञ्छितः समुपैति हि ॥ १५ ॥&lt;br&gt;&#xA;सुखं तर्हि कथं दिव्यमाप्यते भुवि वाञ्छितम् ।&lt;br&gt;&#xA;प्रपतामि ह्रदे घोरे पावके प्रपताम्यहम् ॥ १६ ॥&lt;br&gt;&#xA;विषमद्मि गले पाशं कृत्वा प्राणांस्त्यजाम्यहम् ।&lt;br&gt;&#xA;विलप्यैवं रुरुस्तत्र विचार्य मनसा पुनः ॥ १७ ॥&lt;br&gt;&#xA;उपायं चिन्तयामास स्थितस्तस्मिन्नदीतटे ।&lt;br&gt;&#xA;मरणात्किं फलं मे स्यादात्महत्या दुरत्यया ॥ १८ ॥&lt;br&gt;&#xA;दुःखितश्च पिता मे स्याज्जननी चातिदुःखिता ।&lt;br&gt;&#xA;दैवस्तुष्टो भवेत्कामं दृष्ट्वा मां त्यक्तजीवितम् ॥ १९ ॥&lt;br&gt;&#xA;सर्वः प्रमुदितश्च स्यान्मत्क्षये नात्र संशयः ।&lt;br&gt;&#xA;उपकारः प्रियायाः कः परलोके भवेदपि ॥ २० ॥&lt;br&gt;&#xA;मृते मय्यात्मघातेन विरहात्पीडितेऽपि च ।&lt;br&gt;&#xA;परलोके प्रिया सापि न मे स्यादात्मघातिनः ॥ २१ ॥&lt;br&gt;&#xA;एतदर्थं मृते दोषा मयि नैवामृते पुनः ।&lt;br&gt;&#xA;विमृश्यैव रुरुस्तत्र स्नात्वाचम्य शुचिः स्थितः ॥ २२ ॥&lt;br&gt;&#xA;अब्रवीद्वचनं कृत्वा जलं पाणावसौ मुनिः ।&lt;br&gt;&#xA;यन्मया सुकृतं किञ्चित्कृतं देवार्चनादिकम् ॥ २३ ॥&lt;br&gt;&#xA;गुरवः पूजिता भक्त्या हुतं जप्तं तपः कृतम् ।&lt;br&gt;&#xA;अधीतास्त्वखिला वेदा गायत्री संस्कृता यदि ॥ २४ ॥&lt;br&gt;&#xA;रविराराधितस्तेन सञ्जीवतु मम प्रिया ।&lt;br&gt;&#xA;यदि जीवेन्न मे कान्ता त्यजे प्राणानहं ततः ॥ २५ ॥&lt;br&gt;&#xA;इत्युक्त्वा तज्जलं भूमौ चिक्षेपाराध्य देवताः ।&lt;/p&gt;</description>
    </item>
    <item>
      <title>१०</title>
      <link>https://vishvAsa.github.io/purANam/shAktam/devI-bhAgavatam/02/10/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/02/10/</guid>
      <description>&lt;p&gt;सूत उवाच&lt;br&gt;&#xA;तस्मिन्नेव दिने नाम्ना तक्षकस्तं नृपोत्तमम् ।&lt;br&gt;&#xA;शप्तं ज्ञात्वा गृहात्तूर्णं निःसृतः पुरुषोत्तमः ॥ १ ॥&lt;br&gt;&#xA;वृद्धब्राह्मणवेषेण तक्षकः पथि निर्गतः ।&lt;br&gt;&#xA;अपश्यत्कश्यपं मार्गे व्रजन्तं नृपतिं प्रति ॥ २ ॥&lt;br&gt;&#xA;तमपृच्छत्पन्नगोऽसौ ब्राह्मणं मन्त्रवादिनम् ।&lt;br&gt;&#xA;क्व भवांस्त्वरितो याति किञ्च कार्यं चिकीर्षति ॥ ३ ॥&lt;br&gt;&#xA;कश्यप उवाच&lt;br&gt;&#xA;परीक्षितं नृपश्रेष्ठं तक्षकश्च प्रधक्ष्यति ।&lt;br&gt;&#xA;तत्राहं त्वरितो यामि नृपं कर्तुमपज्वरम् ॥ ४ ॥&lt;br&gt;&#xA;मन्त्रोऽस्ति मम विप्रेन्द्र विषनाशकरः किल ।&lt;br&gt;&#xA;जीवयिष्याम्यहं तं वै जीवितव्येऽधुना किल ॥ ५ ॥&lt;br&gt;&#xA;तक्षक उवाच&lt;br&gt;&#xA;अहं स पन्नगो ब्रह्मंस्तं धक्ष्यामि महीपतिम् ।&lt;br&gt;&#xA;निवर्तस्व न शक्तस्त्वं मया दष्टं चिकित्सितुम् ॥ ६ ॥&lt;br&gt;&#xA;कश्यप उवाच&lt;br&gt;&#xA;अहं दष्टं त्वया सर्प नृपं शप्तं द्विजेन वै ।&lt;br&gt;&#xA;जीवयिष्याम्यसन्देहं कामं मन्त्रबलेन वै ॥ ७ ॥&lt;br&gt;&#xA;तक्षक उवाच&lt;br&gt;&#xA;यदि त्वं जीवितुं यासि मया दष्टं नृपोत्तमम् ।&lt;br&gt;&#xA;मन्त्रशक्तिबलं विप्र दर्शय त्वं ममानघ ॥ ८ ॥&lt;br&gt;&#xA;धक्ष्याम्येनं च न्यग्रोधं विषदंष्ट्राभिरद्य वै ।&lt;br&gt;&#xA;कश्यप उवाच&lt;br&gt;&#xA;जीवयिष्ये त्वया दष्टं दग्धं वा पन्नगोत्तम ॥ ९ ॥&lt;br&gt;&#xA;सूत उवाच&lt;br&gt;&#xA;अदशत्पन्नगो वृक्षं भस्मसाच्च चकार तम् ।&lt;br&gt;&#xA;उवाच कश्यपं भूयो जीवयैनं द्विजोत्तम ॥ १० ॥&lt;br&gt;&#xA;दृष्ट्वा भस्मीकृतं वृक्षं पन्नगेन विषाग्निना ।&lt;br&gt;&#xA;सर्वं भस्म समाहृत्य कश्यपो वाक्यमब्रवीत् ॥ ११ ॥&lt;br&gt;&#xA;पश्य मन्त्रबलं मेऽद्य न्यग्रोधं पन्नगोत्तम ।&lt;br&gt;&#xA;जीवयाम्यद्य वृक्षं वै पश्यतस्ते महाविष ॥ १२ ॥&lt;br&gt;&#xA;इत्युक्त्वा जलमादाय कश्यपो मन्त्रवित्तमः ।&lt;br&gt;&#xA;सिषेच भस्मराशिं तं मन्त्रितेनैव वारिणा ॥ १३ ॥&lt;br&gt;&#xA;तद्वारिसेचनाज्जातो न्यग्रोधः पूर्ववच्छुभः ।&lt;br&gt;&#xA;विस्मयं तक्षकः प्राप्तो दृष्ट्वा तं जीवितं नगम् ॥ १४ ॥&lt;br&gt;&#xA;तमाह कश्यपं नागः किमर्थं ते परिश्रमः ।&lt;br&gt;&#xA;सम्पादयामि तं कामं ब्रूहि वाडव वाञ्छितम् ॥ १५ ॥&lt;br&gt;&#xA;कश्यप उवाच&lt;br&gt;&#xA;वित्तार्थी नृपतिं मत्वा शप्तं पन्नग निःसृतः ।&lt;br&gt;&#xA;गृहादहं चोपकर्तुं विद्यया नृपसत्तमम् ॥ १६ ॥&lt;br&gt;&#xA;तक्षक उवाच&lt;br&gt;&#xA;वित्तं गृहाण विप्रेन्द्र यावदिच्छसि पार्थिवात् ।&lt;br&gt;&#xA;ददामि स्वगृहं याहि सकामोऽहं भवाम्यतः ॥ १७ ॥&lt;br&gt;&#xA;सूत उवाच&lt;br&gt;&#xA;तच्छ्रुत्वा वचनं तस्य कश्यपः परमार्थवित् ।&lt;br&gt;&#xA;चिन्तयामास मनसा किं करोमि पुनः पुनः ॥ १८ ॥&lt;br&gt;&#xA;धनं गहीत्वा स्वगृहं प्रयामि यद्यहं पुनः ।&lt;br&gt;&#xA;भविष्यति न मे कीर्तिर्लोके लोभसमाश्रयात् ॥ १९ ॥&lt;br&gt;&#xA;जीवितेऽथ नृपश्रेष्ठे कीर्तिः स्यादचला मम ।&lt;br&gt;&#xA;धनप्राप्तिश्च बहुधा भवेत्पुण्यं च जीवनात् ॥ २० ॥&lt;br&gt;&#xA;रक्षणीयं यशः कामं धिग्धनं यशसा विना ।&lt;br&gt;&#xA;सर्वस्वं रघुणा पूर्वं दत्तं विप्राय कीर्तये ॥ २१ ॥&lt;br&gt;&#xA;हरिश्चन्द्रेण कर्णेन कीर्त्यर्थं बहुविस्तरम् ।&lt;br&gt;&#xA;उपेक्षेयं कथं भूपं दह्यमानं विषाग्निना ॥ २२ ॥&lt;br&gt;&#xA;जीवितेऽद्य मया राज्ञि सुखं सर्वजनस्य च ।&lt;br&gt;&#xA;अराजके प्रजानाशो भविता नात्र संशयः ॥ २३ ॥&lt;br&gt;&#xA;प्रजानाशस्य पापं मे भविष्यति मृते नृपे ।&lt;br&gt;&#xA;अपकीर्तिश्च लोकेषु धनलोभाद्‌भविष्यति ॥ २४ ॥&lt;br&gt;&#xA;इति सञ्चिन्त्य मनसा ध्यानं कृत्वा स कश्यपः ।&lt;br&gt;&#xA;गतायुषं च नृपतिं ज्ञातवाम्बुद्धिमत्तरः ॥ २५ ॥&lt;br&gt;&#xA;आसन्नमृत्युं राजानं ज्ञात्वा ध्यानेन कश्यपः ।&lt;br&gt;&#xA;गृहं ययौ स धर्मात्मा धनमादाय तक्षकात् ॥ २६ ॥&lt;br&gt;&#xA;निवर्त्य कश्यपं सर्पः सप्तमे दिवसे नृपम् ।&lt;br&gt;&#xA;हन्तुकामो जगामाशु नगरं नागसाह्वयम् ॥ २७ ॥&lt;br&gt;&#xA;शुश्राव नगरस्यान्ते प्रासादस्थं परीक्षितम् ।&lt;br&gt;&#xA;मणिमन्त्रौषधैः कामं रक्ष्यमाणमतन्द्रितम् ॥ २८ ॥&lt;br&gt;&#xA;चिन्ताविष्टस्तदा नागो विप्रशापभयाकुलः ।&lt;br&gt;&#xA;चिन्तयामास योगेन प्रविशेयं गृहं कथम् ॥ २९ ॥&lt;br&gt;&#xA;वञ्जयामि कथं चैनं राजानं पापकारिणम् ।&lt;br&gt;&#xA;विप्रशापाद्धतं मूढं विप्रपीडाकरं शठम् ॥ ३० ॥&lt;br&gt;&#xA;पाण्डवानां कुले जातः कोऽपि नैतादृशो भवेत् ।&lt;br&gt;&#xA;तापसस्य गले येन मृतः सर्पो निवेशितः ॥ ३१ ॥&lt;br&gt;&#xA;कृत्वा विगर्हितं कर्म जानन्कालगतिं नृपः ।&lt;br&gt;&#xA;रक्षकान्भवने कृत्वा प्रासादमभिगम्य च ॥ ३२ ॥&#xA;मृत्युं वञ्चयते राजा वर्ततेऽद्य निराकुलः ।&lt;br&gt;&#xA;तं कथं धक्षयिष्यामि विप्रवाक्येन चोदितः ॥ ३३ ॥&lt;br&gt;&#xA;न जानाति च मन्दात्मा मरणं ह्यनिवर्तनम् ।&lt;br&gt;&#xA;तेनासौ रक्षकान्स्थाप्य सौधारूढोऽद्य मोदते ॥ ३४ ॥&lt;br&gt;&#xA;यदि वै विहितो मृत्युर्दैवेनामिततेजसा ।&lt;br&gt;&#xA;स कथं परिवर्तेत कृतैर्यत्नैस्तु कोटिभिः ॥ ३५ ॥&lt;br&gt;&#xA;पाण्डवस्य च दायादो जानन्मृत्युं गतं नृपः ।&lt;br&gt;&#xA;जीवने मतिमास्थाय स्थितः स्थाने निराकुलः ॥ ३६ ॥&lt;br&gt;&#xA;दानपुण्यादिकं राजा कर्तुमर्हति सर्वथा ।&lt;br&gt;&#xA;धर्मेण हन्यते व्याधिर्येनायुः शाश्वतं भवेत् ॥ ३७ ॥&lt;br&gt;&#xA;नोचेन्मृत्युविधिं कृत्वा स्नानदानादिकाः क्रियाः ।&lt;br&gt;&#xA;मरणं स्वर्गलोकाय नरकायान्यथा भवेतू ॥ ३८ ॥&lt;br&gt;&#xA;द्विजपीडाकृतं पापं पृथग्वास्य च भूपतेः ।&lt;br&gt;&#xA;विप्रशापस्तथा घोर आसन्ने मरणे किल ॥ ३९ ॥&lt;br&gt;&#xA;न कोऽपि ब्राह्मणः पार्श्वे य एनं प्रतिबोधयेत् ।&lt;br&gt;&#xA;वेधसा विहितो मृत्युरनिवार्यस्तु सर्वथा ॥ ४० ॥&lt;br&gt;&#xA;इति सञ्चिन्त्य सर्पोऽसौ स्वान्नागान्निकटे स्थितान् ।&lt;br&gt;&#xA;कृत्वा तापसवेषांस्तान्प्राहिणोत्सुभुजङ्गमान् ॥ ४१ ॥&lt;br&gt;&#xA;फलमूलादिकं गृह्य राज्ञे नागोऽथ तक्षकः ।&lt;br&gt;&#xA;स्वयं च कीटरूपेण फलमध्ये ससार ह ॥ ४२ ॥&lt;br&gt;&#xA;निर्गतास्ते तदा नागाः फलान्यादाय सत्वराः ।&lt;br&gt;&#xA;ते राजभवनं प्राप्य स्थिताः प्रासादसन्निधौ ॥ ४३ ॥&lt;br&gt;&#xA;रक्षकास्तापसान्दृष्ट्वा पप्रच्छुस्तच्चिकीर्षितम् ।&lt;br&gt;&#xA;ऊचुस्ते भूपतिं द्रष्टुं प्राप्ताः स्मोऽद्य तपोवनात् ॥ ४४ ॥&lt;br&gt;&#xA;अभिमन्युसुतं वीरं कुलार्कं चारुदर्शनम् ।&lt;br&gt;&#xA;परिवर्धयितुं प्राप्ता मन्त्रैराथर्वणैस्तथा ॥ ४५ ॥&lt;br&gt;&#xA;निवेदयध्वं राजानं दर्शनार्थागतान्मुनीन् ।&lt;br&gt;&#xA;कृत्वाभिषेकान्यास्यामो दत्त्वा मिष्टफलानिच ॥ ४६ ॥&lt;br&gt;&#xA;भारतानां कुले वापि न दृष्टा द्वाररक्षकाः ।&lt;br&gt;&#xA;न श्रुतं तापसानां तु राज्ञोऽसन्दर्शनं किल ॥ ४७ ॥&lt;br&gt;&#xA;आरोहामो वयं तत्र यत्र राजा परीक्षितः ।&lt;br&gt;&#xA;आशीर्भिर्वर्धयित्वैनं दत्ताज्ञाः प्रव्रजामहे ॥ ४८ ॥&lt;/p&gt;</description>
    </item>
    <item>
      <title>११</title>
      <link>https://vishvAsa.github.io/purANam/shAktam/devI-bhAgavatam/02/11/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/02/11/</guid>
      <description>&lt;p&gt;सूत उवाच&lt;br&gt;&#xA;गतप्राणं तु राजानं बालं पुत्रं समीक्ष्य च ।&lt;br&gt;&#xA;चक्रुश्च मन्त्रिणः सर्वे परलोकस्य सत्क्रियाः ॥ १ ॥&lt;br&gt;&#xA;गङ्गातीरे दग्धदेहं भस्मप्रायं महीपतिम् ।&lt;br&gt;&#xA;अगुरुभिश्चाभियुक्तायां चितायामध्यरोपयन् ॥ २ ॥&lt;br&gt;&#xA;दुर्मरणे मृतस्यास्य चकुश्चैवौर्ध्वदैहिकीम् ।&lt;br&gt;&#xA;क्रियां पुरोहितास्तस्य वेदमन्त्रैर्विधानतः ॥ ३ ॥&lt;br&gt;&#xA;ददुर्दानानि विप्रेभ्यो गाः सुवर्णं यथोचितम् ।&lt;br&gt;&#xA;अन्नं बहुविधं तत्र वस्त्राणि विविधानि च ॥ ४ ॥&lt;br&gt;&#xA;सुमुहूर्ते सुतं बालं प्रजानां प्रीतिवर्धनम् ।&lt;br&gt;&#xA;सिंहासने शुभे तत्र मन्त्रिणः सन्न्यवेशयन् ॥ ५ ॥&lt;br&gt;&#xA;पौरा जानपदा लोकाश्चक्रुस्तं नृपतिं शिशुम् ।&lt;br&gt;&#xA;जनमेजयनामानं राजलक्षणसंयुतम् ॥ ६ ॥&lt;br&gt;&#xA;धात्रेयी शिक्षयामास राजचिह्नानि सर्वशः ।&lt;br&gt;&#xA;दिने दिने वर्धमानः स बभूव महामतिः ॥ ७ ॥&lt;br&gt;&#xA;प्राप्ते चैकादशे वर्षे तस्मै कुलपुरोहितः ।&lt;br&gt;&#xA;यथोचितां ददौ विद्यां जग्राह स यथोचिताम् ॥ ८ ॥&lt;br&gt;&#xA;धनुर्वेदं कृपः पूर्णं ददावस्मै सुसंस्कृतम् ।&lt;br&gt;&#xA;अर्जुनाय यथा द्रोणः कर्णाय भार्गवो यथा ॥ ९ ॥&lt;br&gt;&#xA;सम्प्राप्तविद्यो बलवान्वभूव दुरतिक्रमः ।&lt;br&gt;&#xA;धनुर्वेदे तथा वेदे पारगः परमार्थवित् ॥ १० ॥&lt;br&gt;&#xA;धर्मशास्त्रार्थकुशलः सत्यवादी जितेन्द्रियः ।&lt;br&gt;&#xA;चकार राज्यं धर्मात्मा पुरा धर्मसुतो यथा ॥ ११ ॥&lt;br&gt;&#xA;ततः सुवर्णवर्माख्यो राजा काशिपतिः किल ।&lt;br&gt;&#xA;वपुष्टमां शुभा कन्यां ददौ पारीक्षिताय च ॥ १२ ॥&lt;br&gt;&#xA;स तां प्राप्यासितापाङ्गीं मुमुदे जनमेजयः ।&lt;br&gt;&#xA;काशिराजसुतां कान्तां प्राप्य राजा यथा पुरा ॥ १३ ॥&lt;br&gt;&#xA;विचित्रवीर्यो मुमुदे सुभद्रां च यथार्जुनः ।&lt;br&gt;&#xA;विजहार महीपालो वनेषूपवनेषु च ॥ १४ ॥&lt;br&gt;&#xA;तया कमलपत्राक्ष्या शच्या शतक्रतुर्यथा ।&lt;br&gt;&#xA;प्रजास्तस्य सुसन्तुष्टा बभूवुः सुखलालिताः ॥ १५ ॥&lt;br&gt;&#xA;मन्त्रिणः कर्मकुशलाश्चक्रुः कार्याणि सर्वशः ।&lt;br&gt;&#xA;एतस्मिन्नेव काले तु मुनिरुत्तङ्कनामकः ॥ १६ ॥&lt;br&gt;&#xA;तक्षकेण परिक्लिष्टो हस्तिनापुरमभ्यगात् ।&lt;br&gt;&#xA;वैरस्यापचितिं कोऽस्य प्रकुर्यादिति चिन्तयन् ॥ १७ ॥&lt;br&gt;&#xA;परीक्षितसुतं मत्वा तं नृपं समुपागतः ।&lt;br&gt;&#xA;कार्याकार्यं न जानासि समये नृपसत्तम ॥ १८ ॥&lt;br&gt;&#xA;अकर्तव्यं करोष्यद्य कर्तव्यं न करोषि वै ।&lt;br&gt;&#xA;किं त्वां सम्प्रार्थयाम्यद्य गतामर्षं निरुद्यमम् ॥ १९ ॥&lt;br&gt;&#xA;अवैरज्ञमतन्त्रज्ञं बालचेष्टासमन्वितम् ।&lt;br&gt;&#xA;जनमेजय उवाच&lt;br&gt;&#xA;किं वैरं न मया ज्ञातं न किं प्रतिकृतं मया ॥ २० ॥&lt;br&gt;&#xA;तद्वद त्वं महाभाग करोमि यदनन्तरम् ।&lt;br&gt;&#xA;उत्तङ्क उवाच&lt;br&gt;&#xA;पिता ते निहतो भूप तक्षकेण दुरात्मना ॥ २१ ॥&lt;br&gt;&#xA;मन्त्रिणस्त्वं समाहूय पृच्छ स्वपितृनाशनम् ।&lt;br&gt;&#xA;सूत उवाच&lt;br&gt;&#xA;तच्छ्रुत्वा वचनं राजा पप्रच्छ मन्त्रिसत्तमान् ॥ २२ ॥&lt;br&gt;&#xA;ऊचुस्ते द्विजशापेन दष्टः सर्पेण वै मृतः ।&lt;br&gt;&#xA;जनमेजय उवाच&lt;br&gt;&#xA;शापोऽत्र कारणं राज्ञः शप्तस्य मुनिना किल ॥ २३ ॥&lt;br&gt;&#xA;तक्षकस्य तु को दोषो ब्रूहि मे मुनिसत्तम ।&lt;br&gt;&#xA;उत्तङ्क उवाच&lt;br&gt;&#xA;तक्षकेण धनं दत्त्वा कश्यपः सन्निवारितः ॥ २४ ॥&lt;br&gt;&#xA;न स किं तक्षको वैरी पितृहा तव भूपते ।&lt;br&gt;&#xA;भार्या रुरोः पुरा भूप दष्टा सर्पेण सा मृता ॥ २५ ॥&lt;br&gt;&#xA;अविवाहिता तु मुनिना जीविता च पुनः प्रिया ।&lt;br&gt;&#xA;रुरुणापि कृता तत्र प्रतिज्ञा चातिदारुणा ॥ २६ ॥&lt;br&gt;&#xA;यं यं सर्पं प्रपश्यामि तं तं हन्म्यायुधेन वै ।&lt;br&gt;&#xA;एवं कृत्वा प्रतिज्ञां स शस्त्रपाणी रुरुस्तदा ॥ २७ ॥&lt;br&gt;&#xA;व्यचरत्पृथिवीं राजन्निघ्नन्सर्पान्यतस्ततः ।&lt;br&gt;&#xA;एकदा स वने घोरं डुण्डुभं जरसान्वितम् ॥ २८ ॥&lt;br&gt;&#xA;अपश्यद्दण्डमुद्यम्य हन्तुं तं समुपाययौ ।&lt;br&gt;&#xA;अभ्यहन्रुषितो विप्रस्तमुवाचाथ डुण्डुभः ॥ २९ ॥&lt;br&gt;&#xA;नापराध्नोमि ते विप्र कस्मान्मामभिहंसि वै ।&lt;br&gt;&#xA;रुरुरुवाच&lt;br&gt;&#xA;प्राणप्रिया मे दयिता दष्टा सर्पेण सा मृता ॥ ३० ॥&lt;br&gt;&#xA;प्रतिज्ञेयं तदा सर्प दुःखितेन मया कृता ।&lt;br&gt;&#xA;डुण्डुभ उवाच&lt;br&gt;&#xA;नाहं दशामि तेऽन्ये वै ये दशन्ति भुजङ्गमाः ॥ ३१ ॥&lt;br&gt;&#xA;शरीरसमयोगेन न मां हिंसितुमर्हसि ।&lt;br&gt;&#xA;उत्तङ्क उवाच&#xA;श्रुत्वा तां मानुषीं वाणीं सर्पेणोक्तां मनोहराम् ॥ ३२ ॥&lt;br&gt;&#xA;रुरुः पप्रच्छ कोऽसि त्वं कस्माद्‌डुण्डुभतां गतः ।&lt;br&gt;&#xA;सर्प उवाच&lt;br&gt;&#xA;ब्राह्मणोऽहं पुरा विप्र सखा मे खगमाभिधः ॥ ३३ ॥&lt;br&gt;&#xA;विप्रो धर्मभृतां श्रेष्ठः सत्यवादी जितेन्द्रियः ।&lt;br&gt;&#xA;स मया वञ्जितो मौर्ख्यात्सर्पं कृत्वा च तार्णकम् ॥ ३४ ॥&lt;br&gt;&#xA;भयं च प्रापितोऽत्यर्थमग्निहोत्रगृहे स्थितः ।&lt;br&gt;&#xA;तेन भीतेन शप्तोऽहं विह्वलेनातिवेपिना ॥ ३५ ॥&lt;br&gt;&#xA;भव सर्पो मन्दबुद्धे येनाहं धर्षितस्त्वया ।&lt;br&gt;&#xA;मया प्रसादितोऽत्यर्थं सर्पेणासौ द्विजोत्तमः ॥ ३६ ॥&lt;br&gt;&#xA;मामुवाचाथ तत्क्रोधात्किञ्चिच्छान्तिमवाप्य च ।&lt;br&gt;&#xA;रुरुस्ते मोचिता शापस्यास्य सर्प भविष्यति ॥ ३७ ॥&lt;br&gt;&#xA;प्रमतेस्तु सुतो नूनमिति मां सोऽब्रवीद्वचः ।&lt;br&gt;&#xA;सोऽहं सर्पो रुरुस्त्वं च शृणु मे परमं वचः ॥ ३८ ॥&lt;br&gt;&#xA;अहिंसा परमो धर्मो विप्राणां नात्र संशयः ।&lt;br&gt;&#xA;दया सर्वत्र कर्तव्या ब्राह्मणेन विजानता ॥ ३९ ॥&lt;br&gt;&#xA;यज्ञादन्यत्र विप्रेन्द्र न हिंसा याज्ञिको मता ।&lt;br&gt;&#xA;सूत उवाच&lt;br&gt;&#xA;सर्पयोनेर्विनिर्मुक्तो बाह्मणोऽसौ रुरुस्ततः ॥ ४० ॥&lt;br&gt;&#xA;कृत्वा तस्य च शापान्तं परित्यक्तं च हिंसनम् ।&lt;br&gt;&#xA;विवाहिता तेन बाला मृता सज्जीविता पुनः ॥ ४१ ॥&lt;br&gt;&#xA;कदनं सर्वसर्पाणां कृतं वैरमनुस्मरन् ।&lt;br&gt;&#xA;त्वं तु वैरं समुत्सृज्य वर्तसे पन्नगेष्वथ ॥ ४२ ॥&lt;br&gt;&#xA;विमन्युर्भरतश्रेष्ठ पितृघातकरेषु वै ।&lt;br&gt;&#xA;अन्तरिक्षे मृतस्तातः स्नानदानविवर्जितः ॥ ४३ ॥&lt;br&gt;&#xA;तस्योद्धारं च राजेन्द्र कुरु हत्वाथ पन्नगान् ।&lt;br&gt;&#xA;पितुर्वैरं न जानाति जीवन्नेव मृतो हि सः ॥ ४४ ॥&lt;br&gt;&#xA;दुर्गतिस्ते पितुस्तावद्यावत्तान्न हनिष्यसि ।&lt;br&gt;&#xA;अम्बामखमिषं कृत्वा कुरु यज्ञं नृपोत्तम ॥ ४५ ॥&lt;br&gt;&#xA;सर्पसत्रं महाराज पितुर्वैरमनुस्मरन् ।&lt;br&gt;&#xA;सूत उवाच&lt;br&gt;&#xA;इति तस्य वचः श्रुत्वा राजा जन्मेजयस्तदा ॥ ४६ ॥&lt;br&gt;&#xA;नेत्राभ्यामश्रुपातं च चकारातीव दुःखितः ।&lt;br&gt;&#xA;धिङ्‌मामस्तु सुदुर्बुद्धेर्वृथा मानकरस्य वै ॥ ४७ ॥&lt;br&gt;&#xA;पिता यस्य गतिं घोरां प्राप्तः पन्नगपीडितः ।&lt;br&gt;&#xA;अद्याहं मखमारभ्य करोम्यपचितिं पितुः ॥ ४८ ॥&lt;br&gt;&#xA;हत्वा सर्पानसन्दिग्धो दीप्यमाने विभावसौ ।&lt;br&gt;&#xA;आहूय मन्त्रिणः सर्वान् राजा वचनमब्रवीत् ॥ ४९ ॥&lt;br&gt;&#xA;कुर्वन्तु यज्ञसम्भारं यथार्हं मन्त्रिसत्तमाः ।&lt;br&gt;&#xA;गङ्गातीरे शुभां भूमिं मापयित्वा द्विजोत्तमैः ॥ ५० ॥&lt;br&gt;&#xA;कुर्वन्तु मण्डपं स्वस्थाः शतस्तम्भं मनोहरम् ।&lt;br&gt;&#xA;वेदी यज्ञस्य कर्तव्या ममाद्य सचिवाः खलु ॥ ५१ ॥&lt;br&gt;&#xA;तदङ्गत्वे विधेयो वै सर्पसत्रः सुविस्तरः ।&lt;br&gt;&#xA;तक्षकस्तु पशुस्तत्र होतोत्तङ्को महामुनिः ॥ ५२ ॥&lt;br&gt;&#xA;शीघ्रमाहूयतां विप्राः सर्वज्ञा वेदपारगाः ।&lt;br&gt;&#xA;सूत उवाच&lt;br&gt;&#xA;मन्त्रिणस्तु तदा चक्रुर्भूपवाक्यैर्विचक्षणाः ॥ ५३ ॥&lt;br&gt;&#xA;यज्ञस्य सर्वसम्भारं वेदीं यज्ञस्य विस्तृताम् ।&lt;br&gt;&#xA;हवने वर्तमाने तु सर्पाणां तक्षको गतः ॥ ५४ ॥&lt;br&gt;&#xA;इन्द्रं प्रति भयार्तोऽहं त्राहि मामिति चाब्रवीत् ।&lt;br&gt;&#xA;भयभीतं समाश्वास्य स्वासने सन्निवेश्य च ॥ ५५ ॥&lt;br&gt;&#xA;ददावभयमत्यर्थं निर्भयो भव पन्नग ।&lt;br&gt;&#xA;तमिन्द्रशरणं ज्ञात्वा मुनिर्दत्ताभयं तथा ॥ ५६ ॥&lt;br&gt;&#xA;उत्तङ्कोऽह्वयदुद्विग्नः सेन्द्रं कृत्वा निमन्त्रणम् ।&lt;br&gt;&#xA;स्मृतस्तदा तक्षकेण यायावरकुलोद्‌भवः ॥ ५७ ॥&lt;br&gt;&#xA;आस्तीको नाम धर्मात्मा जरत्कारुसुतो मुनिः ।&lt;br&gt;&#xA;तत्रागत्य मुनेर्बालस्तुष्टाव जनमेजयम् ॥ ५८ ॥&lt;br&gt;&#xA;राजा तमर्चयामास दृष्ट्वा बालं सुपण्डितम् ।&lt;br&gt;&#xA;अर्चयित्वा नृपस्तं तु छन्दयामास वाञ्छितैः ॥ ५९ ॥&lt;br&gt;&#xA;स तु वव्रे महाभाग यज्ञोऽयं विरमत्विति ।&lt;br&gt;&#xA;सत्यबद्धो नृपस्तेन प्रार्थितश्च पुनस्तथा ॥ ६० ॥&lt;br&gt;&#xA;होमं निवर्तयामास सर्पाणां मुनिवाक्यतः ।&lt;br&gt;&#xA;भारतं श्रावयामास वैशम्पायन विस्तरात् ॥ ६१ ॥&lt;br&gt;&#xA;श्रुत्वापि नृपतिः कामं न शान्तिमभिजग्मिवान् ।&lt;br&gt;&#xA;व्यासं पप्रच्छ भूपालो मम शान्तिः कथं भवेत् ॥ ६२ ॥&lt;br&gt;&#xA;मनोऽतिदह्यते कामं किं करोमि वदस्व मे ।&lt;br&gt;&#xA;पिता मे दुर्भगस्यैव मृतः पार्थसुतात्मजः ॥ ६३ ॥&lt;br&gt;&#xA;क्षत्रियाणां महाभाग सङ्ग्रामे मरणं वरम् ।&lt;br&gt;&#xA;रणे वा मरणं व्यास गृहे वा विधिपूर्वकम् ॥ ६४ ॥&lt;br&gt;&#xA;मरणं न पितुर्मेऽभूदन्तरिक्षे मृतोऽवशः ।&lt;br&gt;&#xA;शान्त्युपायं वदस्वात्र त्वं च सत्यवतीसुत ॥ ६५ ॥&lt;br&gt;&#xA;यथा स्वर्गं व्रजेदाशु पिता मे दुर्गतिं गतः ॥ ६६ ॥&lt;br&gt;&#xA;इति श्रीमद्देवीभागवते महापुराणेऽष्टादशसाहस्र्यां संहितायां&lt;br&gt;&#xA;द्वितीयस्कन्धे सर्पसत्रवर्णनं नामैकादशोऽध्यायः ॥ ११ ॥&lt;/p&gt;</description>
    </item>
    <item>
      <title>१२</title>
      <link>https://vishvAsa.github.io/purANam/shAktam/devI-bhAgavatam/02/12/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/shAktam/devI-bhAgavatam/02/12/</guid>
      <description>&lt;p&gt;सूत उवाच&lt;br&gt;&#xA;तच्छ्रुत्वा वचनं तस्य व्यासः सत्यवतीसुतः ।&lt;br&gt;&#xA;उवाच वचनं तत्र सभायां नृपतिं च तम् ॥ १ ॥&lt;br&gt;&#xA;व्यास उवाच&lt;br&gt;&#xA;शृणु राजन् प्रवक्ष्यामि पुराणं गुह्यमद्‌भुतम् ।&lt;br&gt;&#xA;पुण्यं भागवतं नाम नानाख्यानयुतं शिवम् ॥ २ ॥&lt;br&gt;&#xA;अध्यापितं मया पूर्वं शुकायात्मसुताय वै ।&lt;br&gt;&#xA;श्रावयामि नृप त्वां हि रहस्यं परमं मम ॥ ३ ॥&lt;br&gt;&#xA;धर्मार्थकाममोक्षाणां कारणं श्रवणात्किल ।&lt;br&gt;&#xA;शुभद सुखदं नित्यं सर्वागमसमुद्धृतम् ॥ ४ ॥&lt;br&gt;&#xA;जनमेजय उवाच&lt;br&gt;&#xA;आस्तीकोऽयं सुतः कस्य विघ्नार्थं कथमागतः ।&lt;br&gt;&#xA;प्रयोजनं किमत्रास्य सर्पाणां रक्षणे प्रभो ॥ ५ ॥&lt;br&gt;&#xA;कथयैतन्महाभाग विस्तरेण कथानकम् ।&lt;br&gt;&#xA;पुराणं च तथा सर्वं विस्तराद्वद सुव्रत ॥ ६ ॥&lt;br&gt;&#xA;व्यास उवाच&lt;br&gt;&#xA;जरत्कारुर्मुनिः शान्तो न चकार गृहाश्रमम् ।&lt;br&gt;&#xA;तेन दृष्टा वने गर्ते लम्बमाना स्वपूर्वजाः ॥ ७ ॥&lt;br&gt;&#xA;ततस्तमाहुः कुरु पुत्र दारा-&lt;br&gt;&#xA;न्यथा च नः स्यात्परमा हि तृप्तिः ।&lt;br&gt;&#xA;स्वर्गे व्रजामः खलु दुःखमुक्ता&lt;br&gt;&#xA;वयं सदाचारयुते सुते वै ॥ ८ ॥&lt;br&gt;&#xA;स तानुवाचाथ लभे समाना-&lt;br&gt;&#xA;मयाचितां चातिवशानुगां च ।&lt;br&gt;&#xA;तदा गृहारम्भमहं करोमि&lt;br&gt;&#xA;ब्रवीमि तथ्यं मम पूर्वजा वै ॥ ९ ॥&lt;br&gt;&#xA;इत्युक्त्वा ताञ्जरत्कारुर्गतस्तीर्थान्प्रति द्विजः ।&lt;br&gt;&#xA;तदैव पन्नगाः शप्ता मात्राग्नौ निपतन्त्विति ॥ १० ॥&lt;br&gt;&#xA;कश्यपस्य मुनेः पत्न्यौ कद्रूश्च विनता तथा ।&lt;br&gt;&#xA;दृष्ट्वादित्यरथे चाश्वमूचतुश्च परस्परम् ॥ ११ ॥&lt;br&gt;&#xA;तं दृष्ट्वा च तदा कद्रूर्विनतामिदमब्रवीत् ।&lt;br&gt;&#xA;किंवर्णोऽयं हयो भद्रे सत्यं प्रब्रूहि माचिरम् ॥ १२ ॥&lt;br&gt;&#xA;विनतोवाच&lt;br&gt;&#xA;श्वेत एवाश्वराजोऽयं किं वा त्वं मन्यसे शुभे ।&lt;br&gt;&#xA;ब्रूहि वर्णं त्वमप्यस्य ततस्तु विपणावहे ॥ १३ ॥&lt;br&gt;&#xA;कद्रुरुवाच&lt;br&gt;&#xA;कृष्णवर्णमहं मन्ये हयमेनं शुचिस्मिते ।&lt;br&gt;&#xA;एहि सार्धं मया दिव्यं दासीभावाय भामिनि ॥ १४ ॥&lt;br&gt;&#xA;सूत उवाच&lt;br&gt;&#xA;कद्रूश्च स्वसुतानाह सर्वान्सर्पान्वशे स्थितान् ।&lt;br&gt;&#xA;बालाञ्छ्यामान्प्रकुर्वन्तु यावतोऽश्वशरीरके ॥ १५ ॥&lt;br&gt;&#xA;नेति केचन तत्राहुस्तानथासौ शशाप ह ।&lt;br&gt;&#xA;जनमेजयस्य यज्ञे वै गमिष्यथ हुताशनम् ॥ १६ ॥&lt;br&gt;&#xA;अन्ये चक्रुर्हयं सर्पाः कर्बुरं वर्णभोगकैः ।&lt;br&gt;&#xA;वेष्टयित्वास्य पुच्छं तु मातुः प्रियचिकीर्षया ॥ १७ ॥&lt;br&gt;&#xA;भगिन्यौ च सुसंयुक्ते गत्वा ददृशतुर्हयम् ।&lt;br&gt;&#xA;कर्बुरं तं हयं दृष्ट्वा विनता चातिदुःखिता ॥ १८ ॥&lt;br&gt;&#xA;तदाजगाम गरुडः सुतस्तस्या महाबलः ।&lt;br&gt;&#xA;स दृष्ट्वा मातरं दीनामपृच्छत्पन्नगाशनः ॥ १९ ॥&lt;br&gt;&#xA;मातः कथं सुदीनासि रुदितेव विभासि मे ।&lt;br&gt;&#xA;जीवमाने मयि सुते तथान्ये रविसारथौ ॥ २० ॥&lt;br&gt;&#xA;दुःखितासि ततो वां धिग्जीवितं चारुलोचने ।&lt;br&gt;&#xA;किं जातेन सुतेनाथ यदि माता सुदुःखिता ॥ २१ ॥&lt;br&gt;&#xA;शंस मे कारणं मातः करोमि विगतज्वराम् ।&lt;br&gt;&#xA;विनतोवाच&lt;br&gt;&#xA;सपत्न्या दास्यहं पुत्र किं ब्रवीमि वृथा क्षता ॥ २२ ॥&lt;br&gt;&#xA;वह मां सा ब्रवीत्यद्य तेनास्मि दुःखिता सुत ।&lt;br&gt;&#xA;गरुड उवाच&lt;br&gt;&#xA;वहिष्येऽहं तत्र किल यत्र सा गन्तुमुत्सुका ॥ २३ ॥&lt;br&gt;&#xA;मा शोकं कुरु कल्याणि निश्चिन्तां त्वां करोम्यहम् ।&lt;br&gt;&#xA;व्यास उवाच&lt;br&gt;&#xA;इत्युक्ता सा गता पार्श्वं कद्रोश्च विनता तदा ॥ २४ ॥&lt;br&gt;&#xA;दासीभावमपाकर्तुं गरुडोऽपि महाबलः ।&lt;br&gt;&#xA;उवाह तां सपुत्रां वै सिन्धोः पारं जगाम ह ॥ २५ ॥&lt;br&gt;&#xA;गत्वा तां गरुडः प्राह ब्रूहि मातर्नमोऽस्तु ते ।&lt;br&gt;&#xA;कथं मुच्येत मे माता दासीभावादसंशयम् ॥ २६ ॥&lt;br&gt;&#xA;कद्रूरुवाच&lt;br&gt;&#xA;अमृतं देवलोकात्त्वं बलादानीय मे सुतान् ।&lt;br&gt;&#xA;समर्पय सुताद्याशु मातरं मोचयाबलाम् ॥ २७ ॥&lt;br&gt;&#xA;व्यास उवाच&lt;br&gt;&#xA;इत्युक्तः प्रययौ शीघ्रमिन्द्रलोकं महाबलः ।&lt;br&gt;&#xA;कृत्वा युद्धं जहाराशु सुधाकुम्भं खगोत्तमः ॥ २८ ॥&#xA;समानीयामृतं मात्रे वैनतेयः समर्पयत् ।&lt;br&gt;&#xA;मोचिता विनता तेन दासीभावादसंशयम् ॥ २९ ॥&lt;br&gt;&#xA;अमृतं सञ्जहारेन्द्रः स्नातुं सर्पा यदा गताः ।&lt;br&gt;&#xA;दासीभावाद्विनिर्मुक्ता विनता विपतेर्बलात् ॥ ३० ॥&lt;br&gt;&#xA;तत्रास्तीर्णाः कुशास्तैस्तु लीढाः पन्नगनामकैः ।&lt;br&gt;&#xA;द्विजिह्वास्ते सुसम्पन्नाः कुशाग्रस्पर्शमात्रतः ॥ ३१ ॥&lt;br&gt;&#xA;मात्रा शप्ताश्च ये नागा वासुकिप्रमुखाः शुचा ।&lt;br&gt;&#xA;ब्रह्माणं शरणं गत्वा ते होचुः शापजं भयम् ॥ ३२ ॥&lt;br&gt;&#xA;तानाह भगवान्ब्रह्मा जरत्कारुर्महामुनिः ।&lt;br&gt;&#xA;वासुकेर्भगिनीं तस्मै अर्पयध्वं सनामिकाम् ॥ ३३ ॥&lt;br&gt;&#xA;तस्यां यो जायते पुत्रः स वस्त्राता भविष्यति ।&lt;br&gt;&#xA;आस्तीक इति नामासौ भविता नात्र संशयः ॥ ३४ ॥&lt;br&gt;&#xA;वासुकिस्तु तदाकर्ण्य वचनं ब्रह्मणः शिवम् ।&lt;br&gt;&#xA;वनं गत्वा सुतां तस्मै ददौ विनयपूर्वकम् ॥ ३५ ॥&lt;br&gt;&#xA;सनामां तां मुनिर्ज्ञात्वा जरत्कारुरुवाच तम् ।&lt;br&gt;&#xA;अप्रियं मे यदा कुर्यात्तदा तां सन्त्यजाम्यहम् ॥ ३६ ॥&lt;br&gt;&#xA;वाग्बन्धं तादृशं कृत्वा मुनिर्जग्राह तां स्वयम् ।&lt;br&gt;&#xA;दत्त्वा च वासुकिः कामं भवनं स्वं जगाम ह ॥ ३७ ॥&lt;br&gt;&#xA;कृत्वा पर्णकुटीं शुभ्रां जरत्कारुर्महावने ।&lt;br&gt;&#xA;तया सह सुखं प्राप रममाणः परन्तप ॥ ३८ ॥&lt;br&gt;&#xA;एकदा भोजनं कृत्वा सुप्तोऽसौ मुनिसत्तमः ।&lt;br&gt;&#xA;भगिनी वासुकेस्तत्र संस्थिता वरवर्णिनी ॥ ३९ ॥&lt;br&gt;&#xA;न सम्बोधयितव्योऽहं त्वया कान्ते कथञ्चन ।&lt;br&gt;&#xA;इत्युक्त्वा तु गतो निद्रां मुनिस्तां सुदतीं तदा ॥ ४० ॥&lt;br&gt;&#xA;रविरस्तगिरिं प्राप्तः सन्ध्याकाल उपस्थिते ।&lt;br&gt;&#xA;किं करोमि न मे शान्तिस्त्यजेन्मां बोधितः पुनः ॥ ४१ ॥&lt;br&gt;&#xA;धर्मलोपभयाद्‌भीता जरत्कारुरचिन्तयत् ।&lt;br&gt;&#xA;नोचेत्प्रबोथयाम्येनं सन्ध्याकालो वृथा व्रजेत् ॥ ४२ ॥&lt;br&gt;&#xA;धर्मनाशाद्वरं त्यागस्तथापि मरणं ध्रुवम् ।&lt;br&gt;&#xA;धर्महानिर्नराणां हि नरकाय भवेत्पुनः ॥ ४३ ॥&lt;br&gt;&#xA;इति सञ्चिन्त्य सा बाला तं मुनिं प्रत्यबोधयत् ।&lt;br&gt;&#xA;सन्ध्याकालोऽपि सञ्जात उत्तिष्ठोत्तिष्ठसुव्रत ॥ ४४ ॥&lt;br&gt;&#xA;उत्थितोऽसौ मुनिः कोपात्तामुवाच व्रजाम्यहम् ।&lt;br&gt;&#xA;त्वं तु भ्रातृगृहं याहि निद्राविच्छेदकारिणी ॥ ४५ ॥&lt;br&gt;&#xA;वेपमानाब्रवीद्वाक्यमित्युक्ता मुनिना तदा ।&lt;br&gt;&#xA;भ्रात्रा दत्ता यदर्थं तत्कथं स्यादमितप्रभ ॥ ४६ ॥&lt;br&gt;&#xA;मुनिः प्राह जरत्कारुं तदस्तीति निराकुलः ।&lt;br&gt;&#xA;गता सा मुनिना त्यक्ता वासुकेः सदनं तदा ॥ ४७ ॥&lt;br&gt;&#xA;पृष्टा भ्रात्राब्रवीद्वाक्यं यथोक्तं पतिना तदा ।&lt;br&gt;&#xA;अस्तीत्युक्त्वा च हित्वा मां गतोऽसौ मुनिसत्तमः ॥ ४८ ॥&lt;br&gt;&#xA;वासुकिस्तु तदाकर्ण्य सत्यावाङ्‌मुनिरित्युत ।&lt;br&gt;&#xA;विश्वासं च परं कृत्वा भगिनीं तां समाश्रयत् ॥ ४९ ॥&lt;br&gt;&#xA;ततः कालेन कियता जातोऽसौ मुनिबालकः ।&lt;br&gt;&#xA;आस्तीक इति नामासौ विख्यातः कुरुसत्तम ॥ ५० ॥&lt;br&gt;&#xA;तेनायं रक्षितो यज्ञस्तव पार्थिवसत्तम ।&lt;br&gt;&#xA;मातृपक्षस्य रक्षार्थं मुनिना भावितात्मना ॥ ५१ ॥&lt;br&gt;&#xA;भव्यं कृतं महाराज मानितोऽयं त्वया मुनिः ।&lt;br&gt;&#xA;यायावरकुलोत्पनो वासुकेर्भगिनीसुतः ॥ ५२ ॥&lt;br&gt;&#xA;स्वस्ति तेऽस्तु महाबाहो भारतं सकलं श्रुतम् ।&lt;br&gt;&#xA;दानानि बहु दत्तानि पूजिता मुनयस्तथा ॥ ५३ ॥&lt;br&gt;&#xA;कृतेन सुकृतेनापि न पिता स्वर्गतिं गतः ।&lt;br&gt;&#xA;पावितं न कुलं कृत्स्नं त्वया भूपतिसत्तम ॥ ५४ ॥&lt;br&gt;&#xA;देव्याश्चायतनं भूप विस्तीर्णं कुरु भक्तितः ।&lt;br&gt;&#xA;येन वै सकला सिद्धिस्तव स्याज्जनमेजय ॥ ५५ ॥&lt;br&gt;&#xA;पूजिता परया भक्त्या शिवा सकलदा सदा ।&lt;br&gt;&#xA;कुलवृद्धिं करोत्येव राज्यं च सुस्थिरं सदा ॥ ५६ ॥&lt;br&gt;&#xA;देवीमखं विधानेन कृत्वा पार्थिवसत्तम ।&lt;br&gt;&#xA;श्रीमद्‌भागवतं नाम पुराणं परमं शृणु ॥ ५७ ॥&lt;br&gt;&#xA;त्वामहं श्रावयिष्यामि कथां परमपावनीम् ।&lt;br&gt;&#xA;संसारतारिणीं दिव्यां नानारससमाहृताम् ॥ ५८ ॥&lt;br&gt;&#xA;न श्रोतव्यं परं चास्मात्पुराणाद्विद्यते भुवि ।&lt;br&gt;&#xA;नाराध्यं विद्यते राजन्देवीपादाम्बुजादृते ॥ ५९ ॥&lt;br&gt;&#xA;ते सभाग्याः कृतप्रज्ञा धन्यास्ते नृपसत्तम ।&lt;br&gt;&#xA;येषां चित्ते सदा देवी वसति प्रेमसङ्कुले ॥ ६० ॥&lt;br&gt;&#xA;सुदुःखितास्ते दृश्यन्ते भुवि भारत भारते ।&lt;br&gt;&#xA;नाराधिता महामाया यैर्जनैश्च सदाम्बिका ॥ ६१ ॥&lt;br&gt;&#xA;ब्रह्मादयः सुराः सर्वे यदाराधनतत्पराः ।&lt;br&gt;&#xA;वर्तन्ते सर्वदा राजंस्तां न सेवेत को जनः ॥ ६२ ॥&lt;br&gt;&#xA;य इदं शृणुयान्नित्यं सर्वान्कामानवाप्नुयात् ।&lt;br&gt;&#xA;भगवत्या समाख्यातं विष्णवे यदनुत्तमम् ॥ ६३ ॥&lt;br&gt;&#xA;तेन श्रुतेन ते राजंश्चित्ते शान्तिर्भविष्यति ।&lt;br&gt;&#xA;पितॄणां चाक्षयः स्वर्गः पुराणश्रवणाद्‌भवेत् ॥ ६४ ॥&lt;br&gt;&#xA;इति श्रीमद्देवीभागवते महापुराणेऽष्टादशसाहस्र्यां संहितायां&lt;br&gt;&#xA;द्वितीयस्कन्धे श्रोतृप्रवक्तृप्रसङ्गो नाम द्वादशोऽध्यायः ॥ १२ ॥&lt;/p&gt;</description>
    </item>
  </channel>
</rss>
