+++
title = "००६ अन्तःपुरवर्णनम्"
title_english = "006 Inside the palace"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-006-Inside_the_palace.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/5_sundarakANDam/02-rAvaNa-gRham/006_antaHpuravarNanam.md">
<details><summary><h3>IITK ...{Loading}...</h3></summary>

Hanuman enters the palace of Ravana -- description of the palace



#### श्लोकः
##### मूलम्
स निकामं विमानेषु निषण्णः कामरूपधृत्।  
विचचार पुनर्लङ्कां लाघवेन समन्वितः॥5.6.1॥

##### शब्दार्थः
कामरूपधृत् who could assume any form, सः that (Hanuman), विमानेषु in the tall mansions, निकामम् freely, निषण्णः sad, पुनः again, लाघवेन rapidly, समन्वितः endowed with strength, लङ्काम् Lanka, विचचार started ranging

##### आङ्ग्लानुवादः
The mighty Hanuman, who could assume any form at will, not finding Sita in the tall mansions, again started rapidly ranging in Lanka.



#### श्लोकः
##### मूलम्
आससादाथ लक्ष्मीवान्राक्षसेन्द्रनिवेशनम्।  
प्राकारेणार्कवर्णेन भास्वरेणाभिसम्वृतम्॥5.6.2॥

##### शब्दार्थः
अथ then, लक्ष्मीवान् prosperous, अर्कवर्णेन red in colour, भास्वरेण dazzling like the midday Sun, प्राकारेण by the boundary wall, अभिसम्वृतम् enclosed, राक्षसेन्द्रनिवेशनम् the residence of the lord of demons, आससाद reached

##### आङ्ग्लानुवादः
Then he reached the residence of the lord of demons enclosed by a red colour compound wall dazzling like the midday Sun.



#### श्लोकः
##### मूलम्
रक्षितं राक्षसैर्घोरैः सिंहैरिव महद्वनम्।  
समीक्षमाणो भवनं चकाशे कपिकुञ्जरः॥5.6.3॥

##### शब्दार्थः
सिंहैः by lions, महावनमिव like a thick forest, भीमैः by fearful, राक्षसैः by demons, रक्षितम् protected, भवनम् mansion, समीक्षमाणः observing, कपिकुञ्जरः elephant among vanaras, चकाशे looked bright

##### आङ्ग्लानुवादः
The elephant among vanaras (Hanuman), scanned the mansion defended by dreadful demons like a forest protected by lions.



#### श्लोकः
##### मूलम्
रूप्यकोपहितै श्चित्रैस्तोरणैर्हेमभूषितैः।  
विचित्राभिश्च कक्ष्याभिर्द्वारैश्च रुचिरैर्वृतम्॥5.6.4॥

##### शब्दार्थः
रूप्यकोपहितैः those inlaid with silver, चित्रैः by wonderful, हेमभूषितैः decorated with gold, तोरणैः archways, विचित्राभिः with colourful, कक्ष्याभिः with apartments, रुचिरैः with beauteous, द्वारैश्च with entrances, वृतम् surrounded by

##### आङ्ग्लानुवादः
He saw beautiful silver archways decorated with gold, colourful inner apartments with beauteous entrances.



#### श्लोकः
##### मूलम्
गजास्थितैर्महामात्रैः शूरैश्च विगतश्रमैः।  
उपस्थितमसंहार्यैः र्हयैः स्यन्दनयायिभिः॥5.6.5॥

##### शब्दार्थः
गजास्थितैः mounted on elephants, शूरैः by drivers, विगतश्रमैः unwearied, महामात्रैः great, असंहार्यैः irresistible, हयैः with horses, स्यन्दनयायिभिः  chariotriders, उपस्थितम् kept ready

##### आङ्ग्लानुवादः
(He saw) archways guarded by riders mounted on majestic elephants and unwearied riders of chariots drawn by horses of irresistible speed kept ready.



#### श्लोकः
##### मूलम्
सिंहव्याघ्रतनुत्राणैर्दान्तकाञ्चनराजतैः।  
घोषवद्भिर्विचित्रैश्च सदा विचरितं रथैः॥5.6.6॥

##### शब्दार्थः
सिंहव्याघ्रतनुत्राणैः covered with skins of lions and tigers, दान्तकाञ्चनराजतैः encrusted with images of ivory, gold and silver, घोषवद्भिः ringing, विचित्रैः by wonderful, रथैः with chariots, सदा allover, विचरितम् moving about

##### आङ्ग्लानुवादः
There were wonderful chariots covered with skins of lions and tigers, encrusted with ivory, gold and silver with ringing bells moving about.



#### श्लोकः
##### मूलम्
बहुरत्नसमाकीर्णं परार्थ्यसनभाजनम्।  
महारथसमावासं महारथमहास्वनम्॥5.6.7॥

##### शब्दार्थः
बहुरत्नसमाकीर्णम् with many precious gems, परार्थ्यासनभाजनम् with excellent seats and vessels, महारथसमावासम् having halting places for big  chariots, महारथमहास्वनम् filled with deep sounds of great charioteers.

##### आङ्ग्लानुवादः
The palace was embellished with excellent seats and vessels with many precious gems. There were spacious places to accommodate big chariorts filled with shouts of great charioteers.



#### श्लोकः
##### मूलम्
दृश्यैश्च परमोदारैस्तैस्तैश्च मृगपक्षिभिः।  
विविधै र्बहुसाहस्रैः परिपूर्णं समन्ततः॥5.6.8॥

##### शब्दार्थः
दृश्यैः beautiful, परमोदारैः pleasing, विविधैः of many kinds, बहुसाहस्रैः in many thousands, तैस्स्सैः by different, मृगपक्षिभिः with beasts and birds, समन्ततः all over, परिपूर्णम् filled

##### आङ्ग्लानुवादः
It was pleasing with several kinds of beautiful beasts in their thousands all over.



#### श्लोकः
##### मूलम्
विनीतैरन्तपालैश्च रक्षोभिश्च सुरक्षितम्।  
मुख्याभिश्च वरस्त्रीभिः परिपूर्णं समन्ततः॥5.6.9॥

##### शब्दार्थः
विनीतैः by disciplined, अन्तपालैः by guards, रक्षोभिः by demons, सुरक्षितम् well guarded, मुख्याभिः important, वरस्त्रीभिः by beautiful shedemons, समन्ततः everywhere, परिपूर्णम् filled

##### आङ्ग्लानुवादः
The place was full of beautful women, carefully protected by disciplined guards as well as demons.



#### श्लोकः
##### मूलम्
मुदितप्रमदारत्नं राक्षसेन्द्रनिवेशनम्।  
वराभरणसंह्रादैः समुद्रस्वनन्निस्वनम्॥5.6.10॥

##### शब्दार्थः
मुदितप्रमदारत्नम् jewels of joyous women, राक्षसेन्द्रनिवेशनम् the residence of the lord of demons, वराभरणसंह्रादैः by the jingling of ornaments and accessories, समुद्रस्वनन्निस्वनम् like the sound of the sea.

##### आङ्ग्लानुवादः
Full of the jewels of joyous women, the residence of the lord of demons reverberated with the jingling of their ornaments and accessories like the sound of the sea.



#### श्लोकः
##### मूलम्
तद्राजगुणसम्पन्नं मुख्यैश्चागुरुचन्दनैः।  
महाजनैः समाकीर्णां सिंहैरिव महद्वनम्॥5.6.11॥

##### शब्दार्थः
राजगुणसम्पन्नम् endowed with royal traits, मुख्यैः with eminent demons, अगुरुचन्दनैः with the fragrance of agaru and sandal, सिंहैः by lions, महत् वनमिव like a huge forest, महाजनैः by great people, समाकीर्णम् full.

##### आङ्ग्लानुवादः
The place was full of eminent demons with royal traits like a dense forest infested with lions. It carried the fragrance of agaru and sandal of good quality.



#### श्लोकः
##### मूलम्
भेरीमृदङ्गाभिरुतं शङ्खघोषनिनादितम्।  
नित्यार्चितं पर्वहुतं पूजितं राक्षसैः सदा॥5.6.12॥

##### शब्दार्थः
भेरीमृदङ्गाभिरुतम् filled with the sounds of trumpets, mridangam and conches and percussion, शङ्खघोषनिनादितम् echoed with sounds of conches, नित्यार्चितम् daily worshipped, पर्वहुतम् with sacrifices performed on new and fullmoon days, सदा ever, राक्षसैःby demons, पूजितम् worshipped

##### आङ्ग्लानुवादः
Reverberating with the sounds of trumpets, mridangam and conches, there the demons daily performed worships and sacrifices on new and fullmoon days.



#### श्लोकः
##### मूलम्
समुद्रमिव गम्भीरं समुद्रमिव निस्स्वनम्।  
महात्मनो महाद्वेश्म महारत्नपरिच्छदम्॥5.6.13॥  
महारत्नसमाकीर्णं ददर्श स महाकपिः।

##### शब्दार्थः
समुद्रमिव resembling the sea, गम्भीरम् deep, निस्स्वनम् sound, समुद्रमिव sealike, महारत्न परिच्छदम् gemstudded ornaments, महारत्न समाकीर्णम् full of precious gems, महात्मनः of the great self, महत् great, वेश्म residence, सः that(Hanuman), महाकपिः the great vanara, ददर्श saw

##### आङ्ग्लानुवादः
The place produced deep sounds like the sea. Those mighty ogres wore gemstudded ornaments. The great vanara saw the residence of the great self, Ravana rich with precious gems.



#### श्लोकः
##### मूलम्
विराजमानं वपुषा गजाश्वरथसङ्कुलम्॥5.6.14॥  
लङ्काभरणमित्येव सोऽमन्यत महाकपिः।  
चचार हनुमांस्तत्र रावणस्य समीपतः॥5.6.15॥

##### शब्दार्थः
वपुषा in appearance, विराजमानम् was present, गजाश्वरथसङ्कुलम् full of elephants, horses and chariots, लङ्काभरणम् इत्येव considered the very jewel of Lanka, सः that, महाकपिःgreat vanara, अमन्यत thought, हनुमान् Hanuman, तत्र there, रावणस्य Ravana's, समीपतः near by, चचार moved

##### आङ्ग्लानुवादः
Hanuman, the great monkey, saw the royal mansion looking brilliant with elephants, horses and chariots. He thought that the palace was the very ornament of Lanka. He moved unnoticed into the close quarters of Ravana.



#### श्लोकः
##### मूलम्
गृहाद्गृहं राक्षसानामुद्यानानि च वानरः।  
वीक्षमाणोऽह्यसंत्रस्तः प्रासादांश्च चचार सः॥5.6.16॥

##### शब्दार्थः
राक्षसानाम् of the demons', गृहात् गृहम् from one house to the other, उद्यानानि च and pleasure gardens, वानरः vanara, वीक्षमाणः observing, असंत्रस्तः undaunted, प्रासादांश्च and the mansions, चचार ranged

##### आङ्ग्लानुवादः
Hanuman ranged undaunted from one mansion to another including the pleasure gardens.



#### श्लोकः
##### मूलम्
अवप्लुत्य महावेगः प्रहस्तस्य निवेशनम्।  
ततोऽन्यत्पुप्लुवे वेश्म महापार्श्वस्य वीर्यवान्॥5.6.17॥

##### शब्दार्थः
महावीर्यः mighty, महावेगः of great speed, प्रहस्तस्य Prahasta's, निवेशनम् house, अवप्लुत्य jumping from there, ततः then, महापार्श्वस्य Mahaparshva, अन्यत्  other, वेश्म houses, पुप्लुवे leaped

##### आङ्ग्लानुवादः
Courageous and swift, Hanuman sprang from Prahasta's house to Mahaparshva's, and so on.



#### श्लोकः
##### मूलम्
अथ मेघप्रतीकाशं कुम्भकर्णनिवेशनम्।  
विभीषणस्य च तदा पुप्लुवे स महाकपिः॥5.6.18॥

##### शब्दार्थः
अथ and then, सः that, महाकपिः great vanara, मेघप्रतीकाशाम् appearing like a cloud, कुम्भकर्णनिवेशनम् the residence of Kumbhakarna, तदा then, विभीषणस्य Vibhisana's, पुप्लुवे leaped

##### आङ्ग्लानुवादः
Then the great vanara leaped from the residence of Kumbhakarna which looked like a cloud to Vibhishana's.



#### श्लोकः
##### मूलम्
महोदरस्य च गृहं विरूपाक्षस्य चैव हि।  
विद्युज्जिह्वस्य भवनं विद्युन्मालेस्तथैव च॥5.6.19॥  
वज्रदंष्ट्रस्य च तथा पुप्लुवे स महाकपिः।

##### शब्दार्थः
सः that, महाकपिः great vanara, महोदरस्य Mahodara's, गृहं च home also, विरूपाक्षस्य चैव हि Virupaksha's home also, विद्युज्जिह्वस्य Vidyujjihva's, तथैव च likewise, विद्युन्मालेः Vidyunmali's, तथैव likewise, वज्रदंष्ट्रस्य Vajradanstra's, भवनम् mansion, पुप्लुवे leaped

##### आङ्ग्लानुवादः
The great vanara leaped from Mahodara's to Virupaksha's, from Vidyujjihva's to Vidyunmali and then to Vajradanstra's.



#### श्लोकः
##### मूलम्
शुकस्य च महातेजाः सारणस्य च धीमतः॥5.6.20॥  
तथा चेन्द्रजितो वेश्म जगाम हरियूथपः।

##### शब्दार्थः
महातेजाः brilliant one, हरियूथपः leader of monkeys, शुकस्य Suka's, धीमतः of the intelligent, सारणस्य Sarana's, तथा similarly, इन्द्रजितः Indrajit's , वेश्म residence, जगाम went

##### आङ्ग्लानुवादः
The brilliant leader of monkeys bounded to the house of Suka, to the clever Sarana's and to Indrajit's.



#### श्लोकः
##### मूलम्
जम्बुमालेः सुमालेश्च जगाम हरिसत्तमः॥5.6.21॥  
रश्मिकेतोश्च भवनं सूर्यकेतोस्तथैव च।  
वज्रकायस्य च तथा पुप्लुवे स महाकपिः॥5.6.22॥

##### शब्दार्थः
हरिसत्तमः the goble vanara, जम्बुमालेः Jambumali's, सुमालेश्च and Sumaali's, जगाम reached, सः he, महाकपिः great monkey, रमशिकेतोः Rashmiketu's, तथैव च and so also, सूर्यकेतोः Suryaketu's, तथा likewise, वज्रकायस्य Vajrakaya's, भवनम् mansion, पुप्लुवे jumped over

##### आङ्ग्लानुवादः
The noble vanara jumped from Jambumali's to Sumali's and from  Rashmiketu's, Suryaketu's and to Vajrakaya's residence.



#### श्लोकः
##### मूलम्
धूम्राक्षस्य च सम्पातेर्भवनं मारुतात्मजः।  
विद्युद्रूपस्य भीमस्य घनस्य विघनस्य च॥5.6.23॥  
शुकनासस्य वक्रस्य शठस्य विकटस्य च।  
ब्रह्मकर्णस्य दंष्ट्रस्य रोमशस्य च रक्षसः॥5.6.24॥  
युद्धोन्मत्तस्य मत्तस्य ध्वजग्रीवस्य नादिनः।  
विद्युज्जिह्वेन्द्रजिह्वानां तथा हस्तिमुखस्य च॥5.6.25॥  
करालस्य पिशाचस्य शोणिताक्षस्य चैव हि।

##### शब्दार्थः
मारुतात्मजः son of the Windgod (Hanuman), धूम्राक्षस्य Dhumraksha's, सम्पातेः Sampati's, विद्युद्रूपस्य Vidyudrupa's, भीमस्य Bhima's, घनस्य Ghana's, विघनस्य च Vighana's, शुकनासस्य Shukanasa's, वक्रस्य Vakra's, शठस्य Shatha's, विकटस्य च and Vikata's, ब्रह्मकर्णस्य Brahmakarna's, दंष्ट्रस्य Damshtra's, रोमशस्य Romasa's, रक्षसः of the demons, युद्धोन्मत्तस्य Yuddhonmatta's, मत्तस्य Matta's, ध्वजग्रीवस्य Dhvajagriva's, नादिनः Nadi's, विद्युज्जिह्वेन्द्रजिह्वानाम् of Vidyujjihva's and Indrajihva's, तथा similarly, हस्तिमुखस्य च, Hastimukha's करालस्य Karala's, पिशाचस्य Pisacha's, शोणिताक्षस्य चैव Sonitaksha's also, हि indeed,

##### आङ्ग्लानुवादः
Hanuman jumped the houses of Dhumraksha, Sampati, Vidyudrupa, Bhima, Ghana and Vighana, Sukanasa, Vakra, Shatha, Vikata, Brahmakarna, Damshtra Romasa, Yuddhonmatta, Matta, Dhvajagriva, Nadi, Vidyujjihva and Indrajihva Hastimukha, Karala, Pisacha and Sonitaksha.



#### श्लोकः
##### मूलम्
भवनम् क्रममाणः णोऽसौ हनुमान्मारुतात्मजः॥5.6.26॥  
तेषु तेषु महार्हेषु भवनेषु महायशाः।  
तेषामृद्धिमतामृद्धिं ददर्श स महाकपिः॥5.6.27॥

##### शब्दार्थः
मारुतात्मजः son of the Windgod, महायशाः illustrious, महाकपिः great monkey, सः हनुमान् Hanuman, महार्हेषु in lofty places, तेषु तेषु in several places, भवनेषु in mansions, क्रमेणैव in order, क्रममाणः while he was advancing, ऋद्धिमताम् of the wealthy ones, तेषाम् their, ऋद्धिम् wealth, ददर्श saw

##### आङ्ग्लानुवादः
The illustrious son of the Windgod jumped from house to house in an order and saw the wealth of the wealthy in the lofty mansions.



#### श्लोकः
##### मूलम्
सर्वेषां समतिक्रम्य भवनानि समन्ततः।  
आससादाथ लक्ष्मीवान् राक्षसेद्रनिवेशनम्॥5.6.28॥

##### शब्दार्थः
लक्ष्मीवान् the lucky, समन्ततः all over, सर्वेषाम् of all, भवनानि mansions, समतिक्रम्य passing, अथ then, राक्षसेन्द्रनिवेशनम् residence of lord of demons, आससाद reached

##### आङ्ग्लानुवादः
Passing all the mansions, the lucky Hanuman reached the residence of the demon king, Ravana.



#### श्लोकः
##### मूलम्
रावणस्योपशायिन्यो ददर्श हरिसत्तमः।  
विचरन्हरिशार्दूलो राक्षसीर्विकृतेक्षणाः॥5.6.29॥  
शूलमुद्गरहस्ताश्च शक्तितोमरधारिणीः।

##### शब्दार्थः
हरिशार्दूलःtiger among vanaras, हरिसत्तमः noble vanara, विचरन् while moving about, रावणस्य Ravana's, उपशायिन्यः close by his bed, विकृतेक्षणाः of hideous eyes, शूलमुद्गरहस्ताश्च holding tridents and hammers, शक्तितोमरधारिणीः holding powerful javelines and iron cudgels, राक्षसीः rakshasas, ददर्श saw

##### आङ्ग्लानुवादः
The heroic and powerful vanara saw at Ravana's residence demonesses with hideous eyes guarding the bed and an army of demons holding tridents, hammers, powerful javelins and iron cudgels.



#### श्लोकः
##### मूलम्
ददर्श विविधान् गुल्मान् तस्य रक्षःपतेर्गृहे॥5.6.30॥  
राक्षसांश्च महाकायान्नानाप्रहरणोद्यतान्।

##### शब्दार्थः
तस्य his, रक्षः पतेः demon king, गृहे at home, विविधान् several, गुल्मान् army troops, महाकायान् large, नानाप्रहरणोद्यतान् ready with different kinds of weapons, राक्षसांश्च demons also, ददर्श saw

##### आङ्ग्लानुवादः
At his (Ravana's) residence, Hanuman also noticed troops of huge demons ready with different kinds of weapons.



#### श्लोकः
##### मूलम्
रक्तान् श्वेतान् सितांश्चैव हरींश्चापि महाजवान्॥5.6.31॥  
कुलीनान् रूपसम्पन्नान् गजान्परगजारुजान्।  
निष्ठितान् गजशिक्षयामैरावतसमान्युधि॥5.6.32॥  
निहन्त्रून् परसैन्यानां गृहे तस्मिन् ददर्श सः।  
क्षरतश्च यथा मेघान् स्रवतश्च यथा गिरीन्॥5.6.33॥  
मेघसन्ततिनिर्घोषान् दुर्धर्षान् समरे परैः।

##### शब्दार्थः
सः he, तस्मिन् in his, गृहे in the house, रक्तान् red, श्वेतान् white, सितांश्चैव pure white coloured, महाजवान् of good speed, हरींश्चापि horses also, कुलीनान् wellbred ones, रूपसम्पन्नान् goodlooking, परगजारुजान् those whch were not inferior to enemy's elephants, गजान् elephants, गजशिक्षयाम् in training elephants, निष्ठितान् exceedingly welltrained, ऐरावतसमान् equal to Airavata, युधि in battle, परसैन्यानाम् of enemy forces, निहन्त्रून् destroyers, क्षरतः  shedding, मेघान् यथा clouds like, स्रवतः pouring forth rut, गिरीन् यथा like mountains, मेघस्न्तिन्तिर्घोषान् trumpeting like a group of clouds, समरे in war, परैः by enemies, दुर्धर्षान् unassailable, गजान् elephants, ददर्श saw

##### आङ्ग्लानुवादः
He saw horses of high speed in red, white and cream colours. He saw beautiful, wellbred elephants, which were not inferior to the enemy's. They were welltrained and had proved equal to Airavata (Indra's elephant) in battles. Resembling the thundering clouds, they were unassailable to the enemy in war and were trumpeting like a cluster of clouds.



#### श्लोकः
##### मूलम्
सहस्रं वाहिनीस्तत्र जाम्बूनदपरिष्कृताः॥5.6.34॥  
हेमजालपरिच्छन्नास्तरुणादित्यसन्निभाः।  
ददर्श राक्षसेन्द्रस्य रावणस्य निवेशने॥5.6.35॥

##### शब्दार्थः
तत्र there, राक्षसेन्द्रस्य demon king's, रावणस्य Ravana's, निवेशने in the residence, जाम्बूनदपरिष्कृताः bedecked with the gold, हेमजालपरिच्छन्नाः  protected by the rays emerging from, तरुणादित्यसन्निभाः like the rising Sun, सहस्रम् thousands, वाहिनीः troops, ददर्श saw

##### आङ्ग्लानुवादः
He saw in the palace of Ravana, the demon king, thousands of troops adorned with gold, fully protected with armour of gold shining like the morning Sun.



#### श्लोकः
##### मूलम्
शिबिका विविधाकाराः स कपिर्मारुतात्मजः।  
लतागृहाणि चित्राणि चित्रशालागृहाणि च॥5.6.36॥  
क्रीडागृहाणि चान्यानि दारुपर्वतकानपि।  
कामस्य गृहकं रम्यं दिवागृहकमेव च॥5.6.37॥  
ददर्श राक्षसेन्द्रस्य रावणस्य निवेशने।

##### शब्दार्थः
मारुतात्मजः son of the Windgod, सः कपिः that monkey (Hanuman), राक्षसेन्द्रस्य of the lord of demons, रावणस्य Ravana's, निवेशने in the dwelling, विविधाकाराः of several foms, शिबिकाः palanquins, चित्राणि colourful, लतागृहाणि bowers, चित्रशालागृहाणि homes with picture galleries, अन्यानि and other, क्रीडागृहाणि sporting homes, दारुपर्वतकानपि hillocks made of wood, कामस्य for lovemaking (romance), गृहकम् home, रम्यम् delighting, दिवागृहकमेव च for daytime activities, ददर्श saw

##### आङ्ग्लानुवादः
The son of the Windgod saw at the palace of Ravana, the lord of demons, colourful palanquins of several kinds, bowers, picture galleries, spots for sporting, hillocks (artificial) made of wood, apartments for romance, for pleasures and day time activities.



#### श्लोकः
##### मूलम्
स मन्दरगिरिप्रख्यं मयूरस्थानसङ्कुलम्॥5.6.38॥  
ध्वजयष्टिभिराकीर्णं ददर्श भवनोत्तमम्।  
अनेकरत्नसङ्कीर्णं निधिजालं समन्ततः॥5.6.39॥  
धीरनिष्ठितकर्मान्तं गृहं भूतपतेरिव।

##### शब्दार्थः
सः he, मन्दरगिरिप्रख्यम् comaparable to mount Mandara, मयूरस्थानसङ्कुलम् places crowded with peacocks, ध्वजयष्टिभिः with flag staffs fixed, आकीर्णम् filled with, धीरनिष्ठितकर्मान्तम्  
built by skilled craftsmen with great care, भूतपतेः of Siva, the lord of all creatures, गृहमिव like home, भवनोत्तमम् magnificent mansion, समन्ततः every where, अनेकरत्नसङ्कीर्णम् full of gems, निधिजालम् treasure troves, ददर्श saw

##### आङ्ग्लानुवादः
Comparable to mount Mandara, it was crowded with peacocks, set with flag staffs fixed all over, magnificent mansions built by skilled craftsmen with great efforts, decked with gems of several kinds, rich with treasures comparable to Kailasa, the home of Siva, the Lord of all beings.



#### श्लोकः
##### मूलम्
अर्चिर्भिश्चापि रत्नानां तेजसा रावणस्य च॥5.6.40॥  
विरराजाथ तद्वेश्म रश्मिमानिव रश्मिभिः।

##### शब्दार्थः
तत् that, वेश्म place, रत्नानाम् of the gems, अर्चिर्भिश्चापि by the wonderful hues of gems, रावणस्य Ravana's, तेजसा च and with brightness, अथ there, रश्मिभिः with rays, रश्मिमानिव like the brightness of Sunrays, विरराज shone

##### आङ्ग्लानुवादः
The palace of Ravana looked splendid with gems of different hues and with Ravana's presence, it was shining like the radiant Sungod.



#### श्लोकः
##### मूलम्
जाम्बूनदमयान्येन शयनान्यासनानि च॥5.6.41॥  
भाजनानि च मुख्यानि ददर्श हरियूथपः।

##### शब्दार्थः
हरियूथपः vanara leader, जाम्बूनदमयान्येव made of Jambunada gold, शयनानि beds, आसनानि च seats, मुख्यानि chief, भाजनानि vessels, ददर्श saw

##### आङ्ग्लानुवादः
The leader of the vanaras saw there beds, seats and main vessels made of gold.



#### श्लोकः
##### मूलम्
मध्वासवकृतक्लेदं मणिभाजनसङ्कुलम्॥5.6.42॥  
मनोरममसंबाधं कुबेरभवनं यथा।  
नूपुराणां च घोषेण काञ्चीनां निनदेन च॥5.6.43॥  
मृदङ्तलघोषैश्च घोषवद्भिर्विनादितम्।  
प्रासादसङ्घातयुतं स्त्रीरत्नशतसङ्कुलम्॥5.6.44।  
सुव्यूढकक्ष्यं हनुमान् प्रविवेश महागृहाम्।

##### शब्दार्थः
ध्वासवकृतक्लेदम् drenched with liqour and other drinks, मणिभाजनसङ्कुलम् with gemencrusted vessels scattered all over, मनोरमम् very delightful, असम्बाधम् spacious, कुबेरभवनं यथा like the mansion of Kubera, नूपुराणाम् of anklets, घोषेण by the sound, काञ्चीनाम् of girdles, निनदेन with the sounds, घोषवद्भिः  filled with sounds of, मृदङ्गतल घोषैश्च with the sounds of drums, विनादितम् resonating, प्रासादसङ्घातयुतम् with rows of mansions, स्त्रीरत्नशतसङ्कुलम् filled with hundreds of exquisite women, सुव्यूढकक्ष्यम् with welllaid apartments, महागृहम् lofty palace, हनुमान् Hanuman, प्रविवेश entered

##### आङ्ग्लानुवादः
Hanuman entered the delightful, lofty palace comparable to Kubera's mansion. It was filled with vessels encrusted with gems scattered all over. The floor was drenched with liquor. It was resonating with sounds of golden anklets of women and of drums. The rows of mansions, lofty palaces with welllaid apartments were full of hundreds of exquisite women.  

#### समाप्तिः
 वाल्मीकीये श्रीमद्रामायणे आदिकाव्ये सुन्दरकाण्डे षष्ठस्सर्गः॥  
Thus ends the sixth sarga of Sundarakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/5_sundarakANDam/02-rAvaNa-gRham/006_antaHpuravarNanam.md">
<details><summary><h3>भूषणम् ...{Loading}...</h3></summary>



स निकामं विमानेषु विषण्णः कामरूपधृक् ।  

विचचार पुनर्लङ्कां लाघवेन समन्वितः  ॥  ५।६।१ ॥   

आससादाथ लक्ष्मीवान् राक्षसेन्द्रनिवेशनम् ।  

प्राकारेणार्कवर्णेन भास्वरेणाभिसंवृतम्  ॥  ५।६।२ ॥   

स निकाममित्यादि विमानेषु विषण्णः विमानेषु सीतामदृष्ट्वा विषण्ण इत्यर्थः
। लाघवेन वेगेन  ॥  ५।६।१,२ ॥   

  

रक्षितं राक्षसैर्घोरैः सिंहैरिव महद्वनम् ।  

समीक्षमाणो भवनं चकाशे कपिकुञ्जरः  ॥  ५।६।३ ॥   

रक्षितमिति । चकाशे जहर्षेत्यर्थः  ॥  ५।६।३ ॥   

  

रूप्यकोपहितैश्चित्रैस्तोरणैर्हेमभूषितैः ॥  

विचित्राभिश्च कक्ष्याभिर्द्वारैश्च रुचिरैर्वृतम्  ॥  ५।६।४ ॥   

गजास्थितैर्महामात्रैः शूरैश्च विगतश्रमैः ।  

उपस्थितमसंहार्यैर्हयैः स्यन्दनयायिभिः  ॥  ५।६।५ ॥   

रूप्येकेत्यादि । पूप्यकोपहितैः रजतनिर्मितैः । कक्ष्याभिः प्रकोष्ठैः।
असंहार्यैः अवध्यैः । स्यन्दनयायिभिः स्यन्दनवाहकैः  ॥  ५।६।४,५ ॥   

  

सिंहव्याघ्रतनुत्राणैर्दान्तकाञ्चनराजतैः ।  

घोषवद्भिर्विचित्रैश्च सदा विचरितं रथैः  ॥  ५।६।६ ॥   

बहुरत्नसमाकीर्णं परार्घ्यासनभाजनम् ।  

महारथसमावासं महारथमहास्वनम्  ॥  ५।६।७ ॥   

दृश्यैश्च परमोदारैस्तैस्तैश्च मृगपक्षिभिः ।  

विविधैर्बहुसाहस्रैः परिपूर्णं समन्ततः  ॥  ५।६।८ ॥   

सिंव्याघ्रतनुत्राणैः सिंहव्याघ्रचर्मपरिवृतैरित्यर्थः । महारथसमावासं
महारथानां रक्षसामाकरम् । महारथामहास्वनं महतां रथानां महान् स्वनः यस्मिन्
 ॥  ५।६।६८ ॥   

  

विनीतैरन्तपालैश्च रक्षोभिश्च सुरक्षितम् ।  

मुख्याभिश्च वरस्त्रीभिः परिपूर्णं समन्ततः  ॥  ५।६।९ ॥   

मुदितप्रमदारत्नं राक्षसेन्द्रनिवेशनम् ।  

वराभरणसंह्रादैः समुद्रस्वननिस्वनम्  ॥  ५।६।१० ॥   

अन्तपालैः बाह्यरक्षिभिः । राक्षसेन्द्रनिवेशननं राक्षसेन्द्रा
राक्षसश्रेष्ठाः निविशन्ते समीपे निवसन्त्यस्मिन्निति
राक्षसेन्द्रनिवेशनमित्यर्थः । अन्यथा वक्ष्यमाणवेश्मपदेन पुनरुक्तिः
स्यात् । संहादः शब्दः । समुद्रस्वनवन्निस्वनतीति समुद्रस्वननिस्वनम् ।
पचाद्यच्  ॥  ५।६।९,१० ॥   

  

तद्राजगुणसंपन्नं मुख्यैश्चागुरुचन्दनैः ।  

महाजनैः समाकीर्णं सिंहैरिव महद्वनम्  ॥  ५।६।११ ॥   

भेरीमृदङ्गाभिरुतं शङ्खघोषनिनादितम् ।  

नित्यार्चितं पर्वहुतं पूजितं राक्षसैः सदा  ॥  ५।६।१२ ॥   

तत् प्रसिद्धम् । राजगुणसंपन्नं राजोपचारैर्धूपादिभिः संपन्नम् ।
अगुरुचन्दनैरित्यत्रापि संपन्नमिति संबध्यते । पर्वसु हुतं होमो यस्मिन्
तत् पर्वहुतम्  ॥  ५।६।११,१२  ॥   

  

समुद्रमिव गम्भीरं समुद्रमिव निःस्वनम् ।  

महात्मनो महद्वेश्म महारत्नपरिच्छदम् ।  

महारत्नसमाकीर्णं ददर्श स महाकपिः  ॥  ५।६।१३ ॥   

विराजमानं वपुषा गजाश्वरथसङ्कुलम् ।  

लङ्काभरणमित्येव सो ऽमन्यत महाकपिः  ॥  ५।६।१४ ॥   

समुद्रमिव निःस्वनं निःशब्दम्, रावणभीत्या जनकोलाहलरहितमित्यर्थः ।
समुद्रस्वननिस्वनमिति तु बाह्यकक्ष्यापेक्षया  ॥  ५।६।१३,१४ ॥   

  

चचार हनुमांस्तत्र रावणस्य समीपतः  ॥  ५।६।१५ ॥   

गृहाद् गृहं राक्षसानामुद्यानानि च वानरः ।  

वीक्षमाणो ह्यसंत्रस्तः प्रासादांश्च चचार सः  ॥  ५।६।१६ ॥   

अवप्लुत्य महावेगः प्रहस्तस्य निवेशनम् ।  

ततो ऽन्यत् पुप्लुवे वेश्म महापार्श्वस्य वीर्यवान्  ॥  ४।६।१७ ॥   

अथ मेघप्रतीकाशं कुम्भकर्णनिवेशनम् ।  

विभीषणस्य च तदा पुप्लुवे स महाकपिः  ॥  ५।६।१८ ॥   

शुकस्य च महातेषाः सारणस्य च धीमतः ।  

तथा चेन्द्रजितो वेश्म जगाम हरियूथपः  ॥  ५।६।२० ॥   

जम्बुमालेः सुमालेश्च जगाम हरिसत्तमः ।  

रश्मिकेतोश्च भवनं सूर्यशत्रोस्तथैव च  ॥  ५।६।२१  ॥   

वज्रकायस्य च तथा पुप्लुवे स महाकपिः ।  

धूम्राक्षस्य च संपातेर्भवनं मारुतात्मजः  ॥  ५।६।२२  ॥   

चचारेति । रावणस्य रावणगृहस्य  ॥  ५।६।१५२२  ॥   

  

विद्युद्रूपस्य भीमस्य घनस्य विघनस्य च  ॥  ५।६।२३ ॥   

शुकनासस्य वक्रस्य शठस्य विकटस्य च ।  

ब्रह्मकर्णस्य दंष्ट्रस्य रोमशस्य च रक्षसः  ॥  ५।६।२४ ॥   

युद्धोन्मत्तस्य मत्तस्य ध्वजग्रीवस्य नादिनः ।  

विद्युज्जिह्वेन्द्रजिह्वानां तथा हस्तिमुखस्य च  ॥  ५।६।२५ ॥   

करालस्य पिशाचस्य शोणिताक्षस्य चैव हि ।  

क्रममाणः क्रमेणैव हनुमान् मारुतात्मजः  ॥  ५।६।२६ ॥   

तेषु तेषु महार्हेषु भवनेषु महायशाः ।  

तेषामृद्धिमतामृद्धिं ददर्श स महाकपिः  ॥  ५।६।२७ ॥   

सर्वेषां समतिक्रम्य भवनानि समन्ततः ।  

आससादाथ लक्ष्मीवान् राक्षसेन्द्रनिवेशनम्  ॥  ५।६।२८ ॥   

विद्युद्रूपपस्येत्यादि । विद्युज्जिह्वेन्द्रजिह्वानामिति बहुवचनं
तन्नाम्नां बहूनां सत्त्वात्  ॥  ५।६।२३२८ ॥   

  

रावणस्योपशायिन्यो ददर्श हरिसत्तमः ।  

विचरन् हरिशार्दूलो राक्षसीर्विकृतेक्षणाः ।  

शूलमुद्गरहस्ताश्च शक्तितोमरधारिणीः  ॥  ५।६।२९ ॥   

ददर्श विविधान् गुल्मांस्तस्य रक्षःपतेर्गृहे ।  

राक्षसांश्च महाकायान्नानाप्रहरणोद्यतान्  ॥  ५।६।३० ॥   

रावणस्येति । उपशायिन्यः पर्यायशायनीः । रावणे शयाने जाग्रतीरित्यर्थः  ॥ 
५।६।२९,३० ॥   

  

रक्तान् श्वेतान् सितांश्चैव हरींश्चापि महाजवान् ।  

कुलीनान् रूपसम्पन्नान् गजान् परगजारुजान्  ॥  ५।६।३१ ॥   

निष्ठितान् गजशिक्षायामैरावतसमान् युधि ।  

निहन्तृ़न् परसैन्यानां गहे तस्मिन् ददर्श सः  ॥  ५।६।३२  ॥   

क्षरतश्च यथा मेघान् स्रवतश्च यथा गिरीन् ।  

मेघस्तनितनिर्घोषान् दुर्धर्षान् समरे परैः  ॥  ५।६।३३ ॥   

सितान् बद्धान् । "षिञ् वन्धने" इत्यस्मात् क्तः । हरीन् अश्वान् ।
परगजानारुजन्ति पीडयन्तीति परगजारुजान् । क्षरतश्चेति श्लोकः
पूर्वोक्तगजविशेषकः । क्षरतः किंचिद्वर्षतःस्रवन्मदत्वे दृष्टान्तः ।
स्रवतः निर्झरिणः  ॥  ५।६।३१३३ ॥   

  

सहस्रं वाहिनीस्तत्र जाम्बूनदपरिष्कृताः ।  

हेमजालपरिच्छन्नास्तरुणादित्यसन्निभाः  ॥  ५।६।३४ ॥   

ददर्श राक्षसेन्द्रस्य रावणस्य निवेशने  ॥  ५।६।३५ ॥   

सहस्रमिति । वाहिनीः सेनाः, पदातीनित्यर्थः । जाम्बूनदं जम्बूनदीप्रभवं
स्वर्णम् । हेम केवलस्वर्णम्, उभयविधस्वर्णमयाभरणयुक्ता इत्यर्थः  ॥ 
५।६।३४,३५ ॥   

  

शिबिका विविधाकाराः स कपिर्मारुतात्मजः ।  

लतागृहाणि चित्राणि चित्रशाला गृहाणि च  ॥  ५।६।३६ ॥   

क्रीडागृहाणि चान्यानि दारुपर्वतकानपि ।  

कामस्य गृहकं रम्यं दिवागृहकमेव च ।  

ददर्श राक्षसेन्द्रस्य रावणस्य निवेशने  ॥  ५।६।३७ ॥   

शिबिका इत्यादि । दारुपर्वतकान् क्रीडापर्तकान् । कामस्य गृहकं रतिगृहम् ।
दिवागृहकं दिवाविनोदस्थानम् । रावणस्य निवेशने इति पाठः  ॥  ५।६।३६३७ ॥   

  

स मन्दरगिरिप्रख्यं मयूरस्थानसङ्कुलम् ।  

ध्वजयष्टिभिराकीर्णं ददर्श भवनोत्तमम्  ॥  ५।६।३८ ॥   

अनेकरत्नसङ्कीर्णं निधिजालं समन्तत ।  

धीरनिष्ठितकर्मान्तं गृहं भूतपतेरिव  ॥  ५।६।३९ ॥   

स इत्यादि । मयूरस्थानं क्रीडामयूरविश्रमस्थानम् । कपोतानामिव मयूराणामपि
स्थानानि शिलाभिः कल्प्यन्त इति प्रसिद्धम् । धीरनिष्ठितकर्मान्तं धीरैः
कृतकल्पकर्मकम् । भूतपतेः प्रमथाधिपस्य  ॥  ५।६।३८,३९ ॥   

  

अर्चिर्भिश्चापि रत्नानां तेजसा रावणस्य च ।  

विरराजाथ तद्वेश्म रश्मिमानिव रश्मिभिः  ॥  ५।६।४० ॥   

जाम्बूनदमयान्येव शयनान्यासनानि च ।  

भाजनानि च मुख्यानि ददर्श हरियूथपः  ॥  ५।६।४१  ॥   

अर्चिर्भिरिति । रश्मिमान् सूर्यः  ॥  ५।६।४०,४१ ॥   

  

मध्वासवकृतक्लेदं मणिभाजनसङ्कुलम् ।  

मनोरममसम्बाधं कुबेरभवनं यथा ।  

नूपुराणां च घोषेण काञ्चीनां निनदेन च  ॥  ५।६।४२ ॥   

मृदङ्गतलघोषैश्छ घोषवद्भिर्विनादितम् ।  

प्रासादसङ्घातयुतं स्त्रीरत्नशतसङ्कुलम्  ॥  ५।६।४३ ॥   

सुव्यूढकक्ष्यं हनुमान् प्रविवेश महागृहम्  ॥  ५।६।४४ ॥   

इत्यार्षे श्रीरामायणे वाल्मीकीये आदिकाव्ये श्रीमत्सुन्दरकाण्डे षष्ठः
सर्गः  ॥  ५।६ ॥   

मध्वसवकृतक्लेदं मघ्वासवैः मधुविकारमद्यैः कृतक्लेदं कृतसेकम् । घोषवद्भिः
नादवद्भिः । नादश्च दीर्घशब्दस्य विरामसमयसम्भवो ध्वनिः । व्यूढकक्ष्यं
विशालप्रकोष्ठम् । अस्मिन् सर्गे सार्द्धचतुश्चत्वारिंशच्छ्लोकाः  ॥ 
५।६।४२४४ ॥   

इति श्रीगोविन्दराजविरचिते श्रीरामायणभूषणे श्रृङ्गारतिलकाख्याने
सुन्दरकाण्डव्याख्याने षष्ठः सर्गः  ॥  ५।६ ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/5_sundarakANDam/02-rAvaNa-gRham/006_antaHpuravarNanam.md">
<details><summary><h3>शिरोमणी ...{Loading}...</h3></summary>



सीतान्वेषणमेव वर्णयन्नाह स इत्यादिभिः । लाघवेनातिवेगेन समन्वितः
कपिर्हनूमान् विमानेषु सप्तभूमिकप्रासादेषु विचरन् सन् निकामं यथेच्छं
लङ्कां विचचार  ॥  ५।६।१  ॥   

  

आससादेति । लक्ष्मीवान् अतिवीर्यसंपत्तिविशिष्टो हनुमान्
प्राकारेणाभिसंवृतं राक्षसेन्द्रनिवेशनमाससाद प्राप  ॥  ५।६।२  ॥   

  

रक्षितमिति । सिंहैर्महद्वनमिव राक्षसैः रक्षितं भवनं समीक्षमाणः
कपिकुञ्जरश्चकाशे  ॥  ५।६।३  ॥   

  

रूप्यकेति । रूप्यकेण रजतेन उपहतैर्लिखितैः चित्रैः हेमभूषितैः
तोरणैर्बहिर्द्वारैश्च रुचिरैः द्वारैरन्तर्द्वारैश्च कक्ष्याभिश्च आवृतम्
 ॥  ५।६।४  ॥   

  

गजेति । गजास्थितैः गजारूढैः महामात्रौ असंहार्यैः संहर्तुमशक्यैः शूरैश्च
स्यन्दनयायिभिः रथवाहकैर्हयैश्च उपस्थितं संप्राप्तम्  ॥  ५।६।५  ॥   

  

सिंहव्याघ्राः सिंहव्याघ्रचर्मनिर्मितानि तनुत्राणानि वर्माणि येषु तैः
दान्तकाञ्चनराजतीः दन्तादिमयीः प्रतिमाः संधारयद्भिरिति शेषः,
घोषवद्भिश्चित्रैः रथैः सदा विचरितं संप्राप्तम्  ॥  ५।६।६  ॥   

  

बहुरत्नसमाकीर्णं परार्ध्यासनैर्भूषितं महारथानाम् "एको दशसहस्राणि
योधयेद्यस्तु धन्विनाम् । शस्त्रशास्त्रप्रवीणश्च स महारथ उच्यते"
इत्यादावुक्तानां समावापः सदा स्थितिर्यस्मिन् अत एव महारथानां महासनानि
यस्मिन् तत्  ॥  ५।६।७  ॥   

परमोदारैः अतिमहद्भिः अत एव दृश्यैर्विविधैः अनेकप्रकारैः तैस्तैः
प्रसिद्धैः बहुसाहस्रैः मृगपक्षिभिः परिपूर्णम्  ॥  ५।६।८  ॥   

  

विनीतैः अन्तपालैर्बहिः स्थित्या रक्षकैः रक्षोभिः सुरक्षितं मुख्याभिः
प्रधानाभिर्वरस्त्रीभिः परिपूर्णम्  ॥  ५।६।९  ॥   

  

मुदितानि प्रमदारत्नानि श्रेष्ठप्रमदा यस्मिन् तत् राक्षसेन्द्राणां
निवेशनं प्रवेशो यस्मिन् वराभरणसंह्रादैः उत्तमभूषणनिःस्वनैः
समुद्रस्वनसदृशः निस्वनो यस्मिन् तत्  ॥  ५।६।१०  ॥   

  

तद्राजगुणसंपन्नं तैः प्रसिद्धैः राजगुणैः राजकीयपदार्थैः संपन्नं युक्तं
वरचन्दनैश्च संपन्नमिति शेषः, सिंहैर्महद्वनमिव महाजनसमाकीर्णम्  ॥  ५।६।११
 ॥   

  

भेरीमृदङ्गैः अभिरुतं शब्दितं पर्वसु सुतं सोमसवनं यस्मिन् तत् राक्षसैः
पूजितं कृतसंमार्जनादिकम्  ॥  ५।६।१२  ॥   

  

समुद्रमिव गम्भीरं महारत्नानि महारत्नमयाः परिच्छदाः अलङ्कारादयो यस्मिन्
 ॥  ५।६।१३  ॥   

  

महात्मनो रावणस्य वपुषा विराजमानं महत् विशालं महात्मनो वेश्म गृहं
महाकपिर्हनुमान् ददर्श । दशानामेकत्रान्वयः  ॥  ५।६।१४  ॥   

  

लङ्केति । तत्र तस्मिन्समये हनुमान् इतीदं गृहं लङ्काभरणममन्यत रावणस्य
समीपतो रावणभवनसमीपे चचार च  ॥  ५।६।१५  ॥   

  

गृहादिति । राक्षसानां गृहात् गृहं गृहान्तरं सर्वशः उद्यानानि च
प्रासादांश्च वीक्षमाणः असंत्रस्तः संत्रासरहितः हनूमान् चचार  ॥  ५।६।१६
 ॥   

  

अवप्लुत्येति । महावेगो हनूमान् प्रहस्तस्य तदभिधराक्षसस्य निवेशनं
गृहमवप्लुत्य ततो ऽन्यत् महापार्श्वस्य वेश्म पुप्लुवे  ॥  ५।६।१७  ॥   

  

अथेति । मेघप्रतीकाशं मेघसदृशम्  ॥  ५।६।१८  ॥   

  

महोदरस्येति । सार्धश्लोक एकान्वयी  ॥  ५।६।१९  ॥   

  

शुकस्येति । इन्द्रजितः मेघनादस्य वेश्म जगाम  ॥  ५।६।२०  ॥   

  

जाम्बुमालेरिति । अर्धं पृथक्  ॥  ५।६।२१  ॥   

  

रश्मीति  ॥  ५।६।२२  ॥   

  

धूम्रेति । क्रमेण धूम्राक्षादीनां भवनेषु प्लवमानो हनूमान् ऋद्धिमतां
तेषां राक्षसानां भवनानां वा ऋद्धिं ददर्श । श्लोकपञ्चकमेकान्वयि  ॥ 
५।६।२३२७  ॥   

  

सर्वेषामिति । सर्वेषां भवनानि समतिक्रम्य अथ पुनः
राक्षसेन्द्रनिवेशनमाससाद  ॥  ५।६।२८  ॥   

  

रावणस्येति । रावणस्य उपशायिन्यः उपशायिनीः समीपशयनशीलाः पर्यङ्करक्षिका
इत्यर्थः, राक्षसीः हरिसत्तमः हरयः सत्तमाः यस्य सः बहुमहावानराधीश
इत्यर्थः, हरिशार्दूलो ददर्श  ॥  ५।६।२९  ॥   

  

शूलेति । रक्षः पतेर्गृहे गुल्मान्राक्षसीसमूहान्ददर्श  ॥  ५।६।३०  ॥   

  

राक्षसानिति । सितान् बद्धान् रक्तान् श्वेतांश्च हरीन् अश्वांश्च
परगजारुजान् रिपुगजविनाशकान् अत एव परसैन्यानां निहन्तृ़न् क्षरतो वर्षतो
मेघानिव स्रवतः प्रस्रवतो गिरीन् यथाप्रस्रवं गिरिसदृशान् समरे
परैर्दुर्धषान् गजांश्च ददर्श । सार्धश्लोकत्रयमेकान्वयि  ॥  ५।६।३१३३  ॥   

  

सहस्रमिति । जाम्बूनदपरिष्कृताः सुवर्णभूषिताः सहस्रं बह्वीः वाहिनीः सेनाः
हेमजालैरपि छन्नाः सर्वतो भूषिता इत्यर्थः, तरुणादित्यसंनिभाः विविधाकाराः
शिबिकाश्च रावणस्य निवेशने कपिर्ददर्श । अर्धचतुष्टयमेकान्वयि  ॥  ५।६।३४,३५
 ॥   

  

लतेति । चित्राणि लतागृहाणि चित्रशालागृहाणि विचित्रशालारूपवेश्मानि च
दारुनिर्मिताः पर्वताः येषु तानि क्रीडागृहाणि च कामस्य गृहकं रतिवेश्म
दिवागृहकं दिवसविहारगृहं च रावणस्य निवेशने ददर्श । अर्धचतुष्टयमेकान्वयि
 ॥  ५।६।३६,३७ ॥   

  

स इति । स हनूमान् मन्दरतलप्रख्यं मन्दराचलतलसदृशं मयूरस्थानैः
क्रीडाहेतुकमयूरस्थितिभिः संकुलं व्याप्तं ध्वजयष्टिभिराकीर्णं व्याप्तं
भवनोत्तमं ददर्श  ॥  ५।६।३८  ॥   

  

अनन्तेति । अनन्तरत्नानां निचयो यस्मिन् निधिजालं निधिसमूहविशिष्टं धीरैः
निष्ठितम् अनुष्ठितकर्माङ्गं निधिरक्षकक्रियावयवो यस्मिन् भूतपतेर्बह्मणः
गृहमिव गृहसदृशं रत्नानाम् अर्चिर्भिः रावणस्य तेजसा च उपलक्षितं तद्वेश्म
रश्मिभिः किरणैः रश्मिमान् सूर्य इव विरराज । श्लोकद्वयमेकान्वयि  ॥ 
५।६।३९,४०  ॥   

  

जाम्बूनदेति । जाम्बूनदमयानि शयनादीनि ददर्श  ॥  ५।६।४१  ॥   

  

मध्वेति । मध्वासवाभ्यां कृतः क्लेदः आर्द्रत्वं यस्मिन् असंबाधं
संबाधारहितं विशालमित्यर्थः, कुबेरभवनं यथा कुबेरभवनसदृशं नूपुरघोषादिभिः
घोषवद्भिर्बाह्मान्तरैश्च विनादितं प्रासादसंघातैर्युतं संव्युढाः विशालाः
कक्ष्या यस्मिन् तत् महागृहं हनूमान् प्रविवेश । श्लोकत्रयमेकान्वयि  ॥ 
५।६।४२४४  ॥   

  

इति श्रीमद्वाल्मीकीयरामायणव्याख्याने रामायणशिरोमणौ सुन्दरकाण्डे षष्ठः
सर्गः  ॥  ५।६  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/5_sundarakANDam/02-rAvaNa-gRham/006_antaHpuravarNanam.md">
<details><summary><h3>तिलकम् ...{Loading}...</h3></summary>



विमानेषु सप्तभूमिप्रासादेषु । लाघवेन शैध्र्येण  ॥  ५।६।१  ॥   

  

राक्षसेन्द्रनिवेशनमाससाद  ॥  ५।६।२  ॥   

  

चकाशे चन्द्रसाहित्याद्व्यक्तान्वेषणक्रियो बभूवेत्यर्थः  ॥  ५।६।३  ॥   

  

रूप्यकं रजतं तेनोपहितैः शौभार्यं लिखितैः  ॥  ५।६।४  ॥   

  

गजास्थितैर्गजारूढैः । महामात्रैर्हस्तिपकैः उपस्थितं युक्तम्
असंहार्यैरप्रतिहतवैगैः, स्यन्दनययिभिः स्यन्दनवाहकैः
प्रशस्ताश्वैरित्यर्थः  ॥  ५।६।५  ॥   

  

सिंहव्याघ्रतनुत्राणत्वादिरथविशेषणम् । दन्तादिविकारा
दान्तादयस्तत्स्थप्रतिमास्ता धरद्भिरिति शेषः । घोषवत्त्वं किङ्किणीभिः  ॥ 
५।६।६  ॥   

  

महतां रथानामावापः स्थानं समन्ताद्यस्मिंस्तत् । महरथानाम् "एको दशसहस्राणि
योधयेद्यस्तु धन्विनाम् । शस्त्रशास्त्रप्रवीणश्च स महारथ उच्यते  ॥ "
इत्युक्तलक्षणमहारथानां महासनं सदा वासस्थानम्  ॥   

५।६।७  ॥   

दृश्यैर्दर्शनीयः अत एव परमोदारैरतिसुन्दरैः  ॥  ५।६।८  ॥   

  

अन्तपालैः पर्यन्तरक्षकैः  ॥  ५।६।९  ॥   

  

राक्षसेन्द्राणां महापार्श्वादीनां निवेशनानि यस्मिंस्तत् । भूषणशब्दैः
समुद्रस्वनसदृशनिःस्वनम्  ॥  ५।६।१०  ॥   

  

तद्राजगुणसंपन्नं तैः प्रसिद्धै राजभवनगुणैः छत्रचामरादिभिः संपन्नम् ।
वरचन्दनैश्च संपन्नमित्यनुकर्षः  ॥  ५।६।११  ॥   

  

पर्वसु सुतः सोमो यस्मिन्यज्ञार्थे तत्पर्वसुतम् । राक्षसैः सदा पूजितं
स्वपूजनीयदेवताकम्  ॥  ५।६।१२  ॥   

  

परिच्छदो ऽलङ्कारः । महात्मनो रावणस्य महद्वेश्म ददर्शेत्यन्वयः  ॥ 
५।६।१३,१४  ॥   

  

अमन्यत तद्रावणवेश्मेति शेषः । रावणस्य रावणभवनस्य
समीपतस्तत्प्राकारप्रदेशेषु  ॥  ५।६।१५  ॥   

  

गृहाद्गृहं राजवेश्म । महाप्राकारान्तर्वर्ति प्रधानरक्षसामेकस्य गृहादपरं
गृहमित्यर्थः  ॥  ५।६।१६  ॥   

  

अस्यैव प्रपञ्चः-- अवप्लुत्येत्यादि  ॥  ५।६।१७२४  ॥   

  

विद्युज्जिह्वद्विजिह्वानामिति बहुवचनमार्षम् । तयोरित्यर्थः
"विद्युज्जिह्वेन्द्रजिह्वानाम्" इति वा पाठान्तरम्  ॥  ५।६।२५२८  ॥   

  

उपशायिन्यः । "उपशायोपशायश्च पर्यायशयनार्थकाः" । पर्यायेण शयनस्थानरक्षिका
इत्यर्थ इत्याहुः  ॥  ५।६।२९  ॥   

  

गुल्मान्राक्षसीसमूहान्  ॥  ५।६।३०  ॥   

  

हरीनश्वान्  ॥  ५।६।३१  ॥   

  

परगजारुजाञ्शत्रुगजानारुजन्ति भञ्जयन्ति तान्  ॥  ५।६।३२,३३  ॥   

  

मेघस्तनितनिर्घोषत्वादिविशिष्टान्गजान्ददर्शेत्यन्वयः । सहस्रं
वाहिनीरनेकसेनाः  ॥  ५।६।३४  ॥   

  

हेमजालैरविच्छिन्नाः सर्वतो भूषिता इति शिबिकाविशेषणम्  ॥  ५।६।३५  ॥   

  

शिबिका ददर्शेत्यनुकर्षः । चित्रशालागृहाणि चित्रयुक्तशालावन्ति गृहाणि  ॥ 
५।६।३६  ॥   

  

दारुनिर्मिताः क्रीडापर्वता दारुपर्वतकानि क्लीबत्वमार्षम् । कामस्य गृहकं
रतिगृहकम् दिवागृहकं दिनविहारगृहम् सर्वत्रात्यन्तस्वार्थिकः कन्  ॥  ५।६।३७
 ॥   

  

मयूरस्थानैः क्रीडामयूरस्थानैः सङ्कुलं व्याप्तम्  ॥  ५।६।३८  ॥   

  

निधिजालम् निधिजालवदित्यर्थः । धीरनिष्ठितकर्माङ्गं
धीरैर्निर्भयस्थिरचित्तैर्निष्ठितं निर्वर्तितं कर्मणो निधिरक्षादिकर्मणो
ऽङ्गं महिषादिबलिरूपं यस्मिन् । कश्चित्तु-- कर्मान्तमिति पठित्वा
धीरैर्निष्ठितस्यानुष्ठितस्य कर्मणस्तपोरूपस्यान्तं फलरूपमित्यर्थमाह ।
भूतपतेर्महेश्वरस्य यक्षेश्वरस्य वा  ॥  ५।६।३९४१  ॥   

  

मध्वासवयोरवान्तरभेदस्ताभ्यां कृतक्लेदम् आर्द्रमित्यर्थः  ॥  ५।६।४२  ॥   

  

घोषवद्भिर्मृदङ्गातिरिक्तैरपि घोषवद्भिर्वाद्यैर्विनादितम्  ॥  ५।६।४३,४४
 ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
सुन्दरकाण्डे षष्ठः सर्गः  ॥  ५।६  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/5_sundarakANDam/02-rAvaNa-gRham/006_antaHpuravarNanam.md">
<details><summary><h3>द्राविडपाठः ...{Loading}...</h3></summary>



  
स निकामं विमानेषु विषण्णः कामरूपधृक्।  
विचचार पुनर्लङ्कां लाघवेन समन्वितः ॥ 5.6.1 ॥   
आससादाथ लक्ष्मीवान् राक्षसेन्द्रनिवेशनम्।  
प्राकारेणार्कवर्णेन भास्वरेणाभिसंवृतम् ॥ 5.6.2 ॥   
रक्षितं राक्षसैर्घोरैः सिंहैरिव महद्वनम्।  
समीक्षमाणो भवनं चकाशे कपिकुञ्जरः ॥ 5.6.3 ॥   
रूप्यकोपहितैश्चित्रैस्तोरणैर्हेमभूषितैः।  
विचित्राभिश्च कक्ष्याभिर्द्वारैश्च रुचिरैर्वृतम् ॥ 5.6.4 ॥   
गजास्थितैर्महामात्रैः शूरैश्च विगतश्रमैः।  
उपस्थितमसंहार्यैर्हयैः स्यन्दनयायिभिः ॥ 5.6.5 ॥   
सिंहव्याघ्रतनुत्राणैर्दान्तकाञ्चनराजतैः।  
घोषवद्भिर्विचित्रैश्च सदा विचरितं रथैः ॥ 5.6.6 ॥   
बहुरत्नसमाकीर्णं परार्घ्यासनभाजनम्।  
महारथसमावासं महारथमहास्वनम् ॥ 5.6.7 ॥   
दृश्यैश्च परमोदारैस्तैस्तैश्च मृगपक्षिभिः।  
विविधैर्बहुसाहस्रैः परिपूर्णं समन्ततः ॥ 5.6.8 ॥   
विनीतैरन्तपालैश्च रक्षोभिश्च सुरक्षितम्।  
मुख्याभिश्च वरस्त्रीभिः परिपूर्णं समन्ततः ॥ 5.6.9 ॥   
मुदितप्रमदारत्नं राक्षसेन्द्रनिवेशनम्।  
वराभरणसंह्रादैः समुद्रस्वननिस्वनम् ॥ 5.6.10 ॥   
तद्राजगुणसम्पन्नं मुख्यैश्चागुरुचन्दनैः।  
महाजनैः समाकीर्णं सिंहैरिव महद्वनम् ॥ 5.6.11 ॥   
भेरीमृदङ्गाभिरुतं शङ्खघोषनिनादितम्।  
नित्यार्चितं पर्वहुतं पूजितं राक्षसैः सदा ॥ 5.6.12 ॥   
महात्मनो महद्वेश्म महारत्नपरिच्छदम्।  
महारत्नसमाकीर्णं ददर्श स महाकपिः ॥ 5.6.13 ॥   
विराजमानं वपुषा गजाश्वरथसङ्कुलम्।  
लङ्काभरणमित्येव सोऽमन्यत महाकपिः ॥ 5.6.14 ॥   
चचार हनुमांस्तत्र रावणस्य समीपतः ॥ 5.6.15 ॥   
गृहाद् गृहं राक्षसानामुद्यानानि च वानरः।  
वीक्षमाणो ह्यसन्त्रस्तः प्रासादांश्च चचार सः ॥ 5.6.16 ॥   
अवप्लुत्य महावेगः प्रहस्तस्य निवेशनम्।  
ततोऽन्यत् पुप्लुवे वेश्म महापार्श्वस्य वीर्यवान् ॥ 5.6.17 ॥   
अथ मेघप्रतीकाशं कुम्भकर्णनिवेशनम्।  
विभीषणस्य च तदा पुप्लुवे स महाकपिः ॥ 5.6.18 ॥   
शुकस्य च महातेषाः सारणस्य च धीमतः।  
तथा चेन्द्रजितो वेश्म जगाम हरियूथपः ॥ 5.6.19 ॥   
जम्बुमालेः सुमालेश्च जगाम हरिसत्तमः।  
रश्मिकेतोश्च भवनं सूर्यशत्रोस्तथैव च ॥ 5.6.20 ॥   
वज्रकायस्य च तथा पुप्लुवे स महाकपिः।  
धूम्राक्षस्य च सम्पातेर्भवनं मारुतात्मजः ॥ 5.6.21 ॥   
विद्युद्रूपस्य भीमस्य घनस्य विघनस्य च ॥ 5.6.22 ॥   
शुकनासस्य वक्रस्य शठस्य विकटस्य च।  
ब्रह्मकर्णस्य दंष्ट्रस्य रोमशस्य च रक्षसः ॥ 5.6.23 ॥   
युद्धोन्मत्तस्य मत्तस्य ध्वजग्रीवस्य नादिनः।  
विद्युज्जिह्वेन्द्रजिह्वानां तथा हस्तिमुखस्य च ॥ 5.6.24 ॥   
करालस्य पिशाचस्य शोणिताक्षस्य चैव हि।  
क्रममाणः क्रमेणैव हनुमान् मारुतात्मजः ॥ 5.6.25 ॥   
तेषु तेषु महार्हेषु भवनेषु महायशाः।  
तेषामृद्धिमतामृद्धिं ददर्श स महाकपिः ॥ 5.6.26 ॥   
सर्वेषां समतिक्रम्य भवनानि समन्ततः।  
आससादाथ लक्ष्मीवान् राक्षसेन्द्रनिवेशनम् ॥ 5.6.27 ॥   
विचरन् हरिशार्दूलो राक्षसीर्विकृतेक्षणाः।  
शूलमुद्गरहस्ताश्च शक्तितोमरधारिणीः ॥ 5.6.28 ॥   
ददर्श विविधान् गुल्मांस्तस्य रक्षःपतेर्गृहे।  
राक्षसांश्च महाकायान्नानाप्रहरणोद्यतान् ॥ 5.6.29 ॥   
रक्तान् श्वेतान् सितांश्चैव हरींश्चापि महाजवान्।  
कुलीनान् रूपसम्पन्नान् गजान् परगजारुजान् ॥ 5.6.30 ॥   
निष्ठितान् गजशिक्षायामैरावतसमान् युधि।  
निहन्तॄन् परसैन्यानां गहे तस्मिन् ददर्श सः ॥ 5.6.31 ॥   
क्षरतश्च यथा मेघान् स्रवतश्च यथा गिरीन्।  
मेघस्तनितनिर्घोषान् दुर्धर्षान् समरे परैः ॥ 5.6.32 ॥   
सहस्रं वाहिनीस्तत्र जाम्बूनदपरिष्कृताः।  
हेमजालपरिच्छन्नास्तरुणादित्यसन्निभाः ॥ 5.6.33 ॥   
ददर्श राक्षसेन्द्रस्य रावणस्य निवेशने ॥ 5.6.34 ॥   
शिबिका विविधाकाराः स कपिर्मारुतात्मजः।  
लतागृहाणि चित्राणि चित्रशाला गृहाणि च ॥ 5.6.35 ॥   
कामस्य गृहकं रम्यं दिवागृहकमेव च।  
ददर्श राक्षसेन्द्रस्य रावणस्य निवेशने ॥ 5.6.36 ॥   
स मन्दरगिरिप्रख्यं मयूरस्थानसङ्कुलम्।  
ध्वजयष्टिभिराकीर्णं ददर्श भवनोत्तमम् ॥ 5.6.37 ॥   
अनेकरत्नसङ्कीर्णं निधिजालं समन्तत।  
धीरनिष्ठितकर्मान्तं गृहं भूतपतेरिव ॥ 5.6.38 ॥   
अर्चिर्भिश्चापि रत्नानां तेजसा रावणस्य च।  
विरराजाथ तद्वेश्म रश्मिमानिव रश्मिभिः ॥ 5.6.39 ॥   
जाम्बूनदमयान्येव शयनान्यासनानि च।  
भाजनानि च मुख्यानि ददर्श हरियूथपः ॥ 5.6.40 ॥   
मनोरममसम्बाधं कुबेरभवनं यथा।  
नूपुराणां च घोषेण काञ्चीनां निनदेन च ॥ 5.6.41 ॥   
मृदङ्गतलघोषैश्छ घोषवद्भिर्विनादितम्।  
प्रासादसङ्घातयुतं स्त्रीरत्नशतसङ्कुलम् ॥ 5.6.42 ॥   
सुव्यूढकक्ष्यं हनुमान् प्रविवेश महागृहम् ॥ 5.6.43 ॥   

</details>
</div>
