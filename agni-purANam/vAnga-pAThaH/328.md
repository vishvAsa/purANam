---
title: ३२८

---
अग्निरुवाच  
छन्दो वक्ष्ये मूलजैस्तैः पिङ्गलोक्तं यथाक्रमम् ।  
सर्व्वादिमध्यान्तगणौ म्लौ द्वौ जौ स्तौ त्रिकौ गणाः ॥ ३२८.१ ॥  
  
ह्रस्वो गुरुर्व्वा पादान्ते पूर्व्वो योगाद्‌ विसर्गतः ।  
अनुस्वाराद्व्यञ्जनात् स्थात् जिह्वामूलीयतस्तथा ॥ ३२८.२ ॥  
  
उपाध्मानीयतो दीर्वो गुरुर्ग्लौ नौ गणाविह ।  
वसवोष्टौ च चत्वारो वेदादित्यादिलोपतः ॥ ३२८.३ ॥  
  
इत्यादिमहापुराणे आग्नेये छन्दःसारो नामाष्टाविंशत्यधिकत्रिशततमोऽध्यायः ॥