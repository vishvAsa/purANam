+++
title = "०५७ अङ्गदेन स्वकष्टनिरूपणम्"
title_english = "057 Angada informs their plight to Sampaati"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-057-Angada_informs_their_plight_to_Sampaati.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/4_kiShkindhAkANDam/05-daxiNAnveShaNam/057_angadena_svakaShTanirUpaNam.md">
<details><summary><h3>IITK ...{Loading}...</h3></summary>

Angada relates the story of Jatayu's combat with Ravana to Sampati



#### श्लोकः
##### मूलम्
तत्तु श्रुत्वा तथा वाक्यमङ्गदस्य मुखोद्गतम्।  
अब्रवीद्वचनं गृध्रस्तीक्ष्णतुण्डो महास्वनः॥4.57.1॥

##### शब्दार्थः
तीक्ष्णतुण्डः sharpbeaked, महास्वनः loudvoiced, गृध्रः vulture, तथा like that, अङ्गदस्य of Angada, मुखोद्गतम् came from the mouth, तत् वाक्यम् those words, श्रुत्वा after hearing, वचनम् these words, अब्रवीत् said.

##### आङ्ग्लानुवादः
On hearing the words that came from Angada's mouth, the sharpbeaked, loudvoiced vulture (Sampati) saidः



#### श्लोकः
##### मूलम्
कोऽयं गिरा घोषयति प्राणैः प्रियतमस्य मे।  
जटायुषो वधं भ्रातुः कम्पयन्निव मे मनः॥4.57.2॥

##### शब्दार्थः
मे my, प्राणैः with life, प्रियतमस्य dearest, भ्रातुः brother's, जटायुषः Jatayu's, वधम् death, मे my, मनः mind, कम्पयन्निव shaking, गिरा with a word, घोषयति loudly proclaims, अयम् this, कः who is that?

##### आङ्ग्लानुवादः
'Who is it that was Pronouncing loudly the death of my dearest brother Jatayu? This news has shaken my mind.



#### श्लोकः
##### मूलम्
कथमासीज्जनस्थाने युद्धं राक्षसगृध्रयोः।  
नामधेयमिदं भ्रातुश्चिरस्याद्य मया श्रुतम्॥4.57.3॥

##### शब्दार्थः
जनस्थाने at Janasthana, राक्षसगृध्रयोः between the demon and the vulture, युद्धम् fight, कथम् how, आसीत् took place, भ्रातुः brother's, इदं नामधेयम् this name, मया by me, अद्य today, चिरस्य श्रुतम् heard after a long time.

##### आङ्ग्लानुवादः
'I heard my brother's name today after a long time.I wish to know how the demon and the vulture fought at Janasthana.



#### श्लोकः
##### मूलम्
इच्छेयं गिरिदुर्गाच्च भवद्भिरवतारितुम्।  
यवीयसो गुणज्ञस्य श्लाघनीयस्य विक्रमैः॥4.57.4॥  
अतिदीर्घस्य कालस्य परितुष्टोऽस्मि परिकीर्तनात्।

##### शब्दार्थः
गिरिदुर्गात् from the inaccessible mountain, भवद्भिः by all of you, अवतारितुम् to help to get down, इच्छेयम् I wish, गुणज्ञस्य of the virtuous, विक्रमैः with valour, श्लाघनीयस्य of the praiseworthy, यवीयसः younger brother, अतिदीर्घस्य after a long, कालस्य time, कीर्तनात् by a mention, परितुष्टः अस्मि I am very glad.

##### आङ्ग्लानुवादः
'I wish to be brought down from this inaccessible mountain peak by all of you. I am glad to have heard from you the name of my younger brother after a long time. He is virtuous, valiant and praiseworthy.



#### श्लोकः
##### मूलम्
तदिच्छेयमहं श्रोतुं विनाशं वानरर्षभाः॥4.57.5॥  
भ्रातुर्जटायुषस्तस्य जनस्थाननिवासिनः।

##### शब्दार्थः
वानरर्षभाः O bulls among monkeys, तत् therefore, अहम् I, जनस्थान्निवासिनः of the inhabitant of Janasthana, भ्रातुः brother's, तस्य his, जटायुषः Jatayu's, विनाशम् death, श्रोतुम् to hear, इच्छेयम् I am desirous.

##### आङ्ग्लानुवादः
'O bulls among monkeys I desire to hear about the death of my brother Jatayu, who was dwelling at Janasthana.



#### श्लोकः
##### मूलम्
तस्यैव च मम भ्रातुस्सखा दशरथः कथम्॥4.57.6॥  
यस्य रामः प्रियः पुत्रो ज्येष्ठो गुरुजनप्रियः।

##### शब्दार्थः
गुरुजनप्रियः loved by elders, रामः Rama, यस्य whose, प्रियः favourite one, ज्येष्ठः पुत्रः eldest son, मम भ्रातुः my brother's, तस्यैव of him alone, सखा friend, दशरथः Dasaratha, कथम् how.

##### आङ्ग्लानुवादः
'How did Dasaratha develop friendship with my brother? I hear that Rama who is the favourite firstborn of Dasaratha has endeared himself to all elders.



#### श्लोकः
##### मूलम्
सूर्यांशुदग्धपक्षत्वान्न शक्नोम्युपसर्पितुम्॥4.57.7॥  
इच्छेयं पर्वतादस्मादवतर्तु मरिन्दमाः।

##### शब्दार्थः
अरिन्दमाः O tamers of enemies, सूर्यांशुदग्धपक्षत्वात् due to the burning of my wings by the Sun's rays, उपसर्पितुम् to move forward, न शक्नोमि it is not possible for me, अस्मात् from this, पर्वतात् from the mountain, अवतर्तुम् to get down, इच्छेयम् I want.

##### आङ्ग्लानुवादः
'O tamers of foes as my wings are burnt down by the Sun's rays it is not possible for me to move forward. I wish you help me to get down from this mountain'.



#### श्लोकः
##### मूलम्
शोकाद्भ्रष्टस्वरमपि श्रुत्वा ते हरियूथपाः।  
श्रद्दधुर्नैव तद्वाक्यं कर्मणा तस्य शङ्किताः॥4.57.8॥

##### शब्दार्थः
हरियूथपाः leaders among monkeys, शोकात् owing to grief, भ्रष्टस्वरमपि even if he had his voice had been choked, तद्वाक्यम् his words, श्रुत्वा on hearing, तस्य his, कर्मणा by the intention, शङ्किताः suspicious, नैव श्रद्दधुः they did not believe.

##### आङ्ग्लानुवादः
The leaders among monkeys did not trust his words even though his voice was choked with grief. They suspected his intentions.



#### श्लोकः
##### मूलम्
ते प्रायमुपविष्टास्तु दृष्ट्वा गृध्रं प्लवङ्गमाः।  
चक्रुर्बुद्धिं तदा रौद्रां सर्वान्नो भक्षयिष्यति॥4.57.9॥

##### शब्दार्थः
प्रायम् fasting unto death, उपविष्टाः seated, ते प्लवङ्गमाः those monkeys, गृध्रम् vulture, दृष्ट्वा after seeing, तदा then, नः us, सर्वान् all, भक्षयिष्यति he will eat away, रौद्रम् terribly, बुद्धिम् in their minds, चक्रुः  thought .

##### आङ्ग्लानुवादः
On seeing the vulture, the monkeys fasting unto death got a terrible thought in their  
minds that the vulture might eat them.



#### श्लोकः
##### मूलम्
सर्वथा प्रायमासीनान्यदि नो भक्षयिष्यति।  
कृतकृत्या भविष्यामः क्षिप्रं सिद्धिमितो गताः॥4.57.10॥

##### शब्दार्थः
प्रायम् आसीनान् welcoming death, नः us, भक्षयिष्यति यदि if he eats us away, इतः from here, क्षिप्रम् soon, सिद्धिम् accomplishment, गताः attained, सर्वथा by all means, कृतकृत्याः we succeed in our objective, भविष्यामः we will be.

##### आङ्ग्लानुवादः
'Since we wish to die, we will be accomplishing our objective successfully if he eats us soon'.



#### श्लोकः
##### मूलम्
एतां बुद्धिं ततश्चक्रुस्सर्वे ते वानरर्षभाः।  
अवतार्य गिरेश्शृङ्गाद्गृध्रमाहाङ्गदस्तदा॥4.57.11॥

##### शब्दार्थः
ततः then, सर्वे all, ते वानरर्षाभाः those heroic monkeys, एताम् this way, बुद्धिम् thought, चक्रुः they entertained, तदा then, अङ्गदः Angada, गृध्रम् vulture, गिरेः mountain's, शृङ्गात् from the peak, अवतार्य having brought down, आह he said.

##### आङ्ग्लानुवादः
Thus thought the chief among the monkeys. Angada having helped the vulture come down the mountain peak, saidः



#### श्लोकः
##### मूलम्
बभूवर्क्षरजा नाम वानरेन्द्रः प्रतापवान्।  
ममार्यः पार्थिवः पक्षिन् धार्मिक स्तस्य चात्मजौ॥4.57.12।  
सुग्रीवश्चैव वाली च पुत्रावोघबलावुभौ।  
लोकेविश्रुतकर्माभूद्राजा वाली पिता मम॥4.57.13॥

##### शब्दार्थः
पक्षिन् O bird, प्रतापवान् powerful, वानरेन्द्रः king of monkeys, मम my, आर्यः revered ancestor, ऋक्षरजा Riksharaja's, नाम named, पार्थिवः a king, बभूव was, ओघबलौ strong like flood water, उभौ both, सुग्रीवश्चैव Sugriva, वाली च and Vali, तस्य his, धार्मिकौ righteous, आत्मजौ पुत्रौ his  
two sons, मम my, पिता father, वाली Vali, लोके in the world, विश्रुतकर्मा famous by his great deeds, राजा king, अभूत् was.

##### आङ्ग्लानुवादः
'O powerful bird my revered grandfather Riksharaja was a glorious king of monkeys. He had two sons called Sugriva and Vali.Both were strong like floodwaters. My father Vali was wellknown in this world for his remarkable deeds.



#### श्लोकः
##### मूलम्
राजा कृत्स्नस्य जगत इक्ष्वाकूणां महारथः।  
रामो दाशरथिः श्रीमान्प्रविष्टो दण्डकावनम्॥4.57.14॥  
लक्ष्मणेन सह भ्रात्रा वैदेह्या चापि भार्यया।  
पितुर्निदेशनिरतो धर्म्यं पन्थानमाश्रितः॥4.57.15॥

##### शब्दार्थः
इक्ष्वाकूणाम् of Ikshvaku race, महारथः great warrior, कृत्स्नस्य of the entire, जगतः world, राजा king, श्रीमान् illustrious, दाशरथिः Dasaratha's son, रामः Rama's, पितुः father's, निदेशनिरतः obeying his command, धर्म्यम् righteous, पन्थानम् path, आश्रितः seeking, भ्रात्रा with his brother, लक्ष्मणेन सह along with Lakshmana, भार्यया with his wife, वैदेह्या चापि and with Vaidehi, दण्डकावनम् forest of Dandaka, प्रविष्टः he entered.

##### आङ्ग्लानुवादः
'The great warrior Rama is the son of Dasaratha, the scion of the Ikshvaku race and the king of the entire world. He entered Dandaka forest along with his brother Lakshmana and consort Vaidehi obeying his father's command following a righteous path.



#### श्लोकः
##### मूलम्
तस्य भार्या जनस्थानाद्रावणेन हृता बलात्।  
रामस्य तु पितुर्मित्रं जटायुर्नाम गृध्रराट्॥4.57.16॥  
ददर्श सीतां वैदेहीं ह्रियमाणां विहायसा।

##### शब्दार्थः
तस्य his, भार्या wife, जनस्थानात् from Janasthana, रावणेन by Ravana, बलात् with force, हृता is abducted, रामस्य Rama's, पितुः father's, मित्रम् friend, जटायुर्नाम called Jatayu, गृध्रराट् king of vultures, विहायसा flying through aerial region, ह्रियमाणाम्  forcibly taken away, वैदेहीम् princess of Videha, सीताम् Sita, ददर्श he saw.

##### आङ्ग्लानुवादः
'His wife was abducted from Janasthana by Ravana. The king of vultures Jatayu, a friend of Rama's father observed princess of Videha, being forcibly carried away through the aerial region.



#### श्लोकः
##### मूलम्
रावणं विरथं कृत्वा स्थापयित्वा च मैथिलीम्।  
परिश्रान्तश्च वृद्धश्च रावणेन हतो रणे॥4.57.17॥

##### शब्दार्थः
रावणम् Ravana, विरथम् deprived of the chariot, कृत्वा after defeating, मैथिलीं च and Maithili, स्थापयित्वा putting her at a place, परिश्रान्तश्च exhausted one, वृद्धश्च and old one also, रणे in combat, रावणेन by Ravana, हतः was killed.

##### आङ्ग्लानुवादः
'Jatayu destroyed Ravana's aerial chariot and put Maithili in a (safe) place. But being old and exhausted, he was killed in a combat by Ravana.



#### श्लोकः
##### मूलम्
एवं गृध्रो हतस्तेन रावणेन बलीयसा।  
संस्कृतश्चापि रामेण गतश्च गतिमुत्तमाम्॥4.57.18॥

##### शब्दार्थः
गृध्रः vulture, एवम् that way, बलीयसा by a stronger one, तेन रावणेन by that Ravana, हतः slain, रामेण by Rama, संस्कृतश्चासि cremated according to rites, उत्तमां गतिम् supreme abode, गतश्च reached.

##### आङ्ग्लानुवादः
'Thus the vulture was slain by Ravana who was stronger. Cremated by Rama and his last rites performed, he reached the supreme heavenly abode. (It was the luck of Jatayu, unlike Dasaratha, to be cremated by Rama.)



#### श्लोकः
##### मूलम्
ततो मम पितृव्येण सुग्रीवेण महात्मना।  
चकार राघवस्सख्यं सोऽवधीत्पितरं मम॥4.57.19॥

##### शब्दार्थः
ततः then, राघवः Rama, मम my, पितृव्येण with my father's brother, महात्मना by the great self, सुग्रीवेण with Sugriva, सख्यम् friendship, चकार made, सः he, Rama, पितरम् my father, अवधीत् killed.

##### आङ्ग्लानुवादः
'Then Rama made friendship with my father's brother, great self Sugriva and killed my father.



#### श्लोकः
##### मूलम्
मम पित्रा विरुद्धो हि सुग्रीवस्सचिवैस्सह।  
निहत्य वालिनं रामस्ततस्तमभिषेचयत्॥4.57.20॥

##### शब्दार्थः
सुग्रीवः Sugriva, सचिवैः सह along with ministers, मम my, पित्रा with my father's, विरुद्धः was hostile, रामः Rama, वालिनम् Vali, निहत्य having killed, ततः then, तम् him, अभिषेचयत् installed as king.

##### आङ्ग्लानुवादः
'Sugriva and his ministers developed hostility towards my father. Rama killed Vali and installed Sugriva as king.



#### श्लोकः
##### मूलम्
स राज्ये स्थापितस्तेन सुग्रीवो वानराधिपः।  
राजा वानरमुख्यानां येन प्रस्थापिता वयम्॥4.57.21॥

##### शब्दार्थः
तेन by him, राज्ये in the kingdom, स्थापितः established, वानरेश्वरः lord of monkeys, सः सुग्रीवः that Sugriva, वानरमुख्यानाम् of all the great monkeys, राजा king, तेन by him, वयम् we, प्रस्थापिताः we have been sent.

##### आङ्ग्लानुवादः
'Sugriva, the monkey king, was installed by him and crowned as king of the monkeys. Sugriva is the king of all great monkeys. We have been sent by him in search of Sita.



#### श्लोकः
##### मूलम्
एवं रामप्रयुक्तास्तु मार्गमाणास्ततस्ततः।  
वैदेहीं नाधिगच्छामो रात्रौ सूर्यप्रभामिव॥4.57.22॥

##### शब्दार्थः
एवम् thus, रामप्रयुक्ताः at the behest of Rama, ततस्ततः here and there, मार्गमाणाः while we searched, रात्रौ at night, सूर्यप्रभामिव like the Sun's radiance, वैदेहीम् Vaidehi, नाधिगच्छामः  could not reach.

##### आङ्ग्लानुवादः
find her just as one fails to see Sun's radiance at night.



#### श्लोकः
##### मूलम्
ते वयं दण्डकारण्यं विचित्य सुसमाहिताः॥4.57.23॥  
अज्ञानात्तु प्रविष्टास्स्म धर्मिण्या विवृतं बिलम्।

##### शब्दार्थः
ते वयम् all of us, सुसमाहिताः attentive ones, दण्डकारण्यम् forest of Dandaka, विचित्य having searched, अज्ञानात् unknowingly, धर्मिण्याः of the ascetic, विवृतम् hole, बिलम् cave, प्रविष्टाः स्म we entered.

##### आङ्ग्लानुवादः
'Having searched the forest of Dandaka carefully, we all entered this large hole unknowingly.



#### श्लोकः
##### मूलम्
मयस्य मायाविहितं तद्बिलं च विचिन्वताम्॥4.57.24॥  
व्यतीतस्तत्र नो मासो यो राज्ञा समयः कृतः।

##### शब्दार्थः
मयस्य by Maya's, मायाविहितम् built by his magic, तत् that, बिलम् cave, विचिन्वताम् while we were searching, नः for us, यः who, राज्ञा by the king, समयः time limit, कृतः fixed, मासः one month, तत्र there, व्यतीतः was exceeded.

##### आङ्ग्लानुवादः




#### श्लोकः
##### मूलम्
ते वयं कपिराजस्य सर्वे वचनकारिणः॥4.57.25॥  
कृतां संस्थामतिक्रान्ता भयात्प्रायमुपास्महे।

##### शब्दार्थः
कपिराजस्य king Sugriva's, वचनकारिणः obedient, सर्वे all, ते वयम् of us, कृताम् fixed, संस्थाम् condition, अतिक्रान्ताः we exceeded, भयात् out of fear, प्रायम् death, उपास्महे fasting unto death.

##### आङ्ग्लानुवादः
'Because of the fear of king Sugriva all of us have decided to stay here fasting unto death,since we have exceeded the time fixed for us (to find Sita).



#### श्लोकः
##### मूलम्
क्रुद्धे तस्मिंस्तु काकुत्स्थे सुग्रीवे च सलक्ष्मणे॥4.57.26॥  
गतानामपि सर्वेषां तत्र नो नास्ति जीवितम्।

##### शब्दार्थः
तस्मिन् when such, काकुत्स्थे Rama of Kakutstha dynasty, सलक्ष्मणे along with Lakshmana, सुग्रीवे च and when Sugriva, क्रुद्धे when he is angry, तत्र there, गता नामपि even if we go, नः for us, सर्वेषाम् for all of us, जीवितम् life, नास्ति not there.

##### आङ्ग्लानुवादः
'Even if we go back, there is no hope of our survival before the anger of Sugriva and of Rama and Lakshmana of the Kakutstha dynasty.'  

#### समाप्तिः
 श्रीमद्रामायणे वाल्मीकीय आदिकाव्ये किष्किन्धाकाण्डे सप्तपञ्चशस्सर्गः॥  
Thus ends of fiftyseventh sarga in Kishkindakanda of the first epic, the Holy Ramyana composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/4_kiShkindhAkANDam/05-daxiNAnveShaNam/057_angadena_svakaShTanirUpaNam.md">
<details><summary><h3>भूषणम् ...{Loading}...</h3></summary>



शोकाद् भ्रष्टस्वरमपि श्रुत्वा ते हरियूथपाः ।  

श्रद्दधुर्नैव तद्वाक्यं कर्मणा तस्य शङ्किताः  ॥  ४।५७।१  ॥   

अथ सम्पातिप्रश्नोत्तरं सप्तपञ्चाशे शोकादित्यादि । कर्मणा हिंसाकर्मणा  ॥ 
४।५७।१  ॥   

  

ते प्रायमुपविष्टास्तु दृष्ट्वा गृध्रं प्लवङ्गमाः ।  

चक्रुर्बुद्धिं तदा रौद्रां सर्वान् नो भक्षयिष्यति  ॥  ४।५७।२  ॥   

सर्वथा प्रायमासीनान् यदि नो भक्षयिष्यति ।  

कृतकृत्या भविष्यामः क्षिप्रं सिद्धिमितो गताः  ॥  ४।५७।३  ॥   

एतां बुद्धिं ततश्चक्रुः सर्वे ते वानरर्षभाः ।  

अवतार्य गिरेः शृङ्गाद् गृध्रमाहाङ्गदस्तदा  ॥  ४।५७।४  ॥   

रौद्राम् आत्मत्यागाध्यवसायरूपत्वेन क्रूराम्  ॥  ४।५७।२४  ॥   

  

बभूवर्क्षरजा नाम वानरेन्द्रः प्रतापवान् ।  

ममार्यः पार्थिवः पक्षिन् धार्मिकस्तस्य चात्मजौ  ॥  ४।५७।५  ॥   

सुग्रीवश्चैव वाली च पुत्रावोघबलावुभौ ।  

लोके विश्रुतकर्मा ऽभूद्राजा वाली पिता मम  ॥  ४।५७।६  ॥   

राजा कृत्स्नस्य जगत इक्ष्वाकूणां महारथः ।  

रामो दाशरथिः श्रीमान् प्रविष्टो दण्डकावनम्  ॥  ४।५७।७  ॥   

लक्ष्मणेन सह भ्रात्रा वैदेह्या चापि भार्यया ।  

पितुर्निदेशनिरतो धर्म्यं पन्थानमाश्रितः ।  

तस्य भार्या जनस्थानाद्रावणेन हृता बलात्  ॥  ४।५७।८  ॥   

बभूवेत्यादि । आर्यः पितामहः । आत्मजौ औरसौ । ओघबलौ ओघसङ्ख्याकपुरुषबलौ ।
औघसङ्ख्या च पूर्वोक्ता  ॥  ४।५७।५८  ॥   

  

रामस्य तु पितुर्मित्रं जटायुर्नाम गृध्रराट् ।  

ददर्श सीतां वैदेहीं ह्रियमाणां विहायसा  ॥  ४।५७।९  ॥   

रावणं विरथं कृत्वा स्थापयित्वा च मैथिलीम् ।  

परिश्रान्तश्च वृद्धश्च रावणेन हतो रणे  ॥  ४।५७।१०  ॥   

एवं गृध्रो हतस्तेन रावणेन बलीयसा ।  

संस्कृतश्चापि रामेण गतश्च गतिमुत्तमाम्  ॥  ४।५७।११  ॥   

ततो मम पितृव्येण सुग्रीवेण महात्मना ।  

चकार राघवः सख्यं सो ऽवधीत्पितरं मम  ॥  ४।५७।१२  ॥   

मम पित्रा विरुद्धो हि सुग्रीवः सचिवैः सह  ॥  ४।५७।१३  ॥   

रामस्य तु पितुर्मित्रमिति कथनात् मैत्रीप्रकारं तु न जानामीत्युक्तं भवति
 ॥  ४।५७।९१३  ॥   

  

निहत्य वालिनं रामस्ततस्तमभिषेचयत् ।  

स राज्ये स्थापितस्तेन सुग्रीवो वानराधिपः  ॥  ४।५७।१४  ॥   

राजा वानरमुख्यानां येन प्रस्थापिता वयम् ।  

एवं रामप्रयुक्तस्तु मार्गमाणास्ततस्ततः  ॥  ४।५७।१५  ॥   

वैदेहीं नाधिगच्छामो रात्रौ सूर्यप्रभामिव ।  

ते वयं दण्डकारण्यं विचित्य सुसमाहिताः  ॥  ४।५७।१६  ॥   

अज्ञानात्तु प्रविष्टाः स्म धर्मिण्या विवृतं बिलम् ।  

मयस्य मायाविहितं तद्बिलं च विचिन्वताम् ।  

व्यीततस्तत्र नो मासो यो राज्ञा समयः कृतः  ॥  ४।५७।१७  ॥   

निहत्येति । अभिषेचयत् अभ्यषेचयत्  ॥  ४।५७।१४१७  ॥   

  

ते वयं कपिराजस्य सर्वे वचनकारिणः ।  

कृतां संस्थामतिक्रान्ता भयात्प्रायमुपास्महे  ॥  ४।५७।१८  ॥   

क्रुद्धे तस्मिंस्तु काकुत्स्थे सुग्रीवे च सलक्ष्मणे ।  

गतानामपि सर्वेषां तत्र नो नास्ति जीवितम्  ॥  ४।५७।१९  ॥   

इत्यार्षे श्रीरामायणे वाल्मीकीये आदिकाव्ये श्रीमत्किष्किन्धाकाण्डे
सप्तपञ्चाशः सर्गः  ॥  ५७  ॥   

संस्थां व्यवस्थाम्  ॥  ४।५७।१८,१९  ॥   

इति श्रीगोविन्दराजविरचिते श्रीरामायणभूषणे मुक्ताहाराख्याने
किष्किन्धाकाण्डव्याख्याने सप्तपञ्चाशः सर्गः  ॥  ५७  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/4_kiShkindhAkANDam/05-daxiNAnveShaNam/057_angadena_svakaShTanirUpaNam.md">
<details><summary><h3>शिरोमणी ...{Loading}...</h3></summary>



संपातिवचनश्रवणानन्तरकालिकमङ्गदादिवृत्तान्तमाह-- शोकादित्यादिभिः । शोकात्
भ्रातृवधश्रवणजनितपश्चात्तापात् भ्रष्टस्वरमपि संपातिवचनं श्रुत्वा तस्य
संपातेः कर्मणा भक्षणोद्देश्यकवचनक्रियया शङ्किताः वानरयूथपास्तद्वाक्यं
नैव श्रद्दधुः  ॥  ४।५७।१ ॥   

  

ते इति । प्रायमुपविष्टास्ते प्लवङ्गमाः गृध्रं दृष्ट्वा सर्वान् नो
ऽस्मान् भक्षयिष्यति अयं गृध्र इति शेषः, इति रौद्रां बुद्धिं चक्रुः  ॥ 
४।५७।२  ॥   

  

सर्वथेति । प्रायमासीनान् नो ऽस्मान् यदि भक्षयिष्यति तर्हि इतः
अस्माद्भक्षणात् सिद्धिं रामकार्यसाधनहेतुकमरणजनितसंसिद्धिं गताः वयं
सर्वथा सर्वप्रकारेण कृतकृत्याः भविष्यामः । एतां बुद्धिं सर्वे हरियूथपाः
चक्रुः । सार्धश्लोक एकान्वयी  ॥  ४।५७।३  ॥   

  

अवतार्येति । तदा निश्चयकाले गिरिशृङ्गादवतार्य अङ्गदो गृध्रमाह । अर्धं
पृथक्  ॥  ४।५७।४  ॥   

  

तद्वचनाकारमाह-- बभूवेत्यादिभिः । ऋक्षरजो नाम वानरेन्द्रः मम आर्यः
पितामहो बभूव । तस्यात्मजौ पुत्रौ घनबलौ महापराक्रमौ सुग्रीवो वाली चोभौ
बभूवतुरिति शेषः । विश्रुतकर्मा वाली मम पिता अभूत् । श्लोकद्वयमेकान्वयि
 ॥  ४।५७।५,६  ॥   

  

आत्मानं बोधयित्वा स्वागमनकारणीभूतं रामं बोधयन्नाह राजेति । कृत्स्नस्य
निखिलस्य जगतो ब्राह्मण्डस्य राजा इक्ष्वाकूणां कुले जात इति शेषः, दाशरथिः
दशरथपुत्रः पितुर्निदेशनिरतो रामः लक्ष्मणेन वैदेह्या च सह दण्डकावने
प्रविष्टः । श्लोकद्वयमेकान्वयि  ॥  ४।५७।७,८  ॥   

  

तस्येति । तस्य रामस्य भार्या रावणेन जनस्थानात् हृता । अर्धं पृथक्
रामस्येति । रामस्य पितुर्दशरथस्य मित्रं जटायुर्नाम गृध्रराट् ह्रियमाणां
सीतां ददर्श । अर्धद्वयमेकान्वयि  ॥  ४।५७।९  ॥   

  

रावणमिति । रावणं विरथं कृत्वा मेथिलीं च स्थापयित्वा परिश्रान्तः वृद्धो
जटायुः रावणेन हतः  ॥  ४।५७।१०  ॥   

  

एवमिति । रावणेन हतः पश्चात् रामेण संस्कृतः कृतप्रमीतक्रियः गृध्रः
उत्तमां गतिं जगाम  ॥  ४।५७।११  ॥   

  

तत इति । ततो ऽनन्तरं राघवः मम पितृव्येण सुग्रीवेण सख्यं चकार । सः
कृतसख्यो रामो मम पितरमवधीत्  ॥  ४।५७।१२  ॥   

  

ममेति । रामो वालिनं निहत्य मम पित्रा निरुद्धो यः सुग्रीवस्तमभिषेचयत्
अभ्यषेचयत्  ॥  ४।५७।१३  ॥   

  

स इति । तेन रामेण राज्ये स्थापितो ऽत एव वानरमुख्यानां राजा यः
सुग्रीवस्तेन वयं प्रस्थापिताः  ॥  ४।५७।१४  ॥   

  

एवमिति । एवमनेन प्रकारेण रामप्रयुक्ताः रामेण नियोजिताः अत एव मार्गमाणाः
वयं रात्रौ सूर्यप्रभामिव वैदेहीं नाधिगच्छामः  ॥  ४।५७।१५  ॥   

  

ते इति । ते अन्वेषणे नियुक्ताः वयं दण्डकारण्यं विचित्य विवृतमपि हितं
धरण्याः बिलमज्ञानाद्धतोः प्रविष्टाः  ॥  ४।५७।१६  ॥   

  

मयस्येति । मयस्य मायाविहितं मायया रचितं बिलं विचिन्वतामस्माकं यः समयो
राज्ञा कृतः स मासः तत्र बिले व्यतीतः  ॥  ४।५७।१७  ॥   

  

ते इति । कपिराजस्य वचनकारिणो वयं सर्वे कृतां कपिराजेन संकेतितां संस्थां
मर्यादाम् अतिक्रान्ताः अत एव प्रायमुपासिताः  ॥  ४।५७।१८  ॥   

  

उपायान्तराभावे हेतुमाह ऋद्ध इति । सलक्ष्मणे सुग्रीवे काकुत्स्थे रामे च
क्रुद्धे सति तत्र गतानां नो ऽस्माकं जीवितं नास्ति  ॥  ४।५७।१९  ॥   

  

इति श्रीमद्वाल्मीकीयरामायणव्याख्याने रामायणशिरोमणौ किष्किन्धाकाण्डे
सप्तपञ्चाशः सर्गः  ॥  ४।५७  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/4_kiShkindhAkANDam/05-daxiNAnveShaNam/057_angadena_svakaShTanirUpaNam.md">
<details><summary><h3>तिलकम् ...{Loading}...</h3></summary>



भ्रष्टस्वरमपि भक्षणवचनस्वरापेक्षया भ्रष्टस्वरमित्यर्थः । तेन स्वरेण
यद्यपि स निश्चितशोकः परितुष्टो ऽस्मीति श्रद्धेयवचनो भवति तथापि न
श्रद्दधुः, यतस्तस्य कर्मणा शङ्किताः । भक्षणार्थं वञ्चनमेव करोतीति
बुद्धयेति भावः  ॥  ४।५७।१  ॥   

  

तदेवाह-- चक्रुरित्यादि । अस्यार्धस्येतीति शेषः  ॥  ४।५७।२  ॥   

  

सिद्धिं मरणरूपाम्  ॥  ४।५७।३  ॥   

  

एतां बुद्धिं भक्षणाभीष्टत्वबुद्धिम्  ॥  ४।५७।४  ॥   

  

को ऽयं घोषयतीति प्रथमप्रश्नोत्तरमाह-- बभूवेति । आर्यः पितामहः । पार्थिवः
वानराणामिति शेषः  ॥  ४।५७।५  ॥   

  

घनबलौ बहुबलौ । "ओघबलौ" इति पाठान्तरम्  ॥  ४।५७।६९  ॥   

  

"रावणेन विहायसि" इति पाठे ह्रियमाणामिति शेषः । स्थापयित्वा भूमाविति शेषः
 ॥  ४।५७।१०१२  ॥   

  

स्वपितृवधे कारणमाह-- ममेति । निरुद्धो निरुद्धराज्यः  ॥  ४।५७।१३१८  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
किष्किन्धाकाण्डे सप्तपञ्चाशः सर्गः  ॥  ४।५७  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/4_kiShkindhAkANDam/05-daxiNAnveShaNam/057_angadena_svakaShTanirUpaNam.md">
<details><summary><h3>द्राविडपाठः ...{Loading}...</h3></summary>



  
शोकाद् भ्रष्टस्वरमपि श्रुत्वा ते हरियूथपाः।  
श्रद्दधुर्नैव तद्वाक्यं कर्मणा तस्य शङ्किताः ॥ 4.57.1 ॥   
ते प्रायमुपविष्टास्तु दृष्ट्वा गृध्रं प्लवङ्गमाः।  
चक्रुर्बुद्धिं तदा रौद्रां सर्वान् नो भक्षयिष्यति ॥ 4.57.2 ॥   
सर्वथा प्रायमासीनान् यदि नो भक्षयिष्यति।  
कृतकृत्या भविष्यामः क्षिप्रं सिद्धिमितो गताः ॥ 4.57.3 ॥   
एतां बुद्धिं ततश्चक्रुः सर्वे ते वानरर्षभाः।  
अवतार्य गिरेः शृङ्गाद् गृध्रमाहाङ्गदस्तदा ॥ 4.57.4 ॥   
बभूवर्क्षरजा नाम वानरेन्द्रः प्रतापवान्।  
ममार्यः पार्थिवः पक्षिन् धार्मिकस्तस्य चात्मजौ ॥ 4.57.5 ॥   
सुग्रीवश्चैव वाली च पुत्रावोघबलावुभौ।  
लोके विश्रुतकर्माऽभूद्राजा वाली पिता मम ॥ 4.57.6 ॥   
राजा कृत्स्नस्य जगत इक्ष्वाकूणां महारथः।  
रामो दाशरथिः श्रीमान् प्रविष्टो दण्डकावनम् ॥ 4.57.7 ॥   
पितुर्निदेशनिरतो धर्म्यं पन्थानमाश्रितः।  
तस्य भार्या जनस्थानाद्रावणेन हृता बलात् ॥ 4.57.8 ॥   
रामस्य तु पितुर्मित्रं जटायुर्नाम गृध्रराट्।  
ददर्श सीतां वैदेहीं ह्रियमाणां विहायसा ॥ 4.57.9 ॥   
रावणं विरथं कृत्वा स्थापयित्वा च मैथिलीम्।  
परिश्रान्तश्च वृद्धश्च रावणेन हतो रणे ॥ 4.57.10 ॥   
एवं गृध्रो हतस्तेन रावणेन बलीयसा।  
संस्कृतश्चापि रामेण गतश्च गतिमुत्तमाम् ॥ 4.57.11 ॥   
ततो मम पितृव्येण सुग्रीवेण महात्मना।  
चकार राघवः सख्यं सोऽवधीत्पितरं मम ॥ 4.57.12 ॥   
मम पित्रा विरुद्धो हि सुग्रीवः सचिवैः सह ॥ 4.57.13 ॥   
निहत्य वालिनं रामस्ततस्तमभिषेचयत्।  
स राज्ये स्थापितस्तेन सुग्रीवो वानराधिपः ॥ 4.57.14 ॥   
राजा वानरमुख्यानां येन प्रस्थापिता वयम्।  
एवं रामप्रयुक्तस्तु मार्गमाणास्ततस्ततः ॥ 4.57.15 ॥   
वैदेहीं नाधिगच्छामो रात्रौ सूर्यप्रभामिव।  
ते वयं दण्डकारण्यं विचित्य सुसमाहिताः ॥ 4.57.16 ॥   
मयस्य मायाविहितं तद्बिलं च विचिन्वताम्।  
व्यीततस्तत्र नो मासो यो राज्ञा समयः कृतः ॥ 4.57.17 ॥   
ते वयं कपिराजस्य सर्वे वचनकारिणः।  
कृतां संस्थामतिक्रान्ता भयात्प्रायमुपास्महे ॥ 4.57.18 ॥   
क्रुद्धे तस्मिंस्तु काकुत्स्थे सुग्रीवे च सलक्ष्मणे।  
गतानामपि सर्वेषां तत्र नो नास्ति जीवितम् ॥ 4.57.19 ॥   

</details>
</div>
