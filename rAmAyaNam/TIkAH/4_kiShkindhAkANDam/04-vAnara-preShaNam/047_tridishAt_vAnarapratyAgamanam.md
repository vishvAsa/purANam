+++
title = "०४७ त्रिदिशात् वानरप्रत्यागमनम्"
title_english = "047 Search for Seetha failed in east north and west"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-047-Thridigbhyaha_Vanara_Prathyagamanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/4_kiShkindhAkANDam/04-vAnara-preShaNam/047_tridishAt_vAnarapratyAgamanam.md">
<details><summary><h3>IITK ...{Loading}...</h3></summary>

Return of Satavali, Vinata and Sushena with no news of Sita.



#### श्लोकः
##### मूलम्
दर्शनार्थं तु वैदेह्यास्सर्वतः कपियूधपाः।  
व्यादिष्टाः कपिराजेन यथोक्तं जग्मुरञ्जसा॥4.47.1॥

##### शब्दार्थः
कपिराजेन by the king of monkeys, व्यादिष्टाः commanded, कपियूधपाः leaders of vanara troops, यथोक्तम् as instructed, वैदेह्याः Vaidehi's, दर्शनार्थम् to look for, अञ्जसा swiftly, सर्वतः all directions, जग्मुः went.

##### आङ्ग्लानुवादः
The leaders of vanara troops went fast in all directions to look for Vaidehi following the instructions of  the king of vanaras.



#### श्लोकः
##### मूलम्
सरांसि सरित काक्षानाकाशं नगराणि च।  
नदीदुर्गांस्तथा शैलान्विचिन्वन्ति समन्ततः॥4.47.2॥

##### शब्दार्थः
ते they, सरांसि tanks, सरितः कक्षान् bottom of rivers, आकाशम् sky, नगराणि च and towns, तथा similarly, नदीदुर्गान् forts surrounded by rivers, शैलान् mountains, समन्ततः every where, विचिन्वन्ति looking for.

##### आङ्ग्लानुवादः
They went looking everywhere in the tanks, in the bottom of rivers, in towns, in the sky and similarly in inaccessible rivers, mountains, and forts surrounded by rivers.



#### श्लोकः
##### मूलम्
सुग्रीवेण समाख्यातास्सर्वे वानरयूथपाः।  
प्रदेशान्प्रविचिन्वन्ति सशैलवनकाननान्॥4.47.3॥

##### शब्दार्थः
सुग्रीवेण by Sugriva, समाख्याताः instructed, सर्वे all, वानरयूथपाः vanara troop leaders, सशैलवनकाननान् including forests and mountains, प्रदेशान्  places, विचिन्वन्ति searched.

##### आङ्ग्लानुवादः
The troop leaders of the monkeys instructed by Sugriva searched in all places  
including mountains and forests.



#### श्लोकः
##### मूलम्
विचित्य दिवसं सर्वे सीताधिगमने धृताः।  
समायान्ति स्म मेदिन्यां निशाकालेषु वानराः॥4.47.4॥

##### शब्दार्थः
सर्वे all, वानराः monkeys, सीताधिगमने in search of Sita, धृताः determined, दिवसम् all day, विचित्य after searching, निशाकालेषु during nights also, मेदिन्याम् on the ground, समायान्ति स्म used to meet one another.

##### आङ्ग्लानुवादः
The monkeys used to search for Sita all day determinedly and at night assemble at one place.



#### श्लोकः
##### मूलम्
सर्वर्तुकमान् देशेषु वानारास्सफलद्रुमान्।  
आसाद्य रजनीं शय्यां चक्रुस्सर्वेष्वहस्सु ते॥4.47.5॥

##### शब्दार्थः
ते वानराः those monkeys, सर्वेषु अहस्सु all day, सर्वर्तुकामान् in all seasons, सफलद्रुमान् fruitbearing trees, देशेषु in countries, आसाद्य having reached, रजनीम् in the night, शय्याम् resting place, चक्रुः they made.

##### आङ्ग्लानुवादः
The monkeys would search all day and by night reach for rest the branches of the trees that bear fruits in all seasons.



#### श्लोकः
##### मूलम्
तदहः प्रथमं कृत्वा मासे प्रश्रवणं गताः।  
कपिराजेन सङ्गम्य निराशाः कपियूधपाः॥4.47.6॥

##### शब्दार्थः
तत् अहः that day, प्रथमम् first, कृत्वा having passed off, मासे in the month, कपियूधपाः monkey leaders, निराशाः disappointed, प्रस्रवणम् mountain Prasravana, गताः gone, कपिराजेन by the king of vanaras, सङ्गम्य after meeting.

##### आङ्ग्लानुवादः
The monkey leaders thus spent a month doing what they did daily and returning disappointed, met the monkey king on mount Prasravana.



#### श्लोकः
##### मूलम्
विचित्य तु दिशं पूर्वां यथोक्तां सचिवैस्सह।  
अदृष्ट्वा विनतस्सीतामाजगाम महाबलः॥4.47.7॥

##### शब्दार्थः
महाबलः powerful, विनतः Vinata, सचिवैः सह along with the ministers, यथोक्ताम् as instructed, पूर्वां दिशम् eastern side, विचित्य having searched, सीताम् Sita, अदृष्ट्वा not able to see, आजगाम returned.

##### आङ्ग्लानुवादः
Having searched for Sita as instructed by  Sugriva, powerful Vinita returned along with the ministers unable to find Sita.



#### श्लोकः
##### मूलम्
उत्तरां च दिशं सर्वां विचित्य स महाकपिः।  
आगतस्सह सैन्येन वीरश्शतवलिस्तदा॥4.47.8॥

##### शब्दार्थः
तदा then, वीरः hero, महाकपिः great monkey, शतबलः Satabala, सैन्येन सह with the army, सर्वाम् all, उत्तरां दिशम् northern direction, विचित्य after searching, आगतः came back.

##### आङ्ग्लानुवादः
Then the great monkey hero Satabali came back from the northern direction along with the army after searching in vain for Sita.



#### श्लोकः
##### मूलम्
सुषेणः पश्चिमा माशां विचित्य सह वानरैः।  
समेत्य मासे सम्पूर्णे सुग्रीवमुपचक्रमे॥4.47.9॥

##### शब्दार्थः
सुषेणः Sushena, वानरैस्सह along with the monkeys, पश्चिमाम् आशाम् western side, विचित्य having searched, मासे in a month, सम्पूर्णे when completed, समेत्य after coming back, सुग्रीवम् Sugriva, उपचक्रमे reported.

##### आङ्ग्लानुवादः
Sushena searched for a full month in the western quarter along with the monkeys and returned to report to Sugriva.



#### श्लोकः
##### मूलम्
तं प्रस्रवणपृष्ठस्थं समासाद्याभिवाद्य च।  
आसीनं सह रामेण सुग्रीवमिदमब्रवीत्॥4.47.10॥

##### शब्दार्थः
रामेण सह along with Rama, आसीनम् seated, प्रस्रवणपृष्ठस्थम् on the Prasravana mountain, सुग्रीवम् Sugriva, आसाद्य came near, अभिवाद्य च and offered salutations, इदम् thus, अब्रवीत् spoke.

##### आङ्ग्लानुवादः
Sushena came to Sugriva, seated with Rama at Prasravana mountain, offered salutations and spokeः



#### श्लोकः
##### मूलम्
विचिताः पर्वतास्सर्वे वनानि गहनानि च।  
निम्नगास्सागरान्ताश्च सर्वे जनपदाश्च ये॥4.47.11॥

##### शब्दार्थः
सर्वे all, पर्वताः mountains, विचिताः are searched, गहनानि inacccessible, वनानि च forests also, निम्नगाः rivers, सागरान्ताश्च in the seas, ये those, जनपदाश्च country side, सर्वे every where.

##### आङ्ग्लानुवादः
'We searched for her in the mountains, in inaccessible forests, in rivers and seas and also the countryside.



#### श्लोकः
##### मूलम्
गुहाश्च विचितास्सर्वास्त्वया याः परिकीर्तिताः।  
विचिताश्च महागुल्मा लताविततसन्तताः॥4.47.12॥

##### शब्दार्थः
सर्वाः all, त्वया by your, परिकीर्तिताः mentioned, याः those, गुहाः caves, विचिताः searched, लताविततसन्तताः filled with extensive vines, महागुल्माः and huge bushes, विचिताः are searched.

##### आङ्ग्लानुवादः
'We searched for her in the caves, in places filled with extensive vines and huge bushes and in all places mentioned by you.



#### श्लोकः
##### मूलम्
गहनेषु च देशेषु दुर्गेषु विषमेषु च।  
सत्त्वान्यतिप्रमाणानि विचितानि हतानि च॥4.47.13॥  
ये चैव गहना देशा विचितास्ते पुनः पुनः।

##### शब्दार्थः
गहनेषु in the interiors, दुर्गेषु inaccessible, विषमेषु च and unevenplaces, देशेषु locations, अतिप्रमाणानि very huge, सत्त्वानि beings, विचितानि searched, हतानि च killed, गहनाः difficult interiors, ये those, देशाः places, ते those, पुनः पुनः again and again, विचिताः searched.

##### आङ्ग्लानुवादः
'We searched again and again the interior, inaccessible and uneven locations,and killed huge animals. We searched in regions difficult to penetrate.



#### श्लोकः
##### मूलम्
उदारसत्त्वाभिजनो महात्मा  
स मैथिलीं द्रक्ष्यति वानरेन्द्रः।  
दिशं तु यामेव गता तु सीता  
तामास्थितोवायुसुतो हनूमान्॥4.47.14॥

##### शब्दार्थः
वानरेन्द्र O king of monkeys, उदारसत्त्वाभिजनः exhalted by strength and birth, सः that, महात्मा  great person, मैथिलीम् Maithili, द्रक्ष्यति will see, सीता sita, याम् एव whichever, दिशम्  direction, गता is taken, ताम् that, वायुसुतः son of the Windgod, हनुमान् Hanuman, आस्थितः he has set out.

##### आङ्ग्लानुवादः
'O king of monkeys we hope, his exhalted highness, the mighty vanara, son of the Windgod, Hanuman has gone in the direction in which Maithili has been carried off. He alone will find Sita and come back.'  

#### समाप्तिः
 श्रीमद्रामायणे वाल्मीकीय आदिकाव्ये किष्किन्धाकाण्डे सप्तचत्वारिंशस्सर्गः॥  
Thus ends the fortyseventh sarga in Kishkindakanda of the first epic, the Holy Ramayana composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/4_kiShkindhAkANDam/04-vAnara-preShaNam/047_tridishAt_vAnarapratyAgamanam.md">
<details><summary><h3>भूषणम् ...{Loading}...</h3></summary>



दर्शनार्थं तु वैदेह्याः सर्वतः कपियूथपाः ।  

व्यादिष्टाः कपिराजेन यथोक्तं जग्मुरञ्जसा  ॥  ४।४७।१  ॥   

अथ दक्षिणेतरदिग्गतवानरागमनं सप्तचत्वारिंशे दर्शनार्थं त्वित्यादि ।
यथोक्तं देशम्  ॥  ४।४७।१  ॥   

  

सरांसि सरितः कक्षानाकाशं नगराणि च ।  

नदीदुर्गांस्तथा शैलान् विचिन्वन्ति समन्ततः  ॥  ४।४७।२  ॥   

सुग्रीवेण समाख्याताः सर्वे वानरयूथपाः ।  

प्रदेशान् प्रविचिन्वन्ति सशैलवनकाननान्  ॥  ४।४७।३  ॥   

तदेव विवृणोति सरांसीत्यादिना । कक्षान् गुल्मान् । लतागृहानित्यर्थः ।
आकाशं वृक्षगुल्मादिरहितप्रदेशम् । नदीदुर्गान् नदीभिर्दुर्गमान्  ॥ 
४।४७।२,३  ॥   

  

विचित्य दिवसं सर्वे सीताधिगमने धृताः ।  

समायान्ति स्ममेदिन्यां निशाकालेषु वानराः  ॥  ४।४७।४  ॥   

विचित्येति । धृताः तत्पराः  ॥  ४।४७।४  ॥   

  

सर्वर्तुकामान् देशेषु वानराः सफलान् द्रुमान् ।  

आसाद्य रजनीं शय्यां चक्रुः सर्वेष्वहस्सु ते  ॥  ४।४७।५  ॥   

विचित्येति श्लोकोक्तं विवृणोति सर्वेति । सर्वर्तुकामान् काम्यन्त इति
कामाः पुष्पफलादयः, सर्वर्तुसम्भवफलपुष्पादियुक्तानित्यर्थः । सफलान्
वानरैरुपभूज्यमानत्वेन सफलान् द्रुमानासाद्य सर्वेष्वहस्सु
एकमासान्तर्गतसर्वदिनेषु रजनीं रजन्यामेव शय्यां चक्रुः ।
अनेनाहारविश्रमादिकमहस्सु नास्तीत्यवगम्यते  ॥  ४।४७।५  ॥   

  

तदहः प्रथमं कृत्वा मासे प्रस्रवणं गताः ।  

कपिराजेन सङ्गम्य निराशाः कपियूथपाः  ॥  ४।४७।६  ॥   

तदहः प्रस्थानदिनं प्रथमं कृत्वा तदारभ्य मासे पूर्णे सति निराशाः
सीतान्वेषणे निरुत्साहाः सन्तः कपिराजेन सङ्गम्य तस्मै स्वागमनं
निवेद्येत्यर्थः, प्रस्नवणं माल्यवन्तं गताः  ॥  ४।४७।६  ॥   

  

विचित्य तु दिशं पूर्वां यथोक्तां सचिवैः सह ।  

अदृष्ट्वा विनतः सीतामाजगाम महाबलः  ॥  ४।४७।७  ॥   

उत्तरां च दिशं सर्वां विचित्य स महाकपिः ।  

आगतः सह सैन्येन वीरः शतवलिस्तदा  ॥  ४।४७।८  ॥   

एवं सामान्येन वानरागमनमुक्त्वा प्रत्येकं च दर्शयति विचित्येद्यादिना ।
सचिवैः सहायभूतैः  ॥  ४।४७।७,८  ॥   

  

सुषेणः पश्चिमामाशां विचित्य सह वानरैः ।  

समेत्य मासे सम्पूर्णे सुग्रीवमुपचक्रमे  ॥  ४।४७।९  ॥   

उपचक्रमे उपागतः  ॥  ४।४७।९  ॥   

  

तं प्रस्रवणपृष्ठस्थं समासाद्याभिवाद्य च ।  

आसीनं सह रामेण सुग्रीवमिदमब्रुवन्  ॥  ४।४७।१०  ॥   

प्रस्रवणपृष्ठस्थं प्रस्रवणाग्रस्थम् । रामेण सहासीनम्, रामेण
सहितमित्यर्थः  ॥  ४।४७।१०  ॥   

  

विचिताः पर्वताः सर्वे वनानि गहनानि च ।  

निम्नगाः सागरान्ताश्च सर्वे जनपदाश्च ये  ॥  ४।४७।११  ॥   

गुहाश्च विचिताः सर्वास्त्वया याः परिकीर्तिताः ।  

विचिताश्च महागुल्मा लताविततसन्तताः  ॥  ४।४७।१२  ॥   

वनानि क्षुद्रवनानि गहनानि महावनानि सागरान्ताः समुद्रतीराणि
लताविततसन्तताः लताभिर्वितताः व्याप्ताः निरन्तरा इति महागुल्मविशेषणम्  ॥ 
४।४७।११,१२  ॥   

  

गहनेषु च देशेषु दुर्गेषु विषमेषु च ।  

सत्त्वान्यतिप्रमाणानि विचितानि हतानि च  ॥  ४।४७।१३  ॥   

गहनेषु दुष्प्रवेशेषु, नानाद्वीपेष्वित्यर्थः । दुर्गेषु दुःखेन
गन्तव्येषु, निम्नोन्नतेष्वित्यर्थः । अतिप्रमाणानि अतिमात्रशरीराणि
विचितानि, किमयं रावणः उत नेतीति भावः  ॥  ४।४७।१३  ॥   

  

उदारसत्त्वाभिजनो महात्मा स मैथीलीं द्रक्ष्यति वानरेन्द्रः ।  

दिशं तु यामेव गता तु सीता तामास्थितो वायुसुतो हनूमान्  ॥  ४।४७।१४  ॥   

इत्यार्षे श्रीरामायणे वाल्मीकीये आदिकाव्ये श्रीमत्किष्किन्धाकाण्डे
सप्तचत्वारिंशः सर्गः  ॥  ४७  ॥   

उदारसत्त्वः श्रेष्ठसत्त्वो ऽभिजनो वंशो यस्य स उदारसत्त्वाभिजनः ।
महाबलवतः पुत्र इति सीतादर्शने प्रथमो हेतुः । महात्मा महाधैर्य इति
द्वितीयः । दिशं त्वित्यादिना तृतीयो हेतुः । इति अब्रुवन् वानरा इति
पूर्वेणान्वयः । अस्मिन् सर्गे चतुर्दशश्लोकाः  ॥  ४।४७।१४  ॥   

इति श्रीगोविन्दराजविरचिते श्रीरामायणभूषणे मुक्ताहाराख्याने
किष्किन्धाकाण्डव्याख्याने सप्तचत्वारिंशः सर्गः  ॥  ४७  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/4_kiShkindhAkANDam/04-vAnara-preShaNam/047_tridishAt_vAnarapratyAgamanam.md">
<details><summary><h3>शिरोमणी ...{Loading}...</h3></summary>



दक्षिणातिरिक्तदिग्गतानां वानराणां वृत्तान्तं वर्णयितुमाह-- दर्शनार्थमिति
। ये कपिकुञ्जराः वैदेह्याः दर्शनार्थं कपिराजेन सर्वतः सर्वदिक्षु
व्यादिष्टा नियुक्तास्ते यथोक्तमुक्तमनतिक्रम्य अञ्जसा अनायासेन जग्मुः  ॥ 
४।४७।१  ॥   

  

ते इति । ते प्रेषिता वानराः सरःप्रभृतीन् विचिन्वन्ति व्यचिन्वन्  ॥ 
४।४७।२  ॥   

  

तदेव भङ्यन्तरेणाह-- सुग्रीवेणेति । सुग्रीवेण समाख्याताः सम्यगुपदिष्टाः
सर्वे वानरयूथपाः विचिन्वन्ति  ॥  ४।४७।३  ॥   

  

तत्प्रकारमाह-- विचित्येति । सीताधिगमने सीतादर्शने धृता निश्चिताः सर्वे
वानराः दिवसं विचित्य पृथक् पृथग्गत्वा अन्वीक्ष्य निशाकालेषु मेदिन्यां
सर्वसंमतिविषयीभूतभूमौ समायान्ति संघीभूय प्राप्नुवन्ति  ॥  ४।४७।४  ॥   

  

तदेव भङ्ग्यन्तरेणाह-- सर्वर्तुकानिति । ते वानराः सर्वेषु देशेषु अहस्सु
विचित्येति शेषः, सर्वर्तुकान् सर्वकालं संनिहितसर्वऋतून् सफलाः
सर्वऋतूचितफलसहिताः ये द्रुमास्तान् रजनीं रजन्यामासाद्य प्राप्य शय्यां
शयनं चक्रुः  ॥  ४।४७।५  ॥   

  

तदिति । तत् अन्वेषणाज्ञापनसंबन्धि अहो दिनं प्रथमं कृत्वा प्रथमत्वेन
परिगणय्य मासे मासान्तदिवसे त्रिंशत्तमे इत्यर्थः, प्रस्रवणं गताः निराशाः
सीतादर्शनविषयकाशारहिताः अप्राप्तसीतावृत्तान्ता इत्यर्थः, कपिकुञ्जराः
कपिराजेन संगम्य अतिष्ठन्निति शेषः  ॥  ४।४७।६  ॥   

  

तदागमनप्रकारमाह-- विचित्येत्यादिभिः । महाबलो विनतः उक्तामादिष्टां
पूर्वां दिशं यथावत् विचित्य सीतामदृष्ट्वा आजगाम  ॥  ४।४७।७  ॥   

  

दिशमिति । शतबलिर्वीरः उत्तरां दिशं विविच्य विचित्य सीतामदृष्ट्वेति शेषः,
आगतः  ॥  ४।४७।८  ॥   

  

सुषेण इति । सुषेणः पश्चिमां दिशं विविच्य सीतामलब्ध्वेति शेषः,
सुग्रीवमुपचक्रमे प्राप  ॥  ४।४७।९  ॥   

  

तमिति । रामेण सह आसीनं प्रस्रवणगिरिस्थं तं सुग्रीवं समासाद्य अभिवाद्य च
इदमब्रवीत्, यूथत्रयमिति शेषः  ॥  ४।४७।१०  ॥   

  

तद्वचनाकारमाह विचिता इति । पर्वतादयो विचिता अस्माभिरिति शेषः ।
श्लोकद्वयमेकान्वयि  ॥  ४।४७।११,१२  ॥   

  

गहनेष्विति । गहनादिविद्यमानानि अतिप्रमाणानि अतिबृहच्छरीराणि सत्त्वानि
अन्वेषणप्रतिबन्धकीभूतप्राणिजातानि विचितानि च  ॥  ४।४७।१३  ॥   

  

ये इति । ये गहना वृक्षादिपिहितत्वादिना दुर्गमास्ते देशाः पुनः
पुनर्विचिताः । अर्धं पृथक्  ॥  ४।४७।१४  ॥   

  

ननु कथं सीतावृत्तान्तलाभ इत्यत आह-- उदारेति । यां दिशं सीता गता तां दिशं
हनुमान् एवास्थितः अतः उदाराः अधिकाः सत्त्वाभिजना यस्य स हनुमान् मैथिलीं
ज्ञास्यति  ॥  ४।४७।१५  ॥   

  

इति श्रीमद्वाल्मीकीयरामायणव्याख्याने रामायणशिरोमणौ किष्किन्धाकाण्डे
सप्तचत्वारिंशः सर्गः  ॥  ४।४७  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/4_kiShkindhAkANDam/04-vAnara-preShaNam/047_tridishAt_vAnarapratyAgamanam.md">
<details><summary><h3>तिलकम् ...{Loading}...</h3></summary>



यथोक्तम् । स्वस्वान्वेषणीयतयोक्तं देशमनतिक्रम्येत्यर्थः  ॥  ४।४७।१  ॥   

  

आकाशं वनगिर्यनावृतप्रदेशमित्यर्थः । नदीदुर्गानिति ।
नदीप्रवाहैर्गन्तुमशक्या देशा नदीदुर्गास्तान्  ॥  ४।४७।२,३  ॥   

  

दिवसमित्यत्यन्तसंयोगे द्वितीया । धृता उद्युक्ताः । मेदिन्यां
सर्वाधारभूतायां निद्रासौकर्यार्थमिति भावः  ॥  ४।४७।४  ॥   

  

तेषु देशेषु सर्वर्तुकान्नित्यसंनिहितसर्वर्तुयुक्तान्, अत एव सदा
सफलद्रुमान्सर्वेष्वहःसु विचयनसमये समासाद्य कामं प्राप्य, रजनीं रजन्यां
शय्यां चक्रुः । तादृशवृक्षवत्त्वं च देशस्य रामप्रसादात्  ॥  ४।४७।५  ॥   

  

तदहः प्रस्थानदिवसं प्रथमं कृत्वा गताः । पुनर्मासे गते निराशाः सीतालाभे
प्रस्रवणं गता आगताः, कपिराजेन सङ्गम्य स्थिता इत्यन्वयः  ॥  ४।४७।६८  ॥   

  

उपचक्रमे प्राप्तः  ॥  ४।४७।९,१०  ॥   

  

सागरान्ताः सागरमद्यवर्तिद्वीपाः  ॥  ४।४७।११  ॥   

  

लताविततैर्लताप्रतानैः सन्तताः समन्ताद्व्याप्तास्तादृशा महागुल्मा
लतागृहविशेषाः  ॥  ४।४७।१२,१३  ॥   

  

दिक्त्रयासत्त्वसिद्धनिश्चयमर्थमनुवदति उदारेति  ॥  ४।४७।१४  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
किष्किन्धाकाण्डे सप्तचत्वारिंशः सर्गः  ॥  ४।४७  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/4_kiShkindhAkANDam/04-vAnara-preShaNam/047_tridishAt_vAnarapratyAgamanam.md">
<details><summary><h3>द्राविडपाठः ...{Loading}...</h3></summary>



  
दर्शनार्थं तु वैदेह्याः सर्वतः कपियूथपाः।  
व्यादिष्टाः कपिराजेन यथोक्तं जग्मुरञ्जसा ॥ 4.47.1 ॥   
सरांसि सरितः कक्षानाकाशं नगराणि च।  
नदीदुर्गांस्तथा शैलान् विचिन्वन्ति समन्ततः ॥ 4.47.2 ॥   
सुग्रीवेण समाख्याताः सर्वे वानरयूथपाः।  
प्रदेशान् प्रविचिन्वन्ति सशैलवनकाननान् ॥ 4.47.3 ॥   
विचित्य दिवसं सर्वे सीताधिगमने धृताः।  
समायान्ति स्ममेदिन्यां निशाकालेषु वानराः ॥ 4.47.4 ॥   
सर्वर्तुकामान् देशेषु वानराः सफलान् द्रुमान्।  
आसाद्य रजनीं शय्यां चक्रुः सर्वेष्वहस्सु ते ॥ 4.47.5 ॥   
तदहः प्रथमं कृत्वा मासे प्रस्रवणं गताः।  
कपिराजेन सङ्गम्य निराशाः कपियूथपाः ॥ 4.47.6 ॥   
विचित्य तु दिशं पूर्वां यथोक्तां सचिवैः सह।  
अदृष्ट्वा विनतः सीतामाजगाम महाबलः ॥ 4.47.7 ॥   
उत्तरां च दिशं सर्वां विचित्य स महाकपिः।  
आगतः सह सैन्येन वीरः शतवलिस्तदा ॥ 4.47.8 ॥   
सुषेणः पश्चिमामाशां विचित्य सह वानरैः।  
समेत्य मासे सम्पूर्णे सुग्रीवमुपचक्रमे ॥ 4.47.9 ॥   
तं प्रस्रवणपृष्ठस्थं समासाद्याभिवाद्य च।  
आसीनं सह रामेण सुग्रीवमिदमब्रुवन् ॥ 4.47.10 ॥   
विचिताः पर्वताः सर्वे वनानि गहनानि च।  
निम्नगाः सागरान्ताश्च सर्वे जनपदाश्च ये ॥ 4.47.11 ॥   
गुहाश्च विचिताः सर्वास्त्वया याः परिकीर्तिताः।  
विचिताश्च महागुल्मा लताविततसन्तताः ॥ 4.47.12 ॥   
गहनेषु च देशेषु दुर्गेषु विषमेषु च।  
सत्त्वान्यतिप्रमाणानि विचितानि हतानि च ॥ 4.47.13 ॥   
उदारसत्त्वाभिजनो महात्मा स मैथीलीं द्रक्ष्यति वानरेन्द्रः।  
दिशं तु यामेव गता तु सीता तामास्थितो वायुसुतो हनूमान् ॥ 4.47.14 ॥   

</details>
</div>
