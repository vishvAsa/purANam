<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;जगन्नाथः on पुराणे विश्वासटिप्पन्यः</title>
    <link>https://vishvAsa.github.io/purANam/prakIrNam_kAvyam/padyam/stotrANi/jagannAthaH/</link>
    <description>Recent content in &#43;जगन्नाथः on पुराणे विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/purANam/prakIrNam_kAvyam/padyam/stotrANi/jagannAthaH/index.xml" rel="self" type="application/rss+xml" />
    <item>
      <title>अमृतलहरी</title>
      <link>https://vishvAsa.github.io/purANam/prakIrNam_kAvyam/padyam/stotrANi/jagannAthaH/amRtalaharI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/prakIrNam_kAvyam/padyam/stotrANi/jagannAthaH/amRtalaharI/</guid>
      <description>&lt;p&gt;[[अमृतलहरी&#x9;Source: &lt;a href=&#34;https://www.ebharatisampat.in/readbook3.php?bookid=NjAzNzUzMjkzNzk5MDcy&amp;amp;pageno=MjI0MjQyNjk5NTk=&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;पण्डितराजश्रीजगन्नाथकृता अमृतलहरी&lt;/p&gt;&#xA;&lt;p&gt;मातः पातकपातकारिणि तव प्रातः प्रयातस्तटं&lt;br&gt;&#xA;यः कालिन्दि महेन्द्रनीलपटलस्निग्धां तनुं वीक्षते ।&lt;br&gt;&#xA;तस्यारोहति किं न धन्यजनुषः स्वान्तं नितान्तोल्लस-&lt;br&gt;&#xA;न्नीलाम्भोधरवृन्दवन्दितरुचिर्देवो रमावल्लभः ॥ १&lt;br&gt;&#xA;नित्यं पातकभङ्गमङ्गलजुषां श्रीकण्ठकण्ठत्विषां&lt;br&gt;&#xA;तोयानां यमुने तव स्तवविधौ को याति वाचालताम् ।&lt;br&gt;&#xA;येषु द्राग्विनिमज्ज्य सज्जतितरां रम्भाकराम्भोरुह-&lt;br&gt;&#xA;स्फूर्जच्चामरवीजितामरपदं जेतुं वराको नरः ॥ २&lt;br&gt;&#xA;दानान्धीकृतगन्धसिन्धुरघटागण्डप्रणालीमिल-&lt;br&gt;&#xA;द्भृङ्गालीमुखरीकृताय नृपतिद्वाराय बद्धोऽञ्जलिः ।&lt;br&gt;&#xA;त्वत्कूले फलमूलशालिनि मम श्लाघ्यामुरीकुर्वतो&lt;br&gt;&#xA;वृत्तिं हन्त मुनेः प्रयान्तु यमुने वीतज्वरा वासराः ॥ ३&lt;br&gt;&#xA;अन्तर्मौक्तिकपुञ्जमञ्जिम बहिः स्निग्धेन्द्रनीलप्रभं&lt;br&gt;&#xA;मातर्मे मुदमातनोतु करुणावत्या भवत्याः पयः ।&lt;br&gt;&#xA;यद्रूपद्वयधारणादिव नृणामा चूडमामज्जतां&lt;br&gt;&#xA;तत्कालं तनुतेतरां हरिहराकारामुदारां तनुम् ॥ ४&lt;br&gt;&#xA;तावत्पापकदम्बडम्बरमिदं तावत्कृतान्ताद्भयं&lt;br&gt;&#xA;तावन्मानसपद्मसद्मनि भवभ्रान्तेर्महानुत्सवः ।&lt;br&gt;&#xA;यावल्लोचनयोः प्रयाति न मनागम्भोजिनीबन्धुजे&lt;br&gt;&#xA;नृत्यत्तुङ्गतरङ्गभङ्गिरुचिरो वारां प्रवाहस्तव ॥ ५&lt;br&gt;&#xA;कालिन्दीति कदापि कौतुकवशात्त्वन्नामवर्णानिमा-&lt;br&gt;&#xA;न्व्यस्तानालपतां नृणां यदि करे खेलन्ति संसिद्धयः ।&lt;br&gt;&#xA;अन्तर्ध्वान्तकुलान्तकारिणि तव क्षिप्ताभृते वारिणि&lt;br&gt;&#xA;स्नातानां पुनरन्वहं स महिमा केनाधुना वर्ण्यते ॥ ६&lt;br&gt;&#xA;स्वर्णस्तेयपरानपेयरसिकान्पान्थःकणास्ते यदि&lt;br&gt;&#xA;ब्रह्मघ्नान्गुरुतल्पगानपि परित्रातुं गृहीतव्रताः ।&lt;br&gt;&#xA;प्रायश्चित्तकुलैरलं तदधुना मातः परेताधिप-&lt;br&gt;&#xA;प्रौढाहंकृतिहारिहुंकृतिमुचामग्रे तव स्रोतसाम् ॥ ७&lt;br&gt;&#xA;पायं पायमपायहारि जननि स्वादु त्वदीयं पयो&lt;br&gt;&#xA;नायं नायमनायनीमकृतिनां मूर्तिं दृशोः कैशवीम् ।&lt;br&gt;&#xA;स्मारं स्मारमपारपुण्यविभवं कृष्णेति वर्णद्वयं&lt;br&gt;&#xA;चारं चारमितस्ततस्तव तटे मुक्तो भवेयं कदा ॥ ८&lt;br&gt;&#xA;मातर्वारिणि पापहारिणि तव प्राणप्रयाणोत्सवं&lt;br&gt;&#xA;संप्राप्तेन कृतां नरेण सहतेऽवज्ञां कृतान्तोऽपि यत् ।&lt;br&gt;&#xA;यद्वा मण्डलभेदनादुदयिनीश्चण्डद्युतिर्वेदना-&lt;br&gt;&#xA;श्चित्रं तत्र किमप्रमेयमहिमा प्रेमा यदौत्पत्तिकः ॥ ९&lt;br&gt;&#xA;संज्ञाकान्तसुते कृतान्तभगिनि श्रीकृष्णनित्यप्रिये&lt;br&gt;&#xA;पापोन्मूलिनि पुण्यधात्रि यमुने कालिन्दि तुभ्यं नमः ।&lt;br&gt;&#xA;एवं स्नानविधौ पठन्ति खलु ये नित्यं गृहीतव्रता-&lt;br&gt;&#xA;स्तानामन्त्रितसंख्यजन्मजनितं पापं क्षणादुज्झति ॥ १०&lt;br&gt;&#xA;अयं पण्डितराजेन श्रीजगन्नाथशर्मणा ।&lt;br&gt;&#xA;स्तवः कलिन्दनन्दिन्या निर्मलो निरमीयत ॥ ११&lt;/p&gt;</description>
    </item>
    <item>
      <title>सुधालहरी</title>
      <link>https://vishvAsa.github.io/purANam/prakIrNam_kAvyam/padyam/stotrANi/jagannAthaH/sudhAlaharI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/purANam/prakIrNam_kAvyam/padyam/stotrANi/jagannAthaH/sudhAlaharI/</guid>
      <description>&lt;p&gt;[[सुधालहरी&#x9;Source: &lt;a href=&#34;https://www.ebharatisampat.in/readbook3.php?bookid=NjE3MjM5OTA4Njc4NTgy&amp;amp;pageno=MjI0MjQyNjk5NTk=&#34;&gt;EB&lt;/a&gt;]]&lt;/p&gt;&#xA;&lt;p&gt;[&lt;/p&gt;&#xA;&lt;p&gt;पण्डितराजश्रीजगन्नाथविरचिता&lt;br&gt;&#xA;सुधालहरी ।&lt;/p&gt;&#xA;&lt;p&gt;उल्लासः फुल्लपङ्केरुहपटलतन्मत्तपुष्पंधयानां&lt;br&gt;&#xA;निस्तारः शोकदावानलविकलहृदां कोकसीमन्तिनीनाम्‌ ।&lt;br&gt;&#xA;उत्पातस्तामसानामुपहतमहसां चक्षुषां पक्षपातः&lt;br&gt;&#xA;संघातः कोऽपि धाम्नामयमुदयगिरिप्रान्ततः प्रादुरासीत्‌ ॥ १ ॥&lt;br&gt;&#xA;पद्मद्रोहोद्धुराणां धवलितहरितामैन्दवीनां द्युतीनां&lt;br&gt;&#xA;दर्पं द्राग्द्रावयन्तो विदलदरुणिमोद्रेकदेदीप्यमानाः ।&lt;br&gt;&#xA;दूरादेवान्धकारान्धितधरणैतलद्योतने बद्धदीक्षा-&lt;br&gt;&#xA;स्ते दैन्यध्वंसदक्षा मुदमुदयदिनोद्वेलदुस्रा दिशन्तु ॥ २ ॥&lt;br&gt;&#xA;त्रातामीवार्तलक्षाः प्रतिदिनविहितानेकगीर्वाणरक्षा&lt;br&gt;&#xA;भक्तानां कल्पवृक्षाः स्फुरदनलगतस्वर्णभासां सदृक्षाः ।&lt;br&gt;&#xA;लोकक्षेमात्तदीक्षा नलिनपरिषदां दत्तसौभाग्यलाक्षा&lt;br&gt;&#xA;दुर्वृत्तध्वंसदक्षा मम रविकिरणाः सन्त्वघानां विपक्षाः ॥ ३ ॥&lt;br&gt;&#xA;प्रालेयानां करालाः कवलितजगतीमण्डलध्वान्तजालाः&lt;br&gt;&#xA;स्त्रातस्वर्लोकपाला विदलदरुणिमक्षिप्तबालप्रवालाः ।&lt;br&gt;&#xA;विश्लिष्यत्कोकबालाज्वरहरणभवत्कीर्तिजालैर्जटाला&lt;br&gt;&#xA;व्योमव्याप्तौ विशालास्त्वयि दधतु शिवं भास्वतो भानुमालाः ॥ ४ ॥&lt;br&gt;&#xA;निर्भिद्ये क्ष्मारुहाणामतिघनमुदरं येषु गोत्रां गतेषु&lt;br&gt;&#xA;द्राधिष्ठस्वर्णदण्डभ्रमभृतमनसः संनिधित्सन्ति पादान्‌ ।&lt;br&gt;&#xA;यैः संभिन्ने दलाग्रप्रचलहिमकणे दाडिमीबीजबुद्ध्या&lt;br&gt;&#xA;चञ्चूचाञ्चल्यमञ्चन्ति च शुकशिशवस्तेंऽशवः पान्तु भानोः ॥ ५ ॥&lt;br&gt;&#xA;अह्नि क्रीडोचितानां सरसिरुहलसन्मन्दिराणां प्रभाते&lt;br&gt;&#xA;प्रोद्घाट्य द्राक्कपाटान्यथ कुमुदगृहान्मुद्रयन्तो विमुक्तान्‌ ।&lt;br&gt;&#xA;सिञ्चन्तः किं च भूमीतलमखिलमपि क्षुण्णकाश्मीरनीरैः&lt;br&gt;&#xA;पायासुः श्रीसपर्याविरचनपटवः पद्मबन्धोः करा नः ॥ ६ ॥&lt;br&gt;&#xA;आलेपा हिङ्गुलानामिव धरणिभुजामच्छसौधाग्रमौलि-&lt;br&gt;&#xA;ष्वग्रेषु क्ष्मारुहाणामभिनवविदलत्पल्लवोल्लासलीलाः ।&lt;br&gt;&#xA;प्रौढप्रालेयपुञ्जोपरि चितस्वदिराङ्गारभारा इवारा-&lt;br&gt;&#xA;त्पारावारात्प्रयान्तो दिनकरकिरणा मङ्गलं नः कृषीरन्‌ ॥ ७ ॥&lt;br&gt;&#xA;कीलालैः कुङ्कुमानां निखिलमपि जगज्जालमेतन्निषिक्तं&lt;br&gt;&#xA;मुक्ताश्चोन्मत्तभृङ्गाविदलितकमलक्रोडकारागृहेभ्यः ।&lt;br&gt;&#xA;उत्सृष्टं गोसहस्रं बहलकलकलः श्रूयते च द्विजानां&lt;br&gt;&#xA;भाग्यैर्वृन्दारकाणां हरिहयहरिता सूयते पुत्ररत्नम्‌ ॥ ८ ॥&lt;br&gt;&#xA;या सूते सवभूतेष्वनुदिनमुदये चेतनाया विलासा-&lt;br&gt;&#xA;न्यान्ती सायं निकायं जलनिधिजठरं संजरीहर्ति सद्यः ।&lt;br&gt;&#xA;अत्यर्थं वर्धयन्ती मणिगणसुषमासंपदं रत्नसानोः&lt;br&gt;&#xA;सा नो भानोः प्रभा नो नयनसरणितो दूरतो जातु यातु ॥ ९ ॥&lt;br&gt;&#xA;नीहारैर्नीरजानां निबिडतमतमोराशिभिर्लोचनानां&lt;br&gt;&#xA;श्रौतस्मार्तक्रियाणामपि खलु निशया नाशमालक्ष्य दूरात्‌ ।&lt;br&gt;&#xA;सद्यः सिन्धोः सकाशादधिकतरजवेनागता वासवाशा-&lt;br&gt;&#xA;माशापाशानशेषानपहरतुतरां तीक्ष्णभानोः प्रभा नः ॥ १० ॥&lt;br&gt;&#xA;शीते शोकं शशाङ्के कृशतमरुचितामाशुनाशं निशायां&lt;br&gt;&#xA;धिक्कारं ध्वान्तवर्गे कुमुदपरिषदि प्रोद्गमं दीनतायाः ।&lt;br&gt;&#xA;पाण्डित्यं पुण्डरीकेष्वनुदिनमधिकां कान्तिमाशासु तन्व-&lt;br&gt;&#xA;न्नन्वञ्चत्यन्वहं द्यामुषसि करुणया विश्ववन्द्यो विवस्वान्‌ ॥ ११ ॥&lt;br&gt;&#xA;स्वापं स्वापाकुलानां गदमथ गदिनामन्धकारं त्रिलोक्याः&lt;br&gt;&#xA;पापं पापाविलानां सपदि परिहरन्नागतो वासवाशाम्‌ ।&lt;br&gt;&#xA;नित्यप्रस्थानलीलाकुपितकमलिनीनर्मनिर्माणकर्मा&lt;br&gt;&#xA;विश्वार्तित्राणधर्मा गगनमणिरसौ पातु शर्मानिशं वः ॥ १२ ॥&lt;br&gt;&#xA;अन्तर्नीरं नदीनामनुदिनमुदये बिम्बिता ये समन्ता-&lt;br&gt;&#xA;द्गीर्वाणाद्रेरुदञ्चन्मणिगणजटिलां मेदिनीं दर्शयन्ति ।&lt;br&gt;&#xA;विप्रप्रोत्क्षिप्तसंध्याञ्जलिजलकणिकाजालमाकाशमध्ये&lt;br&gt;&#xA;माणिक्यव्रातयन्तो मम मिहिरकरा मान्द्यमुन्मूलयन्तु ॥ १३ ॥&lt;br&gt;&#xA;प्रत्यग्रोढाः प्रगल्भा युवतिपरिषदः प्रोषितप्राणनाथा&lt;br&gt;&#xA;यस्मिन्नस्ताद्रिमौलेरुपरिमणिमयच्छत्रलीलां दधाने ।&lt;br&gt;&#xA;सत्रासं सप्रसादं परिणतकरुणं लोचनान्युत्क्षिपन्ति&lt;br&gt;&#xA;स्थेमानं स प्रियाणां घटयतु भगवान्पद्मिनीवल्लभो वः ॥ १४ ॥&lt;br&gt;&#xA;अन्तर्द्यावापृथिव्योरधिरजनि भृतानन्धकारानुदारा-&lt;br&gt;&#xA;न्विद्राव्य द्राक्तदीयैरिव जयदरुणं शोणितैर्यद्विधते ।&lt;br&gt;&#xA;सायं प्रातश्च संध्याञ्जलिमवनिसुराः संप्रयच्छन्ति यस्मै&lt;br&gt;&#xA;तस्मै कस्मैचिदेतन्मम परमहंसे देवतायै नमोऽस्तु ॥ १५ ॥&lt;br&gt;&#xA;त्राणं त्रैविष्टपानां तरणमथ पयस्तोमताम्यत्तनूनां&lt;br&gt;&#xA;नद्यन्तानामतर्क्यं त्रिगुणमयतया यत्त्रयाणां तुरीयम्‌ ।&lt;br&gt;&#xA;तत्तादृक्तुन्दिलायास्तरुणतरतमःसंततेरन्तकृत्त्वां&lt;br&gt;&#xA;तेजस्त्रैलोक्यताम्रीकरणचतुरिम त्रायतां तीक्ष्णभानोः ॥ १६ ॥&lt;br&gt;&#xA;गीर्वाणग्रामणीभिर्गगनतलगतैर्गीर्भिरुद्गीथगाभि-&lt;br&gt;&#xA;र्गन्धर्वैश्चापि गीता गुणगणगारमोद्गारिगाथासहस्रैः ।&lt;br&gt;&#xA;गाहं गाहं गृहालीरगतिकगदिनां गन्धयन्तो गदार्तिं&lt;br&gt;&#xA;ग्लानिग्रामं ग्रसन्तां ग्रहरुचिगुरवो गोपतेर्गोविलासाः ॥ १७ ॥&lt;br&gt;&#xA;जीवातुर्जाड्यजालाधिकजनितरुजां तप्तजाम्बूनदाभं&lt;br&gt;&#xA;जङ्घालं जाङ्घिकानां जलधिजठरतो जृम्भमाणं जगत्याम्‌ ।&lt;br&gt;&#xA;जीवाधानं जनानां जनकमथ रुचो जीवजैवातृकादे-&lt;br&gt;&#xA;र्ज्योतिर्जाज्वल्यमानं जलजहितकृतो जायतां वो जयाय ॥ १८ ॥&lt;br&gt;&#xA;प्रातर्निर्गत्य गोभिः सह रुचिविषये संचरन्त्योऽह्नि ताभिः&lt;br&gt;&#xA;साकं सायं निकायं प्रति पुनरपि याः संप्रयातुं त्वरन्ते ।&lt;br&gt;&#xA;यासां दिव्यप्रभावस्त्रिजगदघवनश्रेणिदाहैकदावः&lt;br&gt;&#xA;क्षेमं तन्वन्तु ता वः शिवमयवपुषो वासरेशस्य गावः ॥ १९ ॥&lt;br&gt;&#xA;वृन्दैर्वृन्दारकाणां दनुतनुजनुषां रक्षसां च क्षपान्ते&lt;br&gt;&#xA;गन्धर्वाणां धुरीणैः प्रणतमहिवरैः किंनरैर्यन्नरैश्च ।&lt;br&gt;&#xA;विद्यां हृद्यां निजेभ्यो वितरदविरतं दीप्तिभिर्दीपयद्द्या-&lt;br&gt;&#xA;मद्यादाद्यामविद्यामिदमुदयगिरेरुद्यदर्कस्य बिम्बम्‌ ॥ २० ॥&lt;br&gt;&#xA;आ पाथोजासनायुः क्षणलवघटिकाद्यात्मकं कालचक्रं&lt;br&gt;&#xA;प्राहुः पूर्वे पुराणागमविषयविदो यस्य लीलाविलासम्‌ ।&lt;br&gt;&#xA;भावानां षड्विकारानथ खलु गतिभिर्यश्च नित्यं प्रसूते&lt;br&gt;&#xA;स प्रातः पौरुहूते परिलसति हरिन्मण्डले चण्डभानुः ॥ २१ ॥&lt;br&gt;&#xA;अङ्गानि ब्राह्मणानामुषसि हिमभरासङ्गतो भङ्गुराणि&lt;br&gt;&#xA;व्यालक्ष्य द्राक्प्रपाता रिपुजनितरुषेवारुणा वासवाशाम्‌ ।&lt;br&gt;&#xA;धर्मध्वंसोद्धुराणामखिलमपि कुलं जक्षतः शोभितक्ष्मा&lt;br&gt;&#xA;यक्ष्माणं मे हरन्तु त्वरितमघभिदो भानवश्चण्डभानोः ॥ २२ ॥&lt;br&gt;&#xA;विश्रान्तिं ब्राह्मणानां सुखमतिशयितं कामिनां स्थायिलीला-&lt;br&gt;&#xA;मम्भोजानां प्रबोधं कुमुदपरिषदां यश्चिकीर्षन्दयार्द्रः ।&lt;br&gt;&#xA;निर्यात्यन्तःसमुद्रं सकलमपि नृणां भारमाधाय वह्ना-&lt;br&gt;&#xA;वह्नायाह्नामधीशः स भवतु भवतां भूयसे मङ्गलाय ॥ २३ ॥&lt;br&gt;&#xA;द्रागाहत्य प्रभाते रजनिहिमवतः कौमुदीः कौतुकेन&lt;br&gt;&#xA;प्रोद्यत्प्रौढानुकम्पाः पुनरपि खलु ये सायमुज्जीवयन्ति ।&lt;br&gt;&#xA;आरुण्ये पल्लवानामथ गुरुचरणाः शक्रगोपावलीनां&lt;br&gt;&#xA;ते युष्मद्भावलीनां दिनकरकिरणाः क्लान्तिमुन्मूलयन्तु ॥ २४ ॥&lt;br&gt;&#xA;द्रागद्वैतं वितन्वंस्त्रिभुवनमभितः कौङ्कुमीनां द्युतीनां&lt;br&gt;&#xA;न्यक्कुर्वन्मान्द्यमुद्रामथ रजनिरुजां कोकसीमन्तिनीनाम्‌ ।&lt;br&gt;&#xA;तन्द्रान्धानान्ध्यसिन्धोरिह वितततरैरुद्दधानं कराग्रैः&lt;br&gt;&#xA;स्वान्तध्वान्तं धुनीतामुदयगिरिशिरश्चुम्बि मार्तण्डबिम्बम्‌ ॥ २५ ॥&lt;br&gt;&#xA;शुद्धं ब्रह्मालवालं प्रकृतिशबलितं यस्य मूलं करास्त-&lt;br&gt;&#xA;द्द्राधिष्टस्वर्णशाखा विकसदरुणिमा पल्लवानां विलासः ।&lt;br&gt;&#xA;नीलं व्योमालिमाला सुरसफलभरो धर्मकामार्थमोक्षाः&lt;br&gt;&#xA;स श्रीमान्वाञ्छितार्थं वितरतु सततं सूर्यकल्पद्रुमो वः ॥ २६ ॥&lt;br&gt;&#xA;नीहारं निम्नगाभ्यो निखिलनयनतो नीरजेभ्यश्च निद्रां&lt;br&gt;&#xA;नीडेभ्यो नीडजानां निकरमुषसि ये नित्यमुद्वासयन्ति ।&lt;br&gt;&#xA;सायं तेष्वेव तेषां पुनरपि घृणया कल्पयन्ते च वासं&lt;br&gt;&#xA;ते वः सन्तु प्रयासं घृणिघनघृणयो हन्तुमाबद्धकक्षाः ॥ २७ ॥&lt;br&gt;&#xA;संहृत्य द्राग्बहिःस्थं तिमिरकुलमथाभ्यन्तरं हर्तुकामा&lt;br&gt;&#xA;रन्ध्रालीभिर्गृहाणामुदरमनुदिनं ये विशङ्कं विशन्ति ।&lt;br&gt;&#xA;भानोस्तेऽमी हृषीकाण्यखिलतनुभृतां हर्षयन्तो हितेहा&lt;br&gt;&#xA;हृद्रोगं संहरन्तां हिममहिमहृतो हेमहृद्याः करा नः ॥ २८ ॥&lt;br&gt;&#xA;ब्रह्माण्डं मण्डयन्तो वियति वलयिनो मण्डलैरण्डजानां&lt;br&gt;&#xA;पाखण्डान्दण्डयन्तो दनुतनुजनुषां शोभिताखण्डालाशाः ।&lt;br&gt;&#xA;ये खण्डान्पौण्डरीकान्विदलयितुमथोद्दण्डपाण्डित्यभाज-&lt;br&gt;&#xA;स्ते चण्डांशोरचण्डास्त्वरितमिह कराः पाण्डुतां खण्डयन्तु ॥ २९ ॥&lt;br&gt;&#xA;ऊर्ध्वं पापावलिभ्यः स्थित इति जगदे यस्य वेदैरुदाख्या&lt;br&gt;&#xA;निन्युः केऽप्यासनार्थं खलु सहचरतां नेत्रयोः पुण्डरीकम्‌ ।&lt;br&gt;&#xA;ओष्ठावृक्साम यस्य द्रुतकनकनिभश्मश्रुकेशाखिलाङ्गः&lt;br&gt;&#xA;सोऽयं सर्वान्तरात्मा तव दिशतुतरां वासरेशः शिवानि ॥ ३० ॥&lt;/p&gt;</description>
    </item>
  </channel>
</rss>
