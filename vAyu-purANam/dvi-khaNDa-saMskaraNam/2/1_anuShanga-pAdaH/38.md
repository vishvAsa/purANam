---
title: ०३८

---

<details open><summary>विश्वास-प्रस्तुतिः</summary>

श्रुत्वा पादं तृतीयन्तु क्रान्तं सूतेन धीमता।  
ततश्चतुर्थं पप्रच्छुः पादं वै ऋषिसत्तमाः ॥ ३८.१ ॥
</details>

<details><summary>मूलम्</summary>

श्रुत्वा पादं तृतीयन्तु क्रान्तं सूतेन धीमता।  
ततश्चतुर्थं पप्रच्छुः पादं वै ऋषिसत्तमाः ॥ ३८.१ ॥
</details>

ऋषय ऊचुः॥  

<details open><summary>विश्वास-प्रस्तुतिः</summary>

पादः क्रान्तस्तृतीयोऽयमनुषङ्गेण यस्त्वया।  
चतुर्थं विस्तरात्पादं संहारं परिकीर्त्तय ॥ ३८.२ ॥
</details>

<details><summary>मूलम्</summary>

पादः क्रान्तस्तृतीयोऽयमनुषङ्गेण यस्त्वया।  
चतुर्थं विस्तरात्पादं संहारं परिकीर्त्तय ॥ ३८.२ ॥
</details>


<details open><summary>विश्वास-प्रस्तुतिः</summary>

मन्वन्तराणि सर्वाणि पूर्वाण्येवापरैः सह।  
सप्तर्षीणामथैतेषां साम्प्रतस्यान्तरे मनोः ॥ ३८.३ ॥
</details>

<details><summary>मूलम्</summary>

मन्वन्तराणि सर्वाणि पूर्वाण्येवापरैः सह।  
सप्तर्षीणामथैतेषां साम्प्रतस्यान्तरे मनोः ॥ ३८.३ ॥
</details>


<details open><summary>विश्वास-प्रस्तुतिः</summary>

विस्तरावयवञ्चैव निसर्गस्य महात्मनः।  
विस्तरेणानुपूर्व्या च सर्वमेव ब्रवीहि मे ॥ ३८.४ ॥
</details>

<details><summary>मूलम्</summary>

विस्तरावयवञ्चैव निसर्गस्य महात्मनः।  
विस्तरेणानुपूर्व्या च सर्वमेव ब्रवीहि मे ॥ ३८.४ ॥
</details>

सूत उवाच॥


<details open><summary>विश्वास-प्रस्तुतिः</summary>

भवतां कथयिष्यामि सर्वमेतद्यथातथम्।  
पादं त्विमं ससंहारं चतुर्थं मुनिसत्तमाः ॥ ३८.५ ॥
</details>

<details><summary>मूलम्</summary>

भवतां कथयिष्यामि सर्वमेतद्यथातथम्।  
पादं त्विमं ससंहारं चतुर्थं मुनिसत्तमाः ॥ ३८.५ ॥
</details>


<details open><summary>विश्वास-प्रस्तुतिः</summary>

मनोर्वैवस्वतस्येमं साम्प्रतस्य महात्मनः।  
विस्तरेणानुपूर्व्या च निसर्गं श्रृणुत द्विजाः ॥ ३८.६ ॥
</details>

<details><summary>मूलम्</summary>

मनोर्वैवस्वतस्येमं साम्प्रतस्य महात्मनः।  
विस्तरेणानुपूर्व्या च निसर्गं श्रृणुत द्विजाः ॥ ३८.६ ॥
</details>


<details open><summary>विश्वास-प्रस्तुतिः</summary>

मन्वन्तराणां सङ्क्षेपं भविष्यैः सह सप्तभिः।  
प्रलयञ्चैव लोकानां ब्रुवतो मे निबोधत ॥ ३८.७ ॥
</details>

<details><summary>मूलम्</summary>

मन्वन्तराणां सङ्क्षेपं भविष्यैः सह सप्तभिः।  
प्रलयञ्चैव लोकानां ब्रुवतो मे निबोधत ॥ ३८.७ ॥
</details>


<details open><summary>विश्वास-प्रस्तुतिः</summary>

एतान्युक्तानि वै सम्यक् सप्तसप्तसु वै मया।  
मन्वन्तराणि सङ्क्षेपाच्छृणुतानागतानि मे ॥ ३८.८ ॥
</details>

<details><summary>मूलम्</summary>

एतान्युक्तानि वै सम्यक् सप्तसप्तसु वै मया।  
मन्वन्तराणि सङ्क्षेपाच्छृणुतानागतानि मे ॥ ३८.८ ॥
</details>


<details open><summary>विश्वास-प्रस्तुतिः</summary>

सावर्णस्य प्रवक्ष्यामि मनोर्वैवस्वतस्य ह।  
भविष्यस्य भविष्यन्ति समासात्तु निबोधत ॥ ३८.९ ॥
</details>

<details><summary>मूलम्</summary>

सावर्णस्य प्रवक्ष्यामि मनोर्वैवस्वतस्य ह।  
भविष्यस्य भविष्यन्ति समासात्तु निबोधत ॥ ३८.९ ॥
</details>


<details open><summary>विश्वास-प्रस्तुतिः</summary>

अनागताश्च सप्तैव स्मृतास्त्विह महर्षयः।  
कौशिको गातवश्चैव जामदग्न्यश्च भार्गवः ॥ ३८.१० ॥
</details>

<details><summary>मूलम्</summary>

अनागताश्च सप्तैव स्मृतास्त्विह महर्षयः।  
कौशिको गातवश्चैव जामदग्न्यश्च भार्गवः ॥ ३८.१० ॥
</details>


<details open><summary>विश्वास-प्रस्तुतिः</summary>

द्वैपायनो वसिष्ठश्च कृपः शारद्वतस्तथा।  
आत्रेयो दीप्तिमांश्चैव ऋष्यश्रृङ्गस्तु काश्यपः ॥ ३८.११ ॥
</details>

<details><summary>मूलम्</summary>

द्वैपायनो वसिष्ठश्च कृपः शारद्वतस्तथा।  
आत्रेयो दीप्तिमांश्चैव ऋष्यश्रृङ्गस्तु काश्यपः ॥ ३८.११ ॥
</details>


<details open><summary>विश्वास-प्रस्तुतिः</summary>

भारद्वाजस्तथा द्रौणिरश्वत्थामा महायशाः।  
एते सप्त महात्मानो भविष्याः परमर्षयः ॥ ३८.१२ ॥
</details>

<details><summary>मूलम्</summary>

भारद्वाजस्तथा द्रौणिरश्वत्थामा महायशाः।  
एते सप्त महात्मानो भविष्याः परमर्षयः ॥ ३८.१२ ॥
</details>


<details open><summary>विश्वास-प्रस्तुतिः</summary>

सुतपा श्चामिताभाश्च सुखाश्चैव गणास्त्रयः।  
तेषां गणास्तु देवानां एकैको विंशकः स्मृतः ॥ ३८.१३ ॥
</details>

<details><summary>मूलम्</summary>

सुतपा श्चामिताभाश्च सुखाश्चैव गणास्त्रयः।  
तेषां गणास्तु देवानां एकैको विंशकः स्मृतः ॥ ३८.१३ ॥
</details>


<details open><summary>विश्वास-प्रस्तुतिः</summary>

नामतस्तु प्रवक्ष्यामि निबोधध्वं समाहिताः।  
रितस्तपश्च शुक्रश्च द्युतिर्ज्योतिः प्रभाकरौ ॥ ३८.१४ ॥
</details>

<details><summary>मूलम्</summary>

नामतस्तु प्रवक्ष्यामि निबोधध्वं समाहिताः।  
रितस्तपश्च शुक्रश्च द्युतिर्ज्योतिः प्रभाकरौ ॥ ३८.१४ ॥
</details>


<details open><summary>विश्वास-प्रस्तुतिः</summary>

प्रभासो भासकृद्धर्मस्तेजोरश्मिऋतुर्विराट्।  
अर्चिष्मान् द्योतनो भानुर्यशकीर्त्तिर्बुधो धृतिः।  
विंशतिः सुतपा ह्येते नामभिः परिकीर्तिताः ॥ ३८.१५ ॥
</details>

<details><summary>मूलम्</summary>

प्रभासो भासकृद्धर्मस्तेजोरश्मिऋतुर्विराट्।  
अर्चिष्मान् द्योतनो भानुर्यशकीर्त्तिर्बुधो धृतिः।  
विंशतिः सुतपा ह्येते नामभिः परिकीर्तिताः ॥ ३८.१५ ॥
</details>


<details open><summary>विश्वास-प्रस्तुतिः</summary>

प्रभुर्विभुर्विभासश्च जेता हन्ताऽरिहा रितुः।  
सुमतिः प्रमतिर्दीप्तिः समाख्यातो महोमहान् ॥ ३८.१६ ॥
</details>

<details><summary>मूलम्</summary>

प्रभुर्विभुर्विभासश्च जेता हन्ताऽरिहा रितुः।  
सुमतिः प्रमतिर्दीप्तिः समाख्यातो महोमहान् ॥ ३८.१६ ॥
</details>


<details open><summary>विश्वास-प्रस्तुतिः</summary>

देहो मुनिर्नयो ज्येष्ठः समः सत्यश्च विश्रुतः।  
इत्येते ह्यमिताभास्तु विंशतिः परिकीर्त्तिताः ॥ ३८.१७ ॥
</details>

<details><summary>मूलम्</summary>

देहो मुनिर्नयो ज्येष्ठः समः सत्यश्च विश्रुतः।  
इत्येते ह्यमिताभास्तु विंशतिः परिकीर्त्तिताः ॥ ३८.१७ ॥
</details>


<details open><summary>विश्वास-प्रस्तुतिः</summary>

दमो दाता विदः सोमो वित्तवैद्यौ यमो निधिः।  
होमं हव्यं हुतं दानं देयं दाता तपः शमः ॥ ३८.१८ ॥
</details>

<details><summary>मूलम्</summary>

दमो दाता विदः सोमो वित्तवैद्यौ यमो निधिः।  
होमं हव्यं हुतं दानं देयं दाता तपः शमः ॥ ३८.१८ ॥
</details>


<details open><summary>विश्वास-प्रस्तुतिः</summary>

ध्रुवं स्थानं विधानञ्च नियमश्चेति विंशतिः।  
मुख्या ह्येते समाख्याताः सावर्णे प्रथमेऽन्तरे ॥ ३८.१९ ॥
</details>

<details><summary>मूलम्</summary>

ध्रुवं स्थानं विधानञ्च नियमश्चेति विंशतिः।  
मुख्या ह्येते समाख्याताः सावर्णे प्रथमेऽन्तरे ॥ ३८.१९ ॥
</details>


<details open><summary>विश्वास-प्रस्तुतिः</summary>

मारीचस्यैव ते पुत्राः कश्यपस्य महात्मनः।  
साम्प्रतस्य भविष्यन्ति सावर्णस्यान्तरे मनोः ॥ ३८.२० ॥
</details>

<details><summary>मूलम्</summary>

मारीचस्यैव ते पुत्राः कश्यपस्य महात्मनः।  
साम्प्रतस्य भविष्यन्ति सावर्णस्यान्तरे मनोः ॥ ३८.२० ॥
</details>


<details open><summary>विश्वास-प्रस्तुतिः</summary>

तेषामिन्द्रो भविष्यस्तु बलिर्वैरोचनः पुरा।  
वीरवांश्चावरीयांश्च निर्मोहः सत्यवाक् कृती ॥ ३८.२१ ॥
</details>

<details><summary>मूलम्</summary>

तेषामिन्द्रो भविष्यस्तु बलिर्वैरोचनः पुरा।  
वीरवांश्चावरीयांश्च निर्मोहः सत्यवाक् कृती ॥ ३८.२१ ॥
</details>


<details open><summary>विश्वास-प्रस्तुतिः</summary>

चरिष्णुराज्यो विष्णुश्च वाचः सुमतिरेव च।  
सावर्णस्य मनोः पुत्रा भविष्यन्ति नवैव तु ॥ ३८.२२ ॥
</details>

<details><summary>मूलम्</summary>

चरिष्णुराज्यो विष्णुश्च वाचः सुमतिरेव च।  
सावर्णस्य मनोः पुत्रा भविष्यन्ति नवैव तु ॥ ३८.२२ ॥
</details>


<details open><summary>विश्वास-प्रस्तुतिः</summary>

नव चान्येषु वक्ष्यामि सावर्णेश्चान्तरेषु वै।  
सावर्णमनवश्चान्ये भविष्या ब्रह्मणः सुताः ॥ ३८.२३ ॥
</details>

<details><summary>मूलम्</summary>

नव चान्येषु वक्ष्यामि सावर्णेश्चान्तरेषु वै।  
सावर्णमनवश्चान्ये भविष्या ब्रह्मणः सुताः ॥ ३८.२३ ॥
</details>


<details open><summary>विश्वास-प्रस्तुतिः</summary>

मेरुसावर्णिनस्ते वै दृष्टा ये दिव्यदृष्टिभिः।  
दक्षस्य ते हि दौहित्राः प्रियाया दुहितुः सुताः ॥ ३८.२४ ॥
</details>

<details><summary>मूलम्</summary>

मेरुसावर्णिनस्ते वै दृष्टा ये दिव्यदृष्टिभिः।  
दक्षस्य ते हि दौहित्राः प्रियाया दुहितुः सुताः ॥ ३८.२४ ॥
</details>


<details open><summary>विश्वास-प्रस्तुतिः</summary>

महता तपसा युक्ता मेरुपृष्ठे महौजसः।  
ब्रह्मादिभिस्ते जनिता दक्षेणैव च धीमता ॥ ३८.२५ ॥
</details>

<details><summary>मूलम्</summary>

महता तपसा युक्ता मेरुपृष्ठे महौजसः।  
ब्रह्मादिभिस्ते जनिता दक्षेणैव च धीमता ॥ ३८.२५ ॥
</details>


<details open><summary>विश्वास-प्रस्तुतिः</summary>

महर्लोकगतावृत्य भविष्या मेरुमाश्रिताः।  
महाभावात्तु ते पूर्वं जज्ञिरे चाक्षुषेऽन्तरे ॥ ३८.२६ ॥
</details>

<details><summary>मूलम्</summary>

महर्लोकगतावृत्य भविष्या मेरुमाश्रिताः।  
महाभावात्तु ते पूर्वं जज्ञिरे चाक्षुषेऽन्तरे ॥ ३८.२६ ॥
</details>

ऋषय ऊचुः॥  

<details open><summary>विश्वास-प्रस्तुतिः</summary>

दक्षेण जनिताः पुत्राः कन्यायामात्मनः कथम्।  
भवेत्तु ब्रह्मणश्चैव धर्मेण च महात्मनः ॥ ३८.२७ ॥
</details>

<details><summary>मूलम्</summary>

दक्षेण जनिताः पुत्राः कन्यायामात्मनः कथम्।  
भवेत्तु ब्रह्मणश्चैव धर्मेण च महात्मनः ॥ ३८.२७ ॥
</details>

सूत उवाच॥


<details open><summary>विश्वास-प्रस्तुतिः</summary>

अतो भविष्यान् वक्ष्यामि सावर्णमनवस्तु ये।  
तेषां जन्म प्रभावञ्च नमस्कृत्य प्रचेतसे ॥ ३८.२८ ॥
</details>

<details><summary>मूलम्</summary>

अतो भविष्यान् वक्ष्यामि सावर्णमनवस्तु ये।  
तेषां जन्म प्रभावञ्च नमस्कृत्य प्रचेतसे ॥ ३८.२८ ॥
</details>


<details open><summary>विश्वास-प्रस्तुतिः</summary>

वैवस्वते ह्युपस्पृष्टे किञ्चिच्छिष्टे च चाक्षुषे।  
जज्ञिरे मनवस्ते हि भविष्यानागतान्तरे ॥ ३८.२९ ॥
</details>

<details><summary>मूलम्</summary>

वैवस्वते ह्युपस्पृष्टे किञ्चिच्छिष्टे च चाक्षुषे।  
जज्ञिरे मनवस्ते हि भविष्यानागतान्तरे ॥ ३८.२९ ॥
</details>


<details open><summary>विश्वास-प्रस्तुतिः</summary>

प्राचेतसस्य दक्षस्य दौहित्रा मनवस्तु ये।  
सावर्णा नामतः पञ्च चत्वारः परमर्षिजाः ॥ ३८.३० ॥
</details>

<details><summary>मूलम्</summary>

प्राचेतसस्य दक्षस्य दौहित्रा मनवस्तु ये।  
सावर्णा नामतः पञ्च चत्वारः परमर्षिजाः ॥ ३८.३० ॥
</details>


<details open><summary>विश्वास-प्रस्तुतिः</summary>

सञ्ज्ञापुत्रस्तु सावर्ण एको वैवस्वतस्तथा।  
ज्येष्ठः सञ्ज्ञासुतो नाम मनुर्वैवस्वतः प्रभुः ॥ ३८.३१ ॥
</details>

<details><summary>मूलम्</summary>

सञ्ज्ञापुत्रस्तु सावर्ण एको वैवस्वतस्तथा।  
ज्येष्ठः सञ्ज्ञासुतो नाम मनुर्वैवस्वतः प्रभुः ॥ ३८.३१ ॥
</details>


<details open><summary>विश्वास-प्रस्तुतिः</summary>

वैवस्वतेऽन्तरे प्राप्ते समुत्पत्तिस्तयोः शुभा।  
चतुर्द्दशैते मनवः कीर्त्तिताः कीर्त्तिवर्द्धनाः ॥ ३८.३२ ॥
</details>

<details><summary>मूलम्</summary>

वैवस्वतेऽन्तरे प्राप्ते समुत्पत्तिस्तयोः शुभा।  
चतुर्द्दशैते मनवः कीर्त्तिताः कीर्त्तिवर्द्धनाः ॥ ३८.३२ ॥
</details>


<details open><summary>विश्वास-प्रस्तुतिः</summary>

वेदे श्रुतौ पुराणे च सर्वे ते प्रभविष्णवः।  
प्रजानां पतयः सर्वे भूतानां पतयः स्थिताः ॥ ३८.३३ ॥
</details>

<details><summary>मूलम्</summary>

वेदे श्रुतौ पुराणे च सर्वे ते प्रभविष्णवः।  
प्रजानां पतयः सर्वे भूतानां पतयः स्थिताः ॥ ३८.३३ ॥
</details>


<details open><summary>विश्वास-प्रस्तुतिः</summary>

तैरियं पृथिवी सर्वा सप्तद्वीपा सपर्वता।  
पूर्णं युगसहस्रं वै परिपाल्या नरेश्वरैः ॥ ३८.३४ ॥
</details>

<details><summary>मूलम्</summary>

तैरियं पृथिवी सर्वा सप्तद्वीपा सपर्वता।  
पूर्णं युगसहस्रं वै परिपाल्या नरेश्वरैः ॥ ३८.३४ ॥
</details>


<details open><summary>विश्वास-प्रस्तुतिः</summary>

प्रजाभिस्तपसा चैव विस्तरं तेषु वक्ष्यते।  
चतुर्द्दशैव ते ज्ञेयाः सर्गाः स्वायम्भुवादयः ॥ ३८.३५ ॥
</details>

<details><summary>मूलम्</summary>

प्रजाभिस्तपसा चैव विस्तरं तेषु वक्ष्यते।  
चतुर्द्दशैव ते ज्ञेयाः सर्गाः स्वायम्भुवादयः ॥ ३८.३५ ॥
</details>


<details open><summary>विश्वास-प्रस्तुतिः</summary>

मन्वन्तराधिकारेषु वर्तन्ते च सकृत् सकृत्।  
विनिवृत्ताधिकारास्ते महर्लोकं समाश्रिताः ॥ ३८.३६ ॥
</details>

<details><summary>मूलम्</summary>

मन्वन्तराधिकारेषु वर्तन्ते च सकृत् सकृत्।  
विनिवृत्ताधिकारास्ते महर्लोकं समाश्रिताः ॥ ३८.३६ ॥
</details>


<details open><summary>विश्वास-प्रस्तुतिः</summary>

समतीतास्तु ये तेषामष्टौ षष्ठास्तथापरे।  
पूर्वेषु साम्प्रतश्चायं शान्तिर्वैवस्वतः प्रभुः ॥ ३८.३७ ॥
</details>

<details><summary>मूलम्</summary>

समतीतास्तु ये तेषामष्टौ षष्ठास्तथापरे।  
पूर्वेषु साम्प्रतश्चायं शान्तिर्वैवस्वतः प्रभुः ॥ ३८.३७ ॥
</details>


<details open><summary>विश्वास-प्रस्तुतिः</summary>

ये शिष्टास्तान् प्रवक्ष्यामि सह देवर्षिदानवैः।  
सह प्रजानिसर्गेण सर्वांस्त्वनागतान् द्विजान् ॥ ३८.३८ ॥
</details>

<details><summary>मूलम्</summary>

ये शिष्टास्तान् प्रवक्ष्यामि सह देवर्षिदानवैः।  
सह प्रजानिसर्गेण सर्वांस्त्वनागतान् द्विजान् ॥ ३८.३८ ॥
</details>


<details open><summary>विश्वास-प्रस्तुतिः</summary>

वैवस्वतनिसर्गेण तेषां ज्ञेयस्तु विस्तरः।  
अन्यूना नातिरिक्तास्ते यस्मात् सर्वे विवस्वतः ॥ ३८.३९ ॥
</details>

<details><summary>मूलम्</summary>

वैवस्वतनिसर्गेण तेषां ज्ञेयस्तु विस्तरः।  
अन्यूना नातिरिक्तास्ते यस्मात् सर्वे विवस्वतः ॥ ३८.३९ ॥
</details>


<details open><summary>विश्वास-प्रस्तुतिः</summary>

पुनरुक्ता बहुत्वात्तु वक्ष्ये न तेषु विस्तरम्।  
मन्वन्तरेषु भाव्येषु भूतेष्वपि तथैव च ॥ ३९.४० ॥
</details>

<details><summary>मूलम्</summary>

पुनरुक्ता बहुत्वात्तु वक्ष्ये न तेषु विस्तरम्।  
मन्वन्तरेषु भाव्येषु भूतेष्वपि तथैव च ॥ ३९.४० ॥
</details>


<details open><summary>विश्वास-प्रस्तुतिः</summary>

कुले कुले निसर्गांस्तु तस्माद्भूयो विभागशः ।  
तेषामेव हि शिष्टार्थं विस्तरेण क्रमेण च ॥ ३९.४१ ॥
</details>

<details><summary>मूलम्</summary>

कुले कुले निसर्गांस्तु तस्माद्भूयो विभागशः ।  
तेषामेव हि शिष्टार्थं विस्तरेण क्रमेण च ॥ ३९.४१ ॥
</details>


<details open><summary>विश्वास-प्रस्तुतिः</summary>

दक्षस्य कन्या धर्मिष्ठा सुव्रता नाम विश्रुता।  
सर्वकन्यावशिष्टा तु श्रेष्ठा धर्मपरा सुता।  
गृहीत्वा तां पिता कन्यां जगाम ब्रह्मणोऽन्तिके ॥ ३९.४२ ॥
</details>

<details><summary>मूलम्</summary>

दक्षस्य कन्या धर्मिष्ठा सुव्रता नाम विश्रुता।  
सर्वकन्यावशिष्टा तु श्रेष्ठा धर्मपरा सुता।  
गृहीत्वा तां पिता कन्यां जगाम ब्रह्मणोऽन्तिके ॥ ३९.४२ ॥
</details>


<details open><summary>विश्वास-प्रस्तुतिः</summary>

वैराजस्तमुपासीनं धर्मेण च भवेन च।  
भवधर्मसमीपस्थं दक्षं ब्रह्माब्यभाषत ॥ ३९.४३ ॥
</details>

<details><summary>मूलम्</summary>

वैराजस्तमुपासीनं धर्मेण च भवेन च।  
भवधर्मसमीपस्थं दक्षं ब्रह्माब्यभाषत ॥ ३९.४३ ॥
</details>


<details open><summary>विश्वास-प्रस्तुतिः</summary>

दक्ष कन्या तवेयं वै जनयिष्यति सुव्रता।  
चतुरो वै मनून् पुत्रांश्चातुर्वर्ण्यकराञ्छुभान् ॥ ३८.४४ ॥
</details>

<details><summary>मूलम्</summary>

दक्ष कन्या तवेयं वै जनयिष्यति सुव्रता।  
चतुरो वै मनून् पुत्रांश्चातुर्वर्ण्यकराञ्छुभान् ॥ ३८.४४ ॥
</details>


<details open><summary>विश्वास-प्रस्तुतिः</summary>

ब्रह्मणो वचनं श्रुत्वा दक्षो धर्मो भवस्तदा।  
तां कन्यां मनसा जग्मुस्त्रयस्ते ब्रह्मणा सह ॥ ३८.४५ ॥
</details>

<details><summary>मूलम्</summary>

ब्रह्मणो वचनं श्रुत्वा दक्षो धर्मो भवस्तदा।  
तां कन्यां मनसा जग्मुस्त्रयस्ते ब्रह्मणा सह ॥ ३८.४५ ॥
</details>


<details open><summary>विश्वास-प्रस्तुतिः</summary>

सत्याभिध्यायिनां तेषां सद्यः कन्या व्यजायत।  
सदृशानुरूपांस्तेषां चतुरो वै कुमारकान् ॥ ३८.४६ ॥
</details>

<details><summary>मूलम्</summary>

सत्याभिध्यायिनां तेषां सद्यः कन्या व्यजायत।  
सदृशानुरूपांस्तेषां चतुरो वै कुमारकान् ॥ ३८.४६ ॥
</details>


<details open><summary>विश्वास-प्रस्तुतिः</summary>

संसिद्धाः कार्यकरणे सम्भूतास्ते श्रियान्वितः।  
उपभोगसमर्थैश्च सद्योजातैः शरीरकैः ॥ ३८.४७ ॥
</details>

<details><summary>मूलम्</summary>

संसिद्धाः कार्यकरणे सम्भूतास्ते श्रियान्वितः।  
उपभोगसमर्थैश्च सद्योजातैः शरीरकैः ॥ ३८.४७ ॥
</details>


<details open><summary>विश्वास-प्रस्तुतिः</summary>

ते दृष्ट्वा तान् स्वयम्बुद्ध्वा ब्रह्मा व्याहाहिणस्तदा।  
संरब्धा वै व्यकर्षन्त मम पुत्रो ममेत्युत ॥ ३८.४८ ॥
</details>

<details><summary>मूलम्</summary>

ते दृष्ट्वा तान् स्वयम्बुद्ध्वा ब्रह्मा व्याहाहिणस्तदा।  
संरब्धा वै व्यकर्षन्त मम पुत्रो ममेत्युत ॥ ३८.४८ ॥
</details>


<details open><summary>विश्वास-प्रस्तुतिः</summary>

अभिध्यानान्मनोत्पन्नानूचुर्वै ते परस्परम्।  
यो यस्य वपुषा तुल्यो भजतां स तु तं सुतम् ॥ ३८.४९ ॥
</details>

<details><summary>मूलम्</summary>

अभिध्यानान्मनोत्पन्नानूचुर्वै ते परस्परम्।  
यो यस्य वपुषा तुल्यो भजतां स तु तं सुतम् ॥ ३८.४९ ॥
</details>


<details open><summary>विश्वास-प्रस्तुतिः</summary>

यस्य यः सदृशश्चापि रूपे वीर्य च नामतः।  
तं गृह्णातु सुभद्रं वो वर्णतो यस्य यः समः ॥ ३८.५० ॥
</details>

<details><summary>मूलम्</summary>

यस्य यः सदृशश्चापि रूपे वीर्य च नामतः।  
तं गृह्णातु सुभद्रं वो वर्णतो यस्य यः समः ॥ ३८.५० ॥
</details>


<details open><summary>विश्वास-प्रस्तुतिः</summary>

ध्रुवं रूपं पितुः पुत्रः सोऽनुरुध्यति सर्वदा।  
तस्मादात्मसमः पुत्रः पितुर्मातुश्च जायते ॥ ३८.५१ ॥
</details>

<details><summary>मूलम्</summary>

ध्रुवं रूपं पितुः पुत्रः सोऽनुरुध्यति सर्वदा।  
तस्मादात्मसमः पुत्रः पितुर्मातुश्च जायते ॥ ३८.५१ ॥
</details>


<details open><summary>विश्वास-प्रस्तुतिः</summary>

एवं ते समयं कृत्वा सवर्णान् जगृहुः सुतान्।  
यस्मात् सवर्णास्तेषां वै ब्रह्मादीनां कुमारकाः ॥ ३८.५२ ॥
</details>

<details><summary>मूलम्</summary>

एवं ते समयं कृत्वा सवर्णान् जगृहुः सुतान्।  
यस्मात् सवर्णास्तेषां वै ब्रह्मादीनां कुमारकाः ॥ ३८.५२ ॥
</details>


<details open><summary>विश्वास-प्रस्तुतिः</summary>

सवर्णा मनवस्तस्मात् सवर्णत्वं हि ते यतः।  
मननान्माननाच्चैव तस्मात्ते मनवः स्मृताः ॥ ३८.५३ ॥
</details>

<details><summary>मूलम्</summary>

सवर्णा मनवस्तस्मात् सवर्णत्वं हि ते यतः।  
मननान्माननाच्चैव तस्मात्ते मनवः स्मृताः ॥ ३८.५३ ॥
</details>


<details open><summary>विश्वास-प्रस्तुतिः</summary>

चाक्षुषस्यान्तरेऽतीते प्राप्ते वैवस्वतस्य ह।  
रुचेः प्रजापतेः पुत्रो रौच्यो नामाभवत्सुतः ॥ ३८.५४ ॥
</details>

<details><summary>मूलम्</summary>

चाक्षुषस्यान्तरेऽतीते प्राप्ते वैवस्वतस्य ह।  
रुचेः प्रजापतेः पुत्रो रौच्यो नामाभवत्सुतः ॥ ३८.५४ ॥
</details>


<details open><summary>विश्वास-प्रस्तुतिः</summary>

भूत्यामुत्पादितो यस्तु भौत्यो नामाभवत्सुतः।  
वैवस्वतेऽन्तरे राजा द्वौ मनू तु विवस्वतोः ॥ ३८.५५ ॥
</details>

<details><summary>मूलम्</summary>

भूत्यामुत्पादितो यस्तु भौत्यो नामाभवत्सुतः।  
वैवस्वतेऽन्तरे राजा द्वौ मनू तु विवस्वतोः ॥ ३८.५५ ॥
</details>


<details open><summary>विश्वास-प्रस्तुतिः</summary>

वैवस्वतो मनुर्यश्च सावर्णो यश्च विश्रुतः।  
ज्येष्ठः सञ्ज्ञासुतो विद्वान् मनुर्वैवस्वतः प्रभुः ॥ ३८.५६ ॥
</details>

<details><summary>मूलम्</summary>

वैवस्वतो मनुर्यश्च सावर्णो यश्च विश्रुतः।  
ज्येष्ठः सञ्ज्ञासुतो विद्वान् मनुर्वैवस्वतः प्रभुः ॥ ३८.५६ ॥
</details>


<details open><summary>विश्वास-प्रस्तुतिः</summary>

सवर्णायाः सुतश्चान्यः स्मृतो वैवस्वतो मनुः ।  
सवर्णा मनवो ये च चत्वारस्तु महर्षिजाः ॥ ३८.५७ ॥
</details>

<details><summary>मूलम्</summary>

सवर्णायाः सुतश्चान्यः स्मृतो वैवस्वतो मनुः ।  
सवर्णा मनवो ये च चत्वारस्तु महर्षिजाः ॥ ३८.५७ ॥
</details>


<details open><summary>विश्वास-प्रस्तुतिः</summary>

तपसा सम्भृतात्मानः स्वेषु मन्वन्तरेषु वै।  
भविष्येषु भविष्यन्ति सर्वकार्यार्थसाधकाः ॥ ३८.५८ ॥
</details>

<details><summary>मूलम्</summary>

तपसा सम्भृतात्मानः स्वेषु मन्वन्तरेषु वै।  
भविष्येषु भविष्यन्ति सर्वकार्यार्थसाधकाः ॥ ३८.५८ ॥
</details>


<details open><summary>विश्वास-प्रस्तुतिः</summary>

प्रथमं मेरुसावर्णेर्दक्षपुत्रस्य वै मनोः।  
पुत्रा मरीचिगर्भाश्च सुशर्माणश्च ते त्रयः ।  
सम्भूताश्च महात्मानः सर्वे वैवस्वतेऽन्तरे ॥ ३८.५९ ॥
</details>

<details><summary>मूलम्</summary>

प्रथमं मेरुसावर्णेर्दक्षपुत्रस्य वै मनोः।  
पुत्रा मरीचिगर्भाश्च सुशर्माणश्च ते त्रयः ।  
सम्भूताश्च महात्मानः सर्वे वैवस्वतेऽन्तरे ॥ ३८.५९ ॥
</details>


<details open><summary>विश्वास-प्रस्तुतिः</summary>

दक्षपुत्रस्य पुत्रास्ते रोहितस्य प्रजापतेः।  
भविष्यस्य भविष्यस्तु एकैको द्वादशो गणः ॥ ३८.६० ॥
</details>

<details><summary>मूलम्</summary>

दक्षपुत्रस्य पुत्रास्ते रोहितस्य प्रजापतेः।  
भविष्यस्य भविष्यस्तु एकैको द्वादशो गणः ॥ ३८.६० ॥
</details>


<details open><summary>विश्वास-प्रस्तुतिः</summary>

ऐश्वर्यसङ्ग्राहो राहो बाहुवशस्तथैव च।  
पारा द्वादश विज्ञेया उत्तरांस्तु निबोधत ॥ ३८.६१ ॥
</details>

<details><summary>मूलम्</summary>

ऐश्वर्यसङ्ग्राहो राहो बाहुवशस्तथैव च।  
पारा द्वादश विज्ञेया उत्तरांस्तु निबोधत ॥ ३८.६१ ॥
</details>


<details open><summary>विश्वास-प्रस्तुतिः</summary>

वाजियो वाजिजिच्चैव प्रभृतिश्च ककुद्यथ।  
दधिक्रावायपक्वाश्च प्रणीतो विजयो मधुः ॥ ३८.६२ ॥
</details>

<details><summary>मूलम्</summary>

वाजियो वाजिजिच्चैव प्रभृतिश्च ककुद्यथ।  
दधिक्रावायपक्वाश्च प्रणीतो विजयो मधुः ॥ ३८.६२ ॥
</details>


<details open><summary>विश्वास-प्रस्तुतिः</summary>

तेजस्मान्नथवो द्वौ तु द्वादशैते मरीचयः।  
सुशर्माणस्तु वक्ष्यामि नामतस्तु निबोधत ॥ ३८.६३ ॥
</details>

<details><summary>मूलम्</summary>

तेजस्मान्नथवो द्वौ तु द्वादशैते मरीचयः।  
सुशर्माणस्तु वक्ष्यामि नामतस्तु निबोधत ॥ ३८.६३ ॥
</details>


<details open><summary>विश्वास-प्रस्तुतिः</summary>

वर्णस्तथाप्यङ्गविश्वौ मुरण्यो व्रजनो मतः।  
अमितो द्रवकेतुश्च जम्भोस्थाजस्रशक्रकाः ॥ ३८.६४ ॥
</details>

<details><summary>मूलम्</summary>

वर्णस्तथाप्यङ्गविश्वौ मुरण्यो व्रजनो मतः।  
अमितो द्रवकेतुश्च जम्भोस्थाजस्रशक्रकाः ॥ ३८.६४ ॥
</details>


<details open><summary>विश्वास-प्रस्तुतिः</summary>

सुनेमिर्द्युतपाश्चैव सुशर्माणः प्रकीर्त्तिताः।  
तेषामिन्द्रस्तदा भाव्यो ह्यद्भुतो नाम नामतः ॥ ३८.६५ ॥
</details>

<details><summary>मूलम्</summary>

सुनेमिर्द्युतपाश्चैव सुशर्माणः प्रकीर्त्तिताः।  
तेषामिन्द्रस्तदा भाव्यो ह्यद्भुतो नाम नामतः ॥ ३८.६५ ॥
</details>


<details open><summary>विश्वास-प्रस्तुतिः</summary>

स्कन्दः सोमप्रतीकाशः कार्तिकेयस्तु पावकः।  
माघातिथिश्च पौलस्त्यो वसुः काश्यप एव च ॥ ३८.६६ ॥
</details>

<details><summary>मूलम्</summary>

स्कन्दः सोमप्रतीकाशः कार्तिकेयस्तु पावकः।  
माघातिथिश्च पौलस्त्यो वसुः काश्यप एव च ॥ ३८.६६ ॥
</details>


<details open><summary>विश्वास-प्रस्तुतिः</summary>

ज्योतिष्मान् भार्गवश्चैव द्युतिमानङ्गिरास्तथा।  
वसितश्चैव वासिष्ठ आत्रेयो हव्यवाहनः ॥ ३८.६७ ॥
</details>

<details><summary>मूलम्</summary>

ज्योतिष्मान् भार्गवश्चैव द्युतिमानङ्गिरास्तथा।  
वसितश्चैव वासिष्ठ आत्रेयो हव्यवाहनः ॥ ३८.६७ ॥
</details>


<details open><summary>विश्वास-प्रस्तुतिः</summary>

सुतपाः पौलवश्चैव सप्तैते रोहितान्तरे।  
धृतिकेतुदीप्तिकेतुशापहस्ता निरामयः ॥ ३८.६८ ॥
</details>

<details><summary>मूलम्</summary>

सुतपाः पौलवश्चैव सप्तैते रोहितान्तरे।  
धृतिकेतुदीप्तिकेतुशापहस्ता निरामयः ॥ ३८.६८ ॥
</details>


<details open><summary>विश्वास-प्रस्तुतिः</summary>

पृथुश्रवास्तथा नाको भूरिद्युम्नो बृहद्रथः।  
प्रथमस्य तु सावर्णेर्नव पुत्राः प्रकीर्तिताः ॥ ३८.६९ ॥
</details>

<details><summary>मूलम्</summary>

पृथुश्रवास्तथा नाको भूरिद्युम्नो बृहद्रथः।  
प्रथमस्य तु सावर्णेर्नव पुत्राः प्रकीर्तिताः ॥ ३८.६९ ॥
</details>


<details open><summary>विश्वास-प्रस्तुतिः</summary>

दशमे त्वथ पर्याये धर्मपुत्रस्य वै मनोः।  
द्वितीयस्य तु सावर्णेर्भाव्यस्यैवान्तरे मनोः ॥ ३८.७० ॥
</details>

<details><summary>मूलम्</summary>

दशमे त्वथ पर्याये धर्मपुत्रस्य वै मनोः।  
द्वितीयस्य तु सावर्णेर्भाव्यस्यैवान्तरे मनोः ॥ ३८.७० ॥
</details>


<details open><summary>विश्वास-प्रस्तुतिः</summary>

सुखामना विरुद्धाश्च द्वावेव तु गणौ स्मृतौ।  
त्विषिवन्तश्च ते सर्वे शतसङ्ख्याश्च ते समाः ॥ ३८.७१ ॥
</details>

<details><summary>मूलम्</summary>

सुखामना विरुद्धाश्च द्वावेव तु गणौ स्मृतौ।  
त्विषिवन्तश्च ते सर्वे शतसङ्ख्याश्च ते समाः ॥ ३८.७१ ॥
</details>


<details open><summary>विश्वास-प्रस्तुतिः</summary>

प्राणा नायच्छतः प्रोक्त ऋषिभिः पुरुषेषु वै।  
देवास्ते वै भविष्यन्ति धर्मपुत्रस्य वै मनोः ॥ ३८.७२ ॥
</details>

<details><summary>मूलम्</summary>

प्राणा नायच्छतः प्रोक्त ऋषिभिः पुरुषेषु वै।  
देवास्ते वै भविष्यन्ति धर्मपुत्रस्य वै मनोः ॥ ३८.७२ ॥
</details>


<details open><summary>विश्वास-प्रस्तुतिः</summary>

तेषामिन्द्रस्तथा विद्वान् भविष्यः शान्तिरुच्यते।  
हविष्मान् पौलहः श्रीमान् सुकीर्तिश्चापि भार्गवः ॥ ३८.७३ ॥
</details>

<details><summary>मूलम्</summary>

तेषामिन्द्रस्तथा विद्वान् भविष्यः शान्तिरुच्यते।  
हविष्मान् पौलहः श्रीमान् सुकीर्तिश्चापि भार्गवः ॥ ३८.७३ ॥
</details>


<details open><summary>विश्वास-प्रस्तुतिः</summary>

आपोमूर्तिस्तथात्रेयो वसिष्ठश्चापि यः स्मृतः।  
पौलस्त्यः प्रतिपश्चापि नाभागश्चैव काश्यपः।  
अभिमन्युश्चाङ्गिरसः सप्तैते परमर्षयः ॥ ३८.७४ ॥
</details>

<details><summary>मूलम्</summary>

आपोमूर्तिस्तथात्रेयो वसिष्ठश्चापि यः स्मृतः।  
पौलस्त्यः प्रतिपश्चापि नाभागश्चैव काश्यपः।  
अभिमन्युश्चाङ्गिरसः सप्तैते परमर्षयः ॥ ३८.७४ ॥
</details>


<details open><summary>विश्वास-प्रस्तुतिः</summary>

सुक्षेत्रश्चोत्तमौजाश्च भूरिषेणश्च वीर्यवान्।  
शतानीको निरामित्रो वृषसेनो जयद्रथः ॥ ३८.७५ ॥
</details>

<details><summary>मूलम्</summary>

सुक्षेत्रश्चोत्तमौजाश्च भूरिषेणश्च वीर्यवान्।  
शतानीको निरामित्रो वृषसेनो जयद्रथः ॥ ३८.७५ ॥
</details>


<details open><summary>विश्वास-प्रस्तुतिः</summary>

भूरिद्युम्नः सुवर्च्चाश्च दशैते मानवाः स्मृताः।  
एकादशे तु पर्याये सावर्णे वै तृतीयके ॥ ३८.७६ ॥
</details>

<details><summary>मूलम्</summary>

भूरिद्युम्नः सुवर्च्चाश्च दशैते मानवाः स्मृताः।  
एकादशे तु पर्याये सावर्णे वै तृतीयके ॥ ३८.७६ ॥
</details>


<details open><summary>विश्वास-प्रस्तुतिः</summary>

निर्माणरतयो देवाः कामजा वै मनोजवाः।  
गणास्त्वेते त्रयः ख्याता देवतानां महात्मनाम् ॥ ३८.७७ ॥
</details>

<details><summary>मूलम्</summary>

निर्माणरतयो देवाः कामजा वै मनोजवाः।  
गणास्त्वेते त्रयः ख्याता देवतानां महात्मनाम् ॥ ३८.७७ ॥
</details>


<details open><summary>विश्वास-प्रस्तुतिः</summary>

एकैकं त्रिंशतस्तेषां गणास्तु त्रिदिवौकसाम्।  
मासस्याहानि त्रिंशत्तु यानि वै कवयो विदुः ॥ ३८.७८ ॥
</details>

<details><summary>मूलम्</summary>

एकैकं त्रिंशतस्तेषां गणास्तु त्रिदिवौकसाम्।  
मासस्याहानि त्रिंशत्तु यानि वै कवयो विदुः ॥ ३८.७८ ॥
</details>


<details open><summary>विश्वास-प्रस्तुतिः</summary>

निर्माणरतयो देवा रात्रयस्तु विहङ्गमाः।  
गणास्ते वै त्रयः प्रोक्ता देवतानां भविष्यति ॥ ३८.७९ ॥
</details>

<details><summary>मूलम्</summary>

निर्माणरतयो देवा रात्रयस्तु विहङ्गमाः।  
गणास्ते वै त्रयः प्रोक्ता देवतानां भविष्यति ॥ ३८.७९ ॥
</details>


<details open><summary>विश्वास-प्रस्तुतिः</summary>

मनोजवा मुहूर्त्तास्तु इति देवाः प्रकीर्त्तिताः ।  
एते हि ब्रह्मणः पुत्रा भविष्या मनवः स्मृताः ॥ ३८.८० ॥
</details>

<details><summary>मूलम्</summary>

मनोजवा मुहूर्त्तास्तु इति देवाः प्रकीर्त्तिताः ।  
एते हि ब्रह्मणः पुत्रा भविष्या मनवः स्मृताः ॥ ३८.८० ॥
</details>


<details open><summary>विश्वास-प्रस्तुतिः</summary>

तेषामिन्द्रो वृषो नाम भविष्यः सुरराट् ततः।  
तेषां सप्तर्षयश्चापि कीर्त्त्यमानान्निबोधत ॥ ३८.८१ ॥
</details>

<details><summary>मूलम्</summary>

तेषामिन्द्रो वृषो नाम भविष्यः सुरराट् ततः।  
तेषां सप्तर्षयश्चापि कीर्त्त्यमानान्निबोधत ॥ ३८.८१ ॥
</details>


<details open><summary>विश्वास-प्रस्तुतिः</summary>

हविष्मान् काश्यपश्चापि वपुष्मान् यश्च भार्गवः।  
वारुणिश्चैव चात्रेयो वासिष्ठो भग एव च ॥ ३८.८२ ॥
</details>

<details><summary>मूलम्</summary>

हविष्मान् काश्यपश्चापि वपुष्मान् यश्च भार्गवः।  
वारुणिश्चैव चात्रेयो वासिष्ठो भग एव च ॥ ३८.८२ ॥
</details>


<details open><summary>विश्वास-प्रस्तुतिः</summary>

पुष्टिश्चाङ्गिरसो ज्ञेयः पौलस्त्यो निश्चरस्तथा।  
पौलहो ह्यग्नितेजाश्च देवा ह्येकादशेऽन्तरे ॥ ३८.८३ ॥
</details>

<details><summary>मूलम्</summary>

पुष्टिश्चाङ्गिरसो ज्ञेयः पौलस्त्यो निश्चरस्तथा।  
पौलहो ह्यग्नितेजाश्च देवा ह्येकादशेऽन्तरे ॥ ३८.८३ ॥
</details>


<details open><summary>विश्वास-प्रस्तुतिः</summary>

सर्ववेगः सुधर्मा च देवानीकः पुरोवहः।  
क्षेमधर्मा गृहेषुश्च ह्यादर्शः पौण्ड्रको मनः ॥ ३८.८४ ॥
</details>

<details><summary>मूलम्</summary>

सर्ववेगः सुधर्मा च देवानीकः पुरोवहः।  
क्षेमधर्मा गृहेषुश्च ह्यादर्शः पौण्ड्रको मनः ॥ ३८.८४ ॥
</details>


<details open><summary>विश्वास-प्रस्तुतिः</summary>

सावर्णस्य तु ते पुत्राः प्राजापत्यस्य वै मनोः।  
द्वादशे त्वथ पर्याये रुद्रपुत्रस्य वै मनोः ॥ ३८.८५ ॥
</details>

<details><summary>मूलम्</summary>

सावर्णस्य तु ते पुत्राः प्राजापत्यस्य वै मनोः।  
द्वादशे त्वथ पर्याये रुद्रपुत्रस्य वै मनोः ॥ ३८.८५ ॥
</details>


<details open><summary>विश्वास-प्रस्तुतिः</summary>

चतुर्थे ऋतुसावर्णे देवास्तस्यान्तरे श्रृणु।  
पञ्चैव तु गणाः प्रोक्ता देवतानामनागताः ॥ ३८.८६ ॥
</details>

<details><summary>मूलम्</summary>

चतुर्थे ऋतुसावर्णे देवास्तस्यान्तरे श्रृणु।  
पञ्चैव तु गणाः प्रोक्ता देवतानामनागताः ॥ ३८.८६ ॥
</details>


<details open><summary>विश्वास-प्रस्तुतिः</summary>

हरिता रोहिताश्चैव देवाः सुमनसस्तथा।  
सुकर्माणः सुपाराश्च पञ्च देवगणाः स्मृताः ॥ ३८.८७ ॥
</details>

<details><summary>मूलम्</summary>

हरिता रोहिताश्चैव देवाः सुमनसस्तथा।  
सुकर्माणः सुपाराश्च पञ्च देवगणाः स्मृताः ॥ ३८.८७ ॥
</details>


<details open><summary>विश्वास-प्रस्तुतिः</summary>

ब्रह्मणो मानसा ह्येते एकैको दशको गणः।  
अरुन्तिजो हरिश्चैव विद्वान् यश्च सहस्रशः ॥ ३८.८८ ॥
</details>

<details><summary>मूलम्</summary>

ब्रह्मणो मानसा ह्येते एकैको दशको गणः।  
अरुन्तिजो हरिश्चैव विद्वान् यश्च सहस्रशः ॥ ३८.८८ ॥
</details>


<details open><summary>विश्वास-प्रस्तुतिः</summary>

पर्वतानुचरश्चैव ह्यपोंऽशुश्च मनोजवः।  
उर्ज्जा स्वाहा स्वधा तारा दशैते रोहिताः स्मृताः ॥ ३८.८९ ॥
</details>

<details><summary>मूलम्</summary>

पर्वतानुचरश्चैव ह्यपोंऽशुश्च मनोजवः।  
उर्ज्जा स्वाहा स्वधा तारा दशैते रोहिताः स्मृताः ॥ ३८.८९ ॥
</details>


<details open><summary>विश्वास-प्रस्तुतिः</summary>

तपोजानिर्भृतिश्चैव वाचा बन्धुश्च यः स्मृतः ।  
रजश्चैव तु राजश्च स्वर्णपादस्तथैव च ॥ ३८.९० ॥
</details>

<details><summary>मूलम्</summary>

तपोजानिर्भृतिश्चैव वाचा बन्धुश्च यः स्मृतः ।  
रजश्चैव तु राजश्च स्वर्णपादस्तथैव च ॥ ३८.९० ॥
</details>


<details open><summary>विश्वास-प्रस्तुतिः</summary>

व्युष्टिर्विधिश्च वै देवो दशैते रोहिताः स्मृताः ।  
उषिताद्यास्तु ये देवास्त्रयस्त्रिशत्प्रकीर्तिताः ॥ ३८.९१ ॥
</details>

<details><summary>मूलम्</summary>

व्युष्टिर्विधिश्च वै देवो दशैते रोहिताः स्मृताः ।  
उषिताद्यास्तु ये देवास्त्रयस्त्रिशत्प्रकीर्तिताः ॥ ३८.९१ ॥
</details>


<details open><summary>विश्वास-प्रस्तुतिः</summary>

देवान् सुमनसो विद्धि सुकर्माणो निबोधत।  
सुपर्वा वृषभः पृष्टः कृपिद्युम्नौ विपश्चितः ॥ ३८.९२ ॥
</details>

<details><summary>मूलम्</summary>

देवान् सुमनसो विद्धि सुकर्माणो निबोधत।  
सुपर्वा वृषभः पृष्टः कृपिद्युम्नौ विपश्चितः ॥ ३८.९२ ॥
</details>

विक्रमश्च क्रमश्चैव निभृतः कान्त एव च॥  
एते सुकर्मणो देवाः सुतांश्चैषां निबोधत ॥ ३८.९३ ॥  


<details open><summary>विश्वास-प्रस्तुतिः</summary>

वर्योदितस्तथा जिष्टो वर्चस्वी द्युतिमान् हविः।  
शुभो हविकृतात्प्राप्तिर्व्यापृथो दशमस्तथा ॥ ३८.९४ ॥
</details>

<details><summary>मूलम्</summary>

वर्योदितस्तथा जिष्टो वर्चस्वी द्युतिमान् हविः।  
शुभो हविकृतात्प्राप्तिर्व्यापृथो दशमस्तथा ॥ ३८.९४ ॥
</details>


<details open><summary>विश्वास-प्रस्तुतिः</summary>

सुपारा मानसास्त्वेते देवा वै सम्प्रकीर्त्तिताः।  
तेषामिन्द्रस्तु विज्ञेय ऋतधामा महायशाः ॥ ३८.९५ ॥
</details>

<details><summary>मूलम्</summary>

सुपारा मानसास्त्वेते देवा वै सम्प्रकीर्त्तिताः।  
तेषामिन्द्रस्तु विज्ञेय ऋतधामा महायशाः ॥ ३८.९५ ॥
</details>


<details open><summary>विश्वास-प्रस्तुतिः</summary>

कृतिर्वसिष्ठपुत्रस्तु ह्यात्रेयः सुतपास्तथा।  
तपोमूर्तिश्चाङ्गिरसस्तपस्वी काश्यपस्तथा ॥ ३८.९६ ॥
</details>

<details><summary>मूलम्</summary>

कृतिर्वसिष्ठपुत्रस्तु ह्यात्रेयः सुतपास्तथा।  
तपोमूर्तिश्चाङ्गिरसस्तपस्वी काश्यपस्तथा ॥ ३८.९६ ॥
</details>


<details open><summary>विश्वास-प्रस्तुतिः</summary>

तपोऽशयानः पौलस्त्यः पुलहश्च तपोरतिः।  
भार्गवः सप्तमस्त्वेषां विज्ञेयस्तु तपोमतिः ॥ ३८.९७ ॥
</details>

<details><summary>मूलम्</summary>

तपोऽशयानः पौलस्त्यः पुलहश्च तपोरतिः।  
भार्गवः सप्तमस्त्वेषां विज्ञेयस्तु तपोमतिः ॥ ३८.९७ ॥
</details>


<details open><summary>विश्वास-प्रस्तुतिः</summary>

एते सप्तर्षयः सिद्धा अन्ये सावर्णिकेऽन्तरे।  
देववानुपदेवश्च देवश्रेष्ठो विदूरथः ॥ ३८.९८ ॥
</details>

<details><summary>मूलम्</summary>

एते सप्तर्षयः सिद्धा अन्ये सावर्णिकेऽन्तरे।  
देववानुपदेवश्च देवश्रेष्ठो विदूरथः ॥ ३८.९८ ॥
</details>


<details open><summary>विश्वास-प्रस्तुतिः</summary>

मित्रवान् मित्रबिन्दुश्च मित्रसेनो ह्यमित्रहा।  
मित्रबाहुः सुवर्चाश्च द्वादशैते मनोः सुताः ॥ ३८.९९ ॥
</details>

<details><summary>मूलम्</summary>

मित्रवान् मित्रबिन्दुश्च मित्रसेनो ह्यमित्रहा।  
मित्रबाहुः सुवर्चाश्च द्वादशैते मनोः सुताः ॥ ३८.९९ ॥
</details>


<details open><summary>विश्वास-प्रस्तुतिः</summary>

त्रयो दशे तु पर्याये भाव्या रौच्यान्तरे पुनः।  
त्रय एव गणाः प्रोक्ता देवानान्तु स्वयम्भुवा ॥ ३८.१०० ॥
</details>

<details><summary>मूलम्</summary>

त्रयो दशे तु पर्याये भाव्या रौच्यान्तरे पुनः।  
त्रय एव गणाः प्रोक्ता देवानान्तु स्वयम्भुवा ॥ ३८.१०० ॥
</details>


<details open><summary>विश्वास-प्रस्तुतिः</summary>

ब्रह्मणो मानसाः पुत्रास्ते हि सर्वे महात्मनः।  
सुत्रामाणः सुधर्माणः सुकर्माणश्च ते त्रयः ॥ ३८.१०१ ॥
</details>

<details><summary>मूलम्</summary>

ब्रह्मणो मानसाः पुत्रास्ते हि सर्वे महात्मनः।  
सुत्रामाणः सुधर्माणः सुकर्माणश्च ते त्रयः ॥ ३८.१०१ ॥
</details>


<details open><summary>विश्वास-प्रस्तुतिः</summary>

त्रिदशानां गणाः प्रोक्ता भविष्याः सोमपायिनः।  
त्रयस्त्रिंशद्देवता याः प्राभविष्यन्त याज्ञिकैः ॥ ३८.१०२ ॥
</details>

<details><summary>मूलम्</summary>

त्रिदशानां गणाः प्रोक्ता भविष्याः सोमपायिनः।  
त्रयस्त्रिंशद्देवता याः प्राभविष्यन्त याज्ञिकैः ॥ ३८.१०२ ॥
</details>


<details open><summary>विश्वास-प्रस्तुतिः</summary>

आज्येन पृषदाज्येन ग्रहश्रेष्ठेन चैव हि।  
देवैर्देवास्त्रयस्त्रिंशत्पृथक्त्वेन निबोधत ॥ ३८.१०३ ॥
</details>

<details><summary>मूलम्</summary>

आज्येन पृषदाज्येन ग्रहश्रेष्ठेन चैव हि।  
देवैर्देवास्त्रयस्त्रिंशत्पृथक्त्वेन निबोधत ॥ ३८.१०३ ॥
</details>


<details open><summary>विश्वास-प्रस्तुतिः</summary>

सुत्रामाणः प्रयाज्यास्तु ह्याद्याज्यास्तु साम्प्रतम्।  
सुकर्मणोऽनुयाज्यास्तु पृषदाज्याशिनस्तु ये ॥ ३८.१०४ ॥
</details>

<details><summary>मूलम्</summary>

सुत्रामाणः प्रयाज्यास्तु ह्याद्याज्यास्तु साम्प्रतम्।  
सुकर्मणोऽनुयाज्यास्तु पृषदाज्याशिनस्तु ये ॥ ३८.१०४ ॥
</details>


<details open><summary>विश्वास-प्रस्तुतिः</summary>

उपयाज्याः सुधर्माण इति देवाः प्रकीर्त्तिताः ।  
दिवस्पतिर्महासत्त्वस्तेषामिन्द्रो भविष्यति ॥ ३८.१०५ ॥
</details>

<details><summary>मूलम्</summary>

उपयाज्याः सुधर्माण इति देवाः प्रकीर्त्तिताः ।  
दिवस्पतिर्महासत्त्वस्तेषामिन्द्रो भविष्यति ॥ ३८.१०५ ॥
</details>


<details open><summary>विश्वास-प्रस्तुतिः</summary>

पुलहात्मजपुत्रास्ते विज्ञेयास्तु रुचेः सुताः ।  
अङ्गिराश्चैव धृतिमान् पौलस्त्यः पथ्यवांस्तु सः ॥ ३८.१०६ ॥
</details>

<details><summary>मूलम्</summary>

पुलहात्मजपुत्रास्ते विज्ञेयास्तु रुचेः सुताः ।  
अङ्गिराश्चैव धृतिमान् पौलस्त्यः पथ्यवांस्तु सः ॥ ३८.१०६ ॥
</details>


<details open><summary>विश्वास-प्रस्तुतिः</summary>

पौलहस्तत्त्व दर्शी च भार्गवश्च निरुत्सकः।  
निष्प्रकम्पस्तथात्रेयो निर्मोहः कश्यपस्तथा ॥ ३८.१०७ ॥
</details>

<details><summary>मूलम्</summary>

पौलहस्तत्त्व दर्शी च भार्गवश्च निरुत्सकः।  
निष्प्रकम्पस्तथात्रेयो निर्मोहः कश्यपस्तथा ॥ ३८.१०७ ॥
</details>


<details open><summary>विश्वास-प्रस्तुतिः</summary>

स्वरूपश्चैव वासिष्ठः सप्तैते तु त्रयोदशे।  
चित्रसेनो विचित्रश्च तपो धर्मधृतो भवः ॥ ३८.१०८ ॥
</details>

<details><summary>मूलम्</summary>

स्वरूपश्चैव वासिष्ठः सप्तैते तु त्रयोदशे।  
चित्रसेनो विचित्रश्च तपो धर्मधृतो भवः ॥ ३८.१०८ ॥
</details>


<details open><summary>विश्वास-प्रस्तुतिः</summary>

अनेकक्षत्रबद्धश्च सुरसो निर्भयः पृथः।  
रौच्यस्यैते मनोः पुत्रा ह्यन्तरे तु त्रयोदशे ॥ ३८.१०९ ॥
</details>

<details><summary>मूलम्</summary>

अनेकक्षत्रबद्धश्च सुरसो निर्भयः पृथः।  
रौच्यस्यैते मनोः पुत्रा ह्यन्तरे तु त्रयोदशे ॥ ३८.१०९ ॥
</details>


<details open><summary>विश्वास-प्रस्तुतिः</summary>

चतुर्द्दशे तु पर्याये भौतस्याप्यन्तरे मनोः ।  
देवतानां गणाः पञ्च प्रोक्ता येतु भविष्यति ॥ ३८.११० ॥
</details>

<details><summary>मूलम्</summary>

चतुर्द्दशे तु पर्याये भौतस्याप्यन्तरे मनोः ।  
देवतानां गणाः पञ्च प्रोक्ता येतु भविष्यति ॥ ३८.११० ॥
</details>


<details open><summary>विश्वास-प्रस्तुतिः</summary>

चाक्षुषाश्च कनिष्ठाश्च पवित्रा भाजरास्तथा।  
वाचावृद्धाश्च इत्येते पञ्च देवगणाः स्मृताः ॥ ३८.१११ ॥
</details>

<details><summary>मूलम्</summary>

चाक्षुषाश्च कनिष्ठाश्च पवित्रा भाजरास्तथा।  
वाचावृद्धाश्च इत्येते पञ्च देवगणाः स्मृताः ॥ ३८.१११ ॥
</details>


<details open><summary>विश्वास-प्रस्तुतिः</summary>

सप्तैव तांस्तान् भागांश्च विद्धि चाक्षुषसञ्ज्ञकान्।  
बृहदाद्यानि सामानि कनिष्ठान् सप्त तान् विदुः।  
सप्त लोकाः परित्रास्ते भाजिराः सप्त सिन्धवः ॥ ३८.११२ ॥
</details>

<details><summary>मूलम्</summary>

सप्तैव तांस्तान् भागांश्च विद्धि चाक्षुषसञ्ज्ञकान्।  
बृहदाद्यानि सामानि कनिष्ठान् सप्त तान् विदुः।  
सप्त लोकाः परित्रास्ते भाजिराः सप्त सिन्धवः ॥ ३८.११२ ॥
</details>


<details open><summary>विश्वास-प्रस्तुतिः</summary>

वाचावृद्धानृषीन् विद्धि मनोः स्वायम्भुवस्य वै।  
सर्वे मन्वन्तरेन्द्राश्च विज्ञेयास्तुल्यलक्षणाः ॥ ३८.११३ ॥
</details>

<details><summary>मूलम्</summary>

वाचावृद्धानृषीन् विद्धि मनोः स्वायम्भुवस्य वै।  
सर्वे मन्वन्तरेन्द्राश्च विज्ञेयास्तुल्यलक्षणाः ॥ ३८.११३ ॥
</details>


<details open><summary>विश्वास-प्रस्तुतिः</summary>

तेजसा तपसा बुद्ध्या बलश्रुतपराक्रमैः।  
त्रैलोक्ये यानि सत्त्वानि गतिमन्ति ध्रुवाणि च।  
सर्वशः स्वैर्गुणैस्तानि इन्द्रास्तेऽभिभवन्ति वै ॥ ३८.११४ ॥
</details>

<details><summary>मूलम्</summary>

तेजसा तपसा बुद्ध्या बलश्रुतपराक्रमैः।  
त्रैलोक्ये यानि सत्त्वानि गतिमन्ति ध्रुवाणि च।  
सर्वशः स्वैर्गुणैस्तानि इन्द्रास्तेऽभिभवन्ति वै ॥ ३८.११४ ॥
</details>


<details open><summary>विश्वास-प्रस्तुतिः</summary>

भूतापवादिनो हृष्टा मध्यस्था भूतवादिनः।  
भूतानुवादिनः सक्तास्त्रयो वेदाः प्रवादिनाम् ॥ ३८.११५ ॥
</details>

<details><summary>मूलम्</summary>

भूतापवादिनो हृष्टा मध्यस्था भूतवादिनः।  
भूतानुवादिनः सक्तास्त्रयो वेदाः प्रवादिनाम् ॥ ३८.११५ ॥
</details>


<details open><summary>विश्वास-प्रस्तुतिः</summary>

अग्निध्रः काश्यपश्चैव पौलस्त्यो मागधश्च यः।  
भार्गवो ह्यग्निबाहुश्च शुचिराङ्गिरसस्तथा।  
ओजस्वी सुबलश्चैव भौत्यस्यैते मनोः सुताः ॥ ३८.११६ ॥
</details>

<details><summary>मूलम्</summary>

अग्निध्रः काश्यपश्चैव पौलस्त्यो मागधश्च यः।  
भार्गवो ह्यग्निबाहुश्च शुचिराङ्गिरसस्तथा।  
ओजस्वी सुबलश्चैव भौत्यस्यैते मनोः सुताः ॥ ३८.११६ ॥
</details>


<details open><summary>विश्वास-प्रस्तुतिः</summary>

सवर्णा मनवो ह्येते चत्वारो ब्रह्मणः सुताः।  
एको वैवस्वतश्चैव सावर्णो मनुरुच्यते ॥ ३८.११७ ॥
</details>

<details><summary>मूलम्</summary>

सवर्णा मनवो ह्येते चत्वारो ब्रह्मणः सुताः।  
एको वैवस्वतश्चैव सावर्णो मनुरुच्यते ॥ ३८.११७ ॥
</details>


<details open><summary>विश्वास-प्रस्तुतिः</summary>

रौच्यो भौत्यश्च यौ तौ तु मनोः पौलहभार्गवौ।  
भौत्यस्यैवाधिपत्ये तु पूर्णः कल्पस्तु पूर्यते ॥ ३८.११८ ॥
</details>

<details><summary>मूलम्</summary>

रौच्यो भौत्यश्च यौ तौ तु मनोः पौलहभार्गवौ।  
भौत्यस्यैवाधिपत्ये तु पूर्णः कल्पस्तु पूर्यते ॥ ३८.११८ ॥
</details>

सूत उवाच॥


<details open><summary>विश्वास-प्रस्तुतिः</summary>

निःशेषेषु च सर्वेषु तदा मन्वन्तरेष्विह।  
अन्तेऽनेकयुगे तस्मिन् क्षीणे संहार उच्यते ॥ ३८.११९ ॥
</details>

<details><summary>मूलम्</summary>

निःशेषेषु च सर्वेषु तदा मन्वन्तरेष्विह।  
अन्तेऽनेकयुगे तस्मिन् क्षीणे संहार उच्यते ॥ ३८.११९ ॥
</details>


<details open><summary>विश्वास-प्रस्तुतिः</summary>

सप्तैते भार्गवा देवा अन्ते मन्वन्तरे तदा।  
भुक्त्वा त्रैलोक्यमध्यस्था युगाख्यां ह्येकसप्ततिम् ॥ ३८.१२० ॥
</details>

<details><summary>मूलम्</summary>

सप्तैते भार्गवा देवा अन्ते मन्वन्तरे तदा।  
भुक्त्वा त्रैलोक्यमध्यस्था युगाख्यां ह्येकसप्ततिम् ॥ ३८.१२० ॥
</details>


<details open><summary>विश्वास-प्रस्तुतिः</summary>

पितृभिर्मनुभिश्चैव सार्द्धं सप्तर्षिभिस्तु ये।  
यज्वानश्चैव तेऽप्यन्ये तद्भाक्ताश्चैव तैः सह ॥ ३८.१२१ ॥
</details>

<details><summary>मूलम्</summary>

पितृभिर्मनुभिश्चैव सार्द्धं सप्तर्षिभिस्तु ये।  
यज्वानश्चैव तेऽप्यन्ये तद्भाक्ताश्चैव तैः सह ॥ ३८.१२१ ॥
</details>


<details open><summary>विश्वास-प्रस्तुतिः</summary>

महर्लोकं गमिष्यन्ति त्यक्त्वा त्रैलोक्यमीश्वराः।  
ततस्तेषु गतेषूर्ध्वं क्षीणे मन्वन्तरे तदा।  
अनाधारमिदं सर्वं त्रैलोक्यं वै भविष्यति ॥ ३८.१२२ ॥
</details>

<details><summary>मूलम्</summary>

महर्लोकं गमिष्यन्ति त्यक्त्वा त्रैलोक्यमीश्वराः।  
ततस्तेषु गतेषूर्ध्वं क्षीणे मन्वन्तरे तदा।  
अनाधारमिदं सर्वं त्रैलोक्यं वै भविष्यति ॥ ३८.१२२ ॥
</details>


<details open><summary>विश्वास-प्रस्तुतिः</summary>

ततः स्थानानि शून्यानि स्थानिनां तानि वै द्विजाः।  
प्रभ्रश्यन्ति विमुक्तानि ताराऋक्षग्रहैस्तथा ॥ ३८.१२३ ॥
</details>

<details><summary>मूलम्</summary>

ततः स्थानानि शून्यानि स्थानिनां तानि वै द्विजाः।  
प्रभ्रश्यन्ति विमुक्तानि ताराऋक्षग्रहैस्तथा ॥ ३८.१२३ ॥
</details>


<details open><summary>विश्वास-प्रस्तुतिः</summary>

ततस्तेषु व्यतीतेषु त्रैलोक्यस्येश्वरेष्विह।  
सेन्द्राष्टेषु महर्लोकं यस्मिंस्ते कल्पवासिनः ॥ ३८.१२४ ॥
</details>

<details><summary>मूलम्</summary>

ततस्तेषु व्यतीतेषु त्रैलोक्यस्येश्वरेष्विह।  
सेन्द्राष्टेषु महर्लोकं यस्मिंस्ते कल्पवासिनः ॥ ३८.१२४ ॥
</details>


<details open><summary>विश्वास-प्रस्तुतिः</summary>

जिताद्याश्च गणा ह्यत्र चाक्षुषान्ताश्चतुर्दश।  
मन्वन्तरेषु सर्वेषु देवास्ते वै महौजसः ॥ ३८.१२५ ॥
</details>

<details><summary>मूलम्</summary>

जिताद्याश्च गणा ह्यत्र चाक्षुषान्ताश्चतुर्दश।  
मन्वन्तरेषु सर्वेषु देवास्ते वै महौजसः ॥ ३८.१२५ ॥
</details>


<details open><summary>विश्वास-प्रस्तुतिः</summary>

ततस्तेषु गतेषूर्ध्वं सायोज्यं कल्पवासिनाम्।  
समेत्य देवास्ते सर्वे प्राप्ते सङ्कलने तदा ॥ ३८.१२६ ॥
</details>

<details><summary>मूलम्</summary>

ततस्तेषु गतेषूर्ध्वं सायोज्यं कल्पवासिनाम्।  
समेत्य देवास्ते सर्वे प्राप्ते सङ्कलने तदा ॥ ३८.१२६ ॥
</details>


<details open><summary>विश्वास-प्रस्तुतिः</summary>

महर्लोकं परित्यज्य गणास्ते वै चतुर्द्दश।  
सशरीराश्च श्रूयन्ते जनलोकं सहानुगाः ॥ ३८.१२७ ॥
</details>

<details><summary>मूलम्</summary>

महर्लोकं परित्यज्य गणास्ते वै चतुर्द्दश।  
सशरीराश्च श्रूयन्ते जनलोकं सहानुगाः ॥ ३८.१२७ ॥
</details>


<details open><summary>विश्वास-प्रस्तुतिः</summary>

एवं देवेष्वतीतेषु महर्लोकाज्जनं प्रति।  
भूतादिष्ववशिष्टेषु स्थावरान्तेषु चाप्युत ॥ ३८.१२८ ॥
</details>

<details><summary>मूलम्</summary>

एवं देवेष्वतीतेषु महर्लोकाज्जनं प्रति।  
भूतादिष्ववशिष्टेषु स्थावरान्तेषु चाप्युत ॥ ३८.१२८ ॥
</details>


<details open><summary>विश्वास-प्रस्तुतिः</summary>

शून्येषु लोकस्थानेषु महान्तेषु भूरादिषु।  
देवेषु च गतेषूर्ध्वं सायोज्यं कल्पवासिनाम् ॥ ३८.१२९ ॥
</details>

<details><summary>मूलम्</summary>

शून्येषु लोकस्थानेषु महान्तेषु भूरादिषु।  
देवेषु च गतेषूर्ध्वं सायोज्यं कल्पवासिनाम् ॥ ३८.१२९ ॥
</details>


<details open><summary>विश्वास-प्रस्तुतिः</summary>

संहृत्य तांस्ततो ब्रह्मा देवर्षिपितृदानवान्।  
संस्थापयति वै सर्गं महदॄष्ट्या युगक्षये ॥ ३८.१३० ॥
</details>

<details><summary>मूलम्</summary>

संहृत्य तांस्ततो ब्रह्मा देवर्षिपितृदानवान्।  
संस्थापयति वै सर्गं महदॄष्ट्या युगक्षये ॥ ३८.१३० ॥
</details>


<details open><summary>विश्वास-प्रस्तुतिः</summary>

तत्र युगसहस्रान्तमहर्यर्द्ब्रह्मणो विदुः।  
रात्रिं युगसहस्रान्तामहोरात्रविदो जनाः ॥ ३८.१३१ ॥
</details>

<details><summary>मूलम्</summary>

तत्र युगसहस्रान्तमहर्यर्द्ब्रह्मणो विदुः।  
रात्रिं युगसहस्रान्तामहोरात्रविदो जनाः ॥ ३८.१३१ ॥
</details>


<details open><summary>विश्वास-प्रस्तुतिः</summary>

नैमित्तिकः प्राकृतिको यश्चैवात्यन्तिकोऽर्थतः।  
त्रिविधः सर्वभूतानामित्येष प्रतिसञ्चरः ॥ ३८.१३२ ॥
</details>

<details><summary>मूलम्</summary>

नैमित्तिकः प्राकृतिको यश्चैवात्यन्तिकोऽर्थतः।  
त्रिविधः सर्वभूतानामित्येष प्रतिसञ्चरः ॥ ३८.१३२ ॥
</details>


<details open><summary>विश्वास-प्रस्तुतिः</summary>

ब्राह्मो नैमित्तिकस्तस्य कल्पदाहः प्रसंयमः।  
प्रतिसर्गे तु भूतानां प्राकृतः करणक्षयः ॥ ३८.१३३ ॥
</details>

<details><summary>मूलम्</summary>

ब्राह्मो नैमित्तिकस्तस्य कल्पदाहः प्रसंयमः।  
प्रतिसर्गे तु भूतानां प्राकृतः करणक्षयः ॥ ३८.१३३ ॥
</details>


<details open><summary>विश्वास-प्रस्तुतिः</summary>

ज्ञानाच्चात्यन्तिकः प्रोक्तः कारणानामसम्भवः ।  
ततः संहृत्य तान् ब्रह्मा देवांस्त्रैलोक्यवासिनः ॥ ३८.१३४ ॥
</details>

<details><summary>मूलम्</summary>

ज्ञानाच्चात्यन्तिकः प्रोक्तः कारणानामसम्भवः ।  
ततः संहृत्य तान् ब्रह्मा देवांस्त्रैलोक्यवासिनः ॥ ३८.१३४ ॥
</details>


<details open><summary>विश्वास-प्रस्तुतिः</summary>

अहरन्ते प्रकुरुते सर्गस्य प्रलयं पुनः।  
सुषुप्सुर्भगवान् ब्रह्मा प्रजाः संहरते तदा ॥ ३८.१३५ ॥
</details>

<details><summary>मूलम्</summary>

अहरन्ते प्रकुरुते सर्गस्य प्रलयं पुनः।  
सुषुप्सुर्भगवान् ब्रह्मा प्रजाः संहरते तदा ॥ ३८.१३५ ॥
</details>


<details open><summary>विश्वास-प्रस्तुतिः</summary>

ततो युगसहस्रान्ते सम्प्राप्ते च युगक्षये।  
तत्रात्मस्थाः प्रजाः कर्त्तुं प्रपेदे स प्रजापतिः ॥ ३८.१३६ ॥
</details>

<details><summary>मूलम्</summary>

ततो युगसहस्रान्ते सम्प्राप्ते च युगक्षये।  
तत्रात्मस्थाः प्रजाः कर्त्तुं प्रपेदे स प्रजापतिः ॥ ३८.१३६ ॥
</details>


<details open><summary>विश्वास-प्रस्तुतिः</summary>

तदा भवत्यनावृष्टिस्तदा सा शत वार्षिकी।  
तथा यान्यल्पसाराणि सत्त्वानि पृथिवीतले ॥ ३८.१३७ ॥
</details>

<details><summary>मूलम्</summary>

तदा भवत्यनावृष्टिस्तदा सा शत वार्षिकी।  
तथा यान्यल्पसाराणि सत्त्वानि पृथिवीतले ॥ ३८.१३७ ॥
</details>


<details open><summary>विश्वास-प्रस्तुतिः</summary>

तान्येवात्र प्रलीयन्ते भूमित्वमुपयान्ति च।  
सप्तरश्मिरथो भूत्वा ह्युदतिष्ठद्विभावसुः ॥ ३८.१३८ ॥
</details>

<details><summary>मूलम्</summary>

तान्येवात्र प्रलीयन्ते भूमित्वमुपयान्ति च।  
सप्तरश्मिरथो भूत्वा ह्युदतिष्ठद्विभावसुः ॥ ३८.१३८ ॥
</details>


<details open><summary>विश्वास-प्रस्तुतिः</summary>

असह्यरश्मिर्भगवान् पिबन्नम्भो गभस्तिभिः।  
हरिता रश्मयस्तस्य दीप्यमानास्तु सप्तभिः ॥ ३८.१३९ ॥
</details>

<details><summary>मूलम्</summary>

असह्यरश्मिर्भगवान् पिबन्नम्भो गभस्तिभिः।  
हरिता रश्मयस्तस्य दीप्यमानास्तु सप्तभिः ॥ ३८.१३९ ॥
</details>


<details open><summary>विश्वास-प्रस्तुतिः</summary>

भूय एव विवर्तन्ते व्याप्नुवन्तो वनं शनैः।  
भौमं काष्ठं धनं तेजो भृशमद्भिस्तु दीप्यते ॥ ३८.१४० ॥
</details>

<details><summary>मूलम्</summary>

भूय एव विवर्तन्ते व्याप्नुवन्तो वनं शनैः।  
भौमं काष्ठं धनं तेजो भृशमद्भिस्तु दीप्यते ॥ ३८.१४० ॥
</details>


<details open><summary>विश्वास-प्रस्तुतिः</summary>

तस्मादुदकं सूर्यस्य तपतोऽति हि कथ्यते।  
नावृष्ट्या तपते सूर्यो नावृष्ट्या परिविष्यते ॥ ३८.१४१ ॥
</details>

<details><summary>मूलम्</summary>

तस्मादुदकं सूर्यस्य तपतोऽति हि कथ्यते।  
नावृष्ट्या तपते सूर्यो नावृष्ट्या परिविष्यते ॥ ३८.१४१ ॥
</details>


<details open><summary>विश्वास-प्रस्तुतिः</summary>

नावृष्ट्या परिचिन्वन्ति वारिणा दीप्यते रविः।  
तस्मादपः पिबन् या वै दीप्यते रविरम्बरे ॥ ३८.१४२ ॥
</details>

<details><summary>मूलम्</summary>

नावृष्ट्या परिचिन्वन्ति वारिणा दीप्यते रविः।  
तस्मादपः पिबन् या वै दीप्यते रविरम्बरे ॥ ३८.१४२ ॥
</details>


<details open><summary>विश्वास-प्रस्तुतिः</summary>

तस्य ते रश्मयः सप्त पिबन्त्यम्भो महार्णवात्।  
तेनाहारेण सन्दीप्तः सूर्यः सप्त भवत्युत ॥ ३८.१४३ ॥
</details>

<details><summary>मूलम्</summary>

तस्य ते रश्मयः सप्त पिबन्त्यम्भो महार्णवात्।  
तेनाहारेण सन्दीप्तः सूर्यः सप्त भवत्युत ॥ ३८.१४३ ॥
</details>


<details open><summary>विश्वास-प्रस्तुतिः</summary>

ततस्ते रश्मयः सप्त सूर्यभूताश्चतुर्दिशम्।  
चतुर्लोकमिमं सर्वं दहन्ति शिखिनस्तदा ॥ ३८.१४४ ॥
</details>

<details><summary>मूलम्</summary>

ततस्ते रश्मयः सप्त सूर्यभूताश्चतुर्दिशम्।  
चतुर्लोकमिमं सर्वं दहन्ति शिखिनस्तदा ॥ ३८.१४४ ॥
</details>


<details open><summary>विश्वास-प्रस्तुतिः</summary>

प्राप्नुवन्ति च भाभिस्तु ह्यूर्द्धं चाधश्च रश्मिभिः।  
दीप्यन्ते भास्कराः सप्त युगान्ताग्निः प्रतापिनः ॥ ३८.१४५ ॥
</details>

<details><summary>मूलम्</summary>

प्राप्नुवन्ति च भाभिस्तु ह्यूर्द्धं चाधश्च रश्मिभिः।  
दीप्यन्ते भास्कराः सप्त युगान्ताग्निः प्रतापिनः ॥ ३८.१४५ ॥
</details>


<details open><summary>विश्वास-प्रस्तुतिः</summary>

ते वारिणा च सन्दीप्ता बहुसाहस्ररश्मयः।  
खं समावृत्य तिष्ठन्ति निर्दहन्तो वसुन्धराम् ॥ ३८.१४६ ॥
</details>

<details><summary>मूलम्</summary>

ते वारिणा च सन्दीप्ता बहुसाहस्ररश्मयः।  
खं समावृत्य तिष्ठन्ति निर्दहन्तो वसुन्धराम् ॥ ३८.१४६ ॥
</details>


<details open><summary>विश्वास-प्रस्तुतिः</summary>

ततस्तेषां प्रतापेन दह्यमाना वसुन्धरा।  
साद्रिनद्यर्णवा पृथ्वी विस्नेहा समपद्यत ॥ ३८.१४७ ॥
</details>

<details><summary>मूलम्</summary>

ततस्तेषां प्रतापेन दह्यमाना वसुन्धरा।  
साद्रिनद्यर्णवा पृथ्वी विस्नेहा समपद्यत ॥ ३८.१४७ ॥
</details>


<details open><summary>विश्वास-प्रस्तुतिः</summary>

दीप्ताभिः सन्तताभिश्च चित्राभिश्च समन्ततः।  
अधश्चोर्ध्वश्च तिर्यक् च संरुद्धं सूर्यरश्मिभिः ॥ ३८.१४८ ॥
</details>

<details><summary>मूलम्</summary>

दीप्ताभिः सन्तताभिश्च चित्राभिश्च समन्ततः।  
अधश्चोर्ध्वश्च तिर्यक् च संरुद्धं सूर्यरश्मिभिः ॥ ३८.१४८ ॥
</details>


<details open><summary>विश्वास-प्रस्तुतिः</summary>

सूर्यग्नीनां प्रवृद्धानां संसृष्टानां परस्परम्।  
एकत्वमुपयातानामेकज्वालं भवत्युत ॥ ३८.१४९ ॥
</details>

<details><summary>मूलम्</summary>

सूर्यग्नीनां प्रवृद्धानां संसृष्टानां परस्परम्।  
एकत्वमुपयातानामेकज्वालं भवत्युत ॥ ३८.१४९ ॥
</details>


<details open><summary>विश्वास-प्रस्तुतिः</summary>

सर्वलोकप्रणाशञ्च सोऽग्निर्भूत्वा तु मण्डली।  
चतुर्लोकमिदं सर्वं निर्दहत्याशु तेजसा ॥ ३८.१५० ॥
</details>

<details><summary>मूलम्</summary>

सर्वलोकप्रणाशञ्च सोऽग्निर्भूत्वा तु मण्डली।  
चतुर्लोकमिदं सर्वं निर्दहत्याशु तेजसा ॥ ३८.१५० ॥
</details>


<details open><summary>विश्वास-प्रस्तुतिः</summary>

ततः प्रलीयते सर्वं जङ्गमं स्थावरं तदा।  
निर्वृक्षा निस्तृणा भूमिः कूर्मपृष्ठसमा भवेत् ॥ ३८.१५१ ॥
</details>

<details><summary>मूलम्</summary>

ततः प्रलीयते सर्वं जङ्गमं स्थावरं तदा।  
निर्वृक्षा निस्तृणा भूमिः कूर्मपृष्ठसमा भवेत् ॥ ३८.१५१ ॥
</details>


<details open><summary>विश्वास-प्रस्तुतिः</summary>

अम्बरीषमिवाभाति सर्वं मारिषितं जगत्।  
सर्वमेव तदार्चिर्भिः पूर्णं जज्वाल्यते नभः ॥ ३८.१५२ ॥
</details>

<details><summary>मूलम्</summary>

अम्बरीषमिवाभाति सर्वं मारिषितं जगत्।  
सर्वमेव तदार्चिर्भिः पूर्णं जज्वाल्यते नभः ॥ ३८.१५२ ॥
</details>


<details open><summary>विश्वास-प्रस्तुतिः</summary>

पाताले यानि भूतानि महोतधिगतानि च ।  
ततस्तानि प्रलीयन्ते भूमित्वमुपयान्ति च ॥ ३८.१५३ ॥
</details>

<details><summary>मूलम्</summary>

पाताले यानि भूतानि महोतधिगतानि च ।  
ततस्तानि प्रलीयन्ते भूमित्वमुपयान्ति च ॥ ३८.१५३ ॥
</details>


<details open><summary>विश्वास-प्रस्तुतिः</summary>

द्वीपाश्च पर्वताश्चैव वर्षाण्यथ महोदधिः।  
सर्वं तद्भस्मसाच्चक्रे सर्वात्मा पावकस्तु सः ॥ ३८.१५४ ॥
</details>

<details><summary>मूलम्</summary>

द्वीपाश्च पर्वताश्चैव वर्षाण्यथ महोदधिः।  
सर्वं तद्भस्मसाच्चक्रे सर्वात्मा पावकस्तु सः ॥ ३८.१५४ ॥
</details>


<details open><summary>विश्वास-प्रस्तुतिः</summary>

समुद्रेभ्यो नदीभ्यश्च पातालेभ्यश्च सर्वतः।  
पिबन्नपः समिद्धोऽग्निः पृथिवीमाश्रितो ज्वलन् ॥ ३८.१५५ ॥
</details>

<details><summary>मूलम्</summary>

समुद्रेभ्यो नदीभ्यश्च पातालेभ्यश्च सर्वतः।  
पिबन्नपः समिद्धोऽग्निः पृथिवीमाश्रितो ज्वलन् ॥ ३८.१५५ ॥
</details>


<details open><summary>विश्वास-प्रस्तुतिः</summary>

ततः संवर्त्तकः शैलानतिक्रम्य महांस्तथा।  
लोकान् संहरते दीप्तो घोरः संवर्त्तकोऽनलः ॥ ३८.१५६ ॥
</details>

<details><summary>मूलम्</summary>

ततः संवर्त्तकः शैलानतिक्रम्य महांस्तथा।  
लोकान् संहरते दीप्तो घोरः संवर्त्तकोऽनलः ॥ ३८.१५६ ॥
</details>


<details open><summary>विश्वास-प्रस्तुतिः</summary>

ततः स पृथिवीं भित्त्वा रसातलमशोषयत्।  
निर्दह्य तांस्तु पातालान्नागलोकमथादहत् ॥ ३८.१५७ ॥
</details>

<details><summary>मूलम्</summary>

ततः स पृथिवीं भित्त्वा रसातलमशोषयत्।  
निर्दह्य तांस्तु पातालान्नागलोकमथादहत् ॥ ३८.१५७ ॥
</details>


<details open><summary>विश्वास-प्रस्तुतिः</summary>

अधस्तात्पृथिवीं दग्ध्वा ह्यूर्ध्वं स दहते दिवम्।  
योजनानां सहस्राणि ह्ययुतान्यर्बुदानि च ॥ ३८.१५८ ॥
</details>

<details><summary>मूलम्</summary>

अधस्तात्पृथिवीं दग्ध्वा ह्यूर्ध्वं स दहते दिवम्।  
योजनानां सहस्राणि ह्ययुतान्यर्बुदानि च ॥ ३८.१५८ ॥
</details>


<details open><summary>विश्वास-प्रस्तुतिः</summary>

उदतिष्ठञ्छिखास्तस्य बह्वयः संवर्त्तकस्य तु।  
गन्धर्वांश्च पिशाचांश्च समहोरगराक्षसान् ।  
तदा दहति सन्दीप्तो गोलकं चैव सर्वशः ॥ ३८.१५९ ॥
</details>

<details><summary>मूलम्</summary>

उदतिष्ठञ्छिखास्तस्य बह्वयः संवर्त्तकस्य तु।  
गन्धर्वांश्च पिशाचांश्च समहोरगराक्षसान् ।  
तदा दहति सन्दीप्तो गोलकं चैव सर्वशः ॥ ३८.१५९ ॥
</details>


<details open><summary>विश्वास-प्रस्तुतिः</summary>

भूर्लोकन्तु भुवर्लोकं स्वर्लोकञ्च महस्तथा।  
घोरं दहति कालाग्निरेवं लोकचतुष्टयम् ॥ ३८.१६० ॥
</details>

<details><summary>मूलम्</summary>

भूर्लोकन्तु भुवर्लोकं स्वर्लोकञ्च महस्तथा।  
घोरं दहति कालाग्निरेवं लोकचतुष्टयम् ॥ ३८.१६० ॥
</details>


<details open><summary>विश्वास-प्रस्तुतिः</summary>

व्याप्तेषु तेषु लोकेषु तिर्यगूर्ध्वमथाग्निना।  
तत्तेजः समनुप्राप्तं कृत्स्नं जगदिदं शनैः।  
अयोगुडनिभं सर्वं तदा ह्येवं प्रकाशते ॥ ३८.१६१ ॥
</details>

<details><summary>मूलम्</summary>

व्याप्तेषु तेषु लोकेषु तिर्यगूर्ध्वमथाग्निना।  
तत्तेजः समनुप्राप्तं कृत्स्नं जगदिदं शनैः।  
अयोगुडनिभं सर्वं तदा ह्येवं प्रकाशते ॥ ३८.१६१ ॥
</details>


<details open><summary>विश्वास-प्रस्तुतिः</summary>

ततो गजकुलाकारास्तडिद्भि समलङ्कृताः।  
उत्तिष्ठन्ति तदा घोरा व्योम्नि संवर्त्तका घनाः ॥ ३८.१६२ ॥
</details>

<details><summary>मूलम्</summary>

ततो गजकुलाकारास्तडिद्भि समलङ्कृताः।  
उत्तिष्ठन्ति तदा घोरा व्योम्नि संवर्त्तका घनाः ॥ ३८.१६२ ॥
</details>


<details open><summary>विश्वास-प्रस्तुतिः</summary>

केचिन्नीलोत्पलश्यामाः केचित्कुमुदसन्निभाः।  
केचिद्वैढूर्यसङ्काशा इन्द्रनीलनिभाऽपरे ॥ ३८.१६३ ॥
</details>

<details><summary>मूलम्</summary>

केचिन्नीलोत्पलश्यामाः केचित्कुमुदसन्निभाः।  
केचिद्वैढूर्यसङ्काशा इन्द्रनीलनिभाऽपरे ॥ ३८.१६३ ॥
</details>


<details open><summary>विश्वास-प्रस्तुतिः</summary>

शङ्खकुन्दनिभाश्चान्ये जात्यञ्जननिभास्तथा ।  
धूम्र वर्णा घनाः केचित्केचित्पीताः पयोधराः ॥ ३८.१६४ ॥
</details>

<details><summary>मूलम्</summary>

शङ्खकुन्दनिभाश्चान्ये जात्यञ्जननिभास्तथा ।  
धूम्र वर्णा घनाः केचित्केचित्पीताः पयोधराः ॥ ३८.१६४ ॥
</details>


<details open><summary>विश्वास-प्रस्तुतिः</summary>

केचिद्रासभवर्णाभा लाक्षारक्तनिभास्तथा।  
मनःशिलाभास्त्वपरे कपोताभास्तथाम्बुदाः ॥ ३८.१६५ ॥
</details>

<details><summary>मूलम्</summary>

केचिद्रासभवर्णाभा लाक्षारक्तनिभास्तथा।  
मनःशिलाभास्त्वपरे कपोताभास्तथाम्बुदाः ॥ ३८.१६५ ॥
</details>


<details open><summary>विश्वास-प्रस्तुतिः</summary>

इन्द्रगोपनिभाः केचिदुत्तिष्ठन्ति घना दिवि।  
केचित्पुरधराकाराः केचिद्गजकुलोपमाः ॥ ३८.१६६ ॥
</details>

<details><summary>मूलम्</summary>

इन्द्रगोपनिभाः केचिदुत्तिष्ठन्ति घना दिवि।  
केचित्पुरधराकाराः केचिद्गजकुलोपमाः ॥ ३८.१६६ ॥
</details>


<details open><summary>विश्वास-प्रस्तुतिः</summary>

के चित्पर्वतसङ्काशाः केचित्स्थलनिभा घनाः।  
कुण्डागारनिभाः केचित्केचिन्मीनकुलोपमाः ॥ ३८.१६७ ॥
</details>

<details><summary>मूलम्</summary>

के चित्पर्वतसङ्काशाः केचित्स्थलनिभा घनाः।  
कुण्डागारनिभाः केचित्केचिन्मीनकुलोपमाः ॥ ३८.१६७ ॥
</details>


<details open><summary>विश्वास-प्रस्तुतिः</summary>

बहुरूपा घोररूपा घोरस्वरनिनादिनः।  
तदा जलधराः सर्वे पूरयन्ति नभःस्थलम् ॥ ३८.१६८ ॥
</details>

<details><summary>मूलम्</summary>

बहुरूपा घोररूपा घोरस्वरनिनादिनः।  
तदा जलधराः सर्वे पूरयन्ति नभःस्थलम् ॥ ३८.१६८ ॥
</details>


<details open><summary>विश्वास-प्रस्तुतिः</summary>

ततस्ते जलदा घोरा नवीना भास्करात्मिकाः।  
सप्तधा संवृतात्मानस्तमग्निं शमयन्त्युत ॥ ३८.१६९ ॥
</details>

<details><summary>मूलम्</summary>

ततस्ते जलदा घोरा नवीना भास्करात्मिकाः।  
सप्तधा संवृतात्मानस्तमग्निं शमयन्त्युत ॥ ३८.१६९ ॥
</details>


<details open><summary>विश्वास-प्रस्तुतिः</summary>

ततस्ते जलदा वर्षं मुञ्चन्ति च महोद्यमम्।  
सुघोरमशिवं सर्वं नाशयन्ति च पावकम् ॥ ३८.१७० ॥
</details>

<details><summary>मूलम्</summary>

ततस्ते जलदा वर्षं मुञ्चन्ति च महोद्यमम्।  
सुघोरमशिवं सर्वं नाशयन्ति च पावकम् ॥ ३८.१७० ॥
</details>


<details open><summary>विश्वास-प्रस्तुतिः</summary>

प्रवृष्टैश्च तथात्यर्थं वारिभिः पूर्यते जगत्।  
अद्भिस्तेजोऽभिभूतञ्च तदाग्निः प्राविशत्यपः ॥ ३८.१७१ ॥
</details>

<details><summary>मूलम्</summary>

प्रवृष्टैश्च तथात्यर्थं वारिभिः पूर्यते जगत्।  
अद्भिस्तेजोऽभिभूतञ्च तदाग्निः प्राविशत्यपः ॥ ३८.१७१ ॥
</details>


<details open><summary>विश्वास-प्रस्तुतिः</summary>

नष्टे चाग्नौ वर्षशते पयोदाः पाकसम्भवाः।  
प्लावयन्ति जगत्सर्वं बृहज्जालपरिस्रवैः ॥ ३८.१७२ ॥
</details>

<details><summary>मूलम्</summary>

नष्टे चाग्नौ वर्षशते पयोदाः पाकसम्भवाः।  
प्लावयन्ति जगत्सर्वं बृहज्जालपरिस्रवैः ॥ ३८.१७२ ॥
</details>


<details open><summary>विश्वास-प्रस्तुतिः</summary>

धाराभिः पूरयन्तीमं चोद्यमानाः स्वयम्भुवा।  
अन्ये तु सलिलौघैस्तु वेलामभिभवन्त्यपि।  
साद्रिर्द्वीपान्तरं पृथ्वी ह्यद्भिः सञ्छाद्यते तदा ॥ ३८.१७३ ॥
</details>

<details><summary>मूलम्</summary>

धाराभिः पूरयन्तीमं चोद्यमानाः स्वयम्भुवा।  
अन्ये तु सलिलौघैस्तु वेलामभिभवन्त्यपि।  
साद्रिर्द्वीपान्तरं पृथ्वी ह्यद्भिः सञ्छाद्यते तदा ॥ ३८.१७३ ॥
</details>


<details open><summary>विश्वास-प्रस्तुतिः</summary>

तस्य वृष्ट्या च तोयं तत्सर्वं हि परिमण्डितम्।  
प्रविशत्युदधौ विप्राः पीतं सूर्यस्य रश्मिभिः ॥ ३८.१७४ ॥
</details>

<details><summary>मूलम्</summary>

तस्य वृष्ट्या च तोयं तत्सर्वं हि परिमण्डितम्।  
प्रविशत्युदधौ विप्राः पीतं सूर्यस्य रश्मिभिः ॥ ३८.१७४ ॥
</details>


<details open><summary>विश्वास-प्रस्तुतिः</summary>

आदित्यरश्मिभिः पीतं जलमभ्रेषु तिष्ठति।  
पुनः पतति तद्भूमौ तेन पूर्यन्ति चार्णवाः ॥ ३८.१७५ ॥
</details>

<details><summary>मूलम्</summary>

आदित्यरश्मिभिः पीतं जलमभ्रेषु तिष्ठति।  
पुनः पतति तद्भूमौ तेन पूर्यन्ति चार्णवाः ॥ ३८.१७५ ॥
</details>


<details open><summary>विश्वास-प्रस्तुतिः</summary>

ततः समुद्राः स्वां वेलां परिक्रामन्ति सर्वशः।  
पर्वताश्च विशीर्यन्ते मही चाप्सु निमज्जति ॥ ३८.१७६ ॥
</details>

<details><summary>मूलम्</summary>

ततः समुद्राः स्वां वेलां परिक्रामन्ति सर्वशः।  
पर्वताश्च विशीर्यन्ते मही चाप्सु निमज्जति ॥ ३८.१७६ ॥
</details>


<details open><summary>विश्वास-प्रस्तुतिः</summary>

ततस्तु सहसोद्भ्रान्तः पयोदांस्तान्नभस्तले।  
संवेष्टयति घोरात्मा दिवि वायुः समन्ततः ॥ ३८.१७७ ॥
</details>

<details><summary>मूलम्</summary>

ततस्तु सहसोद्भ्रान्तः पयोदांस्तान्नभस्तले।  
संवेष्टयति घोरात्मा दिवि वायुः समन्ततः ॥ ३८.१७७ ॥
</details>


<details open><summary>विश्वास-प्रस्तुतिः</summary>

तस्मिन्नेकार्णवे घोरे नष्टे स्थावरजङ्गमे।  
पूर्णे युगसहस्रे वै निःशेषः कल्प उच्यते ॥ ३८.१७८ ॥
</details>

<details><summary>मूलम्</summary>

तस्मिन्नेकार्णवे घोरे नष्टे स्थावरजङ्गमे।  
पूर्णे युगसहस्रे वै निःशेषः कल्प उच्यते ॥ ३८.१७८ ॥
</details>


<details open><summary>विश्वास-प्रस्तुतिः</summary>

अथाम्भसा वृते लोके प्राहुरेकार्णवं बुधाः।  
अथ भूमितलं खञ्च वायुश्चैकार्णवे तदा।  
नष्टे भावेऽवलीनं तत्प्राज्ञायत न किञ्चन ॥ ३८.१७९ ॥
</details>

<details><summary>मूलम्</summary>

अथाम्भसा वृते लोके प्राहुरेकार्णवं बुधाः।  
अथ भूमितलं खञ्च वायुश्चैकार्णवे तदा।  
नष्टे भावेऽवलीनं तत्प्राज्ञायत न किञ्चन ॥ ३८.१७९ ॥
</details>


<details open><summary>विश्वास-प्रस्तुतिः</summary>

पार्थिवास्त्वथ सामुद्रा आपो हैमाश्च सर्वशः।  
प्रसरन्त्यो व्रजन्त्येकं सलिलाख्यां भजन्त्युत ॥ ३८.१८० ॥
</details>

<details><summary>मूलम्</summary>

पार्थिवास्त्वथ सामुद्रा आपो हैमाश्च सर्वशः।  
प्रसरन्त्यो व्रजन्त्येकं सलिलाख्यां भजन्त्युत ॥ ३८.१८० ॥
</details>


<details open><summary>विश्वास-प्रस्तुतिः</summary>

आगतागतिकं चैव तदा तत्सलिलं स्मृतम्।  
प्रच्छाद्य तिष्ठति महीमर्णवाख्यं च तज्जलम् ॥ ३८.१८१ ॥
</details>

<details><summary>मूलम्</summary>

आगतागतिकं चैव तदा तत्सलिलं स्मृतम्।  
प्रच्छाद्य तिष्ठति महीमर्णवाख्यं च तज्जलम् ॥ ३८.१८१ ॥
</details>


<details open><summary>विश्वास-प्रस्तुतिः</summary>

आभान्ति यस्मात्ता भाभिर्भाशब्दव्याप्तिदीप्तिषु।  
भस्म सर्वमनुप्राप्य तस्मादम्भो निरुच्यते ॥ ३८.१८२ ॥
</details>

<details><summary>मूलम्</summary>

आभान्ति यस्मात्ता भाभिर्भाशब्दव्याप्तिदीप्तिषु।  
भस्म सर्वमनुप्राप्य तस्मादम्भो निरुच्यते ॥ ३८.१८२ ॥
</details>


<details open><summary>विश्वास-प्रस्तुतिः</summary>

नानात्वे चैव शीघ्रे च धातुर्वै अर उच्यते।  
एकार्णवे तदा यो वै न शीघ्रास्तेन ता नराः ॥ ३८.१८३ ॥
</details>

<details><summary>मूलम्</summary>

नानात्वे चैव शीघ्रे च धातुर्वै अर उच्यते।  
एकार्णवे तदा यो वै न शीघ्रास्तेन ता नराः ॥ ३८.१८३ ॥
</details>


<details open><summary>विश्वास-प्रस्तुतिः</summary>

तस्मिन् युगसहस्रान्ते दिवसे ब्रह्मणो गते।  
तावन्तं कालमेवं तु भवत्येकार्णवं जगत्।  
तदा तु सर्वव्यापारा निवर्त्तन्ते प्रजापतेः ॥ ३८.१८४ ॥
</details>

<details><summary>मूलम्</summary>

तस्मिन् युगसहस्रान्ते दिवसे ब्रह्मणो गते।  
तावन्तं कालमेवं तु भवत्येकार्णवं जगत्।  
तदा तु सर्वव्यापारा निवर्त्तन्ते प्रजापतेः ॥ ३८.१८४ ॥
</details>


<details open><summary>विश्वास-प्रस्तुतिः</summary>

एवमेकार्णवे तस्मिन्नष्टे स्थावर जङ्गमे।  
तदा स भवति ब्रह्मा सहस्राक्षः सहस्रपात् ॥ ३८.१८५ ॥
</details>

<details><summary>मूलम्</summary>

एवमेकार्णवे तस्मिन्नष्टे स्थावर जङ्गमे।  
तदा स भवति ब्रह्मा सहस्राक्षः सहस्रपात् ॥ ३८.१८५ ॥
</details>


<details open><summary>विश्वास-प्रस्तुतिः</summary>

सहस्रशीर्षा सुमनाः सहस्रपात् सहस्रचक्षुर्वदनः सहस्रवाक्।  
सहस्रबाहुः प्रथमः प्रजापतिस्त्रीयपथे यः पुरुषो निरुच्यते ॥ ३८.१८६ ॥
</details>

<details><summary>मूलम्</summary>

सहस्रशीर्षा सुमनाः सहस्रपात् सहस्रचक्षुर्वदनः सहस्रवाक्।  
सहस्रबाहुः प्रथमः प्रजापतिस्त्रीयपथे यः पुरुषो निरुच्यते ॥ ३८.१८६ ॥
</details>


<details open><summary>विश्वास-प्रस्तुतिः</summary>

आदित्यवर्णो भुवनस्य गोप्ता ह्यपूर्व एकः प्रथमस्तुराषाट् ।  
हिरण्यगर्भः पुरुषो महान् वै सम्पद्यते वै तमसः परस्तात् ॥ ३८.१८७ ॥
</details>

<details><summary>मूलम्</summary>

आदित्यवर्णो भुवनस्य गोप्ता ह्यपूर्व एकः प्रथमस्तुराषाट् ।  
हिरण्यगर्भः पुरुषो महान् वै सम्पद्यते वै तमसः परस्तात् ॥ ३८.१८७ ॥
</details>


<details open><summary>विश्वास-प्रस्तुतिः</summary>

चतुर्युगसहस्रान्ते सर्वतः सलिलप्लुते।  
सुषुप्सुरप्रकाशां स्वां रात्रिं तु कुरुते प्रभुः ॥ ३८.१८८ ॥
</details>

<details><summary>मूलम्</summary>

चतुर्युगसहस्रान्ते सर्वतः सलिलप्लुते।  
सुषुप्सुरप्रकाशां स्वां रात्रिं तु कुरुते प्रभुः ॥ ३८.१८८ ॥
</details>


<details open><summary>विश्वास-प्रस्तुतिः</summary>

चतुर्विधा यदा शेते प्रजाः सर्वाण्डमण्डिताः।  
पश्यन्ते तं महात्मानं कालं सप्त महर्षयः ॥ ३८.१८९ ॥
</details>

<details><summary>मूलम्</summary>

चतुर्विधा यदा शेते प्रजाः सर्वाण्डमण्डिताः।  
पश्यन्ते तं महात्मानं कालं सप्त महर्षयः ॥ ३८.१८९ ॥
</details>


<details open><summary>विश्वास-प्रस्तुतिः</summary>

जनलोकविवर्त्तन्तस्तपसा लब्धचक्षुषः।  
भृग्वादयो महात्मानः पूर्वे व्याख्यातलक्षणाः ॥ ३८.१९० ॥
</details>

<details><summary>मूलम्</summary>

जनलोकविवर्त्तन्तस्तपसा लब्धचक्षुषः।  
भृग्वादयो महात्मानः पूर्वे व्याख्यातलक्षणाः ॥ ३८.१९० ॥
</details>


<details open><summary>विश्वास-प्रस्तुतिः</summary>

सत्यादीन् सप्तलोकान् वै ते हि पश्यन्ति चक्षुषा।  
ब्रह्माणं ते तु पश्यन्ति महाब्राह्मीषु रात्रिषु ॥ ३८.१९१ ॥
</details>

<details><summary>मूलम्</summary>

सत्यादीन् सप्तलोकान् वै ते हि पश्यन्ति चक्षुषा।  
ब्रह्माणं ते तु पश्यन्ति महाब्राह्मीषु रात्रिषु ॥ ३८.१९१ ॥
</details>


<details open><summary>विश्वास-प्रस्तुतिः</summary>

सप्तर्षयः प्रपश्यन्ति सप्तकालं स्वरात्रिषु।  
कल्पानां परमेष्ठित्वात्तस्मादाद्यः स पठ्यते ॥ ३८.१९२ ॥
</details>

<details><summary>मूलम्</summary>

सप्तर्षयः प्रपश्यन्ति सप्तकालं स्वरात्रिषु।  
कल्पानां परमेष्ठित्वात्तस्मादाद्यः स पठ्यते ॥ ३८.१९२ ॥
</details>


<details open><summary>विश्वास-प्रस्तुतिः</summary>

स यष्टा सर्वभूतानां कल्पादिषु पुनः पुनः।  
एवमावेशयित्वा तु स्वात्मन्येव प्रजापतिः ॥ ३८.१९३ ॥
</details>

<details><summary>मूलम्</summary>

स यष्टा सर्वभूतानां कल्पादिषु पुनः पुनः।  
एवमावेशयित्वा तु स्वात्मन्येव प्रजापतिः ॥ ३८.१९३ ॥
</details>


<details open><summary>विश्वास-प्रस्तुतिः</summary>

अथात्मनि महातेजाः सर्वमादाय सर्वकृत्।  
ततस्ते वसते रात्रिं तमस्येकार्णवे जले ॥ ३८.१९४ ॥
</details>

<details><summary>मूलम्</summary>

अथात्मनि महातेजाः सर्वमादाय सर्वकृत्।  
ततस्ते वसते रात्रिं तमस्येकार्णवे जले ॥ ३८.१९४ ॥
</details>


<details open><summary>विश्वास-प्रस्तुतिः</summary>

ततो रात्रिक्षये प्राप्ते प्रतिबुद्धः प्रजापतिः।  
मनः सिसृक्षया युक्तं सर्गाय निदधे पुनः ॥ ३८.१९५ ॥
</details>

<details><summary>मूलम्</summary>

ततो रात्रिक्षये प्राप्ते प्रतिबुद्धः प्रजापतिः।  
मनः सिसृक्षया युक्तं सर्गाय निदधे पुनः ॥ ३८.१९५ ॥
</details>


<details open><summary>विश्वास-प्रस्तुतिः</summary>

एवं सलोके निर्वृत्ते उपशान्ते प्रजापतौ।  
ब्रह्मनैमित्तिके तस्मिन् कल्पिते वै प्रसंयमे ॥ ३८.१९६ ॥
</details>

<details><summary>मूलम्</summary>

एवं सलोके निर्वृत्ते उपशान्ते प्रजापतौ।  
ब्रह्मनैमित्तिके तस्मिन् कल्पिते वै प्रसंयमे ॥ ३८.१९६ ॥
</details>


<details open><summary>विश्वास-प्रस्तुतिः</summary>

देहैर्वियोगः सत्वानां तस्मिन् वै कृत्स्नशः स्मृतः।  
ततो दग्धेषु भूतेषु सर्वेष्वादित्यरश्मिभिः।  
देवर्षिमनुवर्येषु तस्मिन् सङ्कलने तदा ॥ ३८.१९७ ॥
</details>

<details><summary>मूलम्</summary>

देहैर्वियोगः सत्वानां तस्मिन् वै कृत्स्नशः स्मृतः।  
ततो दग्धेषु भूतेषु सर्वेष्वादित्यरश्मिभिः।  
देवर्षिमनुवर्येषु तस्मिन् सङ्कलने तदा ॥ ३८.१९७ ॥
</details>


<details open><summary>विश्वास-प्रस्तुतिः</summary>

गन्धर्वादीनि सत्वानि पिशाचान्तानि सर्वशः।  
कल्पादावप्रतप्तानि जनमेवाश्रयन्ति वै ॥ ३८.१९८ ॥
</details>

<details><summary>मूलम्</summary>

गन्धर्वादीनि सत्वानि पिशाचान्तानि सर्वशः।  
कल्पादावप्रतप्तानि जनमेवाश्रयन्ति वै ॥ ३८.१९८ ॥
</details>


<details open><summary>विश्वास-प्रस्तुतिः</summary>

तिर्यग्योनीनि सत्वानि नारकेयानि यान्यपि।  
तदा तान्यपि दग्धानि धुतपापानि सर्वशः।  
जने तान्युपपद्यन्ते यावत्सम्प्लवते जगत् ॥ ३८.१९९ ॥
</details>

<details><summary>मूलम्</summary>

तिर्यग्योनीनि सत्वानि नारकेयानि यान्यपि।  
तदा तान्यपि दग्धानि धुतपापानि सर्वशः।  
जने तान्युपपद्यन्ते यावत्सम्प्लवते जगत् ॥ ३८.१९९ ॥
</details>


<details open><summary>विश्वास-प्रस्तुतिः</summary>

व्युष्टायान्तु रजन्यां तु ब्रह्मणेऽव्यक्तयोनये।  
जायन्ते हि पुनस्तानि सर्वभूतानि कृत्स्नशः ॥ ३८.२०० ॥
</details>

<details><summary>मूलम्</summary>

व्युष्टायान्तु रजन्यां तु ब्रह्मणेऽव्यक्तयोनये।  
जायन्ते हि पुनस्तानि सर्वभूतानि कृत्स्नशः ॥ ३८.२०० ॥
</details>


<details open><summary>विश्वास-प्रस्तुतिः</summary>

ऋषयो मनवो देवाः प्रजाः सर्वश्चतुर्विधाः।  
तेषामपीह सिद्धानां निधनोत्पत्तिरुच्यते ॥ ३८.२०१ ॥
</details>

<details><summary>मूलम्</summary>

ऋषयो मनवो देवाः प्रजाः सर्वश्चतुर्विधाः।  
तेषामपीह सिद्धानां निधनोत्पत्तिरुच्यते ॥ ३८.२०१ ॥
</details>


<details open><summary>विश्वास-प्रस्तुतिः</summary>

यथा सूर्यस्य लोकेऽस्मिन्नुदयास्तमनं स्मृतम्।  
तथा जन्मनिरोधश्च भूतानामिह दृश्यते ॥ ३८.२०२ ॥
</details>

<details><summary>मूलम्</summary>

यथा सूर्यस्य लोकेऽस्मिन्नुदयास्तमनं स्मृतम्।  
तथा जन्मनिरोधश्च भूतानामिह दृश्यते ॥ ३८.२०२ ॥
</details>


<details open><summary>विश्वास-प्रस्तुतिः</summary>

आभूतसम्प्लवात्तस्माद्भवः संसार उच्यते ।  
यथा सर्वाणि भूतानि जायन्ते हि वर्षास्विह ॥ ३८.२०३ ॥
</details>

<details><summary>मूलम्</summary>

आभूतसम्प्लवात्तस्माद्भवः संसार उच्यते ।  
यथा सर्वाणि भूतानि जायन्ते हि वर्षास्विह ॥ ३८.२०३ ॥
</details>


<details open><summary>विश्वास-प्रस्तुतिः</summary>

स्थावरादीनि सत्त्वानि कल्पे कल्पे तथा प्रजाः।  
यथार्त्तावृतुलिङ्गानि नानारूपाणि पर्यये ॥ ३८.२०४ ॥
</details>

<details><summary>मूलम्</summary>

स्थावरादीनि सत्त्वानि कल्पे कल्पे तथा प्रजाः।  
यथार्त्तावृतुलिङ्गानि नानारूपाणि पर्यये ॥ ३८.२०४ ॥
</details>


<details open><summary>विश्वास-प्रस्तुतिः</summary>

दृश्यन्ते तानि तान्येव तथा ब्रह्मात्तरात्रिषु ।  
प्रत्याहारे च सर्गे च गतिमन्ति ध्रुवाणि च ॥ ३८.२०५ ॥
</details>

<details><summary>मूलम्</summary>

दृश्यन्ते तानि तान्येव तथा ब्रह्मात्तरात्रिषु ।  
प्रत्याहारे च सर्गे च गतिमन्ति ध्रुवाणि च ॥ ३८.२०५ ॥
</details>


<details open><summary>विश्वास-प्रस्तुतिः</summary>

निष्क्रमन्ते विशन्ते च प्रजाकारं प्रजापतिम्।  
ब्रह्माणं सर्वभूतानि महायोगं महेश्वरम् ॥ ३८.२०६ ॥
</details>

<details><summary>मूलम्</summary>

निष्क्रमन्ते विशन्ते च प्रजाकारं प्रजापतिम्।  
ब्रह्माणं सर्वभूतानि महायोगं महेश्वरम् ॥ ३८.२०६ ॥
</details>


<details open><summary>विश्वास-प्रस्तुतिः</summary>

संस्रष्टा सर्वभूतानां कल्पादिषु पुनः पुनः।  
व्यक्ता व्यक्तो महादेवस्तस्य सर्वमिदं जगत् ॥ ३८.२०७ ॥
</details>

<details><summary>मूलम्</summary>

संस्रष्टा सर्वभूतानां कल्पादिषु पुनः पुनः।  
व्यक्ता व्यक्तो महादेवस्तस्य सर्वमिदं जगत् ॥ ३८.२०७ ॥
</details>


<details open><summary>विश्वास-प्रस्तुतिः</summary>

येनैव सृष्टाः प्रथमं प्रयाता आपो हि मार्गेण महीतलेऽस्मिन्।  
पूर्वप्रयातेन तथा ह्यपोऽन्यास्तेनैव तेनैव तु संव्रजन्ति ॥ ३८.२०८ ॥
</details>

<details><summary>मूलम्</summary>

येनैव सृष्टाः प्रथमं प्रयाता आपो हि मार्गेण महीतलेऽस्मिन्।  
पूर्वप्रयातेन तथा ह्यपोऽन्यास्तेनैव तेनैव तु संव्रजन्ति ॥ ३८.२०८ ॥
</details>


<details open><summary>विश्वास-प्रस्तुतिः</summary>

यथा शूभेन त्वशुभेन चैव तत्रैव तत्रैव विवर्त्तमानाः।  
मर्त्यास्तु देहान्तरभावितत्त्वाद्रवेर्वशादूर्ध्वमधश्चरन्ति ॥ ३८.२०९ ॥
</details>

<details><summary>मूलम्</summary>

यथा शूभेन त्वशुभेन चैव तत्रैव तत्रैव विवर्त्तमानाः।  
मर्त्यास्तु देहान्तरभावितत्त्वाद्रवेर्वशादूर्ध्वमधश्चरन्ति ॥ ३८.२०९ ॥
</details>


<details open><summary>विश्वास-प्रस्तुतिः</summary>

ये चापि देवा मनवः प्रजेशा अन्येऽपि ये स्वर्गगताश्च सिद्धाः।  
सद्भाविताख्यातिवशाच्च धर्म्याः पुनर्निसर्गेण भवन्ति सत्त्वाः ॥ ३८.२१० ॥
</details>

<details><summary>मूलम्</summary>

ये चापि देवा मनवः प्रजेशा अन्येऽपि ये स्वर्गगताश्च सिद्धाः।  
सद्भाविताख्यातिवशाच्च धर्म्याः पुनर्निसर्गेण भवन्ति सत्त्वाः ॥ ३८.२१० ॥
</details>


<details open><summary>विश्वास-प्रस्तुतिः</summary>

अत ऊर्ध्वं प्रवक्ष्यामि कालमाभूतसम्प्लवम्।  
मन्वन्तराणि यानि स्युर्व्याख्यातानि मया द्विजाः।  
सह प्रज्ञानिसर्गेण सह देवैश्चतुर्द्दश ॥ ३८.२११ ॥
</details>

<details><summary>मूलम्</summary>

अत ऊर्ध्वं प्रवक्ष्यामि कालमाभूतसम्प्लवम्।  
मन्वन्तराणि यानि स्युर्व्याख्यातानि मया द्विजाः।  
सह प्रज्ञानिसर्गेण सह देवैश्चतुर्द्दश ॥ ३८.२११ ॥
</details>


<details open><summary>विश्वास-प्रस्तुतिः</summary>

स युगाख्या सहस्रं तु सर्वाण्येवान्तराणि वै ।  
अस्याः सहस्रे द्वे पूर्णे निःशेषः कल्प उच्यते ॥ ३८.२१२ ॥
</details>

<details><summary>मूलम्</summary>

स युगाख्या सहस्रं तु सर्वाण्येवान्तराणि वै ।  
अस्याः सहस्रे द्वे पूर्णे निःशेषः कल्प उच्यते ॥ ३८.२१२ ॥
</details>


<details open><summary>विश्वास-प्रस्तुतिः</summary>

एतद्ब्राह्ममहो ज्ञेयं तस्य सङ्ख्यां निबोधत।  
निमेषस्तुल्य मात्रा हि कृतो लघ्वक्षरेण तु ॥ ३८.२१३ ॥
</details>

<details><summary>मूलम्</summary>

एतद्ब्राह्ममहो ज्ञेयं तस्य सङ्ख्यां निबोधत।  
निमेषस्तुल्य मात्रा हि कृतो लघ्वक्षरेण तु ॥ ३८.२१३ ॥
</details>


<details open><summary>विश्वास-प्रस्तुतिः</summary>

मानुषाक्षिनिमेषास्तु काष्ठा पञ्चदश स्मृता।  
लवः क्षणास्तु पञ्चैव विंशत्काष्ठा तु ते त्रयः ॥ ३८.२१४ ॥
</details>

<details><summary>मूलम्</summary>

मानुषाक्षिनिमेषास्तु काष्ठा पञ्चदश स्मृता।  
लवः क्षणास्तु पञ्चैव विंशत्काष्ठा तु ते त्रयः ॥ ३८.२१४ ॥
</details>


<details open><summary>विश्वास-प्रस्तुतिः</summary>

प्रस्थः सप्तोदकाश्चैव साधिकास्तु लवः स्मृतः।  
लवास्त्रिंशत्कला ज्ञेयै मुहूर्तस्त्रिंशतः कलाः ॥ ३८.२१५ ॥
</details>

<details><summary>मूलम्</summary>

प्रस्थः सप्तोदकाश्चैव साधिकास्तु लवः स्मृतः।  
लवास्त्रिंशत्कला ज्ञेयै मुहूर्तस्त्रिंशतः कलाः ॥ ३८.२१५ ॥
</details>


<details open><summary>विश्वास-प्रस्तुतिः</summary>

मुहूर्त्तास्तु पुनस्त्रिंशदहोरात्रमिति स्थितिः।  
अहोरात्रं कलानान्तु व्यधिकानि शतानि षट् ॥ ३८.२१६ ॥
</details>

<details><summary>मूलम्</summary>

मुहूर्त्तास्तु पुनस्त्रिंशदहोरात्रमिति स्थितिः।  
अहोरात्रं कलानान्तु व्यधिकानि शतानि षट् ॥ ३८.२१६ ॥
</details>


<details open><summary>विश्वास-प्रस्तुतिः</summary>

ताश्चैव सङ्ख्याया ज्ञेयं चन्द्रादित्यगतिर्यथा।  
निमेषा दश पञ्चैव काष्ठास्तास्त्रिंशतः कला ॥ ३८.२१७ ॥
</details>

<details><summary>मूलम्</summary>

ताश्चैव सङ्ख्याया ज्ञेयं चन्द्रादित्यगतिर्यथा।  
निमेषा दश पञ्चैव काष्ठास्तास्त्रिंशतः कला ॥ ३८.२१७ ॥
</details>


<details open><summary>विश्वास-प्रस्तुतिः</summary>

त्रिंशत्कला मुहूर्त्तस्तु दशभागः कला स्मृता।  
चत्वारिंशत्कलानान्तु मुहूर्त्त इति सञ्ज्ञतः ॥ ३८.२१८ ॥
</details>

<details><summary>मूलम्</summary>

त्रिंशत्कला मुहूर्त्तस्तु दशभागः कला स्मृता।  
चत्वारिंशत्कलानान्तु मुहूर्त्त इति सञ्ज्ञतः ॥ ३८.२१८ ॥
</details>


<details open><summary>विश्वास-प्रस्तुतिः</summary>

मुहूर्त्ताश्च लवाश्चापि प्रमाणज्ञैः प्रकल्पिताः।  
तत्स्थाने नाम्भसाश्चापि पलान्यथ त्रयोदश ॥ ३८.२१९ ॥
</details>

<details><summary>मूलम्</summary>

मुहूर्त्ताश्च लवाश्चापि प्रमाणज्ञैः प्रकल्पिताः।  
तत्स्थाने नाम्भसाश्चापि पलान्यथ त्रयोदश ॥ ३८.२१९ ॥
</details>


<details open><summary>विश्वास-प्रस्तुतिः</summary>

मागधेनैव मानेन जलप्रस्थो विधीयते।  
एते चाप्युदकप्रस्थाश्चत्वारो नालिको धटः ॥ ३८.२२० ॥
</details>

<details><summary>मूलम्</summary>

मागधेनैव मानेन जलप्रस्थो विधीयते।  
एते चाप्युदकप्रस्थाश्चत्वारो नालिको धटः ॥ ३८.२२० ॥
</details>

हेममाषैः कृतच्छिद्रै श्चतुर्भिश्चतुरङ्गुलैः.  
समाहनि च रात्रौ च मुहूर्त्तो वै द्विनालिकौ ॥ ३८.२२१ ॥  


<details open><summary>विश्वास-प्रस्तुतिः</summary>

रवेर्गतिविशेषेण सर्वेषु नृषु नित्यशः।  
अधिकं षट् शतं पञ्चैव काष्ठास्तास्त्रिंशतः कला ॥ ३८.२२२ ॥
</details>

<details><summary>मूलम्</summary>

रवेर्गतिविशेषेण सर्वेषु नृषु नित्यशः।  
अधिकं षट् शतं पञ्चैव काष्ठास्तास्त्रिंशतः कला ॥ ३८.२२२ ॥
</details>


<details open><summary>विश्वास-प्रस्तुतिः</summary>

तदहर्मानुषं ज्ञेयं नाक्षत्रन्तु दशाधिकम्।  
सावनेन तु मासेन ह्यब्दोऽयं मानुषः स्मृतः ॥ ३८.२२३ ॥
</details>

<details><summary>मूलम्</summary>

तदहर्मानुषं ज्ञेयं नाक्षत्रन्तु दशाधिकम्।  
सावनेन तु मासेन ह्यब्दोऽयं मानुषः स्मृतः ॥ ३८.२२३ ॥
</details>


<details open><summary>विश्वास-प्रस्तुतिः</summary>

एतद्दिव्यमहोरात्रमिति शास्त्रविनिश्चयः।  
अह्नाऽनेन तु या सङ्ख्या मासर्त्वयनवार्षिकी ॥ ३८.२२४ ॥
</details>

<details><summary>मूलम्</summary>

एतद्दिव्यमहोरात्रमिति शास्त्रविनिश्चयः।  
अह्नाऽनेन तु या सङ्ख्या मासर्त्वयनवार्षिकी ॥ ३८.२२४ ॥
</details>


<details open><summary>विश्वास-प्रस्तुतिः</summary>

तदा बद्धमिदं ज्ञानं सञ्ज्ञा या ह्युपलक्ष्यताम्।  
कलानां सुपरीमाणात्काल इत्यभिधीयते ॥ ३८.२२५ ॥
</details>

<details><summary>मूलम्</summary>

तदा बद्धमिदं ज्ञानं सञ्ज्ञा या ह्युपलक्ष्यताम्।  
कलानां सुपरीमाणात्काल इत्यभिधीयते ॥ ३८.२२५ ॥
</details>


<details open><summary>विश्वास-प्रस्तुतिः</summary>

यदहर्ब्रह्मणः प्रोक्तं दिव्या कोटी तु तत् स्मृत।  
शतानाञ्च सहस्राणि दशद्विगुणतानि च।  
नवतिञ्च सहस्राणि तथैवान्यानि यानि तु ॥ ३८.२२६ ॥
</details>

<details><summary>मूलम्</summary>

यदहर्ब्रह्मणः प्रोक्तं दिव्या कोटी तु तत् स्मृत।  
शतानाञ्च सहस्राणि दशद्विगुणतानि च।  
नवतिञ्च सहस्राणि तथैवान्यानि यानि तु ॥ ३८.२२६ ॥
</details>


<details open><summary>विश्वास-प्रस्तुतिः</summary>

एतच्छ्रुत्वा तु ऋषयो विस्मयं परमाद्भुतम्।  
संस्थासम्भजनं ज्ञानमपृच्छन्नन्तरन्तदा ॥ ३८.२२७ ॥
</details>

<details><summary>मूलम्</summary>

एतच्छ्रुत्वा तु ऋषयो विस्मयं परमाद्भुतम्।  
संस्थासम्भजनं ज्ञानमपृच्छन्नन्तरन्तदा ॥ ३८.२२७ ॥
</details>

॥ऋषय ऊचुः ॥  


<details open><summary>विश्वास-प्रस्तुतिः</summary>

सम्प्लावनस्य कालन्तु मानुषेणैव सम्मतम्।  
मानेन श्रोतुमिच्छामः सङ्क्षेपार्थपदाक्षरम् ॥ ३८.२२८ ॥
</details>

<details><summary>मूलम्</summary>

सम्प्लावनस्य कालन्तु मानुषेणैव सम्मतम्।  
मानेन श्रोतुमिच्छामः सङ्क्षेपार्थपदाक्षरम् ॥ ३८.२२८ ॥
</details>


<details open><summary>विश्वास-प्रस्तुतिः</summary>

तेषां श्रुत्वा स देवस्तु वायुर्लोकहिते रतः।  
सङ्क्षेपाद्दिव्यचक्षुष्मान् प्रोवाच भगवान् प्रभुः ॥ ३८.२२९ ॥
</details>

<details><summary>मूलम्</summary>

तेषां श्रुत्वा स देवस्तु वायुर्लोकहिते रतः।  
सङ्क्षेपाद्दिव्यचक्षुष्मान् प्रोवाच भगवान् प्रभुः ॥ ३८.२२९ ॥
</details>


<details open><summary>विश्वास-प्रस्तुतिः</summary>

एते रात्र्यहनी पूर्वं कीर्त्तिते त्विह तौकिके।  
तासां सङ्ख्याय वर्षाग्रं ब्राह्यं वक्ष्याम्यहःक्षये ॥ ३८.२३० ॥
</details>

<details><summary>मूलम्</summary>

एते रात्र्यहनी पूर्वं कीर्त्तिते त्विह तौकिके।  
तासां सङ्ख्याय वर्षाग्रं ब्राह्यं वक्ष्याम्यहःक्षये ॥ ३८.२३० ॥
</details>


<details open><summary>विश्वास-प्रस्तुतिः</summary>

कोटिशतानि चत्वारि वर्षाणि मानुषाणि तु।  
द्वात्रिंशच्च तथा कोट्यः सङ्ख्याताः सङ्ख्यया द्विजैः ॥ ३८.२३१ ॥
</details>

<details><summary>मूलम्</summary>

कोटिशतानि चत्वारि वर्षाणि मानुषाणि तु।  
द्वात्रिंशच्च तथा कोट्यः सङ्ख्याताः सङ्ख्यया द्विजैः ॥ ३८.२३१ ॥
</details>


<details open><summary>विश्वास-प्रस्तुतिः</summary>

तथा शतसहस्राणि एकोननवतिः पुनः।  
आशीतिश्च सहस्राणि एष कालः प्लवस्य तु ॥ ३८.२३२ ॥
</details>

<details><summary>मूलम्</summary>

तथा शतसहस्राणि एकोननवतिः पुनः।  
आशीतिश्च सहस्राणि एष कालः प्लवस्य तु ॥ ३८.२३२ ॥
</details>


<details open><summary>विश्वास-प्रस्तुतिः</summary>

मानुषाख्येण सङ्ख्यातः कालो ह्याभूतसम्प्लवः।  
सप्त सूर्यास्तदाऽग्रेषु तदा लोकेषु तेषु वै ॥ ३८.२३३ ॥
</details>

<details><summary>मूलम्</summary>

मानुषाख्येण सङ्ख्यातः कालो ह्याभूतसम्प्लवः।  
सप्त सूर्यास्तदाऽग्रेषु तदा लोकेषु तेषु वै ॥ ३८.२३३ ॥
</details>


<details open><summary>विश्वास-प्रस्तुतिः</summary>

महाभूतेषु लीयन्ते प्रजाः सर्वाश्चतुर्विधाः ।  
सलिलेनाप्लुते लोके नष्टे स्थावरजङ्गमे ॥ ३८.२३४ ॥
</details>

<details><summary>मूलम्</summary>

महाभूतेषु लीयन्ते प्रजाः सर्वाश्चतुर्विधाः ।  
सलिलेनाप्लुते लोके नष्टे स्थावरजङ्गमे ॥ ३८.२३४ ॥
</details>

विनिवृत्ते च संहारे उपशान्ते प्रजापतौ।  
निरालोके प्रदग्धे तु नैशेन तु समावृते ।  
ईश्वराधिष्ठिते ह्यस्मिंस्तदा ह्येकार्णवे तदा ॥ ३८.२३५  

<details open><summary>विश्वास-प्रस्तुतिः</summary>

तावदेकार्णवो ज्ञेयो यावदासीदहः प्रभोः ।  
रात्रिस्तु सलिलावस्था निवृत्तौ चाप्यहः समृतम् ॥ ३८.२३६ ॥
</details>

<details><summary>मूलम्</summary>

तावदेकार्णवो ज्ञेयो यावदासीदहः प्रभोः ।  
रात्रिस्तु सलिलावस्था निवृत्तौ चाप्यहः समृतम् ॥ ३८.२३६ ॥
</details>


<details open><summary>विश्वास-प्रस्तुतिः</summary>

अहोरात्रस्तथैवास्य क्रमेण परिवर्त्तते।  
आभूतसम्प्लवो ह्येष अहोरात्रः स्मृतः प्रभोः ॥ ३८.२३७ ॥
</details>

<details><summary>मूलम्</summary>

अहोरात्रस्तथैवास्य क्रमेण परिवर्त्तते।  
आभूतसम्प्लवो ह्येष अहोरात्रः स्मृतः प्रभोः ॥ ३८.२३७ ॥
</details>


<details open><summary>विश्वास-प्रस्तुतिः</summary>

त्रैलोक्ये यानि सत्वानि गतिमन्ति ध्रुवाणि च।  
आभूतेभ्यः प्रलीयन्ते तस्मादाभूतसम्प्लवः ॥ ३८.२३८ ॥
</details>

<details><summary>मूलम्</summary>

त्रैलोक्ये यानि सत्वानि गतिमन्ति ध्रुवाणि च।  
आभूतेभ्यः प्रलीयन्ते तस्मादाभूतसम्प्लवः ॥ ३८.२३८ ॥
</details>


<details open><summary>विश्वास-प्रस्तुतिः</summary>

अग्रे भूतः प्रजानान्तु तस्माद्भूतः प्रजापतिः।  
आभूतः प्लवते चैव तस्मादाभूतसम्प्लवः ॥ ३८.२३९ ॥
</details>

<details><summary>मूलम्</summary>

अग्रे भूतः प्रजानान्तु तस्माद्भूतः प्रजापतिः।  
आभूतः प्लवते चैव तस्मादाभूतसम्प्लवः ॥ ३८.२३९ ॥
</details>


<details open><summary>विश्वास-प्रस्तुतिः</summary>

शाश्वते चामृतत्वे च शब्दे चाभूतसम्प्लवः।  
अतीता वर्त्तमानाश्च तथैवानागताः प्रजाः।  
दिव्यसङ्ख्या प्रसङ्ख्याता ह्यपरार्धगुणीकृता ॥ ३८.२४० ॥
</details>

<details><summary>मूलम्</summary>

शाश्वते चामृतत्वे च शब्दे चाभूतसम्प्लवः।  
अतीता वर्त्तमानाश्च तथैवानागताः प्रजाः।  
दिव्यसङ्ख्या प्रसङ्ख्याता ह्यपरार्धगुणीकृता ॥ ३८.२४० ॥
</details>


<details open><summary>विश्वास-प्रस्तुतिः</summary>

परार्धद्विगुणञ्चापि परमायुः प्रकीर्त्तितम्।  
एतावान् स्थितिकालस्तु ह्यजस्येह प्रजामतेः।  
स्थित्यन्ते प्रतिसर्गस्य ब्रह्मणः परमेष्ठिनः ॥ ३८.२४१ ॥
</details>

<details><summary>मूलम्</summary>

परार्धद्विगुणञ्चापि परमायुः प्रकीर्त्तितम्।  
एतावान् स्थितिकालस्तु ह्यजस्येह प्रजामतेः।  
स्थित्यन्ते प्रतिसर्गस्य ब्रह्मणः परमेष्ठिनः ॥ ३८.२४१ ॥
</details>


<details open><summary>विश्वास-प्रस्तुतिः</summary>

यथा वायुप्रवेगेन दीपार्चिरुपशाम्यति।  
तथैवं प्रतिसर्गेण ब्रह्मा समुपशाम्यति ॥ ३८.२४२ ॥
</details>

<details><summary>मूलम्</summary>

यथा वायुप्रवेगेन दीपार्चिरुपशाम्यति।  
तथैवं प्रतिसर्गेण ब्रह्मा समुपशाम्यति ॥ ३८.२४२ ॥
</details>

तथा ह्यप्रतिसंसृष्टे महदादौ महेश्वरे ॥  

महत्प्रलीयतेऽव्यक्ते गुणसाम्यं ततो भवेत् ॥ ३८.२४३ ॥  


<details open><summary>विश्वास-प्रस्तुतिः</summary>

इत्येष च समाख्यातो मया ह्याभूतसम्प्लवः।  
ब्रह्मनैमित्तिको ह्येष सम्प्रक्षालनसंयमः ॥ ३८.२४४ ॥
</details>

<details><summary>मूलम्</summary>

इत्येष च समाख्यातो मया ह्याभूतसम्प्लवः।  
ब्रह्मनैमित्तिको ह्येष सम्प्रक्षालनसंयमः ॥ ३८.२४४ ॥
</details>


<details open><summary>विश्वास-प्रस्तुतिः</summary>

समासेन समाख्यातो भूयः किं वर्त्तयामि वः।  
य इदं धारयेन्नित्यं श्रृणुयाद्वाप्यभीक्ष्णशः ।  
कीर्त्तनाच्छ्रवणाच्चापि महतीं सिद्धिमाप्नुयात् ॥ ३८.२४५ ॥
</details>

<details><summary>मूलम्</summary>

समासेन समाख्यातो भूयः किं वर्त्तयामि वः।  
य इदं धारयेन्नित्यं श्रृणुयाद्वाप्यभीक्ष्णशः ।  
कीर्त्तनाच्छ्रवणाच्चापि महतीं सिद्धिमाप्नुयात् ॥ ३८.२४५ ॥
</details>

इति श्रीमहापुराणे वायुप्रोक्ते मन्वन्तरकथनं नाम अष्टत्रिंशोऽध्यायः ॥ ३८ ॥ *