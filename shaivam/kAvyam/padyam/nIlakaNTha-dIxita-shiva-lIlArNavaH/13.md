+++
title = "१३"

+++

<details><summary>विश्वास-प्रस्तुतिः - १</summary>

अथ त्रयोदशः सर्गः ।  
सम्प्राप्येत्थं पाण्ड्यराज्याभिषेकं साधं देव्या सुन्दरः पाण्ड्यदेवः ।  
आसीमाद्रेर्निहृतारातिशल्यां पृथ्वीं रेमे बिभ्रदेकातपत्राम् ॥ १॥
</details>

<details><summary>मूलम् - १</summary>

अथ त्रयोदशः सर्गः ।  
सम्प्राप्येत्थं पाण्ड्यराज्याभिषेकं साधं देव्या सुन्दरः पाण्ड्यदेवः ।  
आसीमाद्रेर्निहृतारातिशल्यां पृथ्वीं रेमे बिभ्रदेकातपत्राम् ॥ १॥
</details>


<details><summary>विश्वास-प्रस्तुतिः - २</summary>

साब्धिद्वीपा साटवीदुर्गशैला सर्वाप्युर्वी यत्तुलाकोटिमूर्ध्नि ।  
लग्ना दृष्टा रत्नवद् बाहुना तां तस्येदानीं बिभ्रतः कः प्रयासः ॥ २॥
</details>

<details><summary>मूलम् - २</summary>

साब्धिद्वीपा साटवीदुर्गशैला सर्वाप्युर्वी यत्तुलाकोटिमूर्ध्नि ।  
लग्ना दृष्टा रत्नवद् बाहुना तां तस्येदानीं बिभ्रतः कः प्रयासः ॥ २॥
</details>


<details><summary>विश्वास-प्रस्तुतिः - ३</summary>

या भूयोभिः पाण्डरैरातपत्रैः सञ्छन्ना भूराप सन्तापमन्तः ।  
सैवाहृष्यच्छाद्यमाना तदानीमेकच्छत्रच्छायया तस्य राज्ञः ॥ ३॥
</details>

<details><summary>मूलम् - ३</summary>

या भूयोभिः पाण्डरैरातपत्रैः सञ्छन्ना भूराप सन्तापमन्तः ।  
सैवाहृष्यच्छाद्यमाना तदानीमेकच्छत्रच्छायया तस्य राज्ञः ॥ ३॥
</details>


<details><summary>विश्वास-प्रस्तुतिः - ४</summary>

नायष्टारो नाकृतब्रह्माविद्या नादातारो नाप्यधर्मे प्रसक्ताः ।  
विप्राः किन्तु त्यक्तपाण्डित्ययोगाः स्थातुं बाल्ये तस्य राष्ट्रे चकाङ्क्षुः ॥ ४॥
</details>

<details><summary>मूलम् - ४</summary>

नायष्टारो नाकृतब्रह्माविद्या नादातारो नाप्यधर्मे प्रसक्ताः ।  
विप्राः किन्तु त्यक्तपाण्डित्ययोगाः स्थातुं बाल्ये तस्य राष्ट्रे चकाङ्क्षुः ॥ ४॥
</details>


<details><summary>विश्वास-प्रस्तुतिः - ५</summary>

चातुर्वर्ण्यं चातुराश्रम्यरम्यं चातुर्वैद्यं तच्चतुर्वर्गयोगम् ।  
दृष्ट्वा तेन स्थापितं निर्विशङ्कं तस्थौ धर्मस्तत्र पादैश्चतुर्भिः ॥ ५॥
</details>

<details><summary>मूलम् - ५</summary>

चातुर्वर्ण्यं चातुराश्रम्यरम्यं चातुर्वैद्यं तच्चतुर्वर्गयोगम् ।  
दृष्ट्वा तेन स्थापितं निर्विशङ्कं तस्थौ धर्मस्तत्र पादैश्चतुर्भिः ॥ ५॥
</details>


<details><summary>विश्वास-प्रस्तुतिः - ६</summary>

गावो धान्यं भूषणान्यम्बराणि स्वर्णं रूप्यं यानि चैवंविधानि ।  
स्वामिन्यादौ विप्रलब्धे तदीयं सर्वं जज्ञे विप्रलब्धं तदानीम् ॥ ६॥
</details>

<details><summary>मूलम् - ६</summary>

गावो धान्यं भूषणान्यम्बराणि स्वर्णं रूप्यं यानि चैवंविधानि ।  
स्वामिन्यादौ विप्रलब्धे तदीयं सर्वं जज्ञे विप्रलब्धं तदानीम् ॥ ६॥
</details>


<details><summary>विश्वास-प्रस्तुतिः - ७</summary>

कैलासाद्रिं शासतः कल्पकोटीः पूर्णः कोशो यस्य भिक्षाकपालैः ।  
प्राप्तेनेत्थं पाण्ड्यराज्याधिपत्यं लब्धा सद्यस्तेन लक्ष्मीरपारा ॥ ७॥
</details>

<details><summary>मूलम् - ७</summary>

कैलासाद्रिं शासतः कल्पकोटीः पूर्णः कोशो यस्य भिक्षाकपालैः ।  
प्राप्तेनेत्थं पाण्ड्यराज्याधिपत्यं लब्धा सद्यस्तेन लक्ष्मीरपारा ॥ ७॥
</details>


<details><summary>विश्वास-प्रस्तुतिः - ८</summary>

शैवाः शाक्ता वैष्णवाः साङ्ख्यनिष्ठा योगाचार्या ब्रह्मविद्याविदोऽपि ।  
गत्वा गत्वा तं यथैकं प्रपन्नास्तद्वत् तास्ताः कीर्तयोऽपि त्रिलोक्याम् ॥ ८॥
</details>

<details><summary>मूलम् - ८</summary>

शैवाः शाक्ता वैष्णवाः साङ्ख्यनिष्ठा योगाचार्या ब्रह्मविद्याविदोऽपि ।  
गत्वा गत्वा तं यथैकं प्रपन्नास्तद्वत् तास्ताः कीर्तयोऽपि त्रिलोक्याम् ॥ ८॥
</details>


<details><summary>विश्वास-प्रस्तुतिः - ९</summary>

येऽस्मिन्नम्रास्तेजसा तं प्रपन्ना ये तु द्विष्टास्ते हताः सङ्गरेषु ।  
भित्त्वा भानोर्बिम्बमूर्ध्वं पतन्तः पर्यावृत्य प्रापुरन्ते तमेव ॥ ९॥
</details>

<details><summary>मूलम् - ९</summary>

येऽस्मिन्नम्रास्तेजसा तं प्रपन्ना ये तु द्विष्टास्ते हताः सङ्गरेषु ।  
भित्त्वा भानोर्बिम्बमूर्ध्वं पतन्तः पर्यावृत्य प्रापुरन्ते तमेव ॥ ९॥
</details>


<details><summary>विश्वास-प्रस्तुतिः - १०</summary>

वक्राम्भोजान्निस्सृतं वाक्यमानं पश्यन् देवो वेदवादायमानम् ।  
सङ्ख्याधिक्याद्वेदशाखासु भीतः स्तोकस्तोकं व्याजहाराप्रमत्तः ॥ १०॥
</details>

<details><summary>मूलम् - १०</summary>

वक्राम्भोजान्निस्सृतं वाक्यमानं पश्यन् देवो वेदवादायमानम् ।  
सङ्ख्याधिक्याद्वेदशाखासु भीतः स्तोकस्तोकं व्याजहाराप्रमत्तः ॥ १०॥
</details>


<details><summary>विश्वास-प्रस्तुतिः - ११</summary>

सीमन्यम्भोविप्लवे सेतुबन्धे गोसञ्चारे सार्थसम्मेलने वा ।  
या मीनाक्ष्या स्थापिता प्राक् प्रजानां तां मर्यादां स प्रमाणीचकार ॥ ११॥
</details>

<details><summary>मूलम् - ११</summary>

सीमन्यम्भोविप्लवे सेतुबन्धे गोसञ्चारे सार्थसम्मेलने वा ।  
या मीनाक्ष्या स्थापिता प्राक् प्रजानां तां मर्यादां स प्रमाणीचकार ॥ ११॥
</details>


<details><summary>विश्वास-प्रस्तुतिः - १२</summary>

कोशान् पञ्चैवाहुरन्नादिरूपान् यस्याशेषं शासतोऽमुं प्रपञ्चम् ।  
सङ्ख्यातीता हेमरत्नादिरूपास्तस्येदानीं तेऽभवन् पाण्ड्यभर्त्तुः ॥ १२॥
</details>

<details><summary>मूलम् - १२</summary>

कोशान् पञ्चैवाहुरन्नादिरूपान् यस्याशेषं शासतोऽमुं प्रपञ्चम् ।  
सङ्ख्यातीता हेमरत्नादिरूपास्तस्येदानीं तेऽभवन् पाण्ड्यभर्त्तुः ॥ १२॥
</details>


<details><summary>विश्वास-प्रस्तुतिः - १३</summary>

पाण्ड्याध्यक्षः पाण्ड्यजामातृदेवः प्रेयान् राज्ञ्याः पालको द्रामिडानाम् ।  
इत्याख्याभिः प्रीतिरस्याधिकासीदात्मब्रह्मज्योतिरादिश्रुतिभ्यः ॥ १३॥
</details>

<details><summary>मूलम् - १३</summary>

पाण्ड्याध्यक्षः पाण्ड्यजामातृदेवः प्रेयान् राज्ञ्याः पालको द्रामिडानाम् ।  
इत्याख्याभिः प्रीतिरस्याधिकासीदात्मब्रह्मज्योतिरादिश्रुतिभ्यः ॥ १३॥
</details>


<details><summary>विश्वास-प्रस्तुतिः - १४</summary>

या मीनाक्ष्यास्तावती राज्य शक्तिः सा सङ्क्रान्ता तत्र भूयश्चकाशे ।  
प्राप्तोत्कर्षा सानुनि स्फाटिकाद्रेः पत्युर्भासां भास्वरेवांशुरेखा ॥ १४॥
</details>

<details><summary>मूलम् - १४</summary>

या मीनाक्ष्यास्तावती राज्य शक्तिः सा सङ्क्रान्ता तत्र भूयश्चकाशे ।  
प्राप्तोत्कर्षा सानुनि स्फाटिकाद्रेः पत्युर्भासां भास्वरेवांशुरेखा ॥ १४॥
</details>


<details><summary>विश्वास-प्रस्तुतिः - १५</summary>

स्वे स्वे धर्मे स्थापिताः सर्व एव क्ष्मापालत्वं बिभ्रता तेन लोकाः ।  
कालस्त्वेकश्च्यावितः स्वाधिकाराद् धर्मैकान्त्यं तन्वता मानवेषु ॥ १५॥
</details>

<details><summary>मूलम् - १५</summary>

स्वे स्वे धर्मे स्थापिताः सर्व एव क्ष्मापालत्वं बिभ्रता तेन लोकाः ।  
कालस्त्वेकश्च्यावितः स्वाधिकाराद् धर्मैकान्त्यं तन्वता मानवेषु ॥ १५॥
</details>


<details><summary>विश्वास-प्रस्तुतिः - १६</summary>

इत्थं राज्यं बिभ्रता तेन राज्ञा देवी जातु स्फारचिन्तानिमग्ना ।  
भूयो भूयो हेतुमत्रानुयुक्ता प्राह स्मेदं प्राणनाथं मृगाक्षी ॥ १६॥
</details>

<details><summary>मूलम् - १६</summary>

इत्थं राज्यं बिभ्रता तेन राज्ञा देवी जातु स्फारचिन्तानिमग्ना ।  
भूयो भूयो हेतुमत्रानुयुक्ता प्राह स्मेदं प्राणनाथं मृगाक्षी ॥ १६॥
</details>


<details><summary>विश्वास-प्रस्तुतिः - १७</summary>

सञ्चिन्वाना तावकीनात् प्रसादाद् धर्मं तं तं नाथ! माता मदीया ।  
जातौत्सुक्या तीर्थयात्राविधाने स्नातुं सिन्धौ श्वः प्रतिष्ठासते सा ॥ १७॥
</details>

<details><summary>मूलम् - १७</summary>

सञ्चिन्वाना तावकीनात् प्रसादाद् धर्मं तं तं नाथ! माता मदीया ।  
जातौत्सुक्या तीर्थयात्राविधाने स्नातुं सिन्धौ श्वः प्रतिष्ठासते सा ॥ १७॥
</details>


<details><summary>विश्वास-प्रस्तुतिः - १८</summary>

इत्याकर्ण्य प्रेयसीखेदमूलं तत्रानेष्यन् सागरान् सप्त देवः ।  
सस्माराग्रे सद्य एवास्य तेऽपि प्रादुर्भूता मूर्तिमन्तः प्रणेमुः ॥ १८॥
</details>

<details><summary>मूलम् - १८</summary>

इत्याकर्ण्य प्रेयसीखेदमूलं तत्रानेष्यन् सागरान् सप्त देवः ।  
सस्माराग्रे सद्य एवास्य तेऽपि प्रादुर्भूता मूर्तिमन्तः प्रणेमुः ॥ १८॥
</details>


<details><summary>विश्वास-प्रस्तुतिः - १९</summary>

प्राचि स्थाने सोमसौन्दर्यनेतुः प्रागेवास्ते कश्चिदेकस्तटाकः ।  
सर्वे तस्मिन् सन्निधत्तेति देवो नामादेशं सागरानादिदेश ॥ १९॥
</details>

<details><summary>मूलम् - १९</summary>

प्राचि स्थाने सोमसौन्दर्यनेतुः प्रागेवास्ते कश्चिदेकस्तटाकः ।  
सर्वे तस्मिन् सन्निधत्तेति देवो नामादेशं सागरानादिदेश ॥ १९॥
</details>


<details><summary>विश्वास-प्रस्तुतिः - २०</summary>

पश्यन्तीनामग्रतस्ते प्रजानां त्यक्त्वा रूपं पौरुषं सिन्धुराजाः ।  
दृश्यन्ते स्म व्याम्नि दूरे तरङ्गैराजिघ्रन्तो दिक्तटानुत्तरङ्गैः ॥ २०॥
</details>

<details><summary>मूलम् - २०</summary>

पश्यन्तीनामग्रतस्ते प्रजानां त्यक्त्वा रूपं पौरुषं सिन्धुराजाः ।  
दृश्यन्ते स्म व्याम्नि दूरे तरङ्गैराजिघ्रन्तो दिक्तटानुत्तरङ्गैः ॥ २०॥
</details>


<details><summary>विश्वास-प्रस्तुतिः - २१</summary>

स्वं स्वं रूपं सङ्क्षिपन्तोऽपि ते ते कासारान्तस्सम्भवाह समुद्राः ।  
आलक्ष्यन्त स्पष्टमत्यद्भुताभिर्वल्गन्तीभिः पङ्क्तिभिर्वीचिकानाम् ॥ २१॥
</details>

<details><summary>मूलम् - २१</summary>

स्वं स्वं रूपं सङ्क्षिपन्तोऽपि ते ते कासारान्तस्सम्भवाह समुद्राः ।  
आलक्ष्यन्त स्पष्टमत्यद्भुताभिर्वल्गन्तीभिः पङ्क्तिभिर्वीचिकानाम् ॥ २१॥
</details>


<details><summary>विश्वास-प्रस्तुतिः - २२</summary>

आक्रामद्भिर्योमकक्ष्यामकाण्डे स्रोतोभिस्तैः स्वीकृताः सागराणाम् ।  
जग्मुर्मेधास्तत्र शैवालभावं विद्युल्लेखा विद्रुमत्वं च तेषाम् ॥ २२॥
</details>

<details><summary>मूलम् - २२</summary>

आक्रामद्भिर्योमकक्ष्यामकाण्डे स्रोतोभिस्तैः स्वीकृताः सागराणाम् ।  
जग्मुर्मेधास्तत्र शैवालभावं विद्युल्लेखा विद्रुमत्वं च तेषाम् ॥ २२॥
</details>


<details><summary>विश्वास-प्रस्तुतिः - २३</summary>

आसप्तर्षिस्थानमाक्रान्तिहेतोः संवर्तेषु द्यामिव द्रष्टुकामैः ।  
आरूढे व्योम्न्यर्णवैरभ्रसिन्धोः सव्यं चक्षुः शश्वदस्पन्दतोच्चैः ॥ २३॥
</details>

<details><summary>मूलम् - २३</summary>

आसप्तर्षिस्थानमाक्रान्तिहेतोः संवर्तेषु द्यामिव द्रष्टुकामैः ।  
आरूढे व्योम्न्यर्णवैरभ्रसिन्धोः सव्यं चक्षुः शश्वदस्पन्दतोच्चैः ॥ २३॥
</details>


<details><summary>विश्वास-प्रस्तुतिः - २४</summary>

भागीरथ्या जातु लेभेऽभिषेकं पर्याप्तं यः प्राग्युगे व्योमकेशः ।  
द्रव्यैस्तैस्तैर्दुग्धदध्याज्यमुख्यैर्द्वैतीयीकः सोऽस्य जज्ञेऽभिषेकः ॥ २४॥
</details>

<details><summary>मूलम् - २४</summary>

भागीरथ्या जातु लेभेऽभिषेकं पर्याप्तं यः प्राग्युगे व्योमकेशः ।  
द्रव्यैस्तैस्तैर्दुग्धदध्याज्यमुख्यैर्द्वैतीयीकः सोऽस्य जज्ञेऽभिषेकः ॥ २४॥
</details>


<details><summary>विश्वास-प्रस्तुतिः - २५</summary>

पश्यत्यग्रे पाण्ड्यदेवे ततस्ते पारावाराः पल्वले तत्र पेतुः ।  
पार्श्वस्थास्नोरृत्विजः कुम्भयोनेः प्रायस्तालुन्यार्द्रतामावहन्तः ॥ २५॥
</details>

<details><summary>मूलम् - २५</summary>

पश्यत्यग्रे पाण्ड्यदेवे ततस्ते पारावाराः पल्वले तत्र पेतुः ।  
पार्श्वस्थास्नोरृत्विजः कुम्भयोनेः प्रायस्तालुन्यार्द्रतामावहन्तः ॥ २५॥
</details>


<details><summary>विश्वास-प्रस्तुतिः - २६</summary>

क्षीरं सर्पिर्वारुणीमिक्षुसारं दध्यप्यभ्रे दुर्लभं पातुकामाः ।  
विष्वग् देवाः सम्पतन्तो विमानैः स्रोतस्येषां कीटमज्जं ममज्जुः ॥ २६॥
</details>

<details><summary>मूलम् - २६</summary>

क्षीरं सर्पिर्वारुणीमिक्षुसारं दध्यप्यभ्रे दुर्लभं पातुकामाः ।  
विष्वग् देवाः सम्पतन्तो विमानैः स्रोतस्येषां कीटमज्जं ममज्जुः ॥ २६॥
</details>


<details><summary>विश्वास-प्रस्तुतिः - २७</summary>

क्षारं वारि क्षीरमुख्यानि वस्तून्येकं सर्वाण्येकदैवाजधान ।  
मौढ्यं ह्येकं हन्ति राशिं गुणानां शौर्यौदार्यस्थैर्यगाम्भीर्यमुख्यम् ॥ २७॥
</details>

<details><summary>मूलम् - २७</summary>

क्षारं वारि क्षीरमुख्यानि वस्तून्येकं सर्वाण्येकदैवाजधान ।  
मौढ्यं ह्येकं हन्ति राशिं गुणानां शौर्यौदार्यस्थैर्यगाम्भीर्यमुख्यम् ॥ २७॥
</details>


<details><summary>विश्वास-प्रस्तुतिः - २८</summary>

शब्दस्पर्शौ रूपगन्धौ रसश्च प्राप्तास्तीर्थे चित्रतां तत्र सद्यः ।  
आस्तामेतन्मज्जतामत्र नॄणां स्वर्गेऽप्यासीच्चित्रता यद्विचित्रा ॥ २८॥
</details>

<details><summary>मूलम् - २८</summary>

शब्दस्पर्शौ रूपगन्धौ रसश्च प्राप्तास्तीर्थे चित्रतां तत्र सद्यः ।  
आस्तामेतन्मज्जतामत्र नॄणां स्वर्गेऽप्यासीच्चित्रता यद्विचित्रा ॥ २८॥
</details>


<details><summary>विश्वास-प्रस्तुतिः - २९</summary>

सर्वे गन्धा यत्र सर्वे रसाश्च प्रादुर्भूतास्तीर्थराजे हि तस्मिन् ।  
स्नानाल्लभ्ये तादृशि ब्रह्मभावे न्यायज्ञानां नागमाः पर्युपास्याः ॥ २९॥
</details>

<details><summary>मूलम् - २९</summary>

सर्वे गन्धा यत्र सर्वे रसाश्च प्रादुर्भूतास्तीर्थराजे हि तस्मिन् ।  
स्नानाल्लभ्ये तादृशि ब्रह्मभावे न्यायज्ञानां नागमाः पर्युपास्याः ॥ २९॥
</details>


<details><summary>विश्वास-प्रस्तुतिः - ३०</summary>

नीरक्षीरे द्वे विवेक्तुं प्रगल्भा हंसास्तस्मिन् सर्वसङ्घातरूपे ।  
भमोत्साहा मत्स्यमण्डूककूर्मैः प्राप्ताः साम्यं न प्रचेलुर्विलज्जाः ॥ ३०॥
</details>

<details><summary>मूलम् - ३०</summary>

नीरक्षीरे द्वे विवेक्तुं प्रगल्भा हंसास्तस्मिन् सर्वसङ्घातरूपे ।  
भमोत्साहा मत्स्यमण्डूककूर्मैः प्राप्ताः साम्यं न प्रचेलुर्विलज्जाः ॥ ३०॥
</details>


<details><summary>विश्वास-प्रस्तुतिः - ३१</summary>

पत्या सार्धं योपितोऽधिक्रियन्ते तीर्थे स्नातुं पुत्रवत्योऽथवेति ।  
श्रुत्वा शास्त्रं चिन्तया दूयमानां श्वश्रूमन्तस्तत्र शुश्राव देवः ॥ ३१॥
</details>

<details><summary>मूलम् - ३१</summary>

पत्या सार्धं योपितोऽधिक्रियन्ते तीर्थे स्नातुं पुत्रवत्योऽथवेति ।  
श्रुत्वा शास्त्रं चिन्तया दूयमानां श्वश्रूमन्तस्तत्र शुश्राव देवः ॥ ३१॥
</details>


<details><summary>विश्वास-प्रस्तुतिः - ३२</summary>

आवर्तार्हं स्थानमुल्लङ्घ्य सर्वं सम्प्राप्तस्तच्छाश्वतं धाम शम्भोः ।  
प्रत्यानेयो वल्लभोऽस्याः कथं वेत्यन्तश्चिन्तामाप देवस्ततोऽपि ॥ ३२॥
</details>

<details><summary>मूलम् - ३२</summary>

आवर्तार्हं स्थानमुल्लङ्घ्य सर्वं सम्प्राप्तस्तच्छाश्वतं धाम शम्भोः ।  
प्रत्यानेयो वल्लभोऽस्याः कथं वेत्यन्तश्चिन्तामाप देवस्ततोऽपि ॥ ३२॥
</details>


<details><summary>विश्वास-प्रस्तुतिः - ३३</summary>

पत्युश्छायां पाण्ड्यदेव्याः स कामप्यानीयाग्रे दर्शयन् प्रेयसी स्वाम् ।  
तद्वृत्तान्तस्मेरदृष्ट्यानया तां वृत्तान्तं तं वेदयामास देवः ॥ ३३॥
</details>

<details><summary>मूलम् - ३३</summary>

पत्युश्छायां पाण्ड्यदेव्याः स कामप्यानीयाग्रे दर्शयन् प्रेयसी स्वाम् ।  
तद्वृत्तान्तस्मेरदृष्ट्यानया तां वृत्तान्तं तं वेदयामास देवः ॥ ३३॥
</details>


<details><summary>विश्वास-प्रस्तुतिः - ३४</summary>

सा संहृष्टा तां निशम्य प्रवृत्तिं पश्यन्ती च प्राणनाथं विमाने ।  
आलिङ्गन्ती निभरं मीननेत्रां भूयो भूयो मूर्ध्नि चैनामजिघ्रत् ॥ ३४॥
</details>

<details><summary>मूलम् - ३४</summary>

सा संहृष्टा तां निशम्य प्रवृत्तिं पश्यन्ती च प्राणनाथं विमाने ।  
आलिङ्गन्ती निभरं मीननेत्रां भूयो भूयो मूर्ध्नि चैनामजिघ्रत् ॥ ३४॥
</details>


<details><summary>विश्वास-प्रस्तुतिः - ३५</summary>

त्वन्मातृत्वात् सिद्धमेवापवर्गं मन्वानाहं तेन हृष्टा न तावत् ।  
यावत् तातं वीक्षमाणा तवेति स्तावंस्तावं सा बभाष कुमारीम् ॥ ३५॥
</details>

<details><summary>मूलम् - ३५</summary>

त्वन्मातृत्वात् सिद्धमेवापवर्गं मन्वानाहं तेन हृष्टा न तावत् ।  
यावत् तातं वीक्षमाणा तवेति स्तावंस्तावं सा बभाष कुमारीम् ॥ ३५॥
</details>


<details><summary>विश्वास-प्रस्तुतिः - ३६</summary>

लब्ध्वा योगं लज्जमाना विमानादाप्लुत्यारादागतेन प्रियेण ।  
दत्तानुज्ञा देवपाण्ड्येन देवी सस्नौ तीर्थे सप्तरत्नाकरे सा ॥ ३६॥
</details>

<details><summary>मूलम् - ३६</summary>

लब्ध्वा योगं लज्जमाना विमानादाप्लुत्यारादागतेन प्रियेण ।  
दत्तानुज्ञा देवपाण्ड्येन देवी सस्नौ तीर्थे सप्तरत्नाकरे सा ॥ ३६॥
</details>


<details><summary>विश्वास-प्रस्तुतिः - ३७</summary>

दीनं रूपं प्रेयसा विप्रयोगाद् देव्याः स्नान्त्यास्तत्र दृष्टं जनैर्यत् ।  
उन्मजन्त्यास्तत् ततः पर्यणंसीच्चन्द्रापीडं चारुहासं त्रिणेत्रम् ॥ ३७॥
</details>

<details><summary>मूलम् - ३७</summary>

दीनं रूपं प्रेयसा विप्रयोगाद् देव्याः स्नान्त्यास्तत्र दृष्टं जनैर्यत् ।  
उन्मजन्त्यास्तत् ततः पर्यणंसीच्चन्द्रापीडं चारुहासं त्रिणेत्रम् ॥ ३७॥
</details>


<details><summary>विश्वास-प्रस्तुतिः - ३८</summary>

सा गच्छन्ती शाश्वतं धाम शम्भोः सार्धं पत्या सर्वसौभाग्यधाम ।  
क्लेशं कन्याविप्रयोगप्रसक्तं किञ्चिञ्चिते धारयन्तीदमूचे ॥ ३८॥
</details>

<details><summary>मूलम् - ३८</summary>

सा गच्छन्ती शाश्वतं धाम शम्भोः सार्धं पत्या सर्वसौभाग्यधाम ।  
क्लेशं कन्याविप्रयोगप्रसक्तं किञ्चिञ्चिते धारयन्तीदमूचे ॥ ३८॥
</details>


<details><summary>विश्वास-प्रस्तुतिः - ३९</summary>

अद्य ज्ञातं ब्रह्म पूर्णं युवामित्यद्योत्सन्नः पाशवर्गोऽखिलो मे ।  
दूयेऽथापि त्वर्धविच्छिन्नमासीत् त्वत्सौभाग्यालोकभाग्यं किलेति ॥ ३९॥
</details>

<details><summary>मूलम् - ३९</summary>

अद्य ज्ञातं ब्रह्म पूर्णं युवामित्यद्योत्सन्नः पाशवर्गोऽखिलो मे ।  
दूयेऽथापि त्वर्धविच्छिन्नमासीत् त्वत्सौभाग्यालोकभाग्यं किलेति ॥ ३९॥
</details>


<details><summary>विश्वास-प्रस्तुतिः - ४०</summary>

शुश्रूषस्व प्रेयसः पादपद्मं क्षान्त्या धृत्या प्रेमवत्या च भक्त्या ।  
लब्ध्वा पुत्रं राज्यभारेऽभिषिच्य द्रष्टास्मि त्वां स्वं पदं प्रत्युपेताम् ॥ ४०॥
</details>

<details><summary>मूलम् - ४०</summary>

शुश्रूषस्व प्रेयसः पादपद्मं क्षान्त्या धृत्या प्रेमवत्या च भक्त्या ।  
लब्ध्वा पुत्रं राज्यभारेऽभिषिच्य द्रष्टास्मि त्वां स्वं पदं प्रत्युपेताम् ॥ ४०॥
</details>


<details><summary>विश्वास-प्रस्तुतिः - ४१</summary>

इत्यादिश्य प्रस्थितायां जनन्यां सर्वोत्तीर्णं शाङ्करं धाम दिव्यम् ।  
आनन्दोत्थैः शोकजैश्चाश्रुपूरैर्वक्रं देव्या दूषितं भूषितं च ॥ ४१॥
</details>

<details><summary>मूलम् - ४१</summary>

इत्यादिश्य प्रस्थितायां जनन्यां सर्वोत्तीर्णं शाङ्करं धाम दिव्यम् ।  
आनन्दोत्थैः शोकजैश्चाश्रुपूरैर्वक्रं देव्या दूषितं भूषितं च ॥ ४१॥
</details>


<details><summary>विश्वास-प्रस्तुतिः - ४२</summary>

ताभिस्ताभिस्तत्प्रसङ्गोचिताभिर्मार्जन् वाग्भिर्मानसं क्लेशमस्याः ।  
वारिक्रीडां वारिजाक्ष्यानयासावानन्दाब्धावाचचार प्रवीरः ॥ ४२॥
</details>

<details><summary>मूलम् - ४२</summary>

ताभिस्ताभिस्तत्प्रसङ्गोचिताभिर्मार्जन् वाग्भिर्मानसं क्लेशमस्याः ।  
वारिक्रीडां वारिजाक्ष्यानयासावानन्दाब्धावाचचार प्रवीरः ॥ ४२॥
</details>


<details><summary>विश्वास-प्रस्तुतिः - ४३</summary>

दीनान् दानैर्देवता यज्ञभागैरार्त्तानार्तिच्छेदनैस्तत्तदर्हैः ।  
जिज्ञासूनप्यात्मविज्ञानदानैर्देवो रक्षन् पालयामास पृथ्वीम् ॥ ४३॥
</details>

<details><summary>मूलम् - ४३</summary>

दीनान् दानैर्देवता यज्ञभागैरार्त्तानार्तिच्छेदनैस्तत्तदर्हैः ।  
जिज्ञासूनप्यात्मविज्ञानदानैर्देवो रक्षन् पालयामास पृथ्वीम् ॥ ४३॥
</details>


<details><summary>विश्वास-प्रस्तुतिः - ४४</summary>

अन्तर्वत्नीं जातु कालेन पत्नीं दर्शं दर्शं पिप्रिये देवपाण्ड्यः ।  
केकीवाम्भस्सम्भृतां मेघमालां माध्वीगर्भां पद्मिनीमप्यळीव ॥ ४४॥
</details>

<details><summary>मूलम् - ४४</summary>

अन्तर्वत्नीं जातु कालेन पत्नीं दर्शं दर्शं पिप्रिये देवपाण्ड्यः ।  
केकीवाम्भस्सम्भृतां मेघमालां माध्वीगर्भां पद्मिनीमप्यळीव ॥ ४४॥
</details>


<details><summary>विश्वास-प्रस्तुतिः - ४५</summary>

यत् कातर्यं यौवनेनाक्ष्णि दत्तं यच्चानीतं दौहृदेनाथ तस्याः ।  
प्रागल्भ्याय प्राभवत् सर्वमेतत् तत्सम्भूतेरद्भुतं मीनकेतोः ॥ ४५॥
</details>

<details><summary>मूलम् - ४५</summary>

यत् कातर्यं यौवनेनाक्ष्णि दत्तं यच्चानीतं दौहृदेनाथ तस्याः ।  
प्रागल्भ्याय प्राभवत् सर्वमेतत् तत्सम्भूतेरद्भुतं मीनकेतोः ॥ ४५॥
</details>


<details><summary>विश्वास-प्रस्तुतिः - ४६</summary>

पुष्टान्यङ्गान्यापुरस्याः कृशत्वं नित्यं कार्श्यं निर्जहौ मध्यदेशः ।  
पर्यायेण ह्रासवृद्ध्योः प्रवृत्तिस्तत्राप्यासीदीदृशः कालभेदः ॥ ४६॥
</details>

<details><summary>मूलम् - ४६</summary>

पुष्टान्यङ्गान्यापुरस्याः कृशत्वं नित्यं कार्श्यं निर्जहौ मध्यदेशः ।  
पर्यायेण ह्रासवृद्ध्योः प्रवृत्तिस्तत्राप्यासीदीदृशः कालभेदः ॥ ४६॥
</details>


<details><summary>विश्वास-प्रस्तुतिः - ४७</summary>

अन्योन्येन स्पर्धमानावुरोजावास्तामस्या यौवनोपक्रमं यौ  
स्पर्धां मुख्यामद्य तावन्वभूतां सङ्घर्षेणान्योन्यमासादितेन ॥ ४७॥
</details>

<details><summary>मूलम् - ४७</summary>

अन्योन्येन स्पर्धमानावुरोजावास्तामस्या यौवनोपक्रमं यौ  
स्पर्धां मुख्यामद्य तावन्वभूतां सङ्घर्षेणान्योन्यमासादितेन ॥ ४७॥
</details>


<details><summary>विश्वास-प्रस्तुतिः - ४८</summary>

शक्तिः ख्याता यावती या च तस्याः सर्वाप्येषालम्भि गर्भेण नूनम् ।  
नो चेदित्थं स्यात् कथङ्कारमस्याः स्नातुं पातुं स्पन्दितुं चाप्यशक्तिः ॥ ४८॥
</details>

<details><summary>मूलम् - ४८</summary>

शक्तिः ख्याता यावती या च तस्याः सर्वाप्येषालम्भि गर्भेण नूनम् ।  
नो चेदित्थं स्यात् कथङ्कारमस्याः स्नातुं पातुं स्पन्दितुं चाप्यशक्तिः ॥ ४८॥
</details>


<details><summary>विश्वास-प्रस्तुतिः - ४९</summary>

केन्द्रे चन्द्रे देशिके चामराणामृक्षे रौद्र रौद्रवृत्तिः परेषु ।  
प्रादुर्भूतः पाण्ड्यवंशस्य भूत्यै तस्या गर्भात् तारकारिः कुमारः ॥ ४९॥
</details>

<details><summary>मूलम् - ४९</summary>

केन्द्रे चन्द्रे देशिके चामराणामृक्षे रौद्र रौद्रवृत्तिः परेषु ।  
प्रादुर्भूतः पाण्ड्यवंशस्य भूत्यै तस्या गर्भात् तारकारिः कुमारः ॥ ४९॥
</details>


<details><summary>विश्वास-प्रस्तुतिः - ५०</summary>

आनेष्यन्ते यानि तेनात्मजेन स्वर्णान्यग्रे मेरुमूलादमीषाम् ।  
चक्रे देवः कोशगेहेऽवकाशं भूदेवानां भूरिदानच्छलेन ॥ ५०॥
</details>

<details><summary>मूलम् - ५०</summary>

आनेष्यन्ते यानि तेनात्मजेन स्वर्णान्यग्रे मेरुमूलादमीषाम् ।  
चक्रे देवः कोशगेहेऽवकाशं भूदेवानां भूरिदानच्छलेन ॥ ५०॥
</details>


<details><summary>विश्वास-प्रस्तुतिः - ५१</summary>

राज्ञां पश्यन् राज्यतन्त्रस्थितानां बालो दोषान् बाहुमुख्यप्रयुक्तान् ।  
साब्धिद्वीपां पालयिष्यन् धरित्रीं चक्रे देवः षण्मुखोऽप्यैकमुख्यम् ॥ ५१॥
</details>

<details><summary>मूलम् - ५१</summary>

राज्ञां पश्यन् राज्यतन्त्रस्थितानां बालो दोषान् बाहुमुख्यप्रयुक्तान् ।  
साब्धिद्वीपां पालयिष्यन् धरित्रीं चक्रे देवः षण्मुखोऽप्यैकमुख्यम् ॥ ५१॥
</details>


<details><summary>विश्वास-प्रस्तुतिः - ५२</summary>

उग्रस्यर्क्षे जातमुग्रं प्रकृत्याप्युद्गन्तारं तेजसा च श्रिया च ।  
जानन् बालं शासनात् कुम्भयानेश्चक्रे नाम्नाप्युग्र इत्येव देवः ॥ ५२॥
</details>

<details><summary>मूलम् - ५२</summary>

उग्रस्यर्क्षे जातमुग्रं प्रकृत्याप्युद्गन्तारं तेजसा च श्रिया च ।  
जानन् बालं शासनात् कुम्भयानेश्चक्रे नाम्नाप्युग्र इत्येव देवः ॥ ५२॥
</details>


<details><summary>विश्वास-प्रस्तुतिः - ५३</summary>

मीमांसाङ्गन्यायधर्मेतिहासैः सार्धं वेदाः स्वम्वशाखासमेताः ।  
प्राप्ते काले प्रत्यभुः पाण्ड्यसूनोद्वारं कृत्वा देशिकस्योपदेशम् ॥ ५३॥
</details>

<details><summary>मूलम् - ५३</summary>

मीमांसाङ्गन्यायधर्मेतिहासैः सार्धं वेदाः स्वम्वशाखासमेताः ।  
प्राप्ते काले प्रत्यभुः पाण्ड्यसूनोद्वारं कृत्वा देशिकस्योपदेशम् ॥ ५३॥
</details>


<details><summary>विश्वास-प्रस्तुतिः - ५४</summary>

दैतेयारिर्येन खड्गे विनीतश्चापे शिष्यो जामदग्न्यो यदीयः ।  
साक्षादासीन्मेरुधन्वा स देवः शस्त्रास्त्राणां शासिता तस्य यूनः ॥ ५४॥
</details>

<details><summary>मूलम् - ५४</summary>

दैतेयारिर्येन खड्गे विनीतश्चापे शिष्यो जामदग्न्यो यदीयः ।  
साक्षादासीन्मेरुधन्वा स देवः शस्त्रास्त्राणां शासिता तस्य यूनः ॥ ५४॥
</details>


<details><summary>विश्वास-प्रस्तुतिः - ५५</summary>

कन्या ख्याता कान्तिमत्याख्ययासीद् भास्वर्सेश्या सोमचूडम्य राज्ञः ।  
पित्रा दत्तां तामुपानीय देवः पाणौ तेन ग्राहयामास यूना ॥ ५५॥
</details>

<details><summary>मूलम् - ५५</summary>

कन्या ख्याता कान्तिमत्याख्ययासीद् भास्वर्सेश्या सोमचूडम्य राज्ञः ।  
पित्रा दत्तां तामुपानीय देवः पाणौ तेन ग्राहयामास यूना ॥ ५५॥
</details>


<details><summary>विश्वास-प्रस्तुतिः - ५६</summary>

शक्तिर्दण्डश्चक्रमित्यायुधानि त्रीणि प्रौढज्वालमालाकुलानि ।  
दत्वा तस्मै देवदेवोऽभ्यषिञ्चत् प्रह्वीभूतं पाण्ड्यराज्ये कुमारम् ॥ ५६॥
</details>

<details><summary>मूलम् - ५६</summary>

शक्तिर्दण्डश्चक्रमित्यायुधानि त्रीणि प्रौढज्वालमालाकुलानि ।  
दत्वा तस्मै देवदेवोऽभ्यषिञ्चत् प्रह्वीभूतं पाण्ड्यराज्ये कुमारम् ॥ ५६॥
</details>


<details open><summary>विश्वास-प्रस्तुतिः</summary>

प्रागासीद्यो देवसेनापतिः स प्रापदानीं पाण्ड्यसेनापतित्वम् ।  
दैतेयः प्राक् तारको निर्जितोऽद्य त्वज्ञानाब्धेस्तारकस्तात एव ५७॥
</details>

<details><summary>मूलम्</summary>

प्रागासीद्यो देवसेनापतिः स प्रापदानीं पाण्ड्यसेनापतित्वम् ।  
दैतेयः प्राक् तारको निर्जितोऽद्य त्वज्ञानाब्धेस्तारकस्तात एव ५७॥
</details>


<details><summary>विश्वास-प्रस्तुतिः - ५८</summary>

पृथ्वीं सर्वामर्पयित्वा कुमारे पृथ्वीं कीर्तिं केवलं गृह्णतः स्वाम् ।  
सार्धं देव्या वत्सराणां सहस्राण्येवं षष्टिः षट् च तम्य व्यतीयुः ॥ ५८॥
</details>

<details><summary>मूलम् - ५८</summary>

पृथ्वीं सर्वामर्पयित्वा कुमारे पृथ्वीं कीर्तिं केवलं गृह्णतः स्वाम् ।  
सार्धं देव्या वत्सराणां सहस्राण्येवं षष्टिः षट् च तम्य व्यतीयुः ॥ ५८॥
</details>


<details><summary>विश्वास-प्रस्तुतिः - ५९</summary>

इत्थं पाल्या भूमिरित्थं विजेया दृप्ता इत्थं वर्तितव्यं त्वयेति ।  
आदिश्योग्रं दम्पती मूललिङ्गे मीनाक्ष्यां च प्रापतुस्तौ प्रवेशम् ॥ ५९॥
</details>

<details><summary>मूलम् - ५९</summary>

इत्थं पाल्या भूमिरित्थं विजेया दृप्ता इत्थं वर्तितव्यं त्वयेति ।  
आदिश्योग्रं दम्पती मूललिङ्गे मीनाक्ष्यां च प्रापतुस्तौ प्रवेशम् ॥ ५९॥
</details>


<details><summary>विश्वास-प्रस्तुतिः - ६०</summary>

तौ मीनाक्षीसुन्दरेशात्मनाथच्छन्नौ किञ्चित् प्रत्यहं सेवमानः ।  
चक्रे राज्यं नामयन् राजवंश्यानुग्रम्पश्यैः शासनैरुग्रपाण्ड्यः ॥ ६०॥
</details>

<details><summary>मूलम् - ६०</summary>

तौ मीनाक्षीसुन्दरेशात्मनाथच्छन्नौ किञ्चित् प्रत्यहं सेवमानः ।  
चक्रे राज्यं नामयन् राजवंश्यानुग्रम्पश्यैः शासनैरुग्रपाण्ड्यः ॥ ६०॥
</details>


<details><summary>विश्वास-प्रस्तुतिः - ६१</summary>

ईजे शम्भुं यच्छतेनाश्वमेधैर्यच्चाभुङ्क्त स्वर्गभागान् स भूमौ ।  
तेनासूयां तत्र शक्रो बबन्ध प्रायेणायं पामराणां स्वभावः ॥ ६१॥
</details>

<details><summary>मूलम् - ६१</summary>

ईजे शम्भुं यच्छतेनाश्वमेधैर्यच्चाभुङ्क्त स्वर्गभागान् स भूमौ ।  
तेनासूयां तत्र शक्रो बबन्ध प्रायेणायं पामराणां स्वभावः ॥ ६१॥
</details>


<details><summary>विश्वास-प्रस्तुतिः - ६२</summary>

आक्रम्याम्भस्सम्प्लवै राजधानीमुन्मर्यादैरुग्रपाण्ड्यम्य राज्ञः ।  
राष्ट्रं चास्य स्वीकुरुष्वेति शक्रो नेदीयांसं दक्षिणाब्धिं न्ययुक्त ॥ ६२॥
</details>

<details><summary>मूलम् - ६२</summary>

आक्रम्याम्भस्सम्प्लवै राजधानीमुन्मर्यादैरुग्रपाण्ड्यम्य राज्ञः ।  
राष्ट्रं चास्य स्वीकुरुष्वेति शक्रो नेदीयांसं दक्षिणाब्धिं न्ययुक्त ॥ ६२॥
</details>


<details><summary>विश्वास-प्रस्तुतिः - ६३</summary>

अर्धे रात्रेरप्रसक्ते कथञ्चिद् वर्षे वाते दुर्दिने वा क्षणेन ।  
सन्नह्यद्भिः सर्वतो वीचिसङ्घैः पारावारः स्वात् पदादुच्चचाल ॥ ६३॥
</details>

<details><summary>मूलम् - ६३</summary>

अर्धे रात्रेरप्रसक्ते कथञ्चिद् वर्षे वाते दुर्दिने वा क्षणेन ।  
सन्नह्यद्भिः सर्वतो वीचिसङ्घैः पारावारः स्वात् पदादुच्चचाल ॥ ६३॥
</details>


<details><summary>विश्वास-प्रस्तुतिः - ६४</summary>

एकैकोर्मिस्पन्दमात्रादपि क्ष्मां क्रोशं क्रोशद्वन्द्वमप्यावृणानः ।  
भीमैर्घोषैर्भीषयन्नम्बुराशिर्ग्रामं ग्रामं मज्जयन् निर्जगाम ॥ ६४॥
</details>

<details><summary>मूलम् - ६४</summary>

एकैकोर्मिस्पन्दमात्रादपि क्ष्मां क्रोशं क्रोशद्वन्द्वमप्यावृणानः ।  
भीमैर्घोषैर्भीषयन्नम्बुराशिर्ग्रामं ग्रामं मज्जयन् निर्जगाम ॥ ६४॥
</details>


<details><summary>विश्वास-प्रस्तुतिः - ६५</summary>

उच्चैरुच्चैरुत्पतन्तः पतन्तो घ्नन्तो जन्तून् गण्डशैलान् क्षिपन्तः ।  
आवृण्वानाः सैकतैरद्रिकूटानभ्यक्रामन्नूर्मयो वारिराशेः ॥ ६५॥
</details>

<details><summary>मूलम् - ६५</summary>

उच्चैरुच्चैरुत्पतन्तः पतन्तो घ्नन्तो जन्तून् गण्डशैलान् क्षिपन्तः ।  
आवृण्वानाः सैकतैरद्रिकूटानभ्यक्रामन्नूर्मयो वारिराशेः ॥ ६५॥
</details>


<details><summary>विश्वास-प्रस्तुतिः - ६६</summary>

वल्गन्तोऽग्रे दुर्ग्रहा वीचिकानां जातोत्साहा जन्तवः सागरीयाः ।  
व्यादायास्यं व्याघ्रसिंहद्विपादीन् वन्यान् सत्त्वान् लीलयैवाग्रहीषुः ॥ ६६॥
</details>

<details><summary>मूलम् - ६६</summary>

वल्गन्तोऽग्रे दुर्ग्रहा वीचिकानां जातोत्साहा जन्तवः सागरीयाः ।  
व्यादायास्यं व्याघ्रसिंहद्विपादीन् वन्यान् सत्त्वान् लीलयैवाग्रहीषुः ॥ ६६॥
</details>


<details><summary>विश्वास-प्रस्तुतिः - ६७</summary>

इत्थं पुर्या योजने योजनार्धे यावत् सिन्धुर्नाजिहीते निशीथे ।  
तावत् स्वप्ने बोवितस्तां प्रवृत्तिं सूक्त्या शम्भोर्जागरामास देवः ॥ ६७॥
</details>

<details><summary>मूलम् - ६७</summary>

इत्थं पुर्या योजने योजनार्धे यावत् सिन्धुर्नाजिहीते निशीथे ।  
तावत् स्वप्ने बोवितस्तां प्रवृत्तिं सूक्त्या शम्भोर्जागरामास देवः ॥ ६७॥
</details>


<details><summary>विश्वास-प्रस्तुतिः - ६८</summary>

आरुह्य द्रागभ्रमातङ्गकल्पं क्रुद्धो देवः कुञ्जरं किञ्चिदुच्चैः ।  
पाणौ कुर्वन् शक्तिमीशेन दत्तां पाण्ड्यः पारावारमभ्युज्जगाम ॥ ६८॥
</details>

<details><summary>मूलम् - ६८</summary>

आरुह्य द्रागभ्रमातङ्गकल्पं क्रुद्धो देवः कुञ्जरं किञ्चिदुच्चैः ।  
पाणौ कुर्वन् शक्तिमीशेन दत्तां पाण्ड्यः पारावारमभ्युज्जगाम ॥ ६८॥
</details>


<details><summary>विश्वास-प्रस्तुतिः - ६९</summary>

शैलेनेवोत्सर्पता कज्जलानां व्योम्नेवाधो धावता सन्निपत्य ।  
सोऽभूत् तेन स्रोतसा वारिराशेर्हृष्टो देवः सद्य एवाथ रुष्टः ॥ ६९॥
</details>

<details><summary>मूलम् - ६९</summary>

शैलेनेवोत्सर्पता कज्जलानां व्योम्नेवाधो धावता सन्निपत्य ।  
सोऽभूत् तेन स्रोतसा वारिराशेर्हृष्टो देवः सद्य एवाथ रुष्टः ॥ ६९॥
</details>


<details><summary>विश्वास-प्रस्तुतिः - ७०</summary>

नायं कालः कौतुकं कर्त्तुमस्मिन् नश्यत्स्वेवं प्राणिपूच्चावचेषु ।  
इत्यालोच्य प्रज्वलन् प्रज्वलन्तीं पाण्ड्यः शक्तिं पातयामास सिन्धौ ॥ ७०॥
</details>

<details><summary>मूलम् - ७०</summary>

नायं कालः कौतुकं कर्त्तुमस्मिन् नश्यत्स्वेवं प्राणिपूच्चावचेषु ।  
इत्यालोच्य प्रज्वलन् प्रज्वलन्तीं पाण्ड्यः शक्तिं पातयामास सिन्धौ ॥ ७०॥
</details>


<details><summary>विश्वास-प्रस्तुतिः - ७१</summary>

शीत्कुर्वाणा सा विशन्ती समुद्रे सर्वं पाथः सम्भ्रमत्कूर्मनक्रम् ।  
उच्छासेनैकेन यान्ती पिबन्ती जह्रे भूमेः प्राक्तनं चार्द्रभावम् ॥ ७१॥
</details>

<details><summary>मूलम् - ७१</summary>

शीत्कुर्वाणा सा विशन्ती समुद्रे सर्वं पाथः सम्भ्रमत्कूर्मनक्रम् ।  
उच्छासेनैकेन यान्ती पिबन्ती जह्रे भूमेः प्राक्तनं चार्द्रभावम् ॥ ७१॥
</details>


<details><summary>विश्वास-प्रस्तुतिः - ७२</summary>

मर्यादाब्धेर्मा विलोपीति शक्तिं प्रत्याहृत्य प्रज्वलन्तीं स।भूयः ।  
तत्संसिद्धां तावतीमप्यदत्त क्षोणीं देवः सुन्दरेशाय सद्यः ॥ ७२॥
</details>

<details><summary>मूलम् - ७२</summary>

मर्यादाब्धेर्मा विलोपीति शक्तिं प्रत्याहृत्य प्रज्वलन्तीं स।भूयः ।  
तत्संसिद्धां तावतीमप्यदत्त क्षोणीं देवः सुन्दरेशाय सद्यः ॥ ७२॥
</details>


<details><summary>विश्वास-प्रस्तुतिः - ७३</summary>

आकैलासादा च लङ्कोपकण्ठाज्जाते दैवाज्जात्वनावृष्टियोगे ।  
राज्ञः सर्वान् मेलयन् पर्यपृच्छद् राजा पाण्ड्यः कुम्भयोनिं विधेयम् ॥ ७३॥
</details>

<details><summary>मूलम् - ७३</summary>

आकैलासादा च लङ्कोपकण्ठाज्जाते दैवाज्जात्वनावृष्टियोगे ।  
राज्ञः सर्वान् मेलयन् पर्यपृच्छद् राजा पाण्ड्यः कुम्भयोनिं विधेयम् ॥ ७३॥
</details>


<details><summary>विश्वास-प्रस्तुतिः - ७४</summary>

तस्यादेशादर्चनाभिः प्रणामैस्ते ते वृष्टिं देवराजं ययाचुः ।  
दैन्यं त्वेतन्मीननेत्रात्मजस्य स्वान्ते जातु स्वादुतां नाबभार ॥ ७४॥
</details>

<details><summary>मूलम् - ७४</summary>

तस्यादेशादर्चनाभिः प्रणामैस्ते ते वृष्टिं देवराजं ययाचुः ।  
दैन्यं त्वेतन्मीननेत्रात्मजस्य स्वान्ते जातु स्वादुतां नाबभार ॥ ७४॥
</details>


<details><summary>विश्वास-प्रस्तुतिः - ७५</summary>

अभ्यर्णेऽसौ जातुचिच्चन्दनाद्रेराखेटार्थं पर्यटन् पाण्ड्यदेवः ।  
स्वच्छासीनान् पुष्कलावर्तकादीन् श‍ृङ्गोत्सङ्गे तस्य मेघानपश्यत् ॥ ७५॥
</details>

<details><summary>मूलम् - ७५</summary>

अभ्यर्णेऽसौ जातुचिच्चन्दनाद्रेराखेटार्थं पर्यटन् पाण्ड्यदेवः ।  
स्वच्छासीनान् पुष्कलावर्तकादीन् श‍ृङ्गोत्सङ्गे तस्य मेघानपश्यत् ॥ ७५॥
</details>


<details><summary>विश्वास-प्रस्तुतिः - ७६</summary>

कः सुत्रामा कात्र याच्ज्ञा वराके वृष्टिर्लभ्या विक्रमेणेति देवः ।  
मत्वा भृत्यैर्ग्राहयन्नम्बुवाहान् कारागारे वासयामास बद्धान् ॥ ७६॥
</details>

<details><summary>मूलम् - ७६</summary>

कः सुत्रामा कात्र याच्ज्ञा वराके वृष्टिर्लभ्या विक्रमेणेति देवः ।  
मत्वा भृत्यैर्ग्राहयन्नम्बुवाहान् कारागारे वासयामास बद्धान् ॥ ७६॥
</details>


<details><summary>विश्वास-प्रस्तुतिः - ७७</summary>

केचिन्मेघास्तत्र चोद्यानपालैः केचिच्छेकान् पालयद्भिर्मयूरान् ।  
आकृष्यन्त स्वैरमारक्षकाणां सौहार्देन द्विस्सकृद् गूढमह्नाम् ॥ ७७॥
</details>

<details><summary>मूलम् - ७७</summary>

केचिन्मेघास्तत्र चोद्यानपालैः केचिच्छेकान् पालयद्भिर्मयूरान् ।  
आकृष्यन्त स्वैरमारक्षकाणां सौहार्देन द्विस्सकृद् गूढमह्नाम् ॥ ७७॥
</details>


<details><summary>विश्वास-प्रस्तुतिः - ७८</summary>

नश्यद्गर्जा लुप्तबिधुद्विलासाः संशुप्यन्तः साध्वसेनाम्बुवाहाः ।  
धूलीजालैर्घूसरा धूमशेषास्तत्रावात्सुः शासनात् तस्य राज्ञः ॥ ७८॥
</details>

<details><summary>मूलम् - ७८</summary>

नश्यद्गर्जा लुप्तबिधुद्विलासाः संशुप्यन्तः साध्वसेनाम्बुवाहाः ।  
धूलीजालैर्घूसरा धूमशेषास्तत्रावात्सुः शासनात् तस्य राज्ञः ॥ ७८॥
</details>


<details><summary>विश्वास-प्रस्तुतिः - ७९</summary>

आपातालादा च सप्तर्षिलोकादम्भोभिर्ये विश्वमाप्लावयन्ते ।  
तानम्भोदांस्तत्र रुद्धान् निशम्य क्रुध्यन्निन्द्रस्तेन योद्धं प्रतस्थे ॥ ७९॥
</details>

<details><summary>मूलम् - ७९</summary>

आपातालादा च सप्तर्षिलोकादम्भोभिर्ये विश्वमाप्लावयन्ते ।  
तानम्भोदांस्तत्र रुद्धान् निशम्य क्रुध्यन्निन्द्रस्तेन योद्धं प्रतस्थे ॥ ७९॥
</details>


<details><summary>विश्वास-प्रस्तुतिः - ८०</summary>

ज्यानिर्घोषच्छादिताशावकाशं बाणासारध्वस्तहस्त्यश्वयोधम् ।  
रक्तस्रोतःपातरक्तं समन्ताज्जज्ञ युद्धं तस्य चाखण्डलस्य ॥ ८०॥
</details>

<details><summary>मूलम् - ८०</summary>

ज्यानिर्घोषच्छादिताशावकाशं बाणासारध्वस्तहस्त्यश्वयोधम् ।  
रक्तस्रोतःपातरक्तं समन्ताज्जज्ञ युद्धं तस्य चाखण्डलस्य ॥ ८०॥
</details>


<details><summary>विश्वास-प्रस्तुतिः - ८१</summary>

चापोन्मुक्तैः सायकौघैर्मोघैर्वेधं वेधं व्योमयानादमर्त्त्यान् ।  
यूथंयूथं पातयन् कौतुकेन श्यैनम्पातामाचचारेव वीरः ॥ ८१॥
</details>

<details><summary>मूलम् - ८१</summary>

चापोन्मुक्तैः सायकौघैर्मोघैर्वेधं वेधं व्योमयानादमर्त्त्यान् ।  
यूथंयूथं पातयन् कौतुकेन श्यैनम्पातामाचचारेव वीरः ॥ ८१॥
</details>


<details><summary>विश्वास-प्रस्तुतिः - ८२</summary>

येऽवागृह्णन् खेचरा वृष्टिमुर्व्यां तेषामेवोज्जासयन्नङ्गमङ्गम् ।  
मर्माविद्भिर्मार्गणैरुग्रपाण्ड्यश्चक्रे वृष्टिं मज्जमांसास्रविस्राम् ॥ ८२॥
</details>

<details><summary>मूलम् - ८२</summary>

येऽवागृह्णन् खेचरा वृष्टिमुर्व्यां तेषामेवोज्जासयन्नङ्गमङ्गम् ।  
मर्माविद्भिर्मार्गणैरुग्रपाण्ड्यश्चक्रे वृष्टिं मज्जमांसास्रविस्राम् ॥ ८२॥
</details>


<details><summary>विश्वास-प्रस्तुतिः - ८३</summary>

उन्मर्यादैरुत्पतद्भिस्तदस्त्रः कीर्णे विष्वक् कण्टकौघैरिवाभ्रे ।  
स्थातुं यातुं स्पन्दितुं चाप्यशक्ता तम्तम्भेऽसौ वाहिनी जम्भहन्तुः ॥ ८३॥
</details>

<details><summary>मूलम् - ८३</summary>

उन्मर्यादैरुत्पतद्भिस्तदस्त्रः कीर्णे विष्वक् कण्टकौघैरिवाभ्रे ।  
स्थातुं यातुं स्पन्दितुं चाप्यशक्ता तम्तम्भेऽसौ वाहिनी जम्भहन्तुः ॥ ८३॥
</details>


<details><summary>विश्वास-प्रस्तुतिः - ८४</summary>

तत्कोदण्डोन्मुक्तनाराचधारासद्यःकृत्तभ्रश्यदश्वेभयोधम् ।  
हाहाकुर्वत्सिद्धगन्धर्ववर्गं शौनासीरं तत्र नासीरमासीत् ॥ ८४॥
</details>

<details><summary>मूलम् - ८४</summary>

तत्कोदण्डोन्मुक्तनाराचधारासद्यःकृत्तभ्रश्यदश्वेभयोधम् ।  
हाहाकुर्वत्सिद्धगन्धर्ववर्गं शौनासीरं तत्र नासीरमासीत् ॥ ८४॥
</details>


<details><summary>विश्वास-प्रस्तुतिः - ८५</summary>

मर्त्त्या युद्धे पातिता देवभावं लब्ध्वा देवीर्घावमाना वरीतुम् ।  
धावद्देवस्त्रैणमुद्भान्तपालं चक्रुः स्वर्गं सम्प्रवृत्तापवर्गम् ॥ ८५॥
</details>

<details><summary>मूलम् - ८५</summary>

मर्त्त्या युद्धे पातिता देवभावं लब्ध्वा देवीर्घावमाना वरीतुम् ।  
धावद्देवस्त्रैणमुद्भान्तपालं चक्रुः स्वर्गं सम्प्रवृत्तापवर्गम् ॥ ८५॥
</details>


<details><summary>विश्वास-प्रस्तुतिः - ८६</summary>

अस्त्रैरस्त्रं वारयन्नुग्रपाण्ड्यः शस्त्रैः शस्त्रं शस्त्रिणश्चावभिन्दन् ।  
जातस्तातस्याक्षिकोणात् तृतीयाज्जज्वालोच्चैर्जातवेदा इवान्ते ॥ ८६॥
</details>

<details><summary>मूलम् - ८६</summary>

अस्त्रैरस्त्रं वारयन्नुग्रपाण्ड्यः शस्त्रैः शस्त्रं शस्त्रिणश्चावभिन्दन् ।  
जातस्तातस्याक्षिकोणात् तृतीयाज्जज्वालोच्चैर्जातवेदा इवान्ते ॥ ८६॥
</details>


<details><summary>विश्वास-प्रस्तुतिः - ८७</summary>

पश्यन् पाण्ड्यो वज्रमिन्द्रेण दत्तं प्रायुङ्क्तोग्रं चक्रमीशादवाप्तम् ।  
तद् दम्भोलिं स्तम्भयत् तस्य मौलिं भित्त्वा भूयः पाणिमस्याजगाम ॥ ८७॥
</details>

<details><summary>मूलम् - ८७</summary>

पश्यन् पाण्ड्यो वज्रमिन्द्रेण दत्तं प्रायुङ्क्तोग्रं चक्रमीशादवाप्तम् ।  
तद् दम्भोलिं स्तम्भयत् तस्य मौलिं भित्त्वा भूयः पाणिमस्याजगाम ॥ ८७॥
</details>


<details><summary>विश्वास-प्रस्तुतिः - ८८</summary>

भग्ने शक्रे भग्नकोटीरकोटौ धावत्यग्रे मुक्तकेशं सुधाशाः ।  
चेलुर्विष्वक् चण्डवातावधूता दूरे दूरे तूलपिण्डा इवाभ्रे ॥ ८८॥
</details>

<details><summary>मूलम् - ८८</summary>

भग्ने शक्रे भग्नकोटीरकोटौ धावत्यग्रे मुक्तकेशं सुधाशाः ।  
चेलुर्विष्वक् चण्डवातावधूता दूरे दूरे तूलपिण्डा इवाभ्रे ॥ ८८॥
</details>


<details><summary>विश्वास-प्रस्तुतिः - ८९</summary>

क्रन्दद्गन्धद्विपमपसरत्सैन्धवोधूतयोध-  
प्रत्युद्धारव्यसनविमुखापेतपादातजातम् ।  
धावद्देवप्रवरसमरोदन्तयाथार्थ्यबोध-  
भ्राम्यत्पौरं नगरमभवज्जर्जरं निर्जराणाम् ॥ ८९॥
</details>

<details><summary>मूलम् - ८९</summary>

क्रन्दद्गन्धद्विपमपसरत्सैन्धवोधूतयोध-  
प्रत्युद्धारव्यसनविमुखापेतपादातजातम् ।  
धावद्देवप्रवरसमरोदन्तयाथार्थ्यबोध-  
भ्राम्यत्पौरं नगरमभवज्जर्जरं निर्जराणाम् ॥ ८९॥
</details>

इति महाकविश्रीनीलकण्ठदीक्षितप्रणीते शिवलीलार्णवे त्रयोदशः सर्गः ।  