+++
title = "००७ हनुमता पुष्पकविमानदर्शनम्"
title_english = "007 Hanuma sees Pushpaka in Ravana s inner city"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_5/Kanda_5_SK-007-Hanuma_sees_Pushpaka_in_Ravana_s_inner_city.mp3"></div>
</details>



<details><summary>ಭಾಗಸೂಚನಾ</summary>

ರಾವಣನ ಅರಮನೆ ಮತ್ತು ಪುಷ್ಪಕವಿಮಾನದ ವರ್ಣನೆ
</details>

###### 1


<details><summary>ಮೂಲಮ್</summary>

ಸ ವೇಶ್ಮ ಜಾಲಂ ಬಲವಾನ್ ದದರ್ಶ  
ವ್ಯಾಸಕ್ತವೈಡೂರ್ಯಸುವರ್ಣಜಾಲಮ್  ।  
ಯಥಾ ಮಹತ್ ಪ್ರಾವೃಷಿ ಮೇಘಜಾಲಂ  
ವಿದ್ಯುತ್ಪಿನದ್ಧಂ ಸವಿಹಂಗಜಾಲಮ್ ॥
</details>

<details><summary>ಅನುವಾದ</summary>

ಬಲಿಷ್ಠನಾದ ಹನುಮಂತನು ಆ ಮಹಾಂತಃಪುರದ ಸಮುಚ್ಚಯದಲ್ಲಿ ಸುಂದರವಾದ ಮನೆಗಳ ಸಮೂಹಗಳನ್ನು ನೋಡಿದನು. ಎಲ್ಲ ಮನೆಗಳು ಮಿಂಚಿನಿಂದ ಕೂಡಿದ ಮೇಘಗಳ ಸಾಲಿನಂತ್ತಿದ್ದವು. ವೈಡೂರ್ಯಮಣಿಗಳಿಂದ ನಿಬದ್ಧವಾದ ಚಿನ್ನದ ಬಲೆಗಳಿಂದ ಕೂಡಿದ್ದವು. ಪಕ್ಷಿಗಳ ಸಮೂಹಗಳಿಂದ ಶೋಭಾಯಮಾನವಾಗಿದ್ದವು.॥1॥
</details>

###### 2


<details><summary>ಮೂಲಮ್</summary>

ನಿವೇಶನಾನಾಂ ವಿವಿಧಾಶ್ಚ ಶಾಲಾಃ  
ಪ್ರಧಾನಶಂಖಾಯುಧಚಾಪಶಾಲಾಃ ।  
ಮನೋಹರಾಶ್ಚಾಪಿ ಪುನರ್ವಿಶಾಲಾಃ  
ದದರ್ಶ ವೇಶ್ಮಾದ್ರಿಷು ಚಂದ್ರಶಾಲಾಃ ॥
</details>

<details><summary>ಅನುವಾದ</summary>

ಅಲ್ಲಿ ಪ್ರಶಸ್ತವಾದ ಶಂಖಗಳೂ, ಆಯುಧಗಳೂ, ಧನುಸ್ಸುಗಳೂ, ಇವುಗಳಿಂದ ಶೋಭಿತವಾದ ಅಂತರ್ಗೃಹಗಳನ್ನೂ, ಪರ್ವತ ಸದೃಶವಾದ ಪ್ರಾಸಾದಗಳಲ್ಲಿ ಮನೋಹರವಾದ, ವಿಶಾಲವಾದ ಚಂದ್ರಶಾಲೆಗಳನ್ನೂ ಹನುಮಂತನು ನೋಡಿದನು.॥2॥
</details>

###### 3


<details><summary>ಮೂಲಮ್</summary>

ಗೃಹಾಣಿ ನಾನಾವಸುರಾಜಿತಾನಿ  
ದೇವಾಸುರೈಶ್ಚಾಪಿ ಸುಪೂಜಿತಾನಿ ।  
ಸರ್ವೈಶ್ಚ ದೋಷೈಃ ಪರಿವರ್ಜಿತಾನಿ  
ಕಪಿರ್ದದರ್ಶ ಸ್ವಬಲಾರ್ಜಿತಾನಿ ॥
</details>

<details><summary>ಅನುವಾದ</summary>

ಅವು ನಾನಾವಿಧವಾದ ಸಂಪತ್ತುಗಳಿಂದ ದೇದೀಪ್ಯಮಾನವಾಗಿ ಕಾಣುತ್ತಿದ್ದು, ದೇವಾಸುರರಿಂದಲೂ ಪ್ರಶಂಸಿಸಲ್ಟಡುತ್ತಿದ್ದುವು. ಸಕಲ ವಿಧವಾದ ಭೋಗಸಾಮಗ್ರಿಗಳು ವಿಪುಲವಾಗಿದ್ದು, ಯಾವುದರ ಕೊರತೆಯೂ ಇರಲಿಲ್ಲ. ರಾವಣನು ಸ್ವಬಲ ಪರಾಕ್ರಮಗಳಿಂದ ಸಂಪಾದಿಸಿದ್ದು, ಅಂತಹ ಭವ್ಯವಾದ, ಸುಂದರವಾದ ಗೃಹಗಳನ್ನು ಮಾರುತಿಯು ನೋಡಿದನು.॥3॥
</details>

###### 4


<details><summary>ಮೂಲಮ್</summary>

ತಾನಿ ಪ್ರಯತ್ನಾಭಿಸಮಾಹಿತಾನಿ  
ಮಯೇನ ಸಾಕ್ಷಾದಿವ ನಿರ್ಮಿತಾನಿ ।  
ಮಹಿತಲೇ ಸರ್ವಗುಣೋತ್ತರಾಣಿ  
ದದರ್ಶ ಲಂಕಾಧಿಪತೇರ್ಗೃಹಾಣಿ ॥ 4 ॥
</details>

<details><summary>ಅನುವಾದ</summary>

ಪ್ರಯತ್ನಪೂರ್ವಕವಾಗಿ ಬಹಳ ಸುಂದರವಾಗಿ ವಿಶ್ವಕರ್ಮನಿಂದ ನಿರ್ಮಿಸಲ್ಪಟ್ಟ ಆ ಸೌಧಗಳಲ್ಲಿನ ಮಾಯಾವಿಶೇಷಗಳಿಂದಾಗಿ ಮಯನಿಂದಲೇ ನಿರ್ಮಿಸಲ್ಪಟ್ಟಿರುವುದೋ ಎಂಬಂತೆ ಕಾಣುತ್ತಿತ್ತು. ಭೂಮಂಡಲದಲ್ಲೇ ಸಕಲಗುಣಗಳಿಂದಲೂ ವಿಶಿಷ್ಟವಾಗಿದ್ದ ಲಂಕಾಧಿಪತಿಯಾದ ರಾವಣನ ಪ್ರಾಸಾದಗಳನ್ನು ಹನುಮಂತನು ನೋಡಿದನು.॥4॥
</details>

###### 5


<details><summary>ಮೂಲಮ್</summary>

ತತೋ ದದರ್ಶೋಚ್ಛ್ರಿತಮೇಘರೂಪಂ  
ಮನೋಹರಂ ಕಾಂಚನಚಾರುರೂಪಮ್ ।  
ರಕ್ಷೋಧಿಪಸ್ಯಾತ್ಮ ಬಲಾನುರೂಪಂ  
ಗೃಹೋತ್ತಮಂ ಹ್ಯಪ್ರತಿರೂಪರೂಪಮ್ ॥
</details>

<details><summary>ಅನುವಾದ</summary>

ರಾವಣನ ಉತ್ತಮೋತ್ತಮವಾದ ಅರಮನೆಯು ಎತ್ತರದಲ್ಲಿರುವ ಮೇಘದಂತೆ ಮನೋಹರವಾಗಿತ್ತು. ಸುವರ್ಣದಂತೆ ಸುಂದರವಾಗಿಯೂ ರಾಕ್ಷಸರ ಅಧಿಪತಿಯಾದ ರಾವಣನ ಅಂತಸ್ತಿಗೆ ಅನುರೂಪವಾಗಿ ವಿರಾಜಿಸುತ್ತಿತ್ತು.॥5॥
</details>

###### 6


<details><summary>ಮೂಲಮ್</summary>

ಮಹೀತಲೇ ಸ್ವರ್ಗಮಿವ ಪ್ರಕೀರ್ಣಂ  
ಶ್ರಿಯಾ ಜ್ವಲಂತಂ ಬಹುರತ್ನಕೀರ್ಣಮ್ ।  
ನಾನಾತರೂಣಾಂ ಕುಸುಮಾವಕೀರ್ಣಂ  
ಗಿರೇರಿವಾಗ್ರಂ ರಜಸಾವಕೀರ್ಣಮ್ ॥
</details>

<details><summary>ಅನುವಾದ</summary>

ಅದು ಭೂಮಿಗೆ ಇಳಿದು ಬಂದ ಸ್ವರ್ಗದಂತೆ ಶೋಭಿಸುತ್ತಾ ಹೊಳೆಯುತ್ತಿತ್ತು. ಅನೇಕ ರತ್ನರಾಶಿಗಳಿಂದ ಸಮೃದ್ಧವಾಗಿತ್ತು. ವಕ್ಷಗಳ ಕುಸುಮಗಳಿಂದಲೂ ವ್ಯಾಪ್ತವಾಗಿದ್ದು, ಕುಸುಮ ಪರಾಗದಿಂದ ಆಚ್ಛಾದಿತವಾದ ಪರ್ವತ ಶಿಖರದಂತೆ ವಿರಾಜಿಸುತ್ತಿತ್ತು.॥6॥
</details>

###### 7


<details><summary>ಮೂಲಮ್</summary>

ನಾರೀಪ್ರವೇಕೈರಿವ ದೀಪ್ಯಮಾನಂ  
ತಟಿದ್ಭಿರಂಭೋದವದರ್ಚ್ಯಮಾನಮ್ ।  
ಹಂಸಪ್ರವೇಕೈರಿವ ವಾಹ್ಯಮಾನಂ  
ಶ್ರಿಯಾ ಯುತಂ ಖೇ ಸುಕೃತಾಂ ವಿಮಾನಮ್ ॥
</details>

<details><summary>ಅನುವಾದ</summary>

ಅನಂತರ ಹನುಮಂತನು ಅತ್ಯಂತ ಶೋಭೆಯಿಂದ ಮೆರೆಯುವ ಪುಷ್ಪಕವಿಮಾನವನ್ನು ನೋಡಿದನು. ಅದು ವಿದ್ಯುನ್ಮಾಲೆಗಳಿಂದ ಶೋಭಿತವಾದ ಮೇಘದಂತೆ ಶ್ರೇಷ್ಠರಾದ ನಾರೀಮಣಿಯರಿಂದ ಬೆಳಗುತ್ತಿತ್ತು. ಶ್ರೇಷ್ಠವಾದ ಹಂಸಗಳಿಂದ ಆಕಾಶದಲ್ಲಿ ಒಯ್ಯಲ್ಪಡುತ್ತಿರುವಂತೆ ಕಾಣುತ್ತಿತ್ತು. ಬ್ರಹ್ಮಾದಿ ಪುಣ್ಯಪುರುಷರ ವಿಮಾನದಂತೆ ಶೋಭಿಸುತ್ತಿತ್ತು.॥7॥
</details>

###### 8


<details><summary>ಮೂಲಮ್</summary>

ಯಥಾ ನಗಾಗ್ರಂ ಬಹುಧಾತುಚಿತ್ರಂ  
ಯಥಾ ನಭಶ್ಚ ಗ್ರಹಚಂದ್ರಚಿತ್ರಮ್ ।  
ದದರ್ಶ ಯುಕ್ತೀಕೃತಮೇಘಚಿತ್ರಂ  
ವಿಮಾನರತ್ನಂ ಬಹುರತ್ನಚಿತ್ರಮ್ ॥
</details>

<details><summary>ಅನುವಾದ</summary>

ಆ ಪುಷ್ಪಕವಿಮಾನವು ಅನೇಕ ವಿಧವಾದ ಗೈರಿಕಾದಿ ಧಾತುಗಳಿಂದ ಚಿತ್ರಿತವಾದ ಪರ್ವತದಂತೆ ಕಾಣುತ್ತಿತ್ತು. ಗ್ರಹಗಳಿಂದಲೂ, ಚಂದ್ರನಿಂದಲೂ ಚಿತ್ರಿತವಾದ ಆಕಾಶದಂತೆ ರಾರಾಜಿಸುತ್ತಿತ್ತು. ಒಟ್ಟುಗೂಡಿದ ಮೇಘಗಳ ಸಮೂಹದಂತೆ ಕಾಣುತ್ತಿದ್ದ ಆ ವಿಮಾನರತ್ನವು ಅಪಾರವಾದ ರತ್ನಗಳಿಂದ ಚಿತ್ರಿತವಾಗಿತ್ತು.॥8॥
</details>

###### 9


<details><summary>ಮೂಲಮ್</summary>

ಮಹೀ ಕೃತಾ ಪರ್ವತರಾಜಿಪೂರ್ಣಾ  
ಶೈಲಾಃ ಕೃತಾ ವೃಕ್ಷವಿತಾನಪೂರ್ಣಾಃ ।  
ವೃಕ್ಷಾಃ ಕೃತಾಃ ಪುಷ್ಪವಿತಾನಪೂರ್ಣಾಃ  
ಪುಷ್ಪಂ ಕೃತಂ ಕೇಸರಪತ್ರಪೂರ್ಣಮ್ ॥
</details>

<details><summary>ಅನುವಾದ</summary>

ಆ ಪುಷ್ಪಕವಿಮಾನದಲ್ಲಿ ಅನೇಕ ಚಿತ್ರಗಳನ್ನು ಬಿಡಿಸಿದ್ದರು. ಅದರಲ್ಲಿ ಚಿತ್ರಿತವಾದ ಶಿಲ್ಪದಲ್ಲಿ ಪರ್ವತದ ಸಾಲುಗಳಿಂದ ಯುಕ್ತವಾದ ಭೂಮಿಯಿತ್ತು. ಪರ್ವತಗಳು ವೃಕ್ಷಗಳ ಸಮೂಹಗಳಿಂದ ವ್ಯಾಪ್ತವಾಗಿದ್ದವು. ವೃಕ್ಷಗಳು ಪುಷ್ಪಗುಚ್ಛಗಳಿಂದ ಸಮೃದ್ಧವಾಗಿದ್ದವು. ಆ ಪುಷ್ಪಗಳು ಕೇಸರಗಳಿಂದಲೂ, ದಳಗಳಿಂದಲೂ, ಕೂಡಿ ಬಹುಸುಂದರವಾಗಿ ಗೋಚರಿಸುತ್ತಿದ್ದವು. ॥9॥
</details>

###### 10


<details><summary>ಮೂಲಮ್</summary>

ಕೃತಾನಿ ವೇಶ್ಮಾನಿ ಚ ಪಾಂಡರಾಣಿ  
ತಥಾ ಸುಪುಷ್ಪಾಣ್ಯಪಿ ಪುಷ್ಕರಾಣಿ ।  
ಪುನಶ್ಚ ಪದ್ಮಾನಿ ಸಕೇಸರಾಣಿ  
ಧನ್ಯಾನಿ ಚಿತ್ರಾಣಿ ತಥಾ ವನಾನಿ ॥
</details>

<details><summary>ಅನುವಾದ</summary>

ಆ ಪುಷ್ಪಕವಿಮಾನದ ಚಿತ್ರಗಳಲ್ಲಿ ಶ್ವೇತವರ್ಣದ ಭವನಗಳಿದ್ದವು. ಕೇಸರಗಳಿಂದ ಕೂಡಿದ ಸರೋವರಗಳು ರಂಗು ರಂಗಾದ ಹೂವುಗಳಿಂದ ಶೋಭಿಸುತ್ತಿದ್ದವು. ಅದರಲ್ಲಿ ಕೇಸರಗಳಿಂದ ಕೂಡಿದ ಪದ್ಮಗಳೂ ರಾರಾಜಿಸುತ್ತಿದ್ದವು. ಅದರಲ್ಲಿ ಚಿತ್ರಿತವಾದ ವನಗಳು ಅದ್ಭುತವಾಗಿದ್ದವು. ॥10॥
</details>

###### 11


<details><summary>ಮೂಲಮ್</summary>

ಪುಷ್ಪಾಹ್ವಯಂ ನಾಮ ವಿರಾಜಮಾನಂ  
ರತ್ನಪ್ರಭಾಭಿಶ್ಚ ವಿವರ್ಧಮಾನಮ್ ।  
ವೇಶ್ಮೋತ್ತಮಾನಾಮಪಿ ಚೋಚ್ಚಮಾನಂ  
ಮಹಾಕಪಿಸ್ತತ್ರ ಮಹಾವಿಮಾನಮ್ ॥
</details>

<details><summary>ಅನುವಾದ</summary>

ಅದು ತನ್ನಲ್ಲಿದ್ದ ರತ್ನಗಳ ಪ್ರಭೆಯನ್ನು ದಶದಿಕ್ಕುಗಳಿಗೂ ಪಸರಿಸುತ್ತಾ, ಆಕಾಶದಲ್ಲಿ ಹಾರಾಡುತ್ತಿದೆಯೋ ಎಂಬತ್ತಿತ್ತು. ಉತ್ತಮೋತ್ತಮ ಪ್ರಾಸಾದಗಳಿಗೂ ಶ್ರೇಷ್ಠತಮವಾಗಿರುವ ಪ್ರಾಸಾದದಂತೆ ಕಂಗೊಳಿಸುತ್ತಿತ್ತು. ಅಂತಹ ‘ಪುಷ್ಪಕ’ವೆಂಬ ಹೆಸರಿನ ಮಹಾ ವಿಮಾನವನ್ನು ಹನುಮಂತನು ನೋಡಿದನು. ॥11॥
</details>

###### 12


<details><summary>ಮೂಲಮ್</summary>

ಕೃತಾಶ್ಚ ವೈಡೂರ್ಯಮಯಾ ವಿಹಂಗಾಃ  
ರೂಪ್ಯಪ್ರವಾಲೈಶ್ಚ ಯಥಾ ವಿಹಂಗಾಃ ।  
ಚಿತ್ರಾಶ್ಚ ನಾನಾವಸುಭಿರ್ಭುಜಂಗಾ  
ಜಾತ್ಯಾನು ರೂಪಾಸ್ತುರಗಾಃ ಶುಭಾಂಗಾಃ ॥
</details>

<details><summary>ಅನುವಾದ</summary>

ಆ ವಿಮಾನದಲ್ಲಿ ವೈಡೂರ್ಯಮಯವಾದ ಪಕ್ಷಿಗಳೂ, ಬೆಳ್ಳಿಯಿಂದಲೂ ಹಾಗೂ ಹವಳಗಳಿಂದಲೂ ಮಾಡಿದ ಪಕ್ಷಿಗಳೂ ಇದ್ದವು. ನಾನಾವಿಧವಾದ ಮುತ್ತು-ರತ್ನಗಳಿಂದ ಚಿತ್ರಿತವಾದ ಹಾವುಗಳಿದ್ದವು. ಜಾತಿಗೆ ಅನುರೂಪವಾದ ಶುಭಲಕ್ಷಣಗಳಿಂದ ಕೂಡಿದ ಕುದುರೆಗಳಿದ್ದವು.॥12॥
</details>

###### 13


<details><summary>ಮೂಲಮ್</summary>

ಪ್ರವಾಲಜಾಂಬೂನದಪುಷ್ಪಪಕ್ಷಾಃ  
ಸಲೀಲಮಾವರ್ಜಿತಜಿಹ್ಮಪಕ್ಷಾಃ  ।  
ಕಾಮಸ್ಯ ಸಾಕ್ಷಾದಿವ ಭಾಂತಿ ಪಕ್ಷಾಃ  
ಕೃತಾ ವಿಹಂಗಾಃ ಸುಮುಖಾಃ ಸುಪಕ್ಷಾಃ ॥
</details>

<details><summary>ಅನುವಾದ</summary>

ಆ ವಿಮಾನದಲ್ಲಿ ಹವಳ ಹಾಗೂ ಸುವರ್ಣಪುಷ್ಪಗಳೇ ರೆಕ್ಕೆಗಳ ರೂಪದಲ್ಲಿದ್ದ ಪಕ್ಷಿಗಳು ಇದ್ದವು. ಅವುಗಳು ವಕ್ರವಾಗಿದ್ದ ರೆಕ್ಕೆಗಳನ್ನು ಲೀಲಾಜಾಲವಾಗಿ ಒಳಕ್ಕೆ ಎಳೆದುಕೊಳ್ಳುತ್ತಿದ್ದವು. ಕಾಮದೇವನಿಗೆ ಒತ್ತಾಸೆ ನೀಡುವ ವಸ್ತುಗಳೋ ಎಂಬಂತೆ ಆ ಹಕ್ಕಿಗಳು ಪ್ರಕಾಶಿಸುತ್ತಿದ್ದವು. ಅಂತಹ ಸುಂದರವಾದ, ಅನುಪಮವಾದ ರೆಕ್ಕೆಗಳಿಂದಲೂ, ಸುಂದರವಾದ ಮುಖಗಳಿಂದಲೂ ಕೂಡಿದ ಪಕ್ಷಿಗಳು ಅದರಲ್ಲಿ ಚಿತ್ರಿತವಾಗಿದ್ದವು.॥13॥
</details>

###### 14


<details><summary>ಮೂಲಮ್</summary>

ನಿಯುಜ್ಯಮಾನಾಸ್ತು ಗಜಾಃ ಸುಹಸ್ತಾಃ  
ಸಕೇಸರಾಶ್ಚೋತ್ಪಲಪತ್ರಹಸ್ತಾಃ ।  
ಬಭೂವ ದೇವೀ ಚ ಕೃತಾ ಸುಹಸ್ತಾ  
ಲಕ್ಷ್ಮೀಸ್ತಥಾ ಪದ್ಮಿನಿ ಪದ್ಮಹಸ್ತಾ ॥
</details>

<details><summary>ಅನುವಾದ</summary>

ಆ ಭವನದಲ್ಲಿ ಲಕ್ಷ್ಮೀದೇವಿಯು ತನ್ನ ಮನೋಹರ ಹಸ್ತಗಳಲ್ಲಿ ಪದ್ಮಗಳನ್ನು ಧರಿಸಿ ಪದ್ಮಸರೋವರದಲ್ಲಿ ವಿರಾಜಿಸುತ್ತಿರುವಂತೆ ಚಿತ್ರಿತವಾಗಿತ್ತು. ಅವಳ ಇಕ್ಕೆಡೆಗಳಲ್ಲಿ ಸುಂದರವಾದ ಸೊಂಡಿಲುಗಳುಳ್ಳ ಆನೆಗಳನ್ನು ಚಿತ್ರಿಸಿದ್ದರು. ಅವುಗಳ ಸೊಂಡಿಲುಗಳಲ್ಲಿ ತಾವರೆ ಹೂವುಗಳನ್ನು, ಎಲೆಗಳನ್ನು ಹಿಡಿದುಕೊಂಡು, ದೇವಿಗೆ ಆತ್ಮಾರ್ಪಣ ಬುದ್ಧಿಯಿಂದ ಅಭಿಷೇಕ ಮಾಡುತ್ತಿರುವಂತೆ ಇತ್ತು.॥14॥
</details>

###### 15


<details><summary>ಮೂಲಮ್</summary>

ಇತೀವ ತದ್ಗೃಹಮಭಿಗಮ್ಯ ಶೋಭನಂ  
ಸವಿಸ್ಮಯೋ ನಗಮಿವ ಚಾರುಶೋಭನಮ್ ।  
ಪುನಶ್ಚ ತತ್  ಪರಮ  ಸುಗಂಧಿ  ಸುಂದರಂ  
ಹಿಮಾತ್ಯಯೇ ನಗಮಿವ ಚಾರುಕಂದರಮ್ ॥
</details>

<details><summary>ಅನುವಾದ</summary>

ಪರ್ವತದಂತೆ ಉನ್ನತವಾದ, ಆಹ್ಲಾದಕರವಾಗಿ ಶೋಭಿಸುತ್ತಿರುವ ಗೃಹವನ್ನು (ಪುಷ್ಪಕವನ್ನು) ನೋಡಿ ಹನುಮಂತನು ಆಶ್ಚರ್ಯಚಕಿತನಾದನು. ಸುಂದರವಾದ ಪೊಟರೆಯಿಂದ ಕೂಡಿದ ಸುಗಂಧಯುಕ್ತವಾದ ವೃಕ್ಷಗಳಂತೆಯೂ, ವಸಂತಕಾಲದಲ್ಲಿ ಸುಂದರವಾದ ಗುಹೆಯಿಂದ ಕೂಡಿದ ಪರ್ವತದಂತೆಯೂ ಶೋಭಾಯಮಾನವಾದ ಆ ಭವನವನ್ನು ಅವನು ಮಗದೊಮ್ಮೆ ಪ್ರವೇಶಿಸಿದನು.॥15॥
</details>

###### 16


<details><summary>ಮೂಲಮ್</summary>

ತತಃ ಸ ತಾಂ ಕಪಿರಭಿಪತ್ಯ ಪೂಜಿತಾಂ  
ಚರನ್ ಪುರೀಂ ದಶಮುಖಬಾಹುಪಾಲಿತಾಮ್ ।  
ಅದೃಶ್ಯ ತಾಂ ಜನಕಸುತಾಂ ಸುಪೂಜಿತಾಂ  
ಸುದುಃಖಿತಃ ಪತಿಗುಣವೇಗನಿರ್ಜಿತಾಮ್ ॥
</details>

<details><summary>ಅನುವಾದ</summary>

ಹೀಗೆ ಹನುಮಂತನು ರಾವಣೇಶ್ವರನಿಂದ ಪರಿಪಾಲಿಸಲ್ಪಡುತ್ತಿದ್ದ ಹಾಗೂ ಸಕಲರಿಂದ ಪೂಜಿಸಲ್ಪಡುತ್ತಿದ್ದ ಲಂಕಾಪಟ್ಟಣದ ಎಲ್ಲ ಕಡೆಗಳಲ್ಲಿಯೂ ಸಂಚರಿಸಿ ಸೀತಾದೇವಿಯನ್ನು ಹುಡುಕಿದನು. ಆದರೂ ಪರಮ ಪೂಜ್ಯಳೂ, ಶ್ರೀರಾಮನ ಸದ್ಗುಣ ಪ್ರಭಾವಗಳಿಂದ ಜಯಿಸಲ್ಪಟ್ಟ ; ಅಷ್ಟೇ ಅಲ್ಲ ಶ್ರೀರಾಮನು ಶಿವಧನುಸ್ಸಿನ ಗುಣವನ್ನು (ನಾರಾಚವನ್ನು) ಬಲವಾಗಿಸೆಳೆದು ಧನುರ್ಭಂಗ ಮಾಡಿ ಜಯಿಸಲ್ಪಟ್ಟವಳಾದ ಆ ಜಾನಕಿಯನ್ನು ಕಾಣದೆ ಅವನು ವಿಚಾರಗ್ರಸ್ತನಾದನು.॥16॥
</details>

###### 17


<details><summary>ಮೂಲಮ್</summary>

ತತಸ್ತದಾ ಬಹುವಿಧಭಾವಿತಾತ್ಮನಃ  
ಕೃತಾತ್ಮನೋ ಜನಕಸುತಾಂ ಸುವರ್ತ್ಮನಃ ।  
ಅಪಶ್ಯತೋಽಭವದತಿದುಃಖಿತಂ ಮನಃ  
ಸುಚಕ್ಷುಷಃ ಪ್ರವಿಚರತೋ ಮಹಾತ್ಮನಃ ॥
</details>

<details><summary>ಅನುವಾದ</summary>

ಆ ಸಮುದಲ್ಲಿ ಲಂಕಾಪಟ್ಟಣದಲ್ಲಿ ಸಂಚರಿಸುತ್ತಿದ್ದ ಮಹಾತ್ಮನಾದ ಬಹುವಿಧವಾಗಿ ಆಗುಹೋಗುಗಳನ್ನು ಮನಸ್ಸಿನಲ್ಲಿಯೇ ವಿಚಾರಮಾಡುತ್ತಿದ್ದ, ತೀಕ್ಷ್ಣಬುದ್ಧಿಯವನಾದ, ಸದಾಚಾರ ಸಂಪನ್ನನಾದ, ಹನುಮಂತನು ಸೂಕ್ಷ್ಮದೃಷ್ಟಿಯಿಂದ ಹೂಡುಕಿದರೂ ಸೀತೆಯನ್ನು ಕಾಣದೆ ಅವನ ಮನಸ್ಸು ಅತಿ ದುಃಖಿತವಾಯಿತು. ॥17॥
</details>

<details><summary>ಮೂಲಮ್ (ಸಮಾಪ್ತಿಃ)</summary>

ಇತ್ಯಾರ್ಷೇ ಶ್ರೀಮದ್ರಾಮಾಯಣೇ ವಾಲ್ಮೀಕೀಯೇ ಆದಿಕಾವ್ಯೇ ಸುಂದರಕಾಂಡೇ ಸಪ್ತಮಃ ಸರ್ಗಃ ॥ 7 ॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಮಹರ್ಷಿವಾಲ್ಮೀಕಿ ವಿರಚಿತ ಆದಿಕಾವ್ಯವಾದ ಶ್ರೀಮದ್ರಾಮಾಯಣದ ಸುಂದರಕಾಂಡದಲ್ಲಿ ಏಳನೆಯ ಸರ್ಗವು ಮುಗಿಯಿತು.
</details>
