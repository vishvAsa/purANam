<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>पुराणे विश्वासटिप्पन्यः  | ०३६ दुराचारसंसर्गदोषशान्तिवर्णनम्</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.143.0">
    
    
      <META NAME="ROBOTS" CONTENT="INDEX, FOLLOW">
    

    <link href="/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/" rel="alternate" type="application/rss+xml" title="पुराणे विश्वासटिप्पन्यः" />
    <link href="/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/" rel="feed" type="application/rss+xml" title="पुराणे विश्वासटिप्पन्यः" />

    <meta property="og:url" content="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/">
  <meta property="og:site_name" content="पुराणे विश्वासटिप्पन्यः">
  <meta property="og:title" content="०३६ दुराचारसंसर्गदोषशान्तिवर्णनम्">
  <meta property="og:description" content="॥ श्रीसूत उवाच ॥ ॥
धनुष्कोटेस्तु माहात्म्यं भूयोऽपि प्रब्रवीम्यहम् ॥
दुराचाराभिधो यत्र स्नात्वा मुक्तो भवद्द्विजाः॥ ॥ १ ॥
॥ मुनय ऊचुः ॥ ॥
दुराचाराभिधः कोऽसौ सूत तत्त्वार्थकोविद ॥
किञ्च पापं कृतं तेन दुराचारेण वै मुने ॥ २ ॥
कथं वा पातका न्मुक्तो धनुष्कोटौ निमज्जनात् ॥
एतच्छुश्रूषमाणानां विस्तराद्वद नो मुने ॥ ३ ॥
॥ श्रीसूत उवाच ॥ ॥
मुनयः श्रूयतां तस्य दुराचारस्य पातकम् ॥
स्नानेन धनुषः कोटौ यथा मुक्तश्च पातकात् ॥ ४ ॥
दुराचाराभिधो विप्रो गौतमीतीरमाश्रितः ॥
कश्चिदस्ति द्विजाः पापी क्रूरकर्मरतः सदा ॥ ५ ॥
ब्रह्मघ्नैश्च सुरापैश्च स्तेयिभिर्गुरुतल्पगैः ॥
तदा संसर्गदुष्टोऽसौ तैः साकं न्यवसद्विजाः ॥६॥
महापातकिसंसर्गं दोषेणास्य द्विजस्य वै ॥
ब्राह्मण्यं सकलं नष्टं निःशेषेण द्विजोत्तमाः ॥ ७ ॥
महापातकिभिः सार्द्धं दिनमेकं तु यो द्विजः ॥
निवसेत्सादरं तस्य तत्क्षणाद्वै द्विजन्मनः ॥ । ८ ॥
ब्राह्मणस्य तुरीयांशो नश्यत्येव न संशयः ॥
द्विदिनं सेवनात्स्पर्शाद्दर्शनाच्छयनात्तथा ॥ ९ ॥
भोजनात्सह पङ्क्तौ च महापातकिभिर्द्विजाः ॥
द्वितीयभागो नश्येत ब्राह्मणस्य न संशयः ॥ 3.1.36.१० ॥
त्रिदिनाच्च तृतीयांशो नश्यत्येव न संशयः ॥
चतुर्दिनाच्चतुर्थांशो विलयं याति हि ध्रुवम् ॥ ११ ॥
अतः परं तु तैः साकं शयनासनभोजनैः ॥
तत्तुल्यपातकी भूयान्महापातकसम्भवात् ॥ १२ ॥
तेन ब्राह्मण्यहीनोऽयं दुराचाराभिधो द्विजाः ॥
ग्रस्तोऽभवद्भीषणेन वेतालेन बलीयसा ॥१३॥
असौ परवशस्तेन वेतालेनातिपीडितः ॥
देशाद्देशं भ्रमन्विप्रा वनाच्चैव वनान्तरम् ॥१४॥
पूर्वपुण्यविपाकेन दैवयोगेन स द्विजः ॥
रामचन्द्रधनुष्कोटिं महापातकनाशनीम् ॥ १५ ॥
अनुद्रुतः पिशाचेन तेनाविष्टो ययौ द्विजाः ॥
न्यमज्जयत्स वेतालो धनुष्कोटिजले त्वमुम् ॥ १६ ॥
धनुष्कोटिजले सोऽयं वेतालेन प्रवेशितः ॥
उदतिष्ठत्क्षणादेव वेतालेन विमोचितः ॥ १७ ॥
उत्थितोऽसौ द्विजो विप्रा धनुष्कोटिजलात्तदा ॥
स्वस्थो व्यचिन्तयत्कोऽयं देशो जलधितीरतः ॥ १८ ॥
कथं मयागतमिह गौतमीतीरवासिना ॥
इति चिन्ताकुलः सोऽयं धनुष्कोटिनिवासिनम् ॥ १९ ॥
दत्तात्रेयं महात्मानं योगिप्रवरमुत्तमम् ॥
समागम्य प्रणम्यासौ दुराचारोऽभ्यभाषत ॥ 3.1.36.२० ॥
न जाने भगवन्देशः कतमोऽयं वदाधुना ॥
गौतमीतीरनिलयो दुराचाराभिधो ह्यहम् ॥ २१ ॥
कृपया ब्रूहि मे ब्रह्मन्मयात्र कथमागतम्॥
इति पृष्टो मुनिस्तेन दुराचारेण सुव्रतः ॥ २२ ॥
ध्यात्वा मुहूर्तमवदद्दुराचारं घृणानिधिः ॥
महापातकिसंसर्गे दुराचार कृते पुरा ॥ २३ ॥
ब्राह्मण्यं नष्टमभवद्वेतालस्त्वां ततोऽग्रहीत् ॥
तेनाविष्टस्त्वमायातो विवशोऽत्र विमूढधीः ॥ २४ ॥
न्यमज्जयत्त्वां वेतालो धनुष्कोटिजलेऽत्र तु ॥
तत्र मज्जनमात्रेण विमुक्तः पातकाद्भवान् ॥ २५ ॥
धनुष्कोटौ तु ये स्नानं पुण्ये कुर्वन्ति मानवाः ॥
तेषां नश्यन्ति वै सत्यं पञ्चपातकसञ्चयाः ॥ २६ ॥
रामचन्द्रधनुष्कोटावत्र मज्जनमात्रतः ॥
महापातकिसंसर्गदोषस्ते विलयं ययौ ॥ २७ ॥
तन्नाशादेव वेतालस्त्वां मुक्त्वा विलयं गतः ॥
त्वामग्रहीद्यो वेतालः पुरायं ब्राह्मणोऽभवत् ॥ २८ ॥
सोऽयं भाद्रपदे मासे कृष्णपक्षे महालयम् ॥
पार्वणेन विधानेन पितॄणां नाकरोन्मुदा ॥ २९ ॥
तेन स्वपितृभिः शप्तो वेतालत्वमगादयम् ॥
सोपि चास्य धनुष्कोटेरवलोकनमात्रतः ॥ 3.1.36.३० ॥
वेतालत्वं विहायेह विष्णुलोकम वाप्तवान् ॥
अतो भाद्रपदे मासे कृष्णपक्षे महालयम् ॥ ३१ ॥
उद्दिश्य स्वपितॄन्ये तु न कुर्वन्त्यतिलोभतः ॥
महालोभयुतास्तेऽद्धा वेतालाः स्युर्न संशयः ॥ ३२ ॥
तस्माद्भाद्रपदे मासे कृष्णपक्षे महालयम् ॥
पितॄनुद्दिश्य शक्त्या ये ब्राह्मणान्वेदपारगान् ॥ ३३ ॥
भोजयेयुर्महान्नेन न ते विन्दन्ति दुर्गतिम् ॥
यस्तु भाद्रपदे मासे कृष्णपक्षे महालयम् ॥ ३४ ॥
स्वशक्त्यनुगुणं विप्रमेकं द्वौ त्रीनकिञ्चनः ॥
भोजयेन्नहि दौर्गत्यं भवेदस्य कदाचन ॥ ३५ ॥
अयं भाद्रपदे मासे पितॄणामनुपासनात् ॥
ययौ वेतालतां विप्रो यस्त्वां जग्राह पापिनम् ॥ ३६ ॥
कालो भाद्रपदमासमारभ्य वृश्चिकावधि ॥
महालयस्य कथितो मुनिभिस्तत्त्वदर्शिभिः ॥ ३७ ॥
मासो भाद्रपदः कालस्तत्रापि हि विशिष्यते ॥
कृष्ण पक्षो विशिष्टः स्याद्दुराचारक तत्र वै ॥ ३८ ॥
तस्मिञ्छुभे कृष्णपक्षे प्रथमायां तथा तिथौ ॥
श्राद्धं महालयं कुर्याद्यो नरो भक्तिपूर्वकम्॥ ३९ ॥
तस्य प्रीणाति भगवान्पावकः सर्वपावनः ॥
स वह्निलोकमाप्नोति वह्निना सह मोदते ॥ 3.1.36.४० ॥
तस्मै च ज्वलनो देवः सर्वैश्वर्यं ददात्यपि ॥
प्रथमायां तिथौ मर्त्यो यो न कुर्यान्महालयम्॥ ४१ ॥
वह्निर्गृहं दहेत्तस्य श्रियं क्षेत्रादिकं तथा ॥
वेदज्ञे ब्राह्मणे भुक्ते प्रथमायां महालये ॥ ४२ ॥
दश कल्पसहस्राणि पितरो यान्ति तृप्तताम् ॥
द्वितीयायां तु यो भक्त्या कुर्याच्छ्राद्धं महालयम् ॥ ४३ ॥
तस्य प्रीणाति भगवान्भवानीपतिरीश्वरः ॥
स कैलासमवाप्नोति शिवेन सह मोदते॥ ४४ ॥
विपुलां सम्पदं तस्मै प्रीतो दद्यान्महेश्वरः ॥
द्वितीयायां तिथौ मर्त्यो यो न कुर्यान्महालयम् ॥ ४५ ॥
तस्य वै कुपितः शम्भुर्नाशयेद्ब्रह्मवर्चसम् ॥
रौरवं कालसूत्राख्यं नरकं चास्य दास्यति ॥ ४६॥
वेदज्ञे ब्राह्मणे भुक्ते द्वितीयायां महालये ॥
विंशत्कल्प सहस्राणि पितरो यान्ति तृप्तताम्॥ ४७ ॥
अनुग्रहात्पितॄणां च सन्ततिश्चास्य वर्द्धते ॥
तृतीयायां नरो भक्त्या कुर्याच्छ्राद्धं महालयम् ॥ ४८ ॥
तस्य प्रीणाति भगवाल्ँलोकपालो धनाधिपः ॥
महापद्मादिनिधयो वर्तन्ते तस्य वै वशे ॥ ४९ ॥
तस्यानुगास्त्रयो देवा ब्रह्मविष्णुमहेश्वराः ॥
तृतीयायां तिथौ मर्त्यो यो न कुर्यान्महालयम् ॥ 3.1.36.५० ॥
धनदो भगवांस्तस्य सम्पदं हरति क्षणात् ॥
दारिद्यं च ददात्यस्मै बहुदुःखसमाकुलम् ॥ ॥ ५१ ॥
तृतीयायां तिथौ मर्त्यो यः करोति महालयम् ॥
तृप्यन्ति पितरस्तस्य त्रिंशत्कल्पसहस्रकम् ॥ ५२ ॥
चतुर्थ्यां तु नरो भक्त्या श्राद्धं कुर्यान्महालयम् ॥
तस्य प्रीणाति भगवान्हेरम्बः पार्वतीसुतः ॥ ५३ ॥
तस्य विघ्नाश्च नश्यन्ति गजवक्त्रप्रसादतः ॥
चतुर्थ्यां तु तिथौ मर्त्यो यो न कुर्यान्महालयम् ॥ ५४ ॥
विघ्नेशो भगवांस्तस्य सदा विघ्नं करोति हि ॥
चण्डकोलाहलाभिख्ये नरके च पतत्यथ ॥ ५५ ॥
चतुर्थ्यां वै तिथौ मर्त्यो यः करोति महालयम् ॥
पितरः कल्पसाहस्रं चत्वारिंशत्प्रहर्षिताः ॥ ५६ ॥
बहून्पुत्रान्प्रदास्यन्ति श्राद्धकर्तुर्निरन्तरम् ॥
पञ्चम्यां तु तिथौ भक्त्या यो न कुर्यान्महालयम् ॥ ५७ ॥
तस्य लक्ष्मीर्भगवती परित्यजति मन्दिरम् ॥
अलक्ष्मीः कलहाधारा तस्य प्रादुर्भवेद्गृहे ॥ ५८ ॥
पचम्यां तु तिथौ मर्त्यो यः करोति महालयम् ॥
तस्य तृप्यन्ति पितरः पञ्चकल्पसहस्रके ॥ ५९ ॥
सन्ततिं चाप्यविच्छिन्नामस्मै दास्यन्ति तर्पिताः ॥
पार्वती च प्रसन्ना स्यान्महदैश्वर्यदायिनी ॥ 3.1.36.६० ॥
षष्ठ्यां तिथौ नरो भक्त्या श्राद्धं कुर्यान्महालयम् ॥
तस्य प्रीणाति भगवान्षण्मुखः पार्वती सुतः ॥ ६१ ॥
तस्य पुत्राश्च पौत्राश्च षण्मुखस्य प्रसादतः ॥
ग्रहैर्वालग्रहैश्चैव न बाध्यन्ते कदाचन ॥ ६२ ॥
षष्ठ्यां तिथौ नरो भक्त्या यो न कुर्यान्महालयम् ॥
तस्य स्कन्दो महासेनो विमुखः स्यान्न संशयः ॥ ६३ ॥
गर्भान्निर्गतमात्रैव प्रजा तस्य विनश्यति ॥
पूतनादिग्रहकुलैर्बाध्यते च निरन्तरम् ॥ ६४ ॥
वह्निज्वालाप्रवेशाख्ये नरके च पतत्यधः ॥
षष्ठ्यां तिथौ यः श्रद्धावान्कुर्याच्छ्राद्धं महालयम् ॥ ६५ ॥
षष्टिकल्पसहस्रं तु पितरो यामति तृप्तताम् ॥
पुत्रानपि प्रदास्यन्ति सम्पदं विपुलां तथा ॥ ६६ ॥
सप्तम्यां तु तिथौ मर्त्यः श्राद्धं कुर्यान्महालयम् ॥
हिरण्यपाणिर्भगवानादित्यस्तस्य तुष्यति ॥ ६७ ॥
अरोगो दृढगात्रः स्याद्भास्करस्य प्रसादतः ॥
हिरण्यपाणिर्भगवान्हिरण्यं पाणिना स्वयम् ॥ ६८ ॥
महालयश्राद्धकर्त्रे ददाति प्रीतमानसः ॥
सप्तम्यां तु तिथौ भक्त्या यो न कुर्यान्महालयम् ॥ ६९ ॥
व्याधिभिः क्षयरोगाद्यै बाध्यते स दिवानिशम् ॥
तीक्ष्णधारास्त्रशय्याख्ये नरके च पतत्यधः ॥ 3.1.36.७० ॥
सप्तम्यां यो नरो भक्त्या श्राद्धं कुर्यान्महालयम् ॥
सप्ततिं कल्पसाहस्रं प्रीणन्ति पितरोऽस्य वै ॥ ७१ ॥
सन्ततिं चाप्यविच्छिन्नां दद्युः पितृगणाः सदा ॥
अष्टम्यां तु तिथौ मर्त्यः श्राद्धं कुर्यान्महाल यम् ॥ ७२ ॥
मृत्युञ्जयः कृत्तिवासास्तस्य प्रीणाति शङ्करः ॥
करस्थं तस्य कैवल्यं शङ्करस्य प्रसादतः ॥ ७३ ॥
महालयेन श्राद्धेन तुष्टे साक्षात्त्रि यम्बके ॥
चतुर्दशसु लोकेषु दुर्लभं तस्य किं भवेत् ॥ ७४ ॥
महालयं न कुर्याद्वै योऽष्टम्यां मूढचेतनः ॥
संसारसागरे घोरे सदा मज्जति दुःखितः ॥ ७५ ॥
कदाचिदपि तस्येष्टं नैव सिद्ध्यति भूतले ॥
वैतरिण्याख्यनरके पतत्याचन्द्रतारकम् ॥ ७६ ॥
योऽष्टम्यां श्रद्धया श्राद्धं नरः कुर्यान्महालयम् ॥
अशीतिकल्पसाहस्रं तृप्यन्ति पितरोऽस्य वै ॥ ७७ ॥
आशीर्भिर्वर्द्धयन्त्येनं विघ्नश्चास्य व्यपोहति ॥
सन्ततिं चाप्यविच्छिन्नां दद्युः पितृगणाः सदा ॥ ७८ ॥
नवम्यां तु तिथौ मर्त्यः श्राद्धं कुर्यान्महालयम् ॥
दुर्गादेवी भगवती तस्य प्रीणाति शाम्भवी ॥ ७९ ॥
क्षयापस्मारकुष्ठा दीन्क्षुद्रप्रेतपिशाचकान् ॥
नाशयेत्तस्य सन्तुष्टा दुर्गा महिषमर्दिनी ॥3.1.36.८० ॥
नवम्यां तु तिथौ मर्त्यो यो न कुर्यान्महालयम् ॥
अपस्मारेण पीड्येत तथैव ब्रह्मरक्षसा ॥ ८१ ॥
अभिचारार्थकृत्याभिर्वाध्येत च निरन्तरम् ॥
नवम्यां यस्तिथौ मर्त्यः श्राद्धं कुर्यान्महालयम्॥ ८२ ॥
नवतिं कल्पसाहस्रं तृप्यन्ति पितरोऽस्य वै ॥
सन्ततिं चाप्यविच्छिन्नां दद्युः पितृगणाः सदा ॥ ८३ ॥
दशम्यां तु तिथौ मर्त्यः श्राद्धं कुर्यान्महालयम् ॥
तस्यामृतकलश्चन्द्रः षोडशात्मा प्रसीदति ॥ ८४ ॥
औषधीनामधीशेऽस्मिञ्छ्राद्धेनानेन तोषिते ॥
व्रीह्यादीनि तु धान्यानि दद्युरोषधयः सदा॥ ॥ ८५ ॥
यो न कुर्याद्दशम्यां तु महालयमनुत्तमम् ॥
ओषध्यो निष्फलास्तस्य कृषिश्चाप्यस्य निष्फला ॥ ८६ ॥
दशम्यां यस्तिथौ मर्त्यः श्राद्धङ्कुर्यान्महालयम् ॥
शतकल्पसहस्राणि तृप्यन्ति पितरोऽस्य वै ॥ ८७ ॥
सन्ततिं चाप्यविच्छिन्नां दद्युः पितृगणाः सदा ॥
एकादश्यां नरो भक्त्या श्राद्धं कुर्यान्महालयम् ॥ ८८ ॥
संहर्ता सर्वलोकस्य तस्य रुद्रः प्रसीदति ॥
रुद्रस्य सर्वसंहर्तुः प्रसादेन जगत्पतेः ॥ ८९ ॥
शत्रून्पराजय त्येष श्राद्धकर्ता निरन्तरम् ॥
ब्रह्महत्यायुतं चापि तस्य नश्यति तत्क्षणात् ॥ 3.1.36.९० ॥
अग्निष्टोमादियज्ञानां फलमाप्नोति पुष्कलम् ॥
एकादश्यां नरो भक्त्या यो न कुर्यान्महालयम् ॥ ९१ ॥
तस्य वै विमुखो रुद्रो न प्रसीदति कर्हिचित् ॥
सर्वतो वर्धमानाश्च बाधन्ते शत्रवो ह्यमुम् ॥ ९२ ॥
अग्निष्टोमादिका यज्ञाः कृताश्च बहुदक्षिणाः ॥
निष्फला एव तस्य स्युर्भस्मनि न्यस्तहव्यवत् ॥ ९३ ॥
ब्रह्मवातकतुल्यः स्याच्छ्राद्धाकरणदोषतः ॥
एकादश्यां तिथौ यस्तु श्राद्धं कुर्यान्महालयम् ॥ ९४ ॥
द्विशतं कल्पसाहस्रं तृप्यन्ति पितरोऽस्य वै ॥
सन्ततिं चाप्यविच्छिन्नां दद्युः पितृ गणाः सदा ॥ ९५ ॥
द्वादश्यां तु तिथौ मर्त्यः कुर्याच्छ्राद्धं महालयम् ।
तस्य लक्ष्मीपतिः साक्षात्प्रसीदति जनार्दनः ॥ ९६ ॥
प्रसन्ने सति देवेशे देवदेवे जनार्दने ॥
चराचरं जगत्सर्वं प्रीतमेव न संशयः ॥ ९७ ॥
भूमिर्हरिप्रिया चास्य सस्यं संवर्द्धयत्यपि ॥
लक्ष्मीश्च वर्द्धते तस्य मन्दिरे हरिवल्लभा ॥ ९८ ॥
गदा कौमोदकी नाम नारायणकरस्थिता ॥
अपस्मारादिभूतानि नाशयत्येव सर्वदा ॥ ९९ ॥
तीक्ष्णधारं तथा चक्रं शत्रूनस्य दहत्यपि ॥
यातुधानपिशाचादीञ्छङ्खश्चास्य व्यपोहति ॥3.1.36.१००॥
एवं सर्वात्मना पीडां वारयत्यस्य केशवः ॥
महालयं न कुर्याद्यो द्वादश्यां मनुजा धम ॥ १ ॥
तस्य क्षेत्राणि सम्पच्च विनश्यन्ति न संशयः ॥
अपस्मारादिभूतानि शत्रवश्च महाबलाः ॥२॥
यातुधानाश्च बाधन्ते तं वै विष्णुपराङ्मुखम्॥
पात्यते नरके चापि अस्थिभेदननामके॥३॥
द्वादश्यां भक्तियुक्तो यः श्राद्धं कुर्यान्महालयम् ॥
षट्शतं कल्पसाहस्रं प्रीणन्ति पितरोऽस्य वै ॥४॥
सन्ततिं चाप्यविच्छिन्नां पितरोऽस्मै ददत्यपि॥
त्रयोदश्यां नरो भक्त्या श्राद्धं कुर्यान्महालयम्॥५॥
प्रसीदत्यस्य भगवान्कन्दर्पो रतिनायकः ॥
स्रग्चन्दनादयो भोगा ललनाश्च मनोरमाः ॥६॥
कामदेवप्रसादेन तस्य सिद्ध्यन्ति सर्वदा॥
आजन्ममरणान्तं च सुखमेव स विन्दते ॥७॥
यो न कुर्यात्त्रयोदश्यां न च श्राद्धं महालयम् ॥
कामदेवोऽस्य विमुखः स्त्रियो भोगांश्च नाशयेत् ॥ ८ ॥
अङ्गारशय्याभ्रमणे नरके पातयत्यमुम् ॥
पितॄनुद्दिश्य यः कुर्यात्त्र योदश्यां महालयम् ॥ ९ ॥
सहस्रकल्पसाहस्रं प्रीणन्ति पितरोऽस्य वै ॥
सन्ततिं चाप्यविच्छिन्नां दद्युः पितॄगणास्तदा ॥ 3.1.36.११० ॥
चतुर्दश्यां नरो भक्त्या श्राद्धं कुर्यान्महालयम् ॥
तस्याभीष्टप्रदानाय जागर्ति भगवाच्छिवः ॥ ११ ॥
उपदिश्य शिवज्ञानं सायुज्यं च ददात्यपि ॥
सुरापानायुतं चापि स्वर्णस्तेयायुतं तथा ॥ १२ ॥
नश्यन्ति तत्क्षणादेव चतुर्दश्यां महालयात् ॥
चण्डालवृषलस्त्रीणां सङ्गदोषोऽपि नश्यति ॥ १३ ॥
अश्वमेधसहस्रस्य पौण्डरीकायुतस्य च ॥
पुष्कला फलसिद्धिः स्याच्चतुर्दश्यां महालयात् ॥ १४ ॥
यो न कुर्याच्चतुर्दश्यां श्राद्धमेतन्महालयम् ॥
स कल्पकोटिसाहस्रं कल्पकोटिशतं तथा ॥ १५ ॥
संसारान्धमहाकूपे पतितः स्यादनिष्कृतिः ॥
अचोरयित्वा कनकमपीत्वापि सुरां तथा ॥ १६ ॥
सुरापानादिभिर्दोषैर्लिप्यते स विमूढधीः ॥
कृता अपि विधानेन यज्ञाः स्युर्निष्फलास्तथा ॥ १७ ॥
चतुर्दश्यां तिथौ यस्तु कुर्याच्छ्राद्धं महालयम् ॥
लक्षकोटिसहस्राणि लक्षकोटिशतानिच ॥१८॥
कल्पानि पितरस्तस्य तृप्यन्त्येव न संशयः ॥
नरकस्थाश्च पितरः स्वर्गं यान्ति प्रहर्षिताः ॥ १९ ॥
सन्ततिं चाप्यविच्छिन्नां दद्युः पितृगणास्तदा ॥
अमायां तु नरो भक्त्या श्राद्धं कुर्यान्महालयम् ॥ 3.1.36.१२० ॥
पितॄणां तस्य तृप्तिः स्याद नन्ता नात्र संशयः ॥
सुधामास्वाद्य या तृप्तिर्देवानान्दिवि वै भवेत् ॥ २१ ॥
अनन्ता तादृशी तृप्तिरमावास्यां महालयात् ॥
अमावास्या महापुण्या पितृदेवनमस्कृता ॥ २२ ॥
शान्ता ह्येषा तु परमा शिवस्य च महाप्रिया ॥
तस्यां महालये श्राद्धे भोजयेद्वेदवित्तमान् ॥ २३ ॥
तेन तृप्तिः पितॄणां स्यादनन्ता तुष्यते शिवः ॥
ब्रह्महत्यादयः पञ्च पातका नाशमाप्नुयुः ॥ २४ ॥
कृताश्च स्युर्विधानेन सर्वे यज्ञाः सदक्षिणाः ॥
अनुष्ठिताः स्युर्विधिवत्सर्वे धर्माः सनातनाः ॥ २५ ॥
अमावास्यादिने येन कृतं श्राद्धं महालयम् ॥
प्रत्यग्ब्रह्मैकतां ज्ञात्वा सायुज्यं यात्यसंशयम्॥ ॥ २६ ॥
यो न कुर्यादमावास्यां महालयमचेतनः ॥
ब्रह्मलोकगताश्चास्य पितरो यान्ति नारकम् ॥ २७ ॥
सन्ततिश्चास्य मूढस्य विच्छि द्येतैव तत्क्षणात् ॥
स एव हि महानर्थो यदमायां तिथौ नरैः ॥ २८ ॥
महालयार्थो विप्रेन्द्रा विधिवन्नैव भोजिताः ॥
मासि भाद्रपदे प्राप्ते नृत्यन्ति पितृदेवताः ॥ २९ ॥
अस्मानुद्दिश्य मत्पुत्रा भोजयेयुर्द्विजोत्तमान् ॥
तेन नो नरकक्लेशो न भविष्यति दारुणः ॥ 3.1.36.१३० ॥
वासश्च स्वर्गलोके स्याद्यावदाचन्द्रतारकम् ॥
मासि भाद्रपदे प्राप्ते पितॄणां तृदिदायिनी ॥ ३१ ॥
एकैकं भोजयेद्विप्रं प्रत्यहं भक्तिपूर्वकम् ॥
पितृमातृकुलोद्भूताः पितरस्तृप्तिमाप्नुयुः ॥ ३२ ॥
कृष्णपक्षे विशेषेण ब्राह्मणान्भोजयेत्सुधीः ॥
घृतसूपादिसस्यैश्च तैलाभ्यङ्गपुरःसरम् ॥ ३३ ॥
सुधां पास्यन्ति पितरस्तस्याकल्पं प्रहर्षिताः ॥
सप्तमीं कृष्णपक्षस्य प्रारभ्य प्रत्यहं नराः ॥ ३४ ॥
विप्रान्यावदमावास्या त्रींस्त्रीनभ्यर्च्य भोजयेत् ॥
आरभ्य द्वादशीं विप्रांस्त्रीनवश्यं तु भोजयेत् ॥ ३५ ॥
अन्यथैश्वर्यहानिः स्यान्महादारिद्र्यभाग्भवेत् ॥
वित्तलोभं परित्यज्य विप्रान्सूपघृतादि भिः ॥ ३६ ॥
पयसा पायसान्नेन दध्नापूपादिभिस्तथा ॥
पेयैर्लेह्यैश्च चोष्यैश्च भक्ष्यैश्च विविधैरपि ॥ ३७ ॥
भोजयेद्वेदविन्मुख्यांस्तृप्तिस्तेषां यथा भवेत् ॥
तेन ब्रह्मा हरिः शम्भुस्तृप्ताः स्युर्नात्र संशयः॥३८॥
अग्निष्वात्तादिपितरस्तथैवेन्द्रादिदेवताः ॥
बहुनात्र किमुक्तेन तुष्टं तेन जगत्त्रयम् ॥३९॥
पार्वणेन विधानेन कुर्याच्छ्राद्धे महालयम्॥
नरो महालयश्राद्धे पितृवंश्यान्पितॄनिव ॥3.1.36.१४०॥
मातृवंश्यानपि पितॄन्भोजयेच्छ्रेयसे मुदा ॥
दक्षिणां च यथाशक्ति दद्याद्वित्तानुसारतः ॥ ४१ ॥
तस्मिन्महालये श्राद्धे वित्तशाठ्यं न कारयेत् ॥
दक्षिणा खलु यज्ञानां कथितेयं पुरोगवा ॥ ४२॥
अनः पुरोगवैर्हीनं करिष्यति यथाध्वनि ॥
अदक्षिणं तथा सोयं पितृयज्ञोऽपि रिष्यति॥४३॥
तस्माद्यज्ञेषु दातव्या दक्षिणाल्पा हि जानता॥
विधवाभिरपि स्त्रीभिरपुत्राभिर्महालयः ॥ ४४ ॥
भर्त्तॄनुद्दिश्य कर्तव्यो भूरिभोजनकर्मणा ॥
अन्यथा धर्महानिः स्यान्नरकं च महद्भवेत् ॥ ४५ ॥
मासि भाद्रपदे प्राप्ते यो न कुर्यान्महालयम् ॥
तत्कुलं नाशमाप्नोति ब्रह्महत्यां च विन्दति ॥ ४६ ॥
महालयं प्रकुर्वन्ति श्रद्धावन्तः पितॄन्प्रति ॥
न तेषां सन्ततिच्छेदो भवेत्सम्पदभङ्गुरा ॥ ४७ ॥
आलयं ह्यास्पदं प्रोक्तं महः कल्याणमुच्यते ॥
कल्याणानामास्पदत्वान्महालयमुदीर्यते ॥ ४८ ॥
तस्मान्महालयं मर्त्यः कुर्यात्कल्याणसिद्धये ॥
अमङ्गलं भवेत्तस्य न कुर्याच्चेन्महालयम् ॥ ४९ ॥
नकुर्याद्यद्यपि श्राद्धं मातापित्रोर्मृतेऽहनि ॥
कुर्यान्महालयश्राद्धमस्मरन्नेव बुद्धिमान् ॥3.1.36.१५०॥
कर्तुं महालयश्राद्धं यदि शक्तिर्न विद्यते ॥
याचित्वापि नरः कुर्यात्पितृणां तन्महालयम् ॥५१॥
ब्राह्मणेभ्यो विशिष्टे भ्यो याचेत धनधान्यकम् ॥
पतितेभ्यो न गृह्णीयाद्धनधान्यं कदाचन ॥५२॥
ब्राह्मणेभ्यो न लभ्येत यदि धान्यधनादिकम् ॥
याचेत क्षत्रियश्रेष्ठा न्महालयचिकीर्षया ॥ ५३ ॥
दातारश्चेन्न भूपाला वैश्येभ्योऽपि च याचयेत् ॥
वैश्या अपि हि दातारो यदि लोके न सन्ति वै ॥ ५४ ॥
दद्याद्भाद्रपदे मासे गोग्रासं पितृतृप्तये ॥
अथ वा रोदनं कुर्याद्बहिर्निर्गत्य कानने ॥ ५५ ॥
पाणिभ्यामुदरं स्वीयमाहत्याश्रूणि वर्तयन् ॥
तेष्वरण्यप्रदेशेषु उच्चैरेवं वदेन्नरः ॥ ५६ ॥
शृण्वन्तु पितरः सर्वे मत्कुलीना वचो मम ॥
अहं दरिद्रः कृपणो निर्ल्लज्जः क्रूरकर्मकृत् ॥ ५७ ॥
प्राप्तो भाद्रपदो मासः पितृणां प्रीतिवर्द्धनः ॥
कर्त्तुं महालयश्राद्धं न च मे शक्तिरस्ति वै ॥ ५८ ॥
भ्रमित्वापि महीं कृत्स्नां न मे किञ्चन लभ्यते ॥
अतो महालयश्राद्धं न युष्माकं करोम्यहम् ॥ ५९ ॥
क्षमध्वं मम तद्यूयं भवन्तो हि दयापराः ॥
दरिद्रो रोदनं कुर्यादेवं काननभूमिषु ॥ 3.1.36.१६० ॥
तस्य रोदनमाकर्ण्य पितरस्तत्कुलोद्भवाः ॥
हृष्टास्तृप्तिं प्रयान्त्येव सुधां पीत्वैव निर्जराः ॥ ६१ ॥
महालयार्थे विप्रौघे भुक्ते तृप्तिर्यथा भवेत् ॥
गोग्रासारण्यरुदितैः पितृ तृप्तिस्तथा भवेत्॥ ६२ ॥
मासि भाद्रपदे विघ्नो यदि स्यात्सूतकादिना ॥
यातेषु सूतकाहःसु कुर्यादावृश्चिकावधि ॥ ६३ ॥
बुधो महालय स्यार्थे ब्राह्मणान्वृणुयान्नव ॥
पित्रर्थमेकं वृणुयात्पितामहकृते तथा ॥ ६४ ॥
प्रपितामहमुद्दिश्य तथैकं वृणुयाद्द्विजः ॥
तथा मातामहार्थं तु एकं वै वृणुयाद्द्विजम् ॥ ६५ ॥
मातुःपितामहार्थं च वृणुयाद्द्विजमेककम् ॥
वृणुयादेकमुद्दिश्य मातुश्च प्रपितामहम् ॥ ६६ ॥
तथैव विश्वेदेवार्थे वृणुयाद्द्वौद्वि जोत्तमौ ॥
विष्ण्वर्थं ब्राह्मणं त्वेकं वृणुयाद्वेदवित्तमम् ॥६७॥
एवं महालयश्राद्धे ब्राह्मणान्वृणुयान्नव ॥
अथवा पितृवर्गार्थं वरयेद्विप्रमेककम् ॥ ६८ ॥
मातामहादीन्वोद्दिश्य वरयेद्विप्रमेककम् ॥
विश्वेदेवार्थमेकं च विष्ण्वर्थं च तथापरम् ॥ ६९ ॥
एवं वै वरयेद्विप्राश्चतुरस्तु महालये ॥
ब्राह्मणान्वेदसम्पन्नान्सुशीलान्वरयेत्सुधीः ॥ 3.1.36.१७० ॥
दुःशीलान्वरयेद्यस्तु स वै श्राद्धस्य घातकः ॥
मासि भाद्रपदे प्राप्ते कृष्णपक्षे विशेषतः ॥ ७१ ॥
कुर्या न्महालयश्राद्धं यो नरः श्रद्धया सह ॥
स स्नातः सर्वतीर्थेषु दुराचार महामते ॥ ७२ ॥
अग्निष्टोमादयो यज्ञाः शतमप्यमुना कृताः ॥
तुलापुरुषमुख्यानि दानान्यपि कृतानि वै ॥ ७३ ॥
चान्द्रायणादिकृच्छ्राणि कृतान्येव न संशयः ॥
चतुर्णां साङ्गवेदानां पारायणफलं लभेत् ॥ ॥ ७४ ॥
गायत्र्यादिमहामन्त्रजपपुण्यं लभेत्तथा ॥
इतिहासपुराणानां पारायणफलं लभेत् ॥ ७५ ॥
महालयसमं पुण्यं वृत्तं नास्ति महीतले ॥
ब्रह्मविष्णुमहेशानलोकप्राप्तिर्महालयात् ॥ ७६ ॥
महालयादिकं श्राद्धं नित्यं काम्यमपीष्यते ॥
तस्मादकरणे तस्य प्रत्यवायो महान्भवेत् ॥ ७७ ॥
करणादिष्टसिद्धिश्च भविष्यति न संशयः ॥
महालयस्य करणाद्भूतवेतालकादयः ॥ ७८ ॥
अपस्मारग्रहाश्चापि शाकिनीडाकिनीगणाः ॥
यातुधानाः पिशाचाश्च वेतालाश्च भयानकाः ॥ ७९ ॥
नश्यन्ति तत्क्षणादेव भूतान्यन्यानि वै तथा ॥
महालयस्यकरणाद्विपुलां श्रियमश्नुते ॥ 3.1.36.१८० ॥
पुरा दशरथो राजा वसिष्ठस्योपदेशतः ॥
मासि भाद्रपदे प्राप्ते कृत्वा श्राद्धं महालयम् ॥ ८१ ॥
रामादींश्च तुरः पुत्रान्प्राप्तवांल्लोकसम्मतान् ॥
विश्वातिशायिनीं लक्ष्मीं प्रपेदे कीर्तिमुत्तमाम् ॥ ८२ ॥
महालयस्य करणाद्ययाती राजसत्तमः ॥
यदुमुख्यान्महापुत्रान्प्रपेदे वंशवर्द्धनान् ॥ ८३ ॥
अनन्यदुर्लभं स्वर्गं प्रपेदे श्राद्धपुण्यतः ॥
दुष्यन्तो भरतं लेभे महालयविधानतः ॥ ८४ ॥
महालय विधानेन दमयन्तीपतिर्नलः ॥
कृच्छ्रं महत्तरं तीर्त्वा पुनर्लेभे महीमिमाम् ॥ ८५ ॥
निजग्राह कलिं घोरं पुष्करं चाप्यरातिनम् ॥
इन्द्रसेनाभिधानं च पुत्रं लेभेऽतिधार्मिकम् ॥ ८६ ॥
हरिश्चन्द्रो महाराजो महालयविधानतः ॥
विश्वामित्रकृताद्दुःखान्मुक्तः सत्यवतां वरः ॥ ८७ ॥
लेभे चन्द्रवतीं भार्यां लोहिताश्वं सुतं पुनः ॥
महालयविधानेन कृतवीर्यसुतो बली ॥ ८८ ॥
अष्टादशानां द्वीपानामाधिपत्यमवाप्तवान् ॥
रामोऽपि दण्डकारण्ये महालयविधानतः ॥ ८९ ॥
हत्वा तु रावणं सङ्ख्ये सीतां पुनरवाप्तवान् ॥
महालयस्य करणाद्धर्मपुत्रो युधिष्ठिरः ॥ 3.1.36.१९० ॥
दुःखसागरमुत्तीर्य धार्तराष्ट्राञ्जघान च ॥
महालयस्यकरणाद्वसिष्ठो मुनिसत्तमः ॥ ९१ ॥
अत्रिर्भृगुश्च कुत्सश्च गौतमश्चाङ्गिरास्तथा ॥
कश्यपश्च भरद्वाजो विश्वा मित्रश्च कुम्भजः ॥ ९२ ॥
पराशरो मृकण्डश्च ये चान्ये मुनिसत्तमाः ॥
विधाय विधिवच्छ्राद्धं महालयमनुत्तमम् ॥ ९३ ॥
अणिमाद्यष्टसिद्धीनां व्रतानां तपसां तथा ॥
निवासभूता सञ्जातास्तथा विश्वातिशायिनः ॥ ९४ ॥
जीवन्मुक्ताश्च ते सर्वे ह्यभवन्मुनिसत्तमाः ॥
अतो महालयश्राद्धं कर्तव्यं भूतिमिच्छता ॥ ९५ ॥
अतोऽद्यापि दुराचार न कुर्याद्यो महालयम् ॥
भूतवेतालकादिभ्यो भूयात्तस्य महद्भयम् ॥ ९६ ॥
महालयस्या करणाद्वेतालत्वमवाप्नुयात् ॥
त्वयाविष्टमिदं भूतं विप्रः सन्पूर्वजन्मनि ॥ ९७ ॥
नाम्ना वेदनिधिः पुण्यो भरद्वाजस्य चात्मनः ॥
कुशस्थल्यभिधाने च वसन्ग्रामे महामनाः ॥ ९८ ॥
न चकार विधानेन श्राद्धमेतन्महालयम् ॥
ततोयं पितृणां शापाद्वेतालत्वमवाप्तवान् ॥ ९९ ॥
तस्माद्भाद्र पदे मासे दुराचार पितॄन्प्रति ॥
ब्राह्मणान्भोजयान्नेन षड्रसेन सभक्तिकम् ॥ 3.1.36.२०० ॥
दारिद्र्यं तेन ते न स्यात्सुखीचैव भवान्भवेत् ॥
महापातकि संसर्गं मा कुरु त्वमितः परम् ॥ १ ॥
त्वयानुभूतं यद्दुःखं वेतालग्रहणोद्भवम् ॥
गच्छ त्वमनुजानामि स्वदेशं प्रति मा चिरम् ॥ २ ॥
इतीरितः स मुनिना दत्तात्रेयेण योगिना ॥
तं प्रणम्य ययौ देशं कृतार्थेनान्तरात्मना ॥ ३ ॥
गत्वा च स्वगृहं विप्रो दुराचारो द्विजोत्तमाः ॥
विमुक्तवेताल भयो गतपातककञ्चुकः ॥ ४ ॥
दत्तात्रेयेरितेनासौ मार्गेण प्रीतमानसः ॥
त्यक्तपातकिसंसर्गः स्वाश्रमाचारतत्परः ॥ ५ ॥
रामचन्द्रधनुष्कोटितीर्थ मज्जनगौरवात् ॥
देहान्ते परमां मुक्तिं दुराचारो ययौ तदा ॥ ६ ॥
॥ श्रीसूत उवाच ॥ ॥
एवं वः कथितं पुण्यं दुराचरविमोक्षणम् ॥
सेयं पुण्या धनुष्कोटिर्महापातकनाशिनी ॥ ७ ॥
यत्र हि स्नानमात्रेण दुराचारो विमोचितः ॥
अथवा धनुषः कोटेरियत्ता किं हि वै भवेत् ॥ ८ ॥
या निष्कृतिविहीनानि पापान्यपि विनाशयेत् ॥
प्रायश्चित्तविहीनानि यानि पापानि सन्ति वै ॥ ९ ॥
तान्यप्यत्र विनश्यन्ति धनुष्कोटौ निमज्जनात् ॥
शूद्रेण पूजितं लिङ्गं विष्णुं वा यो नमेद्द्विजः ॥ 3.1.36.२१० ॥
प्रायश्चित्तं न तस्योक्तं स्मृतिभिः परमर्षिभिः ॥
नश्येत्तस्यापि तत्पापं धनुष्कोटिनिमज्ज नात् ॥ ११ ॥
विप्रनिन्दाकृतां नृणां प्रायश्चित्तं न विद्यते ॥
विश्वासघातकानां च कृतघ्नानां न निष्कृतिः ॥ १२ ॥
भ्रातृभार्यारतानां च प्रायश्चित्तं न विद्यते ॥
शूद्रान्ने नियतानां च श्रुतिनिन्दारतात्मनाम् ॥ १३ ॥
कन्याविक्रयिणां विप्रा हयविक्रयिणां तथा ॥
देवविक्रयिणां वेदविक्रये निर तात्मनाम्॥१४॥
धर्मविकयिणां पुंसां व्रतविक्रयिणां तथा ॥
तीर्थविक्रयिणां पुंसां प्रायश्चित्तं न विद्यते ॥१५॥
तेषां पापानि नश्यन्ति धनुष्कोटौ निम ज्जनात् ॥
मातृद्रोहपितृद्रोहयतिद्रोहरतात्मनाम् ॥१६॥
गुरुनिन्दापराणां च शिवनिन्दारतात्मनाम् ॥
विष्णुनिन्दापराणां च यतिनिन्दारतात्मनाम् ॥ ॥ १७ ॥
सत्कथादूषकाणां च प्रायश्चित्तं न विद्यते ॥
तेषां चात्र धनुष्कोटौ स्नानाच्छुद्धिर्भविष्यति ॥ १८ ॥
एवं वः कथितं विप्रा धनुष्कोटेस्तु वैभवम् ॥
यच्छ्रुत्वा सर्वपापेभ्यो मुच्यते मानवो भुवि ॥ २१९ ॥
इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतु माहात्म्ये धनुष्कोटिप्रशंसायां दुराचारसंसर्गदोषशान्तिवर्णनन्नाम षट्त्रिंशोऽध्यायः ॥ ३६ ॥">
  <meta property="og:locale" content="en_us">
  <meta property="og:type" content="article">
    <meta property="article:section" content="skanda-puranam">

  <meta itemprop="name" content="०३६ दुराचारसंसर्गदोषशान्तिवर्णनम्">
  <meta itemprop="description" content="॥ श्रीसूत उवाच ॥ ॥
धनुष्कोटेस्तु माहात्म्यं भूयोऽपि प्रब्रवीम्यहम् ॥
दुराचाराभिधो यत्र स्नात्वा मुक्तो भवद्द्विजाः॥ ॥ १ ॥
॥ मुनय ऊचुः ॥ ॥
दुराचाराभिधः कोऽसौ सूत तत्त्वार्थकोविद ॥
किञ्च पापं कृतं तेन दुराचारेण वै मुने ॥ २ ॥
कथं वा पातका न्मुक्तो धनुष्कोटौ निमज्जनात् ॥
एतच्छुश्रूषमाणानां विस्तराद्वद नो मुने ॥ ३ ॥
॥ श्रीसूत उवाच ॥ ॥
मुनयः श्रूयतां तस्य दुराचारस्य पातकम् ॥
स्नानेन धनुषः कोटौ यथा मुक्तश्च पातकात् ॥ ४ ॥
दुराचाराभिधो विप्रो गौतमीतीरमाश्रितः ॥
कश्चिदस्ति द्विजाः पापी क्रूरकर्मरतः सदा ॥ ५ ॥
ब्रह्मघ्नैश्च सुरापैश्च स्तेयिभिर्गुरुतल्पगैः ॥
तदा संसर्गदुष्टोऽसौ तैः साकं न्यवसद्विजाः ॥६॥
महापातकिसंसर्गं दोषेणास्य द्विजस्य वै ॥
ब्राह्मण्यं सकलं नष्टं निःशेषेण द्विजोत्तमाः ॥ ७ ॥
महापातकिभिः सार्द्धं दिनमेकं तु यो द्विजः ॥
निवसेत्सादरं तस्य तत्क्षणाद्वै द्विजन्मनः ॥ । ८ ॥
ब्राह्मणस्य तुरीयांशो नश्यत्येव न संशयः ॥
द्विदिनं सेवनात्स्पर्शाद्दर्शनाच्छयनात्तथा ॥ ९ ॥
भोजनात्सह पङ्क्तौ च महापातकिभिर्द्विजाः ॥
द्वितीयभागो नश्येत ब्राह्मणस्य न संशयः ॥ 3.1.36.१० ॥
त्रिदिनाच्च तृतीयांशो नश्यत्येव न संशयः ॥
चतुर्दिनाच्चतुर्थांशो विलयं याति हि ध्रुवम् ॥ ११ ॥
अतः परं तु तैः साकं शयनासनभोजनैः ॥
तत्तुल्यपातकी भूयान्महापातकसम्भवात् ॥ १२ ॥
तेन ब्राह्मण्यहीनोऽयं दुराचाराभिधो द्विजाः ॥
ग्रस्तोऽभवद्भीषणेन वेतालेन बलीयसा ॥१३॥
असौ परवशस्तेन वेतालेनातिपीडितः ॥
देशाद्देशं भ्रमन्विप्रा वनाच्चैव वनान्तरम् ॥१४॥
पूर्वपुण्यविपाकेन दैवयोगेन स द्विजः ॥
रामचन्द्रधनुष्कोटिं महापातकनाशनीम् ॥ १५ ॥
अनुद्रुतः पिशाचेन तेनाविष्टो ययौ द्विजाः ॥
न्यमज्जयत्स वेतालो धनुष्कोटिजले त्वमुम् ॥ १६ ॥
धनुष्कोटिजले सोऽयं वेतालेन प्रवेशितः ॥
उदतिष्ठत्क्षणादेव वेतालेन विमोचितः ॥ १७ ॥
उत्थितोऽसौ द्विजो विप्रा धनुष्कोटिजलात्तदा ॥
स्वस्थो व्यचिन्तयत्कोऽयं देशो जलधितीरतः ॥ १८ ॥
कथं मयागतमिह गौतमीतीरवासिना ॥
इति चिन्ताकुलः सोऽयं धनुष्कोटिनिवासिनम् ॥ १९ ॥
दत्तात्रेयं महात्मानं योगिप्रवरमुत्तमम् ॥
समागम्य प्रणम्यासौ दुराचारोऽभ्यभाषत ॥ 3.1.36.२० ॥
न जाने भगवन्देशः कतमोऽयं वदाधुना ॥
गौतमीतीरनिलयो दुराचाराभिधो ह्यहम् ॥ २१ ॥
कृपया ब्रूहि मे ब्रह्मन्मयात्र कथमागतम्॥
इति पृष्टो मुनिस्तेन दुराचारेण सुव्रतः ॥ २२ ॥
ध्यात्वा मुहूर्तमवदद्दुराचारं घृणानिधिः ॥
महापातकिसंसर्गे दुराचार कृते पुरा ॥ २३ ॥
ब्राह्मण्यं नष्टमभवद्वेतालस्त्वां ततोऽग्रहीत् ॥
तेनाविष्टस्त्वमायातो विवशोऽत्र विमूढधीः ॥ २४ ॥
न्यमज्जयत्त्वां वेतालो धनुष्कोटिजलेऽत्र तु ॥
तत्र मज्जनमात्रेण विमुक्तः पातकाद्भवान् ॥ २५ ॥
धनुष्कोटौ तु ये स्नानं पुण्ये कुर्वन्ति मानवाः ॥
तेषां नश्यन्ति वै सत्यं पञ्चपातकसञ्चयाः ॥ २६ ॥
रामचन्द्रधनुष्कोटावत्र मज्जनमात्रतः ॥
महापातकिसंसर्गदोषस्ते विलयं ययौ ॥ २७ ॥
तन्नाशादेव वेतालस्त्वां मुक्त्वा विलयं गतः ॥
त्वामग्रहीद्यो वेतालः पुरायं ब्राह्मणोऽभवत् ॥ २८ ॥
सोऽयं भाद्रपदे मासे कृष्णपक्षे महालयम् ॥
पार्वणेन विधानेन पितॄणां नाकरोन्मुदा ॥ २९ ॥
तेन स्वपितृभिः शप्तो वेतालत्वमगादयम् ॥
सोपि चास्य धनुष्कोटेरवलोकनमात्रतः ॥ 3.1.36.३० ॥
वेतालत्वं विहायेह विष्णुलोकम वाप्तवान् ॥
अतो भाद्रपदे मासे कृष्णपक्षे महालयम् ॥ ३१ ॥
उद्दिश्य स्वपितॄन्ये तु न कुर्वन्त्यतिलोभतः ॥
महालोभयुतास्तेऽद्धा वेतालाः स्युर्न संशयः ॥ ३२ ॥
तस्माद्भाद्रपदे मासे कृष्णपक्षे महालयम् ॥
पितॄनुद्दिश्य शक्त्या ये ब्राह्मणान्वेदपारगान् ॥ ३३ ॥
भोजयेयुर्महान्नेन न ते विन्दन्ति दुर्गतिम् ॥
यस्तु भाद्रपदे मासे कृष्णपक्षे महालयम् ॥ ३४ ॥
स्वशक्त्यनुगुणं विप्रमेकं द्वौ त्रीनकिञ्चनः ॥
भोजयेन्नहि दौर्गत्यं भवेदस्य कदाचन ॥ ३५ ॥
अयं भाद्रपदे मासे पितॄणामनुपासनात् ॥
ययौ वेतालतां विप्रो यस्त्वां जग्राह पापिनम् ॥ ३६ ॥
कालो भाद्रपदमासमारभ्य वृश्चिकावधि ॥
महालयस्य कथितो मुनिभिस्तत्त्वदर्शिभिः ॥ ३७ ॥
मासो भाद्रपदः कालस्तत्रापि हि विशिष्यते ॥
कृष्ण पक्षो विशिष्टः स्याद्दुराचारक तत्र वै ॥ ३८ ॥
तस्मिञ्छुभे कृष्णपक्षे प्रथमायां तथा तिथौ ॥
श्राद्धं महालयं कुर्याद्यो नरो भक्तिपूर्वकम्॥ ३९ ॥
तस्य प्रीणाति भगवान्पावकः सर्वपावनः ॥
स वह्निलोकमाप्नोति वह्निना सह मोदते ॥ 3.1.36.४० ॥
तस्मै च ज्वलनो देवः सर्वैश्वर्यं ददात्यपि ॥
प्रथमायां तिथौ मर्त्यो यो न कुर्यान्महालयम्॥ ४१ ॥
वह्निर्गृहं दहेत्तस्य श्रियं क्षेत्रादिकं तथा ॥
वेदज्ञे ब्राह्मणे भुक्ते प्रथमायां महालये ॥ ४२ ॥
दश कल्पसहस्राणि पितरो यान्ति तृप्तताम् ॥
द्वितीयायां तु यो भक्त्या कुर्याच्छ्राद्धं महालयम् ॥ ४३ ॥
तस्य प्रीणाति भगवान्भवानीपतिरीश्वरः ॥
स कैलासमवाप्नोति शिवेन सह मोदते॥ ४४ ॥
विपुलां सम्पदं तस्मै प्रीतो दद्यान्महेश्वरः ॥
द्वितीयायां तिथौ मर्त्यो यो न कुर्यान्महालयम् ॥ ४५ ॥
तस्य वै कुपितः शम्भुर्नाशयेद्ब्रह्मवर्चसम् ॥
रौरवं कालसूत्राख्यं नरकं चास्य दास्यति ॥ ४६॥
वेदज्ञे ब्राह्मणे भुक्ते द्वितीयायां महालये ॥
विंशत्कल्प सहस्राणि पितरो यान्ति तृप्तताम्॥ ४७ ॥
अनुग्रहात्पितॄणां च सन्ततिश्चास्य वर्द्धते ॥
तृतीयायां नरो भक्त्या कुर्याच्छ्राद्धं महालयम् ॥ ४८ ॥
तस्य प्रीणाति भगवाल्ँलोकपालो धनाधिपः ॥
महापद्मादिनिधयो वर्तन्ते तस्य वै वशे ॥ ४९ ॥
तस्यानुगास्त्रयो देवा ब्रह्मविष्णुमहेश्वराः ॥
तृतीयायां तिथौ मर्त्यो यो न कुर्यान्महालयम् ॥ 3.1.36.५० ॥
धनदो भगवांस्तस्य सम्पदं हरति क्षणात् ॥
दारिद्यं च ददात्यस्मै बहुदुःखसमाकुलम् ॥ ॥ ५१ ॥
तृतीयायां तिथौ मर्त्यो यः करोति महालयम् ॥
तृप्यन्ति पितरस्तस्य त्रिंशत्कल्पसहस्रकम् ॥ ५२ ॥
चतुर्थ्यां तु नरो भक्त्या श्राद्धं कुर्यान्महालयम् ॥
तस्य प्रीणाति भगवान्हेरम्बः पार्वतीसुतः ॥ ५३ ॥
तस्य विघ्नाश्च नश्यन्ति गजवक्त्रप्रसादतः ॥
चतुर्थ्यां तु तिथौ मर्त्यो यो न कुर्यान्महालयम् ॥ ५४ ॥
विघ्नेशो भगवांस्तस्य सदा विघ्नं करोति हि ॥
चण्डकोलाहलाभिख्ये नरके च पतत्यथ ॥ ५५ ॥
चतुर्थ्यां वै तिथौ मर्त्यो यः करोति महालयम् ॥
पितरः कल्पसाहस्रं चत्वारिंशत्प्रहर्षिताः ॥ ५६ ॥
बहून्पुत्रान्प्रदास्यन्ति श्राद्धकर्तुर्निरन्तरम् ॥
पञ्चम्यां तु तिथौ भक्त्या यो न कुर्यान्महालयम् ॥ ५७ ॥
तस्य लक्ष्मीर्भगवती परित्यजति मन्दिरम् ॥
अलक्ष्मीः कलहाधारा तस्य प्रादुर्भवेद्गृहे ॥ ५८ ॥
पचम्यां तु तिथौ मर्त्यो यः करोति महालयम् ॥
तस्य तृप्यन्ति पितरः पञ्चकल्पसहस्रके ॥ ५९ ॥
सन्ततिं चाप्यविच्छिन्नामस्मै दास्यन्ति तर्पिताः ॥
पार्वती च प्रसन्ना स्यान्महदैश्वर्यदायिनी ॥ 3.1.36.६० ॥
षष्ठ्यां तिथौ नरो भक्त्या श्राद्धं कुर्यान्महालयम् ॥
तस्य प्रीणाति भगवान्षण्मुखः पार्वती सुतः ॥ ६१ ॥
तस्य पुत्राश्च पौत्राश्च षण्मुखस्य प्रसादतः ॥
ग्रहैर्वालग्रहैश्चैव न बाध्यन्ते कदाचन ॥ ६२ ॥
षष्ठ्यां तिथौ नरो भक्त्या यो न कुर्यान्महालयम् ॥
तस्य स्कन्दो महासेनो विमुखः स्यान्न संशयः ॥ ६३ ॥
गर्भान्निर्गतमात्रैव प्रजा तस्य विनश्यति ॥
पूतनादिग्रहकुलैर्बाध्यते च निरन्तरम् ॥ ६४ ॥
वह्निज्वालाप्रवेशाख्ये नरके च पतत्यधः ॥
षष्ठ्यां तिथौ यः श्रद्धावान्कुर्याच्छ्राद्धं महालयम् ॥ ६५ ॥
षष्टिकल्पसहस्रं तु पितरो यामति तृप्तताम् ॥
पुत्रानपि प्रदास्यन्ति सम्पदं विपुलां तथा ॥ ६६ ॥
सप्तम्यां तु तिथौ मर्त्यः श्राद्धं कुर्यान्महालयम् ॥
हिरण्यपाणिर्भगवानादित्यस्तस्य तुष्यति ॥ ६७ ॥
अरोगो दृढगात्रः स्याद्भास्करस्य प्रसादतः ॥
हिरण्यपाणिर्भगवान्हिरण्यं पाणिना स्वयम् ॥ ६८ ॥
महालयश्राद्धकर्त्रे ददाति प्रीतमानसः ॥
सप्तम्यां तु तिथौ भक्त्या यो न कुर्यान्महालयम् ॥ ६९ ॥
व्याधिभिः क्षयरोगाद्यै बाध्यते स दिवानिशम् ॥
तीक्ष्णधारास्त्रशय्याख्ये नरके च पतत्यधः ॥ 3.1.36.७० ॥
सप्तम्यां यो नरो भक्त्या श्राद्धं कुर्यान्महालयम् ॥
सप्ततिं कल्पसाहस्रं प्रीणन्ति पितरोऽस्य वै ॥ ७१ ॥
सन्ततिं चाप्यविच्छिन्नां दद्युः पितृगणाः सदा ॥
अष्टम्यां तु तिथौ मर्त्यः श्राद्धं कुर्यान्महाल यम् ॥ ७२ ॥
मृत्युञ्जयः कृत्तिवासास्तस्य प्रीणाति शङ्करः ॥
करस्थं तस्य कैवल्यं शङ्करस्य प्रसादतः ॥ ७३ ॥
महालयेन श्राद्धेन तुष्टे साक्षात्त्रि यम्बके ॥
चतुर्दशसु लोकेषु दुर्लभं तस्य किं भवेत् ॥ ७४ ॥
महालयं न कुर्याद्वै योऽष्टम्यां मूढचेतनः ॥
संसारसागरे घोरे सदा मज्जति दुःखितः ॥ ७५ ॥
कदाचिदपि तस्येष्टं नैव सिद्ध्यति भूतले ॥
वैतरिण्याख्यनरके पतत्याचन्द्रतारकम् ॥ ७६ ॥
योऽष्टम्यां श्रद्धया श्राद्धं नरः कुर्यान्महालयम् ॥
अशीतिकल्पसाहस्रं तृप्यन्ति पितरोऽस्य वै ॥ ७७ ॥
आशीर्भिर्वर्द्धयन्त्येनं विघ्नश्चास्य व्यपोहति ॥
सन्ततिं चाप्यविच्छिन्नां दद्युः पितृगणाः सदा ॥ ७८ ॥
नवम्यां तु तिथौ मर्त्यः श्राद्धं कुर्यान्महालयम् ॥
दुर्गादेवी भगवती तस्य प्रीणाति शाम्भवी ॥ ७९ ॥
क्षयापस्मारकुष्ठा दीन्क्षुद्रप्रेतपिशाचकान् ॥
नाशयेत्तस्य सन्तुष्टा दुर्गा महिषमर्दिनी ॥3.1.36.८० ॥
नवम्यां तु तिथौ मर्त्यो यो न कुर्यान्महालयम् ॥
अपस्मारेण पीड्येत तथैव ब्रह्मरक्षसा ॥ ८१ ॥
अभिचारार्थकृत्याभिर्वाध्येत च निरन्तरम् ॥
नवम्यां यस्तिथौ मर्त्यः श्राद्धं कुर्यान्महालयम्॥ ८२ ॥
नवतिं कल्पसाहस्रं तृप्यन्ति पितरोऽस्य वै ॥
सन्ततिं चाप्यविच्छिन्नां दद्युः पितृगणाः सदा ॥ ८३ ॥
दशम्यां तु तिथौ मर्त्यः श्राद्धं कुर्यान्महालयम् ॥
तस्यामृतकलश्चन्द्रः षोडशात्मा प्रसीदति ॥ ८४ ॥
औषधीनामधीशेऽस्मिञ्छ्राद्धेनानेन तोषिते ॥
व्रीह्यादीनि तु धान्यानि दद्युरोषधयः सदा॥ ॥ ८५ ॥
यो न कुर्याद्दशम्यां तु महालयमनुत्तमम् ॥
ओषध्यो निष्फलास्तस्य कृषिश्चाप्यस्य निष्फला ॥ ८६ ॥
दशम्यां यस्तिथौ मर्त्यः श्राद्धङ्कुर्यान्महालयम् ॥
शतकल्पसहस्राणि तृप्यन्ति पितरोऽस्य वै ॥ ८७ ॥
सन्ततिं चाप्यविच्छिन्नां दद्युः पितृगणाः सदा ॥
एकादश्यां नरो भक्त्या श्राद्धं कुर्यान्महालयम् ॥ ८८ ॥
संहर्ता सर्वलोकस्य तस्य रुद्रः प्रसीदति ॥
रुद्रस्य सर्वसंहर्तुः प्रसादेन जगत्पतेः ॥ ८९ ॥
शत्रून्पराजय त्येष श्राद्धकर्ता निरन्तरम् ॥
ब्रह्महत्यायुतं चापि तस्य नश्यति तत्क्षणात् ॥ 3.1.36.९० ॥
अग्निष्टोमादियज्ञानां फलमाप्नोति पुष्कलम् ॥
एकादश्यां नरो भक्त्या यो न कुर्यान्महालयम् ॥ ९१ ॥
तस्य वै विमुखो रुद्रो न प्रसीदति कर्हिचित् ॥
सर्वतो वर्धमानाश्च बाधन्ते शत्रवो ह्यमुम् ॥ ९२ ॥
अग्निष्टोमादिका यज्ञाः कृताश्च बहुदक्षिणाः ॥
निष्फला एव तस्य स्युर्भस्मनि न्यस्तहव्यवत् ॥ ९३ ॥
ब्रह्मवातकतुल्यः स्याच्छ्राद्धाकरणदोषतः ॥
एकादश्यां तिथौ यस्तु श्राद्धं कुर्यान्महालयम् ॥ ९४ ॥
द्विशतं कल्पसाहस्रं तृप्यन्ति पितरोऽस्य वै ॥
सन्ततिं चाप्यविच्छिन्नां दद्युः पितृ गणाः सदा ॥ ९५ ॥
द्वादश्यां तु तिथौ मर्त्यः कुर्याच्छ्राद्धं महालयम् ।
तस्य लक्ष्मीपतिः साक्षात्प्रसीदति जनार्दनः ॥ ९६ ॥
प्रसन्ने सति देवेशे देवदेवे जनार्दने ॥
चराचरं जगत्सर्वं प्रीतमेव न संशयः ॥ ९७ ॥
भूमिर्हरिप्रिया चास्य सस्यं संवर्द्धयत्यपि ॥
लक्ष्मीश्च वर्द्धते तस्य मन्दिरे हरिवल्लभा ॥ ९८ ॥
गदा कौमोदकी नाम नारायणकरस्थिता ॥
अपस्मारादिभूतानि नाशयत्येव सर्वदा ॥ ९९ ॥
तीक्ष्णधारं तथा चक्रं शत्रूनस्य दहत्यपि ॥
यातुधानपिशाचादीञ्छङ्खश्चास्य व्यपोहति ॥3.1.36.१००॥
एवं सर्वात्मना पीडां वारयत्यस्य केशवः ॥
महालयं न कुर्याद्यो द्वादश्यां मनुजा धम ॥ १ ॥
तस्य क्षेत्राणि सम्पच्च विनश्यन्ति न संशयः ॥
अपस्मारादिभूतानि शत्रवश्च महाबलाः ॥२॥
यातुधानाश्च बाधन्ते तं वै विष्णुपराङ्मुखम्॥
पात्यते नरके चापि अस्थिभेदननामके॥३॥
द्वादश्यां भक्तियुक्तो यः श्राद्धं कुर्यान्महालयम् ॥
षट्शतं कल्पसाहस्रं प्रीणन्ति पितरोऽस्य वै ॥४॥
सन्ततिं चाप्यविच्छिन्नां पितरोऽस्मै ददत्यपि॥
त्रयोदश्यां नरो भक्त्या श्राद्धं कुर्यान्महालयम्॥५॥
प्रसीदत्यस्य भगवान्कन्दर्पो रतिनायकः ॥
स्रग्चन्दनादयो भोगा ललनाश्च मनोरमाः ॥६॥
कामदेवप्रसादेन तस्य सिद्ध्यन्ति सर्वदा॥
आजन्ममरणान्तं च सुखमेव स विन्दते ॥७॥
यो न कुर्यात्त्रयोदश्यां न च श्राद्धं महालयम् ॥
कामदेवोऽस्य विमुखः स्त्रियो भोगांश्च नाशयेत् ॥ ८ ॥
अङ्गारशय्याभ्रमणे नरके पातयत्यमुम् ॥
पितॄनुद्दिश्य यः कुर्यात्त्र योदश्यां महालयम् ॥ ९ ॥
सहस्रकल्पसाहस्रं प्रीणन्ति पितरोऽस्य वै ॥
सन्ततिं चाप्यविच्छिन्नां दद्युः पितॄगणास्तदा ॥ 3.1.36.११० ॥
चतुर्दश्यां नरो भक्त्या श्राद्धं कुर्यान्महालयम् ॥
तस्याभीष्टप्रदानाय जागर्ति भगवाच्छिवः ॥ ११ ॥
उपदिश्य शिवज्ञानं सायुज्यं च ददात्यपि ॥
सुरापानायुतं चापि स्वर्णस्तेयायुतं तथा ॥ १२ ॥
नश्यन्ति तत्क्षणादेव चतुर्दश्यां महालयात् ॥
चण्डालवृषलस्त्रीणां सङ्गदोषोऽपि नश्यति ॥ १३ ॥
अश्वमेधसहस्रस्य पौण्डरीकायुतस्य च ॥
पुष्कला फलसिद्धिः स्याच्चतुर्दश्यां महालयात् ॥ १४ ॥
यो न कुर्याच्चतुर्दश्यां श्राद्धमेतन्महालयम् ॥
स कल्पकोटिसाहस्रं कल्पकोटिशतं तथा ॥ १५ ॥
संसारान्धमहाकूपे पतितः स्यादनिष्कृतिः ॥
अचोरयित्वा कनकमपीत्वापि सुरां तथा ॥ १६ ॥
सुरापानादिभिर्दोषैर्लिप्यते स विमूढधीः ॥
कृता अपि विधानेन यज्ञाः स्युर्निष्फलास्तथा ॥ १७ ॥
चतुर्दश्यां तिथौ यस्तु कुर्याच्छ्राद्धं महालयम् ॥
लक्षकोटिसहस्राणि लक्षकोटिशतानिच ॥१८॥
कल्पानि पितरस्तस्य तृप्यन्त्येव न संशयः ॥
नरकस्थाश्च पितरः स्वर्गं यान्ति प्रहर्षिताः ॥ १९ ॥
सन्ततिं चाप्यविच्छिन्नां दद्युः पितृगणास्तदा ॥
अमायां तु नरो भक्त्या श्राद्धं कुर्यान्महालयम् ॥ 3.1.36.१२० ॥
पितॄणां तस्य तृप्तिः स्याद नन्ता नात्र संशयः ॥
सुधामास्वाद्य या तृप्तिर्देवानान्दिवि वै भवेत् ॥ २१ ॥
अनन्ता तादृशी तृप्तिरमावास्यां महालयात् ॥
अमावास्या महापुण्या पितृदेवनमस्कृता ॥ २२ ॥
शान्ता ह्येषा तु परमा शिवस्य च महाप्रिया ॥
तस्यां महालये श्राद्धे भोजयेद्वेदवित्तमान् ॥ २३ ॥
तेन तृप्तिः पितॄणां स्यादनन्ता तुष्यते शिवः ॥
ब्रह्महत्यादयः पञ्च पातका नाशमाप्नुयुः ॥ २४ ॥
कृताश्च स्युर्विधानेन सर्वे यज्ञाः सदक्षिणाः ॥
अनुष्ठिताः स्युर्विधिवत्सर्वे धर्माः सनातनाः ॥ २५ ॥
अमावास्यादिने येन कृतं श्राद्धं महालयम् ॥
प्रत्यग्ब्रह्मैकतां ज्ञात्वा सायुज्यं यात्यसंशयम्॥ ॥ २६ ॥
यो न कुर्यादमावास्यां महालयमचेतनः ॥
ब्रह्मलोकगताश्चास्य पितरो यान्ति नारकम् ॥ २७ ॥
सन्ततिश्चास्य मूढस्य विच्छि द्येतैव तत्क्षणात् ॥
स एव हि महानर्थो यदमायां तिथौ नरैः ॥ २८ ॥
महालयार्थो विप्रेन्द्रा विधिवन्नैव भोजिताः ॥
मासि भाद्रपदे प्राप्ते नृत्यन्ति पितृदेवताः ॥ २९ ॥
अस्मानुद्दिश्य मत्पुत्रा भोजयेयुर्द्विजोत्तमान् ॥
तेन नो नरकक्लेशो न भविष्यति दारुणः ॥ 3.1.36.१३० ॥
वासश्च स्वर्गलोके स्याद्यावदाचन्द्रतारकम् ॥
मासि भाद्रपदे प्राप्ते पितॄणां तृदिदायिनी ॥ ३१ ॥
एकैकं भोजयेद्विप्रं प्रत्यहं भक्तिपूर्वकम् ॥
पितृमातृकुलोद्भूताः पितरस्तृप्तिमाप्नुयुः ॥ ३२ ॥
कृष्णपक्षे विशेषेण ब्राह्मणान्भोजयेत्सुधीः ॥
घृतसूपादिसस्यैश्च तैलाभ्यङ्गपुरःसरम् ॥ ३३ ॥
सुधां पास्यन्ति पितरस्तस्याकल्पं प्रहर्षिताः ॥
सप्तमीं कृष्णपक्षस्य प्रारभ्य प्रत्यहं नराः ॥ ३४ ॥
विप्रान्यावदमावास्या त्रींस्त्रीनभ्यर्च्य भोजयेत् ॥
आरभ्य द्वादशीं विप्रांस्त्रीनवश्यं तु भोजयेत् ॥ ३५ ॥
अन्यथैश्वर्यहानिः स्यान्महादारिद्र्यभाग्भवेत् ॥
वित्तलोभं परित्यज्य विप्रान्सूपघृतादि भिः ॥ ३६ ॥
पयसा पायसान्नेन दध्नापूपादिभिस्तथा ॥
पेयैर्लेह्यैश्च चोष्यैश्च भक्ष्यैश्च विविधैरपि ॥ ३७ ॥
भोजयेद्वेदविन्मुख्यांस्तृप्तिस्तेषां यथा भवेत् ॥
तेन ब्रह्मा हरिः शम्भुस्तृप्ताः स्युर्नात्र संशयः॥३८॥
अग्निष्वात्तादिपितरस्तथैवेन्द्रादिदेवताः ॥
बहुनात्र किमुक्तेन तुष्टं तेन जगत्त्रयम् ॥३९॥
पार्वणेन विधानेन कुर्याच्छ्राद्धे महालयम्॥
नरो महालयश्राद्धे पितृवंश्यान्पितॄनिव ॥3.1.36.१४०॥
मातृवंश्यानपि पितॄन्भोजयेच्छ्रेयसे मुदा ॥
दक्षिणां च यथाशक्ति दद्याद्वित्तानुसारतः ॥ ४१ ॥
तस्मिन्महालये श्राद्धे वित्तशाठ्यं न कारयेत् ॥
दक्षिणा खलु यज्ञानां कथितेयं पुरोगवा ॥ ४२॥
अनः पुरोगवैर्हीनं करिष्यति यथाध्वनि ॥
अदक्षिणं तथा सोयं पितृयज्ञोऽपि रिष्यति॥४३॥
तस्माद्यज्ञेषु दातव्या दक्षिणाल्पा हि जानता॥
विधवाभिरपि स्त्रीभिरपुत्राभिर्महालयः ॥ ४४ ॥
भर्त्तॄनुद्दिश्य कर्तव्यो भूरिभोजनकर्मणा ॥
अन्यथा धर्महानिः स्यान्नरकं च महद्भवेत् ॥ ४५ ॥
मासि भाद्रपदे प्राप्ते यो न कुर्यान्महालयम् ॥
तत्कुलं नाशमाप्नोति ब्रह्महत्यां च विन्दति ॥ ४६ ॥
महालयं प्रकुर्वन्ति श्रद्धावन्तः पितॄन्प्रति ॥
न तेषां सन्ततिच्छेदो भवेत्सम्पदभङ्गुरा ॥ ४७ ॥
आलयं ह्यास्पदं प्रोक्तं महः कल्याणमुच्यते ॥
कल्याणानामास्पदत्वान्महालयमुदीर्यते ॥ ४८ ॥
तस्मान्महालयं मर्त्यः कुर्यात्कल्याणसिद्धये ॥
अमङ्गलं भवेत्तस्य न कुर्याच्चेन्महालयम् ॥ ४९ ॥
नकुर्याद्यद्यपि श्राद्धं मातापित्रोर्मृतेऽहनि ॥
कुर्यान्महालयश्राद्धमस्मरन्नेव बुद्धिमान् ॥3.1.36.१५०॥
कर्तुं महालयश्राद्धं यदि शक्तिर्न विद्यते ॥
याचित्वापि नरः कुर्यात्पितृणां तन्महालयम् ॥५१॥
ब्राह्मणेभ्यो विशिष्टे भ्यो याचेत धनधान्यकम् ॥
पतितेभ्यो न गृह्णीयाद्धनधान्यं कदाचन ॥५२॥
ब्राह्मणेभ्यो न लभ्येत यदि धान्यधनादिकम् ॥
याचेत क्षत्रियश्रेष्ठा न्महालयचिकीर्षया ॥ ५३ ॥
दातारश्चेन्न भूपाला वैश्येभ्योऽपि च याचयेत् ॥
वैश्या अपि हि दातारो यदि लोके न सन्ति वै ॥ ५४ ॥
दद्याद्भाद्रपदे मासे गोग्रासं पितृतृप्तये ॥
अथ वा रोदनं कुर्याद्बहिर्निर्गत्य कानने ॥ ५५ ॥
पाणिभ्यामुदरं स्वीयमाहत्याश्रूणि वर्तयन् ॥
तेष्वरण्यप्रदेशेषु उच्चैरेवं वदेन्नरः ॥ ५६ ॥
शृण्वन्तु पितरः सर्वे मत्कुलीना वचो मम ॥
अहं दरिद्रः कृपणो निर्ल्लज्जः क्रूरकर्मकृत् ॥ ५७ ॥
प्राप्तो भाद्रपदो मासः पितृणां प्रीतिवर्द्धनः ॥
कर्त्तुं महालयश्राद्धं न च मे शक्तिरस्ति वै ॥ ५८ ॥
भ्रमित्वापि महीं कृत्स्नां न मे किञ्चन लभ्यते ॥
अतो महालयश्राद्धं न युष्माकं करोम्यहम् ॥ ५९ ॥
क्षमध्वं मम तद्यूयं भवन्तो हि दयापराः ॥
दरिद्रो रोदनं कुर्यादेवं काननभूमिषु ॥ 3.1.36.१६० ॥
तस्य रोदनमाकर्ण्य पितरस्तत्कुलोद्भवाः ॥
हृष्टास्तृप्तिं प्रयान्त्येव सुधां पीत्वैव निर्जराः ॥ ६१ ॥
महालयार्थे विप्रौघे भुक्ते तृप्तिर्यथा भवेत् ॥
गोग्रासारण्यरुदितैः पितृ तृप्तिस्तथा भवेत्॥ ६२ ॥
मासि भाद्रपदे विघ्नो यदि स्यात्सूतकादिना ॥
यातेषु सूतकाहःसु कुर्यादावृश्चिकावधि ॥ ६३ ॥
बुधो महालय स्यार्थे ब्राह्मणान्वृणुयान्नव ॥
पित्रर्थमेकं वृणुयात्पितामहकृते तथा ॥ ६४ ॥
प्रपितामहमुद्दिश्य तथैकं वृणुयाद्द्विजः ॥
तथा मातामहार्थं तु एकं वै वृणुयाद्द्विजम् ॥ ६५ ॥
मातुःपितामहार्थं च वृणुयाद्द्विजमेककम् ॥
वृणुयादेकमुद्दिश्य मातुश्च प्रपितामहम् ॥ ६६ ॥
तथैव विश्वेदेवार्थे वृणुयाद्द्वौद्वि जोत्तमौ ॥
विष्ण्वर्थं ब्राह्मणं त्वेकं वृणुयाद्वेदवित्तमम् ॥६७॥
एवं महालयश्राद्धे ब्राह्मणान्वृणुयान्नव ॥
अथवा पितृवर्गार्थं वरयेद्विप्रमेककम् ॥ ६८ ॥
मातामहादीन्वोद्दिश्य वरयेद्विप्रमेककम् ॥
विश्वेदेवार्थमेकं च विष्ण्वर्थं च तथापरम् ॥ ६९ ॥
एवं वै वरयेद्विप्राश्चतुरस्तु महालये ॥
ब्राह्मणान्वेदसम्पन्नान्सुशीलान्वरयेत्सुधीः ॥ 3.1.36.१७० ॥
दुःशीलान्वरयेद्यस्तु स वै श्राद्धस्य घातकः ॥
मासि भाद्रपदे प्राप्ते कृष्णपक्षे विशेषतः ॥ ७१ ॥
कुर्या न्महालयश्राद्धं यो नरः श्रद्धया सह ॥
स स्नातः सर्वतीर्थेषु दुराचार महामते ॥ ७२ ॥
अग्निष्टोमादयो यज्ञाः शतमप्यमुना कृताः ॥
तुलापुरुषमुख्यानि दानान्यपि कृतानि वै ॥ ७३ ॥
चान्द्रायणादिकृच्छ्राणि कृतान्येव न संशयः ॥
चतुर्णां साङ्गवेदानां पारायणफलं लभेत् ॥ ॥ ७४ ॥
गायत्र्यादिमहामन्त्रजपपुण्यं लभेत्तथा ॥
इतिहासपुराणानां पारायणफलं लभेत् ॥ ७५ ॥
महालयसमं पुण्यं वृत्तं नास्ति महीतले ॥
ब्रह्मविष्णुमहेशानलोकप्राप्तिर्महालयात् ॥ ७६ ॥
महालयादिकं श्राद्धं नित्यं काम्यमपीष्यते ॥
तस्मादकरणे तस्य प्रत्यवायो महान्भवेत् ॥ ७७ ॥
करणादिष्टसिद्धिश्च भविष्यति न संशयः ॥
महालयस्य करणाद्भूतवेतालकादयः ॥ ७८ ॥
अपस्मारग्रहाश्चापि शाकिनीडाकिनीगणाः ॥
यातुधानाः पिशाचाश्च वेतालाश्च भयानकाः ॥ ७९ ॥
नश्यन्ति तत्क्षणादेव भूतान्यन्यानि वै तथा ॥
महालयस्यकरणाद्विपुलां श्रियमश्नुते ॥ 3.1.36.१८० ॥
पुरा दशरथो राजा वसिष्ठस्योपदेशतः ॥
मासि भाद्रपदे प्राप्ते कृत्वा श्राद्धं महालयम् ॥ ८१ ॥
रामादींश्च तुरः पुत्रान्प्राप्तवांल्लोकसम्मतान् ॥
विश्वातिशायिनीं लक्ष्मीं प्रपेदे कीर्तिमुत्तमाम् ॥ ८२ ॥
महालयस्य करणाद्ययाती राजसत्तमः ॥
यदुमुख्यान्महापुत्रान्प्रपेदे वंशवर्द्धनान् ॥ ८३ ॥
अनन्यदुर्लभं स्वर्गं प्रपेदे श्राद्धपुण्यतः ॥
दुष्यन्तो भरतं लेभे महालयविधानतः ॥ ८४ ॥
महालय विधानेन दमयन्तीपतिर्नलः ॥
कृच्छ्रं महत्तरं तीर्त्वा पुनर्लेभे महीमिमाम् ॥ ८५ ॥
निजग्राह कलिं घोरं पुष्करं चाप्यरातिनम् ॥
इन्द्रसेनाभिधानं च पुत्रं लेभेऽतिधार्मिकम् ॥ ८६ ॥
हरिश्चन्द्रो महाराजो महालयविधानतः ॥
विश्वामित्रकृताद्दुःखान्मुक्तः सत्यवतां वरः ॥ ८७ ॥
लेभे चन्द्रवतीं भार्यां लोहिताश्वं सुतं पुनः ॥
महालयविधानेन कृतवीर्यसुतो बली ॥ ८८ ॥
अष्टादशानां द्वीपानामाधिपत्यमवाप्तवान् ॥
रामोऽपि दण्डकारण्ये महालयविधानतः ॥ ८९ ॥
हत्वा तु रावणं सङ्ख्ये सीतां पुनरवाप्तवान् ॥
महालयस्य करणाद्धर्मपुत्रो युधिष्ठिरः ॥ 3.1.36.१९० ॥
दुःखसागरमुत्तीर्य धार्तराष्ट्राञ्जघान च ॥
महालयस्यकरणाद्वसिष्ठो मुनिसत्तमः ॥ ९१ ॥
अत्रिर्भृगुश्च कुत्सश्च गौतमश्चाङ्गिरास्तथा ॥
कश्यपश्च भरद्वाजो विश्वा मित्रश्च कुम्भजः ॥ ९२ ॥
पराशरो मृकण्डश्च ये चान्ये मुनिसत्तमाः ॥
विधाय विधिवच्छ्राद्धं महालयमनुत्तमम् ॥ ९३ ॥
अणिमाद्यष्टसिद्धीनां व्रतानां तपसां तथा ॥
निवासभूता सञ्जातास्तथा विश्वातिशायिनः ॥ ९४ ॥
जीवन्मुक्ताश्च ते सर्वे ह्यभवन्मुनिसत्तमाः ॥
अतो महालयश्राद्धं कर्तव्यं भूतिमिच्छता ॥ ९५ ॥
अतोऽद्यापि दुराचार न कुर्याद्यो महालयम् ॥
भूतवेतालकादिभ्यो भूयात्तस्य महद्भयम् ॥ ९६ ॥
महालयस्या करणाद्वेतालत्वमवाप्नुयात् ॥
त्वयाविष्टमिदं भूतं विप्रः सन्पूर्वजन्मनि ॥ ९७ ॥
नाम्ना वेदनिधिः पुण्यो भरद्वाजस्य चात्मनः ॥
कुशस्थल्यभिधाने च वसन्ग्रामे महामनाः ॥ ९८ ॥
न चकार विधानेन श्राद्धमेतन्महालयम् ॥
ततोयं पितृणां शापाद्वेतालत्वमवाप्तवान् ॥ ९९ ॥
तस्माद्भाद्र पदे मासे दुराचार पितॄन्प्रति ॥
ब्राह्मणान्भोजयान्नेन षड्रसेन सभक्तिकम् ॥ 3.1.36.२०० ॥
दारिद्र्यं तेन ते न स्यात्सुखीचैव भवान्भवेत् ॥
महापातकि संसर्गं मा कुरु त्वमितः परम् ॥ १ ॥
त्वयानुभूतं यद्दुःखं वेतालग्रहणोद्भवम् ॥
गच्छ त्वमनुजानामि स्वदेशं प्रति मा चिरम् ॥ २ ॥
इतीरितः स मुनिना दत्तात्रेयेण योगिना ॥
तं प्रणम्य ययौ देशं कृतार्थेनान्तरात्मना ॥ ३ ॥
गत्वा च स्वगृहं विप्रो दुराचारो द्विजोत्तमाः ॥
विमुक्तवेताल भयो गतपातककञ्चुकः ॥ ४ ॥
दत्तात्रेयेरितेनासौ मार्गेण प्रीतमानसः ॥
त्यक्तपातकिसंसर्गः स्वाश्रमाचारतत्परः ॥ ५ ॥
रामचन्द्रधनुष्कोटितीर्थ मज्जनगौरवात् ॥
देहान्ते परमां मुक्तिं दुराचारो ययौ तदा ॥ ६ ॥
॥ श्रीसूत उवाच ॥ ॥
एवं वः कथितं पुण्यं दुराचरविमोक्षणम् ॥
सेयं पुण्या धनुष्कोटिर्महापातकनाशिनी ॥ ७ ॥
यत्र हि स्नानमात्रेण दुराचारो विमोचितः ॥
अथवा धनुषः कोटेरियत्ता किं हि वै भवेत् ॥ ८ ॥
या निष्कृतिविहीनानि पापान्यपि विनाशयेत् ॥
प्रायश्चित्तविहीनानि यानि पापानि सन्ति वै ॥ ९ ॥
तान्यप्यत्र विनश्यन्ति धनुष्कोटौ निमज्जनात् ॥
शूद्रेण पूजितं लिङ्गं विष्णुं वा यो नमेद्द्विजः ॥ 3.1.36.२१० ॥
प्रायश्चित्तं न तस्योक्तं स्मृतिभिः परमर्षिभिः ॥
नश्येत्तस्यापि तत्पापं धनुष्कोटिनिमज्ज नात् ॥ ११ ॥
विप्रनिन्दाकृतां नृणां प्रायश्चित्तं न विद्यते ॥
विश्वासघातकानां च कृतघ्नानां न निष्कृतिः ॥ १२ ॥
भ्रातृभार्यारतानां च प्रायश्चित्तं न विद्यते ॥
शूद्रान्ने नियतानां च श्रुतिनिन्दारतात्मनाम् ॥ १३ ॥
कन्याविक्रयिणां विप्रा हयविक्रयिणां तथा ॥
देवविक्रयिणां वेदविक्रये निर तात्मनाम्॥१४॥
धर्मविकयिणां पुंसां व्रतविक्रयिणां तथा ॥
तीर्थविक्रयिणां पुंसां प्रायश्चित्तं न विद्यते ॥१५॥
तेषां पापानि नश्यन्ति धनुष्कोटौ निम ज्जनात् ॥
मातृद्रोहपितृद्रोहयतिद्रोहरतात्मनाम् ॥१६॥
गुरुनिन्दापराणां च शिवनिन्दारतात्मनाम् ॥
विष्णुनिन्दापराणां च यतिनिन्दारतात्मनाम् ॥ ॥ १७ ॥
सत्कथादूषकाणां च प्रायश्चित्तं न विद्यते ॥
तेषां चात्र धनुष्कोटौ स्नानाच्छुद्धिर्भविष्यति ॥ १८ ॥
एवं वः कथितं विप्रा धनुष्कोटेस्तु वैभवम् ॥
यच्छ्रुत्वा सर्वपापेभ्यो मुच्यते मानवो भुवि ॥ २१९ ॥
इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतु माहात्म्ये धनुष्कोटिप्रशंसायां दुराचारसंसर्गदोषशान्तिवर्णनन्नाम षट्त्रिंशोऽध्यायः ॥ ३६ ॥">
  <meta itemprop="wordCount" content="2737">
  <meta name="twitter:card" content="summary">
  <meta name="twitter:title" content="०३६ दुराचारसंसर्गदोषशान्तिवर्णनम्">
  <meta name="twitter:description" content="॥ श्रीसूत उवाच ॥ ॥
धनुष्कोटेस्तु माहात्म्यं भूयोऽपि प्रब्रवीम्यहम् ॥
दुराचाराभिधो यत्र स्नात्वा मुक्तो भवद्द्विजाः॥ ॥ १ ॥
॥ मुनय ऊचुः ॥ ॥
दुराचाराभिधः कोऽसौ सूत तत्त्वार्थकोविद ॥
किञ्च पापं कृतं तेन दुराचारेण वै मुने ॥ २ ॥
कथं वा पातका न्मुक्तो धनुष्कोटौ निमज्जनात् ॥
एतच्छुश्रूषमाणानां विस्तराद्वद नो मुने ॥ ३ ॥
॥ श्रीसूत उवाच ॥ ॥
मुनयः श्रूयतां तस्य दुराचारस्य पातकम् ॥
स्नानेन धनुषः कोटौ यथा मुक्तश्च पातकात् ॥ ४ ॥
दुराचाराभिधो विप्रो गौतमीतीरमाश्रितः ॥
कश्चिदस्ति द्विजाः पापी क्रूरकर्मरतः सदा ॥ ५ ॥
ब्रह्मघ्नैश्च सुरापैश्च स्तेयिभिर्गुरुतल्पगैः ॥
तदा संसर्गदुष्टोऽसौ तैः साकं न्यवसद्विजाः ॥६॥
महापातकिसंसर्गं दोषेणास्य द्विजस्य वै ॥
ब्राह्मण्यं सकलं नष्टं निःशेषेण द्विजोत्तमाः ॥ ७ ॥
महापातकिभिः सार्द्धं दिनमेकं तु यो द्विजः ॥
निवसेत्सादरं तस्य तत्क्षणाद्वै द्विजन्मनः ॥ । ८ ॥
ब्राह्मणस्य तुरीयांशो नश्यत्येव न संशयः ॥
द्विदिनं सेवनात्स्पर्शाद्दर्शनाच्छयनात्तथा ॥ ९ ॥
भोजनात्सह पङ्क्तौ च महापातकिभिर्द्विजाः ॥
द्वितीयभागो नश्येत ब्राह्मणस्य न संशयः ॥ 3.1.36.१० ॥
त्रिदिनाच्च तृतीयांशो नश्यत्येव न संशयः ॥
चतुर्दिनाच्चतुर्थांशो विलयं याति हि ध्रुवम् ॥ ११ ॥
अतः परं तु तैः साकं शयनासनभोजनैः ॥
तत्तुल्यपातकी भूयान्महापातकसम्भवात् ॥ १२ ॥
तेन ब्राह्मण्यहीनोऽयं दुराचाराभिधो द्विजाः ॥
ग्रस्तोऽभवद्भीषणेन वेतालेन बलीयसा ॥१३॥
असौ परवशस्तेन वेतालेनातिपीडितः ॥
देशाद्देशं भ्रमन्विप्रा वनाच्चैव वनान्तरम् ॥१४॥
पूर्वपुण्यविपाकेन दैवयोगेन स द्विजः ॥
रामचन्द्रधनुष्कोटिं महापातकनाशनीम् ॥ १५ ॥
अनुद्रुतः पिशाचेन तेनाविष्टो ययौ द्विजाः ॥
न्यमज्जयत्स वेतालो धनुष्कोटिजले त्वमुम् ॥ १६ ॥
धनुष्कोटिजले सोऽयं वेतालेन प्रवेशितः ॥
उदतिष्ठत्क्षणादेव वेतालेन विमोचितः ॥ १७ ॥
उत्थितोऽसौ द्विजो विप्रा धनुष्कोटिजलात्तदा ॥
स्वस्थो व्यचिन्तयत्कोऽयं देशो जलधितीरतः ॥ १८ ॥
कथं मयागतमिह गौतमीतीरवासिना ॥
इति चिन्ताकुलः सोऽयं धनुष्कोटिनिवासिनम् ॥ १९ ॥
दत्तात्रेयं महात्मानं योगिप्रवरमुत्तमम् ॥
समागम्य प्रणम्यासौ दुराचारोऽभ्यभाषत ॥ 3.1.36.२० ॥
न जाने भगवन्देशः कतमोऽयं वदाधुना ॥
गौतमीतीरनिलयो दुराचाराभिधो ह्यहम् ॥ २१ ॥
कृपया ब्रूहि मे ब्रह्मन्मयात्र कथमागतम्॥
इति पृष्टो मुनिस्तेन दुराचारेण सुव्रतः ॥ २२ ॥
ध्यात्वा मुहूर्तमवदद्दुराचारं घृणानिधिः ॥
महापातकिसंसर्गे दुराचार कृते पुरा ॥ २३ ॥
ब्राह्मण्यं नष्टमभवद्वेतालस्त्वां ततोऽग्रहीत् ॥
तेनाविष्टस्त्वमायातो विवशोऽत्र विमूढधीः ॥ २४ ॥
न्यमज्जयत्त्वां वेतालो धनुष्कोटिजलेऽत्र तु ॥
तत्र मज्जनमात्रेण विमुक्तः पातकाद्भवान् ॥ २५ ॥
धनुष्कोटौ तु ये स्नानं पुण्ये कुर्वन्ति मानवाः ॥
तेषां नश्यन्ति वै सत्यं पञ्चपातकसञ्चयाः ॥ २६ ॥
रामचन्द्रधनुष्कोटावत्र मज्जनमात्रतः ॥
महापातकिसंसर्गदोषस्ते विलयं ययौ ॥ २७ ॥
तन्नाशादेव वेतालस्त्वां मुक्त्वा विलयं गतः ॥
त्वामग्रहीद्यो वेतालः पुरायं ब्राह्मणोऽभवत् ॥ २८ ॥
सोऽयं भाद्रपदे मासे कृष्णपक्षे महालयम् ॥
पार्वणेन विधानेन पितॄणां नाकरोन्मुदा ॥ २९ ॥
तेन स्वपितृभिः शप्तो वेतालत्वमगादयम् ॥
सोपि चास्य धनुष्कोटेरवलोकनमात्रतः ॥ 3.1.36.३० ॥
वेतालत्वं विहायेह विष्णुलोकम वाप्तवान् ॥
अतो भाद्रपदे मासे कृष्णपक्षे महालयम् ॥ ३१ ॥
उद्दिश्य स्वपितॄन्ये तु न कुर्वन्त्यतिलोभतः ॥
महालोभयुतास्तेऽद्धा वेतालाः स्युर्न संशयः ॥ ३२ ॥
तस्माद्भाद्रपदे मासे कृष्णपक्षे महालयम् ॥
पितॄनुद्दिश्य शक्त्या ये ब्राह्मणान्वेदपारगान् ॥ ३३ ॥
भोजयेयुर्महान्नेन न ते विन्दन्ति दुर्गतिम् ॥
यस्तु भाद्रपदे मासे कृष्णपक्षे महालयम् ॥ ३४ ॥
स्वशक्त्यनुगुणं विप्रमेकं द्वौ त्रीनकिञ्चनः ॥
भोजयेन्नहि दौर्गत्यं भवेदस्य कदाचन ॥ ३५ ॥
अयं भाद्रपदे मासे पितॄणामनुपासनात् ॥
ययौ वेतालतां विप्रो यस्त्वां जग्राह पापिनम् ॥ ३६ ॥
कालो भाद्रपदमासमारभ्य वृश्चिकावधि ॥
महालयस्य कथितो मुनिभिस्तत्त्वदर्शिभिः ॥ ३७ ॥
मासो भाद्रपदः कालस्तत्रापि हि विशिष्यते ॥
कृष्ण पक्षो विशिष्टः स्याद्दुराचारक तत्र वै ॥ ३८ ॥
तस्मिञ्छुभे कृष्णपक्षे प्रथमायां तथा तिथौ ॥
श्राद्धं महालयं कुर्याद्यो नरो भक्तिपूर्वकम्॥ ३९ ॥
तस्य प्रीणाति भगवान्पावकः सर्वपावनः ॥
स वह्निलोकमाप्नोति वह्निना सह मोदते ॥ 3.1.36.४० ॥
तस्मै च ज्वलनो देवः सर्वैश्वर्यं ददात्यपि ॥
प्रथमायां तिथौ मर्त्यो यो न कुर्यान्महालयम्॥ ४१ ॥
वह्निर्गृहं दहेत्तस्य श्रियं क्षेत्रादिकं तथा ॥
वेदज्ञे ब्राह्मणे भुक्ते प्रथमायां महालये ॥ ४२ ॥
दश कल्पसहस्राणि पितरो यान्ति तृप्तताम् ॥
द्वितीयायां तु यो भक्त्या कुर्याच्छ्राद्धं महालयम् ॥ ४३ ॥
तस्य प्रीणाति भगवान्भवानीपतिरीश्वरः ॥
स कैलासमवाप्नोति शिवेन सह मोदते॥ ४४ ॥
विपुलां सम्पदं तस्मै प्रीतो दद्यान्महेश्वरः ॥
द्वितीयायां तिथौ मर्त्यो यो न कुर्यान्महालयम् ॥ ४५ ॥
तस्य वै कुपितः शम्भुर्नाशयेद्ब्रह्मवर्चसम् ॥
रौरवं कालसूत्राख्यं नरकं चास्य दास्यति ॥ ४६॥
वेदज्ञे ब्राह्मणे भुक्ते द्वितीयायां महालये ॥
विंशत्कल्प सहस्राणि पितरो यान्ति तृप्तताम्॥ ४७ ॥
अनुग्रहात्पितॄणां च सन्ततिश्चास्य वर्द्धते ॥
तृतीयायां नरो भक्त्या कुर्याच्छ्राद्धं महालयम् ॥ ४८ ॥
तस्य प्रीणाति भगवाल्ँलोकपालो धनाधिपः ॥
महापद्मादिनिधयो वर्तन्ते तस्य वै वशे ॥ ४९ ॥
तस्यानुगास्त्रयो देवा ब्रह्मविष्णुमहेश्वराः ॥
तृतीयायां तिथौ मर्त्यो यो न कुर्यान्महालयम् ॥ 3.1.36.५० ॥
धनदो भगवांस्तस्य सम्पदं हरति क्षणात् ॥
दारिद्यं च ददात्यस्मै बहुदुःखसमाकुलम् ॥ ॥ ५१ ॥
तृतीयायां तिथौ मर्त्यो यः करोति महालयम् ॥
तृप्यन्ति पितरस्तस्य त्रिंशत्कल्पसहस्रकम् ॥ ५२ ॥
चतुर्थ्यां तु नरो भक्त्या श्राद्धं कुर्यान्महालयम् ॥
तस्य प्रीणाति भगवान्हेरम्बः पार्वतीसुतः ॥ ५३ ॥
तस्य विघ्नाश्च नश्यन्ति गजवक्त्रप्रसादतः ॥
चतुर्थ्यां तु तिथौ मर्त्यो यो न कुर्यान्महालयम् ॥ ५४ ॥
विघ्नेशो भगवांस्तस्य सदा विघ्नं करोति हि ॥
चण्डकोलाहलाभिख्ये नरके च पतत्यथ ॥ ५५ ॥
चतुर्थ्यां वै तिथौ मर्त्यो यः करोति महालयम् ॥
पितरः कल्पसाहस्रं चत्वारिंशत्प्रहर्षिताः ॥ ५६ ॥
बहून्पुत्रान्प्रदास्यन्ति श्राद्धकर्तुर्निरन्तरम् ॥
पञ्चम्यां तु तिथौ भक्त्या यो न कुर्यान्महालयम् ॥ ५७ ॥
तस्य लक्ष्मीर्भगवती परित्यजति मन्दिरम् ॥
अलक्ष्मीः कलहाधारा तस्य प्रादुर्भवेद्गृहे ॥ ५८ ॥
पचम्यां तु तिथौ मर्त्यो यः करोति महालयम् ॥
तस्य तृप्यन्ति पितरः पञ्चकल्पसहस्रके ॥ ५९ ॥
सन्ततिं चाप्यविच्छिन्नामस्मै दास्यन्ति तर्पिताः ॥
पार्वती च प्रसन्ना स्यान्महदैश्वर्यदायिनी ॥ 3.1.36.६० ॥
षष्ठ्यां तिथौ नरो भक्त्या श्राद्धं कुर्यान्महालयम् ॥
तस्य प्रीणाति भगवान्षण्मुखः पार्वती सुतः ॥ ६१ ॥
तस्य पुत्राश्च पौत्राश्च षण्मुखस्य प्रसादतः ॥
ग्रहैर्वालग्रहैश्चैव न बाध्यन्ते कदाचन ॥ ६२ ॥
षष्ठ्यां तिथौ नरो भक्त्या यो न कुर्यान्महालयम् ॥
तस्य स्कन्दो महासेनो विमुखः स्यान्न संशयः ॥ ६३ ॥
गर्भान्निर्गतमात्रैव प्रजा तस्य विनश्यति ॥
पूतनादिग्रहकुलैर्बाध्यते च निरन्तरम् ॥ ६४ ॥
वह्निज्वालाप्रवेशाख्ये नरके च पतत्यधः ॥
षष्ठ्यां तिथौ यः श्रद्धावान्कुर्याच्छ्राद्धं महालयम् ॥ ६५ ॥
षष्टिकल्पसहस्रं तु पितरो यामति तृप्तताम् ॥
पुत्रानपि प्रदास्यन्ति सम्पदं विपुलां तथा ॥ ६६ ॥
सप्तम्यां तु तिथौ मर्त्यः श्राद्धं कुर्यान्महालयम् ॥
हिरण्यपाणिर्भगवानादित्यस्तस्य तुष्यति ॥ ६७ ॥
अरोगो दृढगात्रः स्याद्भास्करस्य प्रसादतः ॥
हिरण्यपाणिर्भगवान्हिरण्यं पाणिना स्वयम् ॥ ६८ ॥
महालयश्राद्धकर्त्रे ददाति प्रीतमानसः ॥
सप्तम्यां तु तिथौ भक्त्या यो न कुर्यान्महालयम् ॥ ६९ ॥
व्याधिभिः क्षयरोगाद्यै बाध्यते स दिवानिशम् ॥
तीक्ष्णधारास्त्रशय्याख्ये नरके च पतत्यधः ॥ 3.1.36.७० ॥
सप्तम्यां यो नरो भक्त्या श्राद्धं कुर्यान्महालयम् ॥
सप्ततिं कल्पसाहस्रं प्रीणन्ति पितरोऽस्य वै ॥ ७१ ॥
सन्ततिं चाप्यविच्छिन्नां दद्युः पितृगणाः सदा ॥
अष्टम्यां तु तिथौ मर्त्यः श्राद्धं कुर्यान्महाल यम् ॥ ७२ ॥
मृत्युञ्जयः कृत्तिवासास्तस्य प्रीणाति शङ्करः ॥
करस्थं तस्य कैवल्यं शङ्करस्य प्रसादतः ॥ ७३ ॥
महालयेन श्राद्धेन तुष्टे साक्षात्त्रि यम्बके ॥
चतुर्दशसु लोकेषु दुर्लभं तस्य किं भवेत् ॥ ७४ ॥
महालयं न कुर्याद्वै योऽष्टम्यां मूढचेतनः ॥
संसारसागरे घोरे सदा मज्जति दुःखितः ॥ ७५ ॥
कदाचिदपि तस्येष्टं नैव सिद्ध्यति भूतले ॥
वैतरिण्याख्यनरके पतत्याचन्द्रतारकम् ॥ ७६ ॥
योऽष्टम्यां श्रद्धया श्राद्धं नरः कुर्यान्महालयम् ॥
अशीतिकल्पसाहस्रं तृप्यन्ति पितरोऽस्य वै ॥ ७७ ॥
आशीर्भिर्वर्द्धयन्त्येनं विघ्नश्चास्य व्यपोहति ॥
सन्ततिं चाप्यविच्छिन्नां दद्युः पितृगणाः सदा ॥ ७८ ॥
नवम्यां तु तिथौ मर्त्यः श्राद्धं कुर्यान्महालयम् ॥
दुर्गादेवी भगवती तस्य प्रीणाति शाम्भवी ॥ ७९ ॥
क्षयापस्मारकुष्ठा दीन्क्षुद्रप्रेतपिशाचकान् ॥
नाशयेत्तस्य सन्तुष्टा दुर्गा महिषमर्दिनी ॥3.1.36.८० ॥
नवम्यां तु तिथौ मर्त्यो यो न कुर्यान्महालयम् ॥
अपस्मारेण पीड्येत तथैव ब्रह्मरक्षसा ॥ ८१ ॥
अभिचारार्थकृत्याभिर्वाध्येत च निरन्तरम् ॥
नवम्यां यस्तिथौ मर्त्यः श्राद्धं कुर्यान्महालयम्॥ ८२ ॥
नवतिं कल्पसाहस्रं तृप्यन्ति पितरोऽस्य वै ॥
सन्ततिं चाप्यविच्छिन्नां दद्युः पितृगणाः सदा ॥ ८३ ॥
दशम्यां तु तिथौ मर्त्यः श्राद्धं कुर्यान्महालयम् ॥
तस्यामृतकलश्चन्द्रः षोडशात्मा प्रसीदति ॥ ८४ ॥
औषधीनामधीशेऽस्मिञ्छ्राद्धेनानेन तोषिते ॥
व्रीह्यादीनि तु धान्यानि दद्युरोषधयः सदा॥ ॥ ८५ ॥
यो न कुर्याद्दशम्यां तु महालयमनुत्तमम् ॥
ओषध्यो निष्फलास्तस्य कृषिश्चाप्यस्य निष्फला ॥ ८६ ॥
दशम्यां यस्तिथौ मर्त्यः श्राद्धङ्कुर्यान्महालयम् ॥
शतकल्पसहस्राणि तृप्यन्ति पितरोऽस्य वै ॥ ८७ ॥
सन्ततिं चाप्यविच्छिन्नां दद्युः पितृगणाः सदा ॥
एकादश्यां नरो भक्त्या श्राद्धं कुर्यान्महालयम् ॥ ८८ ॥
संहर्ता सर्वलोकस्य तस्य रुद्रः प्रसीदति ॥
रुद्रस्य सर्वसंहर्तुः प्रसादेन जगत्पतेः ॥ ८९ ॥
शत्रून्पराजय त्येष श्राद्धकर्ता निरन्तरम् ॥
ब्रह्महत्यायुतं चापि तस्य नश्यति तत्क्षणात् ॥ 3.1.36.९० ॥
अग्निष्टोमादियज्ञानां फलमाप्नोति पुष्कलम् ॥
एकादश्यां नरो भक्त्या यो न कुर्यान्महालयम् ॥ ९१ ॥
तस्य वै विमुखो रुद्रो न प्रसीदति कर्हिचित् ॥
सर्वतो वर्धमानाश्च बाधन्ते शत्रवो ह्यमुम् ॥ ९२ ॥
अग्निष्टोमादिका यज्ञाः कृताश्च बहुदक्षिणाः ॥
निष्फला एव तस्य स्युर्भस्मनि न्यस्तहव्यवत् ॥ ९३ ॥
ब्रह्मवातकतुल्यः स्याच्छ्राद्धाकरणदोषतः ॥
एकादश्यां तिथौ यस्तु श्राद्धं कुर्यान्महालयम् ॥ ९४ ॥
द्विशतं कल्पसाहस्रं तृप्यन्ति पितरोऽस्य वै ॥
सन्ततिं चाप्यविच्छिन्नां दद्युः पितृ गणाः सदा ॥ ९५ ॥
द्वादश्यां तु तिथौ मर्त्यः कुर्याच्छ्राद्धं महालयम् ।
तस्य लक्ष्मीपतिः साक्षात्प्रसीदति जनार्दनः ॥ ९६ ॥
प्रसन्ने सति देवेशे देवदेवे जनार्दने ॥
चराचरं जगत्सर्वं प्रीतमेव न संशयः ॥ ९७ ॥
भूमिर्हरिप्रिया चास्य सस्यं संवर्द्धयत्यपि ॥
लक्ष्मीश्च वर्द्धते तस्य मन्दिरे हरिवल्लभा ॥ ९८ ॥
गदा कौमोदकी नाम नारायणकरस्थिता ॥
अपस्मारादिभूतानि नाशयत्येव सर्वदा ॥ ९९ ॥
तीक्ष्णधारं तथा चक्रं शत्रूनस्य दहत्यपि ॥
यातुधानपिशाचादीञ्छङ्खश्चास्य व्यपोहति ॥3.1.36.१००॥
एवं सर्वात्मना पीडां वारयत्यस्य केशवः ॥
महालयं न कुर्याद्यो द्वादश्यां मनुजा धम ॥ १ ॥
तस्य क्षेत्राणि सम्पच्च विनश्यन्ति न संशयः ॥
अपस्मारादिभूतानि शत्रवश्च महाबलाः ॥२॥
यातुधानाश्च बाधन्ते तं वै विष्णुपराङ्मुखम्॥
पात्यते नरके चापि अस्थिभेदननामके॥३॥
द्वादश्यां भक्तियुक्तो यः श्राद्धं कुर्यान्महालयम् ॥
षट्शतं कल्पसाहस्रं प्रीणन्ति पितरोऽस्य वै ॥४॥
सन्ततिं चाप्यविच्छिन्नां पितरोऽस्मै ददत्यपि॥
त्रयोदश्यां नरो भक्त्या श्राद्धं कुर्यान्महालयम्॥५॥
प्रसीदत्यस्य भगवान्कन्दर्पो रतिनायकः ॥
स्रग्चन्दनादयो भोगा ललनाश्च मनोरमाः ॥६॥
कामदेवप्रसादेन तस्य सिद्ध्यन्ति सर्वदा॥
आजन्ममरणान्तं च सुखमेव स विन्दते ॥७॥
यो न कुर्यात्त्रयोदश्यां न च श्राद्धं महालयम् ॥
कामदेवोऽस्य विमुखः स्त्रियो भोगांश्च नाशयेत् ॥ ८ ॥
अङ्गारशय्याभ्रमणे नरके पातयत्यमुम् ॥
पितॄनुद्दिश्य यः कुर्यात्त्र योदश्यां महालयम् ॥ ९ ॥
सहस्रकल्पसाहस्रं प्रीणन्ति पितरोऽस्य वै ॥
सन्ततिं चाप्यविच्छिन्नां दद्युः पितॄगणास्तदा ॥ 3.1.36.११० ॥
चतुर्दश्यां नरो भक्त्या श्राद्धं कुर्यान्महालयम् ॥
तस्याभीष्टप्रदानाय जागर्ति भगवाच्छिवः ॥ ११ ॥
उपदिश्य शिवज्ञानं सायुज्यं च ददात्यपि ॥
सुरापानायुतं चापि स्वर्णस्तेयायुतं तथा ॥ १२ ॥
नश्यन्ति तत्क्षणादेव चतुर्दश्यां महालयात् ॥
चण्डालवृषलस्त्रीणां सङ्गदोषोऽपि नश्यति ॥ १३ ॥
अश्वमेधसहस्रस्य पौण्डरीकायुतस्य च ॥
पुष्कला फलसिद्धिः स्याच्चतुर्दश्यां महालयात् ॥ १४ ॥
यो न कुर्याच्चतुर्दश्यां श्राद्धमेतन्महालयम् ॥
स कल्पकोटिसाहस्रं कल्पकोटिशतं तथा ॥ १५ ॥
संसारान्धमहाकूपे पतितः स्यादनिष्कृतिः ॥
अचोरयित्वा कनकमपीत्वापि सुरां तथा ॥ १६ ॥
सुरापानादिभिर्दोषैर्लिप्यते स विमूढधीः ॥
कृता अपि विधानेन यज्ञाः स्युर्निष्फलास्तथा ॥ १७ ॥
चतुर्दश्यां तिथौ यस्तु कुर्याच्छ्राद्धं महालयम् ॥
लक्षकोटिसहस्राणि लक्षकोटिशतानिच ॥१८॥
कल्पानि पितरस्तस्य तृप्यन्त्येव न संशयः ॥
नरकस्थाश्च पितरः स्वर्गं यान्ति प्रहर्षिताः ॥ १९ ॥
सन्ततिं चाप्यविच्छिन्नां दद्युः पितृगणास्तदा ॥
अमायां तु नरो भक्त्या श्राद्धं कुर्यान्महालयम् ॥ 3.1.36.१२० ॥
पितॄणां तस्य तृप्तिः स्याद नन्ता नात्र संशयः ॥
सुधामास्वाद्य या तृप्तिर्देवानान्दिवि वै भवेत् ॥ २१ ॥
अनन्ता तादृशी तृप्तिरमावास्यां महालयात् ॥
अमावास्या महापुण्या पितृदेवनमस्कृता ॥ २२ ॥
शान्ता ह्येषा तु परमा शिवस्य च महाप्रिया ॥
तस्यां महालये श्राद्धे भोजयेद्वेदवित्तमान् ॥ २३ ॥
तेन तृप्तिः पितॄणां स्यादनन्ता तुष्यते शिवः ॥
ब्रह्महत्यादयः पञ्च पातका नाशमाप्नुयुः ॥ २४ ॥
कृताश्च स्युर्विधानेन सर्वे यज्ञाः सदक्षिणाः ॥
अनुष्ठिताः स्युर्विधिवत्सर्वे धर्माः सनातनाः ॥ २५ ॥
अमावास्यादिने येन कृतं श्राद्धं महालयम् ॥
प्रत्यग्ब्रह्मैकतां ज्ञात्वा सायुज्यं यात्यसंशयम्॥ ॥ २६ ॥
यो न कुर्यादमावास्यां महालयमचेतनः ॥
ब्रह्मलोकगताश्चास्य पितरो यान्ति नारकम् ॥ २७ ॥
सन्ततिश्चास्य मूढस्य विच्छि द्येतैव तत्क्षणात् ॥
स एव हि महानर्थो यदमायां तिथौ नरैः ॥ २८ ॥
महालयार्थो विप्रेन्द्रा विधिवन्नैव भोजिताः ॥
मासि भाद्रपदे प्राप्ते नृत्यन्ति पितृदेवताः ॥ २९ ॥
अस्मानुद्दिश्य मत्पुत्रा भोजयेयुर्द्विजोत्तमान् ॥
तेन नो नरकक्लेशो न भविष्यति दारुणः ॥ 3.1.36.१३० ॥
वासश्च स्वर्गलोके स्याद्यावदाचन्द्रतारकम् ॥
मासि भाद्रपदे प्राप्ते पितॄणां तृदिदायिनी ॥ ३१ ॥
एकैकं भोजयेद्विप्रं प्रत्यहं भक्तिपूर्वकम् ॥
पितृमातृकुलोद्भूताः पितरस्तृप्तिमाप्नुयुः ॥ ३२ ॥
कृष्णपक्षे विशेषेण ब्राह्मणान्भोजयेत्सुधीः ॥
घृतसूपादिसस्यैश्च तैलाभ्यङ्गपुरःसरम् ॥ ३३ ॥
सुधां पास्यन्ति पितरस्तस्याकल्पं प्रहर्षिताः ॥
सप्तमीं कृष्णपक्षस्य प्रारभ्य प्रत्यहं नराः ॥ ३४ ॥
विप्रान्यावदमावास्या त्रींस्त्रीनभ्यर्च्य भोजयेत् ॥
आरभ्य द्वादशीं विप्रांस्त्रीनवश्यं तु भोजयेत् ॥ ३५ ॥
अन्यथैश्वर्यहानिः स्यान्महादारिद्र्यभाग्भवेत् ॥
वित्तलोभं परित्यज्य विप्रान्सूपघृतादि भिः ॥ ३६ ॥
पयसा पायसान्नेन दध्नापूपादिभिस्तथा ॥
पेयैर्लेह्यैश्च चोष्यैश्च भक्ष्यैश्च विविधैरपि ॥ ३७ ॥
भोजयेद्वेदविन्मुख्यांस्तृप्तिस्तेषां यथा भवेत् ॥
तेन ब्रह्मा हरिः शम्भुस्तृप्ताः स्युर्नात्र संशयः॥३८॥
अग्निष्वात्तादिपितरस्तथैवेन्द्रादिदेवताः ॥
बहुनात्र किमुक्तेन तुष्टं तेन जगत्त्रयम् ॥३९॥
पार्वणेन विधानेन कुर्याच्छ्राद्धे महालयम्॥
नरो महालयश्राद्धे पितृवंश्यान्पितॄनिव ॥3.1.36.१४०॥
मातृवंश्यानपि पितॄन्भोजयेच्छ्रेयसे मुदा ॥
दक्षिणां च यथाशक्ति दद्याद्वित्तानुसारतः ॥ ४१ ॥
तस्मिन्महालये श्राद्धे वित्तशाठ्यं न कारयेत् ॥
दक्षिणा खलु यज्ञानां कथितेयं पुरोगवा ॥ ४२॥
अनः पुरोगवैर्हीनं करिष्यति यथाध्वनि ॥
अदक्षिणं तथा सोयं पितृयज्ञोऽपि रिष्यति॥४३॥
तस्माद्यज्ञेषु दातव्या दक्षिणाल्पा हि जानता॥
विधवाभिरपि स्त्रीभिरपुत्राभिर्महालयः ॥ ४४ ॥
भर्त्तॄनुद्दिश्य कर्तव्यो भूरिभोजनकर्मणा ॥
अन्यथा धर्महानिः स्यान्नरकं च महद्भवेत् ॥ ४५ ॥
मासि भाद्रपदे प्राप्ते यो न कुर्यान्महालयम् ॥
तत्कुलं नाशमाप्नोति ब्रह्महत्यां च विन्दति ॥ ४६ ॥
महालयं प्रकुर्वन्ति श्रद्धावन्तः पितॄन्प्रति ॥
न तेषां सन्ततिच्छेदो भवेत्सम्पदभङ्गुरा ॥ ४७ ॥
आलयं ह्यास्पदं प्रोक्तं महः कल्याणमुच्यते ॥
कल्याणानामास्पदत्वान्महालयमुदीर्यते ॥ ४८ ॥
तस्मान्महालयं मर्त्यः कुर्यात्कल्याणसिद्धये ॥
अमङ्गलं भवेत्तस्य न कुर्याच्चेन्महालयम् ॥ ४९ ॥
नकुर्याद्यद्यपि श्राद्धं मातापित्रोर्मृतेऽहनि ॥
कुर्यान्महालयश्राद्धमस्मरन्नेव बुद्धिमान् ॥3.1.36.१५०॥
कर्तुं महालयश्राद्धं यदि शक्तिर्न विद्यते ॥
याचित्वापि नरः कुर्यात्पितृणां तन्महालयम् ॥५१॥
ब्राह्मणेभ्यो विशिष्टे भ्यो याचेत धनधान्यकम् ॥
पतितेभ्यो न गृह्णीयाद्धनधान्यं कदाचन ॥५२॥
ब्राह्मणेभ्यो न लभ्येत यदि धान्यधनादिकम् ॥
याचेत क्षत्रियश्रेष्ठा न्महालयचिकीर्षया ॥ ५३ ॥
दातारश्चेन्न भूपाला वैश्येभ्योऽपि च याचयेत् ॥
वैश्या अपि हि दातारो यदि लोके न सन्ति वै ॥ ५४ ॥
दद्याद्भाद्रपदे मासे गोग्रासं पितृतृप्तये ॥
अथ वा रोदनं कुर्याद्बहिर्निर्गत्य कानने ॥ ५५ ॥
पाणिभ्यामुदरं स्वीयमाहत्याश्रूणि वर्तयन् ॥
तेष्वरण्यप्रदेशेषु उच्चैरेवं वदेन्नरः ॥ ५६ ॥
शृण्वन्तु पितरः सर्वे मत्कुलीना वचो मम ॥
अहं दरिद्रः कृपणो निर्ल्लज्जः क्रूरकर्मकृत् ॥ ५७ ॥
प्राप्तो भाद्रपदो मासः पितृणां प्रीतिवर्द्धनः ॥
कर्त्तुं महालयश्राद्धं न च मे शक्तिरस्ति वै ॥ ५८ ॥
भ्रमित्वापि महीं कृत्स्नां न मे किञ्चन लभ्यते ॥
अतो महालयश्राद्धं न युष्माकं करोम्यहम् ॥ ५९ ॥
क्षमध्वं मम तद्यूयं भवन्तो हि दयापराः ॥
दरिद्रो रोदनं कुर्यादेवं काननभूमिषु ॥ 3.1.36.१६० ॥
तस्य रोदनमाकर्ण्य पितरस्तत्कुलोद्भवाः ॥
हृष्टास्तृप्तिं प्रयान्त्येव सुधां पीत्वैव निर्जराः ॥ ६१ ॥
महालयार्थे विप्रौघे भुक्ते तृप्तिर्यथा भवेत् ॥
गोग्रासारण्यरुदितैः पितृ तृप्तिस्तथा भवेत्॥ ६२ ॥
मासि भाद्रपदे विघ्नो यदि स्यात्सूतकादिना ॥
यातेषु सूतकाहःसु कुर्यादावृश्चिकावधि ॥ ६३ ॥
बुधो महालय स्यार्थे ब्राह्मणान्वृणुयान्नव ॥
पित्रर्थमेकं वृणुयात्पितामहकृते तथा ॥ ६४ ॥
प्रपितामहमुद्दिश्य तथैकं वृणुयाद्द्विजः ॥
तथा मातामहार्थं तु एकं वै वृणुयाद्द्विजम् ॥ ६५ ॥
मातुःपितामहार्थं च वृणुयाद्द्विजमेककम् ॥
वृणुयादेकमुद्दिश्य मातुश्च प्रपितामहम् ॥ ६६ ॥
तथैव विश्वेदेवार्थे वृणुयाद्द्वौद्वि जोत्तमौ ॥
विष्ण्वर्थं ब्राह्मणं त्वेकं वृणुयाद्वेदवित्तमम् ॥६७॥
एवं महालयश्राद्धे ब्राह्मणान्वृणुयान्नव ॥
अथवा पितृवर्गार्थं वरयेद्विप्रमेककम् ॥ ६८ ॥
मातामहादीन्वोद्दिश्य वरयेद्विप्रमेककम् ॥
विश्वेदेवार्थमेकं च विष्ण्वर्थं च तथापरम् ॥ ६९ ॥
एवं वै वरयेद्विप्राश्चतुरस्तु महालये ॥
ब्राह्मणान्वेदसम्पन्नान्सुशीलान्वरयेत्सुधीः ॥ 3.1.36.१७० ॥
दुःशीलान्वरयेद्यस्तु स वै श्राद्धस्य घातकः ॥
मासि भाद्रपदे प्राप्ते कृष्णपक्षे विशेषतः ॥ ७१ ॥
कुर्या न्महालयश्राद्धं यो नरः श्रद्धया सह ॥
स स्नातः सर्वतीर्थेषु दुराचार महामते ॥ ७२ ॥
अग्निष्टोमादयो यज्ञाः शतमप्यमुना कृताः ॥
तुलापुरुषमुख्यानि दानान्यपि कृतानि वै ॥ ७३ ॥
चान्द्रायणादिकृच्छ्राणि कृतान्येव न संशयः ॥
चतुर्णां साङ्गवेदानां पारायणफलं लभेत् ॥ ॥ ७४ ॥
गायत्र्यादिमहामन्त्रजपपुण्यं लभेत्तथा ॥
इतिहासपुराणानां पारायणफलं लभेत् ॥ ७५ ॥
महालयसमं पुण्यं वृत्तं नास्ति महीतले ॥
ब्रह्मविष्णुमहेशानलोकप्राप्तिर्महालयात् ॥ ७६ ॥
महालयादिकं श्राद्धं नित्यं काम्यमपीष्यते ॥
तस्मादकरणे तस्य प्रत्यवायो महान्भवेत् ॥ ७७ ॥
करणादिष्टसिद्धिश्च भविष्यति न संशयः ॥
महालयस्य करणाद्भूतवेतालकादयः ॥ ७८ ॥
अपस्मारग्रहाश्चापि शाकिनीडाकिनीगणाः ॥
यातुधानाः पिशाचाश्च वेतालाश्च भयानकाः ॥ ७९ ॥
नश्यन्ति तत्क्षणादेव भूतान्यन्यानि वै तथा ॥
महालयस्यकरणाद्विपुलां श्रियमश्नुते ॥ 3.1.36.१८० ॥
पुरा दशरथो राजा वसिष्ठस्योपदेशतः ॥
मासि भाद्रपदे प्राप्ते कृत्वा श्राद्धं महालयम् ॥ ८१ ॥
रामादींश्च तुरः पुत्रान्प्राप्तवांल्लोकसम्मतान् ॥
विश्वातिशायिनीं लक्ष्मीं प्रपेदे कीर्तिमुत्तमाम् ॥ ८२ ॥
महालयस्य करणाद्ययाती राजसत्तमः ॥
यदुमुख्यान्महापुत्रान्प्रपेदे वंशवर्द्धनान् ॥ ८३ ॥
अनन्यदुर्लभं स्वर्गं प्रपेदे श्राद्धपुण्यतः ॥
दुष्यन्तो भरतं लेभे महालयविधानतः ॥ ८४ ॥
महालय विधानेन दमयन्तीपतिर्नलः ॥
कृच्छ्रं महत्तरं तीर्त्वा पुनर्लेभे महीमिमाम् ॥ ८५ ॥
निजग्राह कलिं घोरं पुष्करं चाप्यरातिनम् ॥
इन्द्रसेनाभिधानं च पुत्रं लेभेऽतिधार्मिकम् ॥ ८६ ॥
हरिश्चन्द्रो महाराजो महालयविधानतः ॥
विश्वामित्रकृताद्दुःखान्मुक्तः सत्यवतां वरः ॥ ८७ ॥
लेभे चन्द्रवतीं भार्यां लोहिताश्वं सुतं पुनः ॥
महालयविधानेन कृतवीर्यसुतो बली ॥ ८८ ॥
अष्टादशानां द्वीपानामाधिपत्यमवाप्तवान् ॥
रामोऽपि दण्डकारण्ये महालयविधानतः ॥ ८९ ॥
हत्वा तु रावणं सङ्ख्ये सीतां पुनरवाप्तवान् ॥
महालयस्य करणाद्धर्मपुत्रो युधिष्ठिरः ॥ 3.1.36.१९० ॥
दुःखसागरमुत्तीर्य धार्तराष्ट्राञ्जघान च ॥
महालयस्यकरणाद्वसिष्ठो मुनिसत्तमः ॥ ९१ ॥
अत्रिर्भृगुश्च कुत्सश्च गौतमश्चाङ्गिरास्तथा ॥
कश्यपश्च भरद्वाजो विश्वा मित्रश्च कुम्भजः ॥ ९२ ॥
पराशरो मृकण्डश्च ये चान्ये मुनिसत्तमाः ॥
विधाय विधिवच्छ्राद्धं महालयमनुत्तमम् ॥ ९३ ॥
अणिमाद्यष्टसिद्धीनां व्रतानां तपसां तथा ॥
निवासभूता सञ्जातास्तथा विश्वातिशायिनः ॥ ९४ ॥
जीवन्मुक्ताश्च ते सर्वे ह्यभवन्मुनिसत्तमाः ॥
अतो महालयश्राद्धं कर्तव्यं भूतिमिच्छता ॥ ९५ ॥
अतोऽद्यापि दुराचार न कुर्याद्यो महालयम् ॥
भूतवेतालकादिभ्यो भूयात्तस्य महद्भयम् ॥ ९६ ॥
महालयस्या करणाद्वेतालत्वमवाप्नुयात् ॥
त्वयाविष्टमिदं भूतं विप्रः सन्पूर्वजन्मनि ॥ ९७ ॥
नाम्ना वेदनिधिः पुण्यो भरद्वाजस्य चात्मनः ॥
कुशस्थल्यभिधाने च वसन्ग्रामे महामनाः ॥ ९८ ॥
न चकार विधानेन श्राद्धमेतन्महालयम् ॥
ततोयं पितृणां शापाद्वेतालत्वमवाप्तवान् ॥ ९९ ॥
तस्माद्भाद्र पदे मासे दुराचार पितॄन्प्रति ॥
ब्राह्मणान्भोजयान्नेन षड्रसेन सभक्तिकम् ॥ 3.1.36.२०० ॥
दारिद्र्यं तेन ते न स्यात्सुखीचैव भवान्भवेत् ॥
महापातकि संसर्गं मा कुरु त्वमितः परम् ॥ १ ॥
त्वयानुभूतं यद्दुःखं वेतालग्रहणोद्भवम् ॥
गच्छ त्वमनुजानामि स्वदेशं प्रति मा चिरम् ॥ २ ॥
इतीरितः स मुनिना दत्तात्रेयेण योगिना ॥
तं प्रणम्य ययौ देशं कृतार्थेनान्तरात्मना ॥ ३ ॥
गत्वा च स्वगृहं विप्रो दुराचारो द्विजोत्तमाः ॥
विमुक्तवेताल भयो गतपातककञ्चुकः ॥ ४ ॥
दत्तात्रेयेरितेनासौ मार्गेण प्रीतमानसः ॥
त्यक्तपातकिसंसर्गः स्वाश्रमाचारतत्परः ॥ ५ ॥
रामचन्द्रधनुष्कोटितीर्थ मज्जनगौरवात् ॥
देहान्ते परमां मुक्तिं दुराचारो ययौ तदा ॥ ६ ॥
॥ श्रीसूत उवाच ॥ ॥
एवं वः कथितं पुण्यं दुराचरविमोक्षणम् ॥
सेयं पुण्या धनुष्कोटिर्महापातकनाशिनी ॥ ७ ॥
यत्र हि स्नानमात्रेण दुराचारो विमोचितः ॥
अथवा धनुषः कोटेरियत्ता किं हि वै भवेत् ॥ ८ ॥
या निष्कृतिविहीनानि पापान्यपि विनाशयेत् ॥
प्रायश्चित्तविहीनानि यानि पापानि सन्ति वै ॥ ९ ॥
तान्यप्यत्र विनश्यन्ति धनुष्कोटौ निमज्जनात् ॥
शूद्रेण पूजितं लिङ्गं विष्णुं वा यो नमेद्द्विजः ॥ 3.1.36.२१० ॥
प्रायश्चित्तं न तस्योक्तं स्मृतिभिः परमर्षिभिः ॥
नश्येत्तस्यापि तत्पापं धनुष्कोटिनिमज्ज नात् ॥ ११ ॥
विप्रनिन्दाकृतां नृणां प्रायश्चित्तं न विद्यते ॥
विश्वासघातकानां च कृतघ्नानां न निष्कृतिः ॥ १२ ॥
भ्रातृभार्यारतानां च प्रायश्चित्तं न विद्यते ॥
शूद्रान्ने नियतानां च श्रुतिनिन्दारतात्मनाम् ॥ १३ ॥
कन्याविक्रयिणां विप्रा हयविक्रयिणां तथा ॥
देवविक्रयिणां वेदविक्रये निर तात्मनाम्॥१४॥
धर्मविकयिणां पुंसां व्रतविक्रयिणां तथा ॥
तीर्थविक्रयिणां पुंसां प्रायश्चित्तं न विद्यते ॥१५॥
तेषां पापानि नश्यन्ति धनुष्कोटौ निम ज्जनात् ॥
मातृद्रोहपितृद्रोहयतिद्रोहरतात्मनाम् ॥१६॥
गुरुनिन्दापराणां च शिवनिन्दारतात्मनाम् ॥
विष्णुनिन्दापराणां च यतिनिन्दारतात्मनाम् ॥ ॥ १७ ॥
सत्कथादूषकाणां च प्रायश्चित्तं न विद्यते ॥
तेषां चात्र धनुष्कोटौ स्नानाच्छुद्धिर्भविष्यति ॥ १८ ॥
एवं वः कथितं विप्रा धनुष्कोटेस्तु वैभवम् ॥
यच्छ्रुत्वा सर्वपापेभ्यो मुच्यते मानवो भुवि ॥ २१९ ॥
इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतु माहात्म्ये धनुष्कोटिप्रशंसायां दुराचारसंसर्गदोषशान्तिवर्णनन्नाम षट्त्रिंशोऽध्यायः ॥ ३६ ॥">
<script type="text/javascript">
    
    let baseURL = "https:\/\/vishvAsa.github.io\/purANam\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/purANam\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/purANam\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/purANam\/issues\/new\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vishvAsa\/purANam\/edit\/content\/\u0022}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022रामानुजीयम्\u0022,\u0022url\u0022:\u0022..\/rAmAnujIyam\/\u0022},{\u0022title\u0022:\u0022माध्वम्\u0022,\u0022url\u0022:\u0022..\/mAdhvam\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022वेदाः - ऋक्\u0022,\u0022url\u0022:\u0022..\/vedAH_Rk\/\u0022},{\u0022title\u0022:\u0022वेदाः - यजुः\u0022,\u0022url\u0022:\u0022..\/vedAH_yajuH\/\u0022},{\u0022title\u0022:\u0022वेदाः - साम\u0022,\u0022url\u0022:\u0022..\/vedAH_sAma\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022महाभारतम्\u0022,\u0022url\u0022:\u0022..\/mahAbhAratam\/\u0022},{\u0022title\u0022:\u0022रामायणम्\u0022,\u0022url\u0022:\u0022..\/rAmAyaNam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvya\/\u0022},{\u0022title\u0022:\u0022ಕನ್ನಡ\u0022,\u0022url\u0022:\u0022..\/kannaDa\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022},{\u0022title\u0022:\u0022Book pub\u0022,\u0022url\u0022:\u0022..\/book-pub\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/purANam\/skanda-purANam\/sarva-prastutiH\/03_brahma-khaNDaH\/1_setu-khaNDaH\/036_durAchArasaMsargadoShashAntivarNanam\/".replace(basePath, "/");
  pageVars.pageParams = {};
  pageVars.pageSource = "skanda-purANam\/sarva-prastutiH\/03_brahma-khaNDaH\/1_setu-khaNDaH\/036_durAchArasaMsargadoShashAntivarNanam.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/purANam/webpack_dist/uiLib-bundle.js"></script>







    <link rel="stylesheet" href="/purANam/webpack_dist/uiLib.css">
<link rel="stylesheet" href="/purANam/css/uiLibPrint.css" media="print" >
<link rel="stylesheet" href="/purANam/css/fonts.css" >
<link rel="stylesheet" href="/purANam/css/@fortawesome/fontawesome-free/css/solid.min.css">

<link rel="stylesheet" href="/purANam/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/" />
<link rel="alternate" hreflang="sa-Deva" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">पुराणे विश्वासटिप्पन्यः <br/> ०३६ दुराचारसंसर्गदोषशान्तिवर्णनम्</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <button class="btn btn-light"  href="#transliterationDropdown" data-toggle="collapse">
            ✍
          </button>
          <select id="transliterationDropdown" size="1" class="collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <div>
          <button class="btn btn-outline-secondary btn-sm"  href="#transliterationDropdownAlt" data-toggle="collapse">
          (✍)
          </button>
          <select id="transliterationDropdownAlt" size="1"  style="font-size:12px" class="bg-light-yellow collapse" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="iso_vedic">āi-āu</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          </div>
          <div class="row col d-flex  dropdown">
            <button class="btn btn-secondary-outline btn-sm dropdown-toggle" type="button" data-toggle="dropdown" aria-haspopup="true" aria-expanded="false">
              A±
            </button>
            <div class="dropdown-menu" aria-labelledby="dropdownMenuButton">
            <a class="btn btn-secondary btn-sm" onclick="module_uiLib.changeTextSize(2)">A+</a>
            <a class="btn btn-secondary btn-sm" onclick="module_uiLib.changeTextSize(-2)">A-</a>
            </div>
          </div>
          <button class="btn btn-light btn-sm"  href="#commentStyleDropdown" data-toggle="collapse">
            🗨
          </button>
          <select id="commentStyleDropdown" class="collapse" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandDetails': '.*'})">↕️️</a></div>
          <div id="printStyleDiv" class="row col d-flex  dropdown">
          <button class="btn btn-light btn-sm dropdown-toggle"  href="#printStyleDropdown" data-toggle="dropdown" aria-haspopup="true" aria-expanded="false">
          🖨
          </button>
            <div class="dropdown-menu col" aria-labelledby="printStyleDropdown">
              <div class="row justify-content-center">
                <p>Cols:</p>
                <input type="number" min="1" max="10" value="2" step="1" id="tbColumns" style="width: 3ch;"  accesskey="c"/>
              </div>
              <div class="row justify-content-center">
                <p>A±:</p> <input type="text" id="tbBodyFontSize" value="0.4cm" style="width: 6ch;"  accesskey="f"></input>
              </div>
              <div class="row justify-content-center">
                <p>Incl:</p> <input checked type="checkbox" id="tbIncludeStyle" value="on"></input>
                <button id="btnPrintStyle" onclick="module_uiLib.default.content.updatePrintStyle()">🖨
                </button>
              </div>
            </div>
        </div>
        </div>
        <div id="audioDiv" class="row col d-flex  dropdown">
          <button class="btn btn-secondary-outline btn-sm dropdown-toggle" type="button" id="audioDropdownMenuButton" data-toggle="dropdown" aria-haspopup="true" aria-expanded="false">
            🎧
          </button>
          <div class="dropdown-menu" aria-labelledby="dropdownMenuButton">
          <a id="speakerButton" class="btn btn-outline-secondary btn-sm" onclick="module_uiLib.default.content.handleSpeakToggle()">⏯</a>
          <button id="speakerPauseButton" class="btn btn-outline-secondary btn-sm">⏸</button>
            <div id="audioOptionsDiv" class="row justify-content-center" >
              <div>
                <p class="lead">Vol</p>
                <input type="range" min="0" max="1" value="1" step="0.1" id="volume" />
                <span id="volume-label" class="ms-2">1</span>
              </div>
              <div class="mx-5">
                <p class="lead">Rate</p>
                <input type="range" min="0.1" max="10" value="1" id="rate" step="0.1" />
                <span id="rate-label" class="ms-2">1</span>
              </div>
              <div>
                <p class="lead">Pitch</p>
                <input type="range" min="0" max="2" value="1" step="0.1" id="pitch" />
                <span id="pitch-label" class="ms-2">1</span>
              </div>
            </div>
          </div>
        </div>
        <a href="https://vishvAsa.github.io/purANam/search"  class="btn btn-light btn-sm">🥽🔦</a>
        <div class="row col  d-flex justify-content-center">
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main" data-pagefind-body>
        
<header class='border d-flex justify-content-between'>
    <h1 id="०३६ दुराचारसंसर्गदोषशान्तिवर्णनम्">०३६ दुराचारसंसर्गदोषशान्तिवर्णनम्</h1>
    
    <a id="editLink" class="btn btn-primary noPrint"  href="https://github.com/vishvAsa/purANam/edit/content/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <p>॥ श्रीसूत उवाच ॥ ॥<br>
धनुष्कोटेस्तु माहात्म्यं भूयोऽपि प्रब्रवीम्यहम् ॥<br>
दुराचाराभिधो यत्र स्नात्वा मुक्तो भवद्द्विजाः॥ ॥ १ ॥<br>
॥ मुनय ऊचुः ॥ ॥<br>
दुराचाराभिधः कोऽसौ सूत तत्त्वार्थकोविद ॥<br>
किञ्च पापं कृतं तेन दुराचारेण वै मुने ॥ २ ॥<br>
कथं वा पातका न्मुक्तो धनुष्कोटौ निमज्जनात् ॥<br>
एतच्छुश्रूषमाणानां विस्तराद्वद नो मुने ॥ ३ ॥<br>
॥ श्रीसूत उवाच ॥ ॥<br>
मुनयः श्रूयतां तस्य दुराचारस्य पातकम् ॥<br>
स्नानेन धनुषः कोटौ यथा मुक्तश्च पातकात् ॥ ४ ॥<br>
दुराचाराभिधो विप्रो गौतमीतीरमाश्रितः ॥<br>
कश्चिदस्ति द्विजाः पापी क्रूरकर्मरतः सदा ॥ ५ ॥<br>
ब्रह्मघ्नैश्च सुरापैश्च स्तेयिभिर्गुरुतल्पगैः ॥<br>
तदा संसर्गदुष्टोऽसौ तैः साकं न्यवसद्विजाः ॥६॥<br>
महापातकिसंसर्गं दोषेणास्य द्विजस्य वै ॥<br>
ब्राह्मण्यं सकलं नष्टं निःशेषेण द्विजोत्तमाः ॥ ७ ॥<br>
महापातकिभिः सार्द्धं दिनमेकं तु यो द्विजः ॥<br>
निवसेत्सादरं तस्य तत्क्षणाद्वै द्विजन्मनः ॥ । ८ ॥<br>
ब्राह्मणस्य तुरीयांशो नश्यत्येव न संशयः ॥<br>
द्विदिनं सेवनात्स्पर्शाद्दर्शनाच्छयनात्तथा ॥ ९ ॥<br>
भोजनात्सह पङ्क्तौ च महापातकिभिर्द्विजाः ॥<br>
द्वितीयभागो नश्येत ब्राह्मणस्य न संशयः ॥ 3.1.36.१० ॥<br>
त्रिदिनाच्च तृतीयांशो नश्यत्येव न संशयः ॥<br>
चतुर्दिनाच्चतुर्थांशो विलयं याति हि ध्रुवम् ॥ ११ ॥<br>
अतः परं तु तैः साकं शयनासनभोजनैः ॥<br>
तत्तुल्यपातकी भूयान्महापातकसम्भवात् ॥ १२ ॥<br>
तेन ब्राह्मण्यहीनोऽयं दुराचाराभिधो द्विजाः ॥<br>
ग्रस्तोऽभवद्भीषणेन वेतालेन बलीयसा ॥१३॥<br>
असौ परवशस्तेन वेतालेनातिपीडितः ॥<br>
देशाद्देशं भ्रमन्विप्रा वनाच्चैव वनान्तरम् ॥१४॥<br>
पूर्वपुण्यविपाकेन दैवयोगेन स द्विजः ॥<br>
रामचन्द्रधनुष्कोटिं महापातकनाशनीम् ॥ १५ ॥<br>
अनुद्रुतः पिशाचेन तेनाविष्टो ययौ द्विजाः ॥<br>
न्यमज्जयत्स वेतालो धनुष्कोटिजले त्वमुम् ॥ १६ ॥<br>
धनुष्कोटिजले सोऽयं वेतालेन प्रवेशितः ॥<br>
उदतिष्ठत्क्षणादेव वेतालेन विमोचितः ॥ १७ ॥<br>
उत्थितोऽसौ द्विजो विप्रा धनुष्कोटिजलात्तदा ॥<br>
स्वस्थो व्यचिन्तयत्कोऽयं देशो जलधितीरतः ॥ १८ ॥<br>
कथं मयागतमिह गौतमीतीरवासिना ॥<br>
इति चिन्ताकुलः सोऽयं धनुष्कोटिनिवासिनम् ॥ १९ ॥<br>
दत्तात्रेयं महात्मानं योगिप्रवरमुत्तमम् ॥<br>
समागम्य प्रणम्यासौ दुराचारोऽभ्यभाषत ॥ 3.1.36.२० ॥<br>
न जाने भगवन्देशः कतमोऽयं वदाधुना ॥<br>
गौतमीतीरनिलयो दुराचाराभिधो ह्यहम् ॥ २१ ॥<br>
कृपया ब्रूहि मे ब्रह्मन्मयात्र कथमागतम्॥<br>
इति पृष्टो मुनिस्तेन दुराचारेण सुव्रतः ॥ २२ ॥<br>
ध्यात्वा मुहूर्तमवदद्दुराचारं घृणानिधिः ॥<br>
महापातकिसंसर्गे दुराचार कृते पुरा ॥ २३ ॥<br>
ब्राह्मण्यं नष्टमभवद्वेतालस्त्वां ततोऽग्रहीत् ॥<br>
तेनाविष्टस्त्वमायातो विवशोऽत्र विमूढधीः ॥ २४ ॥<br>
न्यमज्जयत्त्वां वेतालो धनुष्कोटिजलेऽत्र तु ॥<br>
तत्र मज्जनमात्रेण विमुक्तः पातकाद्भवान् ॥ २५ ॥<br>
धनुष्कोटौ तु ये स्नानं पुण्ये कुर्वन्ति मानवाः ॥<br>
तेषां नश्यन्ति वै सत्यं पञ्चपातकसञ्चयाः ॥ २६ ॥<br>
रामचन्द्रधनुष्कोटावत्र मज्जनमात्रतः ॥<br>
महापातकिसंसर्गदोषस्ते विलयं ययौ ॥ २७ ॥<br>
तन्नाशादेव वेतालस्त्वां मुक्त्वा विलयं गतः ॥<br>
त्वामग्रहीद्यो वेतालः पुरायं ब्राह्मणोऽभवत् ॥ २८ ॥<br>
सोऽयं भाद्रपदे मासे कृष्णपक्षे महालयम् ॥<br>
पार्वणेन विधानेन पितॄणां नाकरोन्मुदा ॥ २९ ॥<br>
तेन स्वपितृभिः शप्तो वेतालत्वमगादयम् ॥<br>
सोपि चास्य धनुष्कोटेरवलोकनमात्रतः ॥ 3.1.36.३० ॥<br>
वेतालत्वं विहायेह विष्णुलोकम वाप्तवान् ॥<br>
अतो भाद्रपदे मासे कृष्णपक्षे महालयम् ॥ ३१ ॥<br>
उद्दिश्य स्वपितॄन्ये तु न कुर्वन्त्यतिलोभतः ॥<br>
महालोभयुतास्तेऽद्धा वेतालाः स्युर्न संशयः ॥ ३२ ॥<br>
तस्माद्भाद्रपदे मासे कृष्णपक्षे महालयम् ॥<br>
पितॄनुद्दिश्य शक्त्या ये ब्राह्मणान्वेदपारगान् ॥ ३३ ॥<br>
भोजयेयुर्महान्नेन न ते विन्दन्ति दुर्गतिम् ॥<br>
यस्तु भाद्रपदे मासे कृष्णपक्षे महालयम् ॥ ३४ ॥<br>
स्वशक्त्यनुगुणं विप्रमेकं द्वौ त्रीनकिञ्चनः ॥<br>
भोजयेन्नहि दौर्गत्यं भवेदस्य कदाचन ॥ ३५ ॥<br>
अयं भाद्रपदे मासे पितॄणामनुपासनात् ॥<br>
ययौ वेतालतां विप्रो यस्त्वां जग्राह पापिनम् ॥ ३६ ॥<br>
कालो भाद्रपदमासमारभ्य वृश्चिकावधि ॥<br>
महालयस्य कथितो मुनिभिस्तत्त्वदर्शिभिः ॥ ३७ ॥<br>
मासो भाद्रपदः कालस्तत्रापि हि विशिष्यते ॥<br>
कृष्ण पक्षो विशिष्टः स्याद्दुराचारक तत्र वै ॥ ३८ ॥<br>
तस्मिञ्छुभे कृष्णपक्षे प्रथमायां तथा तिथौ ॥<br>
श्राद्धं महालयं कुर्याद्यो नरो भक्तिपूर्वकम्॥ ३९ ॥<br>
तस्य प्रीणाति भगवान्पावकः सर्वपावनः ॥<br>
स वह्निलोकमाप्नोति वह्निना सह मोदते ॥ 3.1.36.४० ॥<br>
तस्मै च ज्वलनो देवः सर्वैश्वर्यं ददात्यपि ॥<br>
प्रथमायां तिथौ मर्त्यो यो न कुर्यान्महालयम्॥ ४१ ॥<br>
वह्निर्गृहं दहेत्तस्य श्रियं क्षेत्रादिकं तथा ॥<br>
वेदज्ञे ब्राह्मणे भुक्ते प्रथमायां महालये ॥ ४२ ॥<br>
दश कल्पसहस्राणि पितरो यान्ति तृप्तताम् ॥<br>
द्वितीयायां तु यो भक्त्या कुर्याच्छ्राद्धं महालयम् ॥ ४३ ॥<br>
तस्य प्रीणाति भगवान्भवानीपतिरीश्वरः ॥<br>
स कैलासमवाप्नोति शिवेन सह मोदते॥ ४४ ॥<br>
विपुलां सम्पदं तस्मै प्रीतो दद्यान्महेश्वरः ॥<br>
द्वितीयायां तिथौ मर्त्यो यो न कुर्यान्महालयम् ॥ ४५ ॥<br>
तस्य वै कुपितः शम्भुर्नाशयेद्ब्रह्मवर्चसम् ॥<br>
रौरवं कालसूत्राख्यं नरकं चास्य दास्यति ॥ ४६॥<br>
वेदज्ञे ब्राह्मणे भुक्ते द्वितीयायां महालये ॥<br>
विंशत्कल्प सहस्राणि पितरो यान्ति तृप्तताम्॥ ४७ ॥<br>
अनुग्रहात्पितॄणां च सन्ततिश्चास्य वर्द्धते ॥<br>
तृतीयायां नरो भक्त्या कुर्याच्छ्राद्धं महालयम् ॥ ४८ ॥<br>
तस्य प्रीणाति भगवाल्ँलोकपालो धनाधिपः ॥<br>
महापद्मादिनिधयो वर्तन्ते तस्य वै वशे ॥ ४९ ॥<br>
तस्यानुगास्त्रयो देवा ब्रह्मविष्णुमहेश्वराः ॥<br>
तृतीयायां तिथौ मर्त्यो यो न कुर्यान्महालयम् ॥ 3.1.36.५० ॥<br>
धनदो भगवांस्तस्य सम्पदं हरति क्षणात् ॥<br>
दारिद्यं च ददात्यस्मै बहुदुःखसमाकुलम् ॥ ॥ ५१ ॥<br>
तृतीयायां तिथौ मर्त्यो यः करोति महालयम् ॥<br>
तृप्यन्ति पितरस्तस्य त्रिंशत्कल्पसहस्रकम् ॥ ५२ ॥<br>
चतुर्थ्यां तु नरो भक्त्या श्राद्धं कुर्यान्महालयम् ॥<br>
तस्य प्रीणाति भगवान्हेरम्बः पार्वतीसुतः ॥ ५३ ॥<br>
तस्य विघ्नाश्च नश्यन्ति गजवक्त्रप्रसादतः ॥<br>
चतुर्थ्यां तु तिथौ मर्त्यो यो न कुर्यान्महालयम् ॥ ५४ ॥<br>
विघ्नेशो भगवांस्तस्य सदा विघ्नं करोति हि ॥<br>
चण्डकोलाहलाभिख्ये नरके च पतत्यथ ॥ ५५ ॥<br>
चतुर्थ्यां वै तिथौ मर्त्यो यः करोति महालयम् ॥<br>
पितरः कल्पसाहस्रं चत्वारिंशत्प्रहर्षिताः ॥ ५६ ॥<br>
बहून्पुत्रान्प्रदास्यन्ति श्राद्धकर्तुर्निरन्तरम् ॥<br>
पञ्चम्यां तु तिथौ भक्त्या यो न कुर्यान्महालयम् ॥ ५७ ॥<br>
तस्य लक्ष्मीर्भगवती परित्यजति मन्दिरम् ॥<br>
अलक्ष्मीः कलहाधारा तस्य प्रादुर्भवेद्गृहे ॥ ५८ ॥<br>
पचम्यां तु तिथौ मर्त्यो यः करोति महालयम् ॥<br>
तस्य तृप्यन्ति पितरः पञ्चकल्पसहस्रके ॥ ५९ ॥<br>
सन्ततिं चाप्यविच्छिन्नामस्मै दास्यन्ति तर्पिताः ॥<br>
पार्वती च प्रसन्ना स्यान्महदैश्वर्यदायिनी ॥ 3.1.36.६० ॥<br>
षष्ठ्यां तिथौ नरो भक्त्या श्राद्धं कुर्यान्महालयम् ॥<br>
तस्य प्रीणाति भगवान्षण्मुखः पार्वती सुतः ॥ ६१ ॥<br>
तस्य पुत्राश्च पौत्राश्च षण्मुखस्य प्रसादतः ॥<br>
ग्रहैर्वालग्रहैश्चैव न बाध्यन्ते कदाचन ॥ ६२ ॥<br>
षष्ठ्यां तिथौ नरो भक्त्या यो न कुर्यान्महालयम् ॥<br>
तस्य स्कन्दो महासेनो विमुखः स्यान्न संशयः ॥ ६३ ॥<br>
गर्भान्निर्गतमात्रैव प्रजा तस्य विनश्यति ॥<br>
पूतनादिग्रहकुलैर्बाध्यते च निरन्तरम् ॥ ६४ ॥<br>
वह्निज्वालाप्रवेशाख्ये नरके च पतत्यधः ॥<br>
षष्ठ्यां तिथौ यः श्रद्धावान्कुर्याच्छ्राद्धं महालयम् ॥ ६५ ॥<br>
षष्टिकल्पसहस्रं तु पितरो यामति तृप्तताम् ॥<br>
पुत्रानपि प्रदास्यन्ति सम्पदं विपुलां तथा ॥ ६६ ॥<br>
सप्तम्यां तु तिथौ मर्त्यः श्राद्धं कुर्यान्महालयम् ॥<br>
हिरण्यपाणिर्भगवानादित्यस्तस्य तुष्यति ॥ ६७ ॥<br>
अरोगो दृढगात्रः स्याद्भास्करस्य प्रसादतः ॥<br>
हिरण्यपाणिर्भगवान्हिरण्यं पाणिना स्वयम् ॥ ६८ ॥<br>
महालयश्राद्धकर्त्रे ददाति प्रीतमानसः ॥<br>
सप्तम्यां तु तिथौ भक्त्या यो न कुर्यान्महालयम् ॥ ६९ ॥<br>
व्याधिभिः क्षयरोगाद्यै बाध्यते स दिवानिशम् ॥<br>
तीक्ष्णधारास्त्रशय्याख्ये नरके च पतत्यधः ॥ 3.1.36.७० ॥<br>
सप्तम्यां यो नरो भक्त्या श्राद्धं कुर्यान्महालयम् ॥<br>
सप्ततिं कल्पसाहस्रं प्रीणन्ति पितरोऽस्य वै ॥ ७१ ॥<br>
सन्ततिं चाप्यविच्छिन्नां दद्युः पितृगणाः सदा ॥<br>
अष्टम्यां तु तिथौ मर्त्यः श्राद्धं कुर्यान्महाल यम् ॥ ७२ ॥<br>
मृत्युञ्जयः कृत्तिवासास्तस्य प्रीणाति शङ्करः ॥<br>
करस्थं तस्य कैवल्यं शङ्करस्य प्रसादतः ॥ ७३ ॥<br>
महालयेन श्राद्धेन तुष्टे साक्षात्त्रि यम्बके ॥<br>
चतुर्दशसु लोकेषु दुर्लभं तस्य किं भवेत् ॥ ७४ ॥<br>
महालयं न कुर्याद्वै योऽष्टम्यां मूढचेतनः ॥<br>
संसारसागरे घोरे सदा मज्जति दुःखितः ॥ ७५ ॥<br>
कदाचिदपि तस्येष्टं नैव सिद्ध्यति भूतले ॥<br>
वैतरिण्याख्यनरके पतत्याचन्द्रतारकम् ॥ ७६ ॥<br>
योऽष्टम्यां श्रद्धया श्राद्धं नरः कुर्यान्महालयम् ॥<br>
अशीतिकल्पसाहस्रं तृप्यन्ति पितरोऽस्य वै ॥ ७७ ॥<br>
आशीर्भिर्वर्द्धयन्त्येनं विघ्नश्चास्य व्यपोहति ॥<br>
सन्ततिं चाप्यविच्छिन्नां दद्युः पितृगणाः सदा ॥ ७८ ॥<br>
नवम्यां तु तिथौ मर्त्यः श्राद्धं कुर्यान्महालयम् ॥<br>
दुर्गादेवी भगवती तस्य प्रीणाति शाम्भवी ॥ ७९ ॥<br>
क्षयापस्मारकुष्ठा दीन्क्षुद्रप्रेतपिशाचकान् ॥<br>
नाशयेत्तस्य सन्तुष्टा दुर्गा महिषमर्दिनी ॥3.1.36.८० ॥<br>
नवम्यां तु तिथौ मर्त्यो यो न कुर्यान्महालयम् ॥<br>
अपस्मारेण पीड्येत तथैव ब्रह्मरक्षसा ॥ ८१ ॥<br>
अभिचारार्थकृत्याभिर्वाध्येत च निरन्तरम् ॥<br>
नवम्यां यस्तिथौ मर्त्यः श्राद्धं कुर्यान्महालयम्॥ ८२ ॥<br>
नवतिं कल्पसाहस्रं तृप्यन्ति पितरोऽस्य वै ॥<br>
सन्ततिं चाप्यविच्छिन्नां दद्युः पितृगणाः सदा ॥ ८३ ॥<br>
दशम्यां तु तिथौ मर्त्यः श्राद्धं कुर्यान्महालयम् ॥<br>
तस्यामृतकलश्चन्द्रः षोडशात्मा प्रसीदति ॥ ८४ ॥<br>
औषधीनामधीशेऽस्मिञ्छ्राद्धेनानेन तोषिते ॥<br>
व्रीह्यादीनि तु धान्यानि दद्युरोषधयः सदा॥ ॥ ८५ ॥<br>
यो न कुर्याद्दशम्यां तु महालयमनुत्तमम् ॥<br>
ओषध्यो निष्फलास्तस्य कृषिश्चाप्यस्य निष्फला ॥ ८६ ॥<br>
दशम्यां यस्तिथौ मर्त्यः श्राद्धङ्कुर्यान्महालयम् ॥<br>
शतकल्पसहस्राणि तृप्यन्ति पितरोऽस्य वै ॥ ८७ ॥<br>
सन्ततिं चाप्यविच्छिन्नां दद्युः पितृगणाः सदा ॥<br>
एकादश्यां नरो भक्त्या श्राद्धं कुर्यान्महालयम् ॥ ८८ ॥<br>
संहर्ता सर्वलोकस्य तस्य रुद्रः प्रसीदति ॥<br>
रुद्रस्य सर्वसंहर्तुः प्रसादेन जगत्पतेः ॥ ८९ ॥<br>
शत्रून्पराजय त्येष श्राद्धकर्ता निरन्तरम् ॥<br>
ब्रह्महत्यायुतं चापि तस्य नश्यति तत्क्षणात् ॥ 3.1.36.९० ॥<br>
अग्निष्टोमादियज्ञानां फलमाप्नोति पुष्कलम् ॥<br>
एकादश्यां नरो भक्त्या यो न कुर्यान्महालयम् ॥ ९१ ॥<br>
तस्य वै विमुखो रुद्रो न प्रसीदति कर्हिचित् ॥<br>
सर्वतो वर्धमानाश्च बाधन्ते शत्रवो ह्यमुम् ॥ ९२ ॥<br>
अग्निष्टोमादिका यज्ञाः कृताश्च बहुदक्षिणाः ॥<br>
निष्फला एव तस्य स्युर्भस्मनि न्यस्तहव्यवत् ॥ ९३ ॥<br>
ब्रह्मवातकतुल्यः स्याच्छ्राद्धाकरणदोषतः ॥<br>
एकादश्यां तिथौ यस्तु श्राद्धं कुर्यान्महालयम् ॥ ९४ ॥<br>
द्विशतं कल्पसाहस्रं तृप्यन्ति पितरोऽस्य वै ॥<br>
सन्ततिं चाप्यविच्छिन्नां दद्युः पितृ गणाः सदा ॥ ९५ ॥<br>
द्वादश्यां तु तिथौ मर्त्यः कुर्याच्छ्राद्धं महालयम् ।<br>
तस्य लक्ष्मीपतिः साक्षात्प्रसीदति जनार्दनः ॥ ९६ ॥<br>
प्रसन्ने सति देवेशे देवदेवे जनार्दने ॥<br>
चराचरं जगत्सर्वं प्रीतमेव न संशयः ॥ ९७ ॥<br>
भूमिर्हरिप्रिया चास्य सस्यं संवर्द्धयत्यपि ॥<br>
लक्ष्मीश्च वर्द्धते तस्य मन्दिरे हरिवल्लभा ॥ ९८ ॥<br>
गदा कौमोदकी नाम नारायणकरस्थिता ॥<br>
अपस्मारादिभूतानि नाशयत्येव सर्वदा ॥ ९९ ॥<br>
तीक्ष्णधारं तथा चक्रं शत्रूनस्य दहत्यपि ॥<br>
यातुधानपिशाचादीञ्छङ्खश्चास्य व्यपोहति ॥3.1.36.१००॥<br>
एवं सर्वात्मना पीडां वारयत्यस्य केशवः ॥<br>
महालयं न कुर्याद्यो द्वादश्यां मनुजा धम ॥ १ ॥<br>
तस्य क्षेत्राणि सम्पच्च विनश्यन्ति न संशयः ॥<br>
अपस्मारादिभूतानि शत्रवश्च महाबलाः ॥२॥<br>
यातुधानाश्च बाधन्ते तं वै विष्णुपराङ्मुखम्॥<br>
पात्यते नरके चापि अस्थिभेदननामके॥३॥<br>
द्वादश्यां भक्तियुक्तो यः श्राद्धं कुर्यान्महालयम् ॥<br>
षट्शतं कल्पसाहस्रं प्रीणन्ति पितरोऽस्य वै ॥४॥<br>
सन्ततिं चाप्यविच्छिन्नां पितरोऽस्मै ददत्यपि॥<br>
त्रयोदश्यां नरो भक्त्या श्राद्धं कुर्यान्महालयम्॥५॥<br>
प्रसीदत्यस्य भगवान्कन्दर्पो रतिनायकः ॥<br>
स्रग्चन्दनादयो भोगा ललनाश्च मनोरमाः ॥६॥<br>
कामदेवप्रसादेन तस्य सिद्ध्यन्ति सर्वदा॥<br>
आजन्ममरणान्तं च सुखमेव स विन्दते ॥७॥<br>
यो न कुर्यात्त्रयोदश्यां न च श्राद्धं महालयम् ॥<br>
कामदेवोऽस्य विमुखः स्त्रियो भोगांश्च नाशयेत् ॥ ८ ॥<br>
अङ्गारशय्याभ्रमणे नरके पातयत्यमुम् ॥<br>
पितॄनुद्दिश्य यः कुर्यात्त्र योदश्यां महालयम् ॥ ९ ॥<br>
सहस्रकल्पसाहस्रं प्रीणन्ति पितरोऽस्य वै ॥<br>
सन्ततिं चाप्यविच्छिन्नां दद्युः पितॄगणास्तदा ॥ 3.1.36.११० ॥<br>
चतुर्दश्यां नरो भक्त्या श्राद्धं कुर्यान्महालयम् ॥<br>
तस्याभीष्टप्रदानाय जागर्ति भगवाच्छिवः ॥ ११ ॥<br>
उपदिश्य शिवज्ञानं सायुज्यं च ददात्यपि ॥<br>
सुरापानायुतं चापि स्वर्णस्तेयायुतं तथा ॥ १२ ॥<br>
नश्यन्ति तत्क्षणादेव चतुर्दश्यां महालयात् ॥<br>
चण्डालवृषलस्त्रीणां सङ्गदोषोऽपि नश्यति ॥ १३ ॥<br>
अश्वमेधसहस्रस्य पौण्डरीकायुतस्य च ॥<br>
पुष्कला फलसिद्धिः स्याच्चतुर्दश्यां महालयात् ॥ १४ ॥<br>
यो न कुर्याच्चतुर्दश्यां श्राद्धमेतन्महालयम् ॥<br>
स कल्पकोटिसाहस्रं कल्पकोटिशतं तथा ॥ १५ ॥<br>
संसारान्धमहाकूपे पतितः स्यादनिष्कृतिः ॥<br>
अचोरयित्वा कनकमपीत्वापि सुरां तथा ॥ १६ ॥<br>
सुरापानादिभिर्दोषैर्लिप्यते स विमूढधीः ॥<br>
कृता अपि विधानेन यज्ञाः स्युर्निष्फलास्तथा ॥ १७ ॥<br>
चतुर्दश्यां तिथौ यस्तु कुर्याच्छ्राद्धं महालयम् ॥<br>
लक्षकोटिसहस्राणि लक्षकोटिशतानिच ॥१८॥<br>
कल्पानि पितरस्तस्य तृप्यन्त्येव न संशयः ॥<br>
नरकस्थाश्च पितरः स्वर्गं यान्ति प्रहर्षिताः ॥ १९ ॥<br>
सन्ततिं चाप्यविच्छिन्नां दद्युः पितृगणास्तदा ॥<br>
अमायां तु नरो भक्त्या श्राद्धं कुर्यान्महालयम् ॥ 3.1.36.१२० ॥<br>
पितॄणां तस्य तृप्तिः स्याद नन्ता नात्र संशयः ॥<br>
सुधामास्वाद्य या तृप्तिर्देवानान्दिवि वै भवेत् ॥ २१ ॥<br>
अनन्ता तादृशी तृप्तिरमावास्यां महालयात् ॥<br>
अमावास्या महापुण्या पितृदेवनमस्कृता ॥ २२ ॥<br>
शान्ता ह्येषा तु परमा शिवस्य च महाप्रिया ॥<br>
तस्यां महालये श्राद्धे भोजयेद्वेदवित्तमान् ॥ २३ ॥<br>
तेन तृप्तिः पितॄणां स्यादनन्ता तुष्यते शिवः ॥<br>
ब्रह्महत्यादयः पञ्च पातका नाशमाप्नुयुः ॥ २४ ॥<br>
कृताश्च स्युर्विधानेन सर्वे यज्ञाः सदक्षिणाः ॥<br>
अनुष्ठिताः स्युर्विधिवत्सर्वे धर्माः सनातनाः ॥ २५ ॥<br>
अमावास्यादिने येन कृतं श्राद्धं महालयम् ॥<br>
प्रत्यग्ब्रह्मैकतां ज्ञात्वा सायुज्यं यात्यसंशयम्॥ ॥ २६ ॥<br>
यो न कुर्यादमावास्यां महालयमचेतनः ॥<br>
ब्रह्मलोकगताश्चास्य पितरो यान्ति नारकम् ॥ २७ ॥<br>
सन्ततिश्चास्य मूढस्य विच्छि द्येतैव तत्क्षणात् ॥<br>
स एव हि महानर्थो यदमायां तिथौ नरैः ॥ २८ ॥<br>
महालयार्थो विप्रेन्द्रा विधिवन्नैव भोजिताः ॥<br>
मासि भाद्रपदे प्राप्ते नृत्यन्ति पितृदेवताः ॥ २९ ॥<br>
अस्मानुद्दिश्य मत्पुत्रा भोजयेयुर्द्विजोत्तमान् ॥<br>
तेन नो नरकक्लेशो न भविष्यति दारुणः ॥ 3.1.36.१३० ॥<br>
वासश्च स्वर्गलोके स्याद्यावदाचन्द्रतारकम् ॥<br>
मासि भाद्रपदे प्राप्ते पितॄणां तृदिदायिनी ॥ ३१ ॥<br>
एकैकं भोजयेद्विप्रं प्रत्यहं भक्तिपूर्वकम् ॥<br>
पितृमातृकुलोद्भूताः पितरस्तृप्तिमाप्नुयुः ॥ ३२ ॥<br>
कृष्णपक्षे विशेषेण ब्राह्मणान्भोजयेत्सुधीः ॥<br>
घृतसूपादिसस्यैश्च तैलाभ्यङ्गपुरःसरम् ॥ ३३ ॥<br>
सुधां पास्यन्ति पितरस्तस्याकल्पं प्रहर्षिताः ॥<br>
सप्तमीं कृष्णपक्षस्य प्रारभ्य प्रत्यहं नराः ॥ ३४ ॥<br>
विप्रान्यावदमावास्या त्रींस्त्रीनभ्यर्च्य भोजयेत् ॥<br>
आरभ्य द्वादशीं विप्रांस्त्रीनवश्यं तु भोजयेत् ॥ ३५ ॥<br>
अन्यथैश्वर्यहानिः स्यान्महादारिद्र्यभाग्भवेत् ॥<br>
वित्तलोभं परित्यज्य विप्रान्सूपघृतादि भिः ॥ ३६ ॥<br>
पयसा पायसान्नेन दध्नापूपादिभिस्तथा ॥<br>
पेयैर्लेह्यैश्च चोष्यैश्च भक्ष्यैश्च विविधैरपि ॥ ३७ ॥<br>
भोजयेद्वेदविन्मुख्यांस्तृप्तिस्तेषां यथा भवेत् ॥<br>
तेन ब्रह्मा हरिः शम्भुस्तृप्ताः स्युर्नात्र संशयः॥३८॥<br>
अग्निष्वात्तादिपितरस्तथैवेन्द्रादिदेवताः ॥<br>
बहुनात्र किमुक्तेन तुष्टं तेन जगत्त्रयम् ॥३९॥<br>
पार्वणेन विधानेन कुर्याच्छ्राद्धे महालयम्॥<br>
नरो महालयश्राद्धे पितृवंश्यान्पितॄनिव ॥3.1.36.१४०॥<br>
मातृवंश्यानपि पितॄन्भोजयेच्छ्रेयसे मुदा ॥<br>
दक्षिणां च यथाशक्ति दद्याद्वित्तानुसारतः ॥ ४१ ॥<br>
तस्मिन्महालये श्राद्धे वित्तशाठ्यं न कारयेत् ॥<br>
दक्षिणा खलु यज्ञानां कथितेयं पुरोगवा ॥ ४२॥<br>
अनः पुरोगवैर्हीनं करिष्यति यथाध्वनि ॥<br>
अदक्षिणं तथा सोयं पितृयज्ञोऽपि रिष्यति॥४३॥<br>
तस्माद्यज्ञेषु दातव्या दक्षिणाल्पा हि जानता॥<br>
विधवाभिरपि स्त्रीभिरपुत्राभिर्महालयः ॥ ४४ ॥<br>
भर्त्तॄनुद्दिश्य कर्तव्यो भूरिभोजनकर्मणा ॥<br>
अन्यथा धर्महानिः स्यान्नरकं च महद्भवेत् ॥ ४५ ॥<br>
मासि भाद्रपदे प्राप्ते यो न कुर्यान्महालयम् ॥<br>
तत्कुलं नाशमाप्नोति ब्रह्महत्यां च विन्दति ॥ ४६ ॥<br>
महालयं प्रकुर्वन्ति श्रद्धावन्तः पितॄन्प्रति ॥<br>
न तेषां सन्ततिच्छेदो भवेत्सम्पदभङ्गुरा ॥ ४७ ॥<br>
आलयं ह्यास्पदं प्रोक्तं महः कल्याणमुच्यते ॥<br>
कल्याणानामास्पदत्वान्महालयमुदीर्यते ॥ ४८ ॥<br>
तस्मान्महालयं मर्त्यः कुर्यात्कल्याणसिद्धये ॥<br>
अमङ्गलं भवेत्तस्य न कुर्याच्चेन्महालयम् ॥ ४९ ॥<br>
नकुर्याद्यद्यपि श्राद्धं मातापित्रोर्मृतेऽहनि ॥<br>
कुर्यान्महालयश्राद्धमस्मरन्नेव बुद्धिमान् ॥3.1.36.१५०॥<br>
कर्तुं महालयश्राद्धं यदि शक्तिर्न विद्यते ॥<br>
याचित्वापि नरः कुर्यात्पितृणां तन्महालयम् ॥५१॥<br>
ब्राह्मणेभ्यो विशिष्टे भ्यो याचेत धनधान्यकम् ॥<br>
पतितेभ्यो न गृह्णीयाद्धनधान्यं कदाचन ॥५२॥<br>
ब्राह्मणेभ्यो न लभ्येत यदि धान्यधनादिकम् ॥<br>
याचेत क्षत्रियश्रेष्ठा न्महालयचिकीर्षया ॥ ५३ ॥<br>
दातारश्चेन्न भूपाला वैश्येभ्योऽपि च याचयेत् ॥<br>
वैश्या अपि हि दातारो यदि लोके न सन्ति वै ॥ ५४ ॥<br>
दद्याद्भाद्रपदे मासे गोग्रासं पितृतृप्तये ॥<br>
अथ वा रोदनं कुर्याद्बहिर्निर्गत्य कानने ॥ ५५ ॥<br>
पाणिभ्यामुदरं स्वीयमाहत्याश्रूणि वर्तयन् ॥<br>
तेष्वरण्यप्रदेशेषु उच्चैरेवं वदेन्नरः ॥ ५६ ॥<br>
शृण्वन्तु पितरः सर्वे मत्कुलीना वचो मम ॥<br>
अहं दरिद्रः कृपणो निर्ल्लज्जः क्रूरकर्मकृत् ॥ ५७ ॥<br>
प्राप्तो भाद्रपदो मासः पितृणां प्रीतिवर्द्धनः ॥<br>
कर्त्तुं महालयश्राद्धं न च मे शक्तिरस्ति वै ॥ ५८ ॥<br>
भ्रमित्वापि महीं कृत्स्नां न मे किञ्चन लभ्यते ॥<br>
अतो महालयश्राद्धं न युष्माकं करोम्यहम् ॥ ५९ ॥<br>
क्षमध्वं मम तद्यूयं भवन्तो हि दयापराः ॥<br>
दरिद्रो रोदनं कुर्यादेवं काननभूमिषु ॥ 3.1.36.१६० ॥<br>
तस्य रोदनमाकर्ण्य पितरस्तत्कुलोद्भवाः ॥<br>
हृष्टास्तृप्तिं प्रयान्त्येव सुधां पीत्वैव निर्जराः ॥ ६१ ॥<br>
महालयार्थे विप्रौघे भुक्ते तृप्तिर्यथा भवेत् ॥<br>
गोग्रासारण्यरुदितैः पितृ तृप्तिस्तथा भवेत्॥ ६२ ॥<br>
मासि भाद्रपदे विघ्नो यदि स्यात्सूतकादिना ॥<br>
यातेषु सूतकाहःसु कुर्यादावृश्चिकावधि ॥ ६३ ॥<br>
बुधो महालय स्यार्थे ब्राह्मणान्वृणुयान्नव ॥<br>
पित्रर्थमेकं वृणुयात्पितामहकृते तथा ॥ ६४ ॥<br>
प्रपितामहमुद्दिश्य तथैकं वृणुयाद्द्विजः ॥<br>
तथा मातामहार्थं तु एकं वै वृणुयाद्द्विजम् ॥ ६५ ॥<br>
मातुःपितामहार्थं च वृणुयाद्द्विजमेककम् ॥<br>
वृणुयादेकमुद्दिश्य मातुश्च प्रपितामहम् ॥ ६६ ॥<br>
तथैव विश्वेदेवार्थे वृणुयाद्द्वौद्वि जोत्तमौ ॥<br>
विष्ण्वर्थं ब्राह्मणं त्वेकं वृणुयाद्वेदवित्तमम् ॥६७॥<br>
एवं महालयश्राद्धे ब्राह्मणान्वृणुयान्नव ॥<br>
अथवा पितृवर्गार्थं वरयेद्विप्रमेककम् ॥ ६८ ॥<br>
मातामहादीन्वोद्दिश्य वरयेद्विप्रमेककम् ॥<br>
विश्वेदेवार्थमेकं च विष्ण्वर्थं च तथापरम् ॥ ६९ ॥<br>
एवं वै वरयेद्विप्राश्चतुरस्तु महालये ॥<br>
ब्राह्मणान्वेदसम्पन्नान्सुशीलान्वरयेत्सुधीः ॥ 3.1.36.१७० ॥<br>
दुःशीलान्वरयेद्यस्तु स वै श्राद्धस्य घातकः ॥<br>
मासि भाद्रपदे प्राप्ते कृष्णपक्षे विशेषतः ॥ ७१ ॥<br>
कुर्या न्महालयश्राद्धं यो नरः श्रद्धया सह ॥<br>
स स्नातः सर्वतीर्थेषु दुराचार महामते ॥ ७२ ॥<br>
अग्निष्टोमादयो यज्ञाः शतमप्यमुना कृताः ॥<br>
तुलापुरुषमुख्यानि दानान्यपि कृतानि वै ॥ ७३ ॥<br>
चान्द्रायणादिकृच्छ्राणि कृतान्येव न संशयः ॥<br>
चतुर्णां साङ्गवेदानां पारायणफलं लभेत् ॥ ॥ ७४ ॥<br>
गायत्र्यादिमहामन्त्रजपपुण्यं लभेत्तथा ॥<br>
इतिहासपुराणानां पारायणफलं लभेत् ॥ ७५ ॥<br>
महालयसमं पुण्यं वृत्तं नास्ति महीतले ॥<br>
ब्रह्मविष्णुमहेशानलोकप्राप्तिर्महालयात् ॥ ७६ ॥<br>
महालयादिकं श्राद्धं नित्यं काम्यमपीष्यते ॥<br>
तस्मादकरणे तस्य प्रत्यवायो महान्भवेत् ॥ ७७ ॥<br>
करणादिष्टसिद्धिश्च भविष्यति न संशयः ॥<br>
महालयस्य करणाद्भूतवेतालकादयः ॥ ७८ ॥<br>
अपस्मारग्रहाश्चापि शाकिनीडाकिनीगणाः ॥<br>
यातुधानाः पिशाचाश्च वेतालाश्च भयानकाः ॥ ७९ ॥<br>
नश्यन्ति तत्क्षणादेव भूतान्यन्यानि वै तथा ॥<br>
महालयस्यकरणाद्विपुलां श्रियमश्नुते ॥ 3.1.36.१८० ॥<br>
पुरा दशरथो राजा वसिष्ठस्योपदेशतः ॥<br>
मासि भाद्रपदे प्राप्ते कृत्वा श्राद्धं महालयम् ॥ ८१ ॥<br>
रामादींश्च तुरः पुत्रान्प्राप्तवांल्लोकसम्मतान् ॥<br>
विश्वातिशायिनीं लक्ष्मीं प्रपेदे कीर्तिमुत्तमाम् ॥ ८२ ॥<br>
महालयस्य करणाद्ययाती राजसत्तमः ॥<br>
यदुमुख्यान्महापुत्रान्प्रपेदे वंशवर्द्धनान् ॥ ८३ ॥<br>
अनन्यदुर्लभं स्वर्गं प्रपेदे श्राद्धपुण्यतः ॥<br>
दुष्यन्तो भरतं लेभे महालयविधानतः ॥ ८४ ॥<br>
महालय विधानेन दमयन्तीपतिर्नलः ॥<br>
कृच्छ्रं महत्तरं तीर्त्वा पुनर्लेभे महीमिमाम् ॥ ८५ ॥<br>
निजग्राह कलिं घोरं पुष्करं चाप्यरातिनम् ॥<br>
इन्द्रसेनाभिधानं च पुत्रं लेभेऽतिधार्मिकम् ॥ ८६ ॥<br>
हरिश्चन्द्रो महाराजो महालयविधानतः ॥<br>
विश्वामित्रकृताद्दुःखान्मुक्तः सत्यवतां वरः ॥ ८७ ॥<br>
लेभे चन्द्रवतीं भार्यां लोहिताश्वं सुतं पुनः ॥<br>
महालयविधानेन कृतवीर्यसुतो बली ॥ ८८ ॥<br>
अष्टादशानां द्वीपानामाधिपत्यमवाप्तवान् ॥<br>
रामोऽपि दण्डकारण्ये महालयविधानतः ॥ ८९ ॥<br>
हत्वा तु रावणं सङ्ख्ये सीतां पुनरवाप्तवान् ॥<br>
महालयस्य करणाद्धर्मपुत्रो युधिष्ठिरः ॥ 3.1.36.१९० ॥<br>
दुःखसागरमुत्तीर्य धार्तराष्ट्राञ्जघान च ॥<br>
महालयस्यकरणाद्वसिष्ठो मुनिसत्तमः ॥ ९१ ॥<br>
अत्रिर्भृगुश्च कुत्सश्च गौतमश्चाङ्गिरास्तथा ॥<br>
कश्यपश्च भरद्वाजो विश्वा मित्रश्च कुम्भजः ॥ ९२ ॥<br>
पराशरो मृकण्डश्च ये चान्ये मुनिसत्तमाः ॥<br>
विधाय विधिवच्छ्राद्धं महालयमनुत्तमम् ॥ ९३ ॥<br>
अणिमाद्यष्टसिद्धीनां व्रतानां तपसां तथा ॥<br>
निवासभूता सञ्जातास्तथा विश्वातिशायिनः ॥ ९४ ॥<br>
जीवन्मुक्ताश्च ते सर्वे ह्यभवन्मुनिसत्तमाः ॥<br>
अतो महालयश्राद्धं कर्तव्यं भूतिमिच्छता ॥ ९५ ॥<br>
अतोऽद्यापि दुराचार न कुर्याद्यो महालयम् ॥<br>
भूतवेतालकादिभ्यो भूयात्तस्य महद्भयम् ॥ ९६ ॥<br>
महालयस्या करणाद्वेतालत्वमवाप्नुयात् ॥<br>
त्वयाविष्टमिदं भूतं विप्रः सन्पूर्वजन्मनि ॥ ९७ ॥<br>
नाम्ना वेदनिधिः पुण्यो भरद्वाजस्य चात्मनः ॥<br>
कुशस्थल्यभिधाने च वसन्ग्रामे महामनाः ॥ ९८ ॥<br>
न चकार विधानेन श्राद्धमेतन्महालयम् ॥<br>
ततोयं पितृणां शापाद्वेतालत्वमवाप्तवान् ॥ ९९ ॥<br>
तस्माद्भाद्र पदे मासे दुराचार पितॄन्प्रति ॥<br>
ब्राह्मणान्भोजयान्नेन षड्रसेन सभक्तिकम् ॥ 3.1.36.२०० ॥<br>
दारिद्र्यं तेन ते न स्यात्सुखीचैव भवान्भवेत् ॥<br>
महापातकि संसर्गं मा कुरु त्वमितः परम् ॥ १ ॥<br>
त्वयानुभूतं यद्दुःखं वेतालग्रहणोद्भवम् ॥<br>
गच्छ त्वमनुजानामि स्वदेशं प्रति मा चिरम् ॥ २ ॥<br>
इतीरितः स मुनिना दत्तात्रेयेण योगिना ॥<br>
तं प्रणम्य ययौ देशं कृतार्थेनान्तरात्मना ॥ ३ ॥<br>
गत्वा च स्वगृहं विप्रो दुराचारो द्विजोत्तमाः ॥<br>
विमुक्तवेताल भयो गतपातककञ्चुकः ॥ ४ ॥<br>
दत्तात्रेयेरितेनासौ मार्गेण प्रीतमानसः ॥<br>
त्यक्तपातकिसंसर्गः स्वाश्रमाचारतत्परः ॥ ५ ॥<br>
रामचन्द्रधनुष्कोटितीर्थ मज्जनगौरवात् ॥<br>
देहान्ते परमां मुक्तिं दुराचारो ययौ तदा ॥ ६ ॥<br>
॥ श्रीसूत उवाच ॥ ॥<br>
एवं वः कथितं पुण्यं दुराचरविमोक्षणम् ॥<br>
सेयं पुण्या धनुष्कोटिर्महापातकनाशिनी ॥ ७ ॥<br>
यत्र हि स्नानमात्रेण दुराचारो विमोचितः ॥<br>
अथवा धनुषः कोटेरियत्ता किं हि वै भवेत् ॥ ८ ॥<br>
या निष्कृतिविहीनानि पापान्यपि विनाशयेत् ॥<br>
प्रायश्चित्तविहीनानि यानि पापानि सन्ति वै ॥ ९ ॥<br>
तान्यप्यत्र विनश्यन्ति धनुष्कोटौ निमज्जनात् ॥<br>
शूद्रेण पूजितं लिङ्गं विष्णुं वा यो नमेद्द्विजः ॥ 3.1.36.२१० ॥<br>
प्रायश्चित्तं न तस्योक्तं स्मृतिभिः परमर्षिभिः ॥<br>
नश्येत्तस्यापि तत्पापं धनुष्कोटिनिमज्ज नात् ॥ ११ ॥<br>
विप्रनिन्दाकृतां नृणां प्रायश्चित्तं न विद्यते ॥<br>
विश्वासघातकानां च कृतघ्नानां न निष्कृतिः ॥ १२ ॥<br>
भ्रातृभार्यारतानां च प्रायश्चित्तं न विद्यते ॥<br>
शूद्रान्ने नियतानां च श्रुतिनिन्दारतात्मनाम् ॥ १३ ॥<br>
कन्याविक्रयिणां विप्रा हयविक्रयिणां तथा ॥<br>
देवविक्रयिणां वेदविक्रये निर तात्मनाम्॥१४॥<br>
धर्मविकयिणां पुंसां व्रतविक्रयिणां तथा ॥<br>
तीर्थविक्रयिणां पुंसां प्रायश्चित्तं न विद्यते ॥१५॥<br>
तेषां पापानि नश्यन्ति धनुष्कोटौ निम ज्जनात् ॥<br>
मातृद्रोहपितृद्रोहयतिद्रोहरतात्मनाम् ॥१६॥<br>
गुरुनिन्दापराणां च शिवनिन्दारतात्मनाम् ॥<br>
विष्णुनिन्दापराणां च यतिनिन्दारतात्मनाम् ॥ ॥ १७ ॥<br>
सत्कथादूषकाणां च प्रायश्चित्तं न विद्यते ॥<br>
तेषां चात्र धनुष्कोटौ स्नानाच्छुद्धिर्भविष्यति ॥ १८ ॥<br>
एवं वः कथितं विप्रा धनुष्कोटेस्तु वैभवम् ॥<br>
यच्छ्रुत्वा सर्वपापेभ्यो मुच्यते मानवो भुवि ॥ २१९ ॥<br>
इति श्रीस्कान्दे महापुराण एकाशीतिसाहस्र्यां संहितायां तृतीये ब्रह्मखण्डे सेतु माहात्म्ये धनुष्कोटिप्रशंसायां दुराचारसंसर्गदोषशान्तिवर्णनन्नाम षट्त्रिंशोऽध्यायः ॥ ३६ ॥</p>

  </div>
</article>


        

        



    <aside class="card border noPrint" id="section-tree-item-skanda-purANam_sarva-prastutiH_03_brahma-khaNDaH_1_setu-khaNDaH_036_durAchArasaMsargadoShashAntivarNanam_md">
        <div class="card-title bg-light-gray border d-flex justify-content-between">
            <a href="https://vishvAsa.github.io/purANam/skanda-purANam/sarva-prastutiH/03_brahma-khaNDaH/1_setu-khaNDaH/036_durAchArasaMsargadoShashAntivarNanam/">०३६ दुराचारसंसर्गदोषशान्तिवर्णनम् </a>
            <a data-toggle="collapse" href="#section-tree-item-body-skanda-purANam_sarva-prastutiH_03_brahma-khaNDaH_1_setu-khaNDaH_036_durAchArasaMsargadoShashAntivarNanam_md" role="button" aria-expanded="false" aria-controls="section-tree-item-body-skanda-purANam_sarva-prastutiH_03_brahma-khaNDaH_1_setu-khaNDaH_036_durAchArasaMsargadoShashAntivarNanam_md" >…<i class="fas fa-caret-down" class="collapsed"></i> </a>
        </div>
        <nav id="section-tree-item-body-skanda-purANam_sarva-prastutiH_03_brahma-khaNDaH_1_setu-khaNDaH_036_durAchArasaMsargadoShashAntivarNanam_md" class="card-body p-0 collapse">
            
            <li>draft: false</li>
            
            <li>iscjklanguage: false</li>
            
            <li>title: ०३६ दुराचारसंसर्गदोषशान्तिवर्णनम्</li>
            
        </nav>
    </aside>


      </main>
    </div>
    <footer class="bg-yellow  p-1 noPrint" role="contentinfo">
  

  <div id="div_foot_nav_bar" class="row">
    <a href="https://vishvAsa.github.io/purANam/search"  class="btn btn-light btn-sm">🥽🔦</a>
    <div class="row col  d-flex justify-content-center">
      <div><a id="previousPageFoot" href="" class="btn btn-secondary">###<i class="fas fa-caret-left"></i></a></div>
      <div ><a id="nextPageFoot" href="" class="btn btn-secondary"><i class="fas fa-caret-right"></i> ### </a></div>
    </div>
      <ul id="footer-bar-right-custom" class="list-group list-group-horizontal">
      </ul>
  </div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/purANam/issues/new" >
      ✉️Contact
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/purANam/actions/workflows/build.yml"><img src="https://github.com/vishvAsa/purANam/actions/workflows/build.yml/badge.svg"> Built </a> on 2025 Aug 27 11:57:01 UTC. (<a href="http://google.com/search?q=11%3a57%3a01%20UTC to IST">IST</a>)
    </div>
  </div>
</footer>



<script async src="https://www.googletagmanager.com/gtag/js?id=G-33H08JSLQR"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-33H08JSLQR');
</script>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
