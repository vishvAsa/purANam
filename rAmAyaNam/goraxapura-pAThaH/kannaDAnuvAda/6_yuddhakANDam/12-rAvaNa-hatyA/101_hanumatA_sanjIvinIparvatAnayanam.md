+++
title = "१०१ हनुमता सञ्जीविनीपर्वतानयनम्"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_6/Kanda_6_YK-101-Hanuma_brings_mountain_with_life_giving_herbs_0.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮನ ವಿಲಾಪ, ಹನುಮಂತನು ತಂದ ಔಷಧಿಗಳಿಂದ ಸುಷೇಣನು ಲಕ್ಷ್ಮಣನ ಚಿಕಿತ್ಸೆ, ಲಕ್ಷ್ಮಣ ಎಚ್ಚರಗೊಂಡುದು
</details>

###### 1


<details><summary>ಮೂಲಮ್</summary>

ಶಕ್ತ್ಯಾ ನಿಪಾತಿತಂದೃಷ್ಟ್ವಾ ರಾವಣೇನ ಬಲೀಯಸಾ ।  
ಲಕ್ಷ್ಮಣಂ ಸಮರೇ ಶೂರಂ ಶೋಣಿತೌಘ ಪರಿಪ್ಲುತಮ್ ॥
</details>

###### 2


<details><summary>ಮೂಲಮ್</summary>

ಸ ದತ್ತ್ವಾ ತುಮುಲಂ ಯುದ್ಧಂ ರಾವಣಸ್ಯ ದುರಾತ್ಮನಃ ।  
ವಿಸೃಜನ್ನೇವ ಬಾಣೌಘಾನ್ ಸುಷೇಣಮಿದಮಬ್ರವೀತ್ ॥
</details>

<details><summary>ಅನುವಾದ</summary>

ಮಹಾಬಲೀ ರಾವಣನು ಶಕ್ತ್ಯಾಯುಧದಿಂದ ಕೆಡವಲ್ಪಟ್ಟು, ರಕ್ತದಿಂದ ತೊಯ್ದುಹೋಗಿದ್ದ ಶೂರನಾದ ಲಕ್ಷ್ಮಣನನ್ನು ಶ್ರೀರಾಮನು ನೋಡಿ, ದುರಾತ್ಮ ರಾವಣನೊಂದಿಗೆ ಘೋರ ಯುದ್ಧ ಮಾಡುತ್ತಾ ಬಾಣಗಳ ಸಮೂಹಗಳನ್ನು ಪುಂಖಾನುಪುಂಖವಾಗಿ ಸುರಿಸುತ್ತಿರುವಾಗ ಶ್ರೀರಾಮನು ಸುಷೇಣನಲ್ಲಿ ಇಂತೆಂದನು-॥1-2॥
</details>

###### 3


<details><summary>ಮೂಲಮ್</summary>

ಏಷ ರಾವಣ ವೀರ್ಯೇಣ ಲಕ್ಷ್ಮಣಃ ಪತಿತೋ ಭುವಿ ।  
ಸರ್ಪವಚ್ಚೇಷ್ಟತೇ ವೀರೋ ಮಮ ಶೋಕಮುದೀರಯನ್ ॥
</details>

<details><summary>ಅನುವಾದ</summary>

ಈ ವೀರ ಲಕ್ಷ್ಮಣನು ರಾವಣನ ಪರಾಕ್ರಮದಿಂದ ಗಾಯಗೊಂಡು ಪೃಥಿವಿಯಲ್ಲಿ ಬಿದ್ದಿರುವವನು ಹಾಗೂ ಏಟು ತಿಂದ ಸರ್ಪದಂತೆ ಒದ್ದಾಡುತ್ತಿರುವನು. ಈ ಸ್ಥಿತಿಯಲ್ಲಿ ಇವನನ್ನು ನೋಡಿ ನನ್ನ ಶೋಕ ಹೆಚ್ಚುತ್ತಾ ಇದೆ.॥3॥
</details>

###### 4


<details><summary>ಮೂಲಮ್</summary>

ಶೋಣಿತಾರ್ದ್ರಮಿಮಂ ವೀರಂ ಪ್ರಾಣೈಃ ಪ್ರಿಯತರಂ ಮಮ ।  
ಪಶ್ಯತೋ ಮಮ ಕಾ ಶಕ್ತಿರ್ಯೋದ್ಧುಂ ಪರ್ಯಾಕುಲಾತ್ಮನಃ ॥
</details>

<details><summary>ಅನುವಾದ</summary>

ಈ ವೀರ ಸುಮಿತ್ರಾಕುಮಾರನು ನನಗೆ ಪ್ರಾಣಕ್ಕಿಂತಲೂ ಹೆಚ್ಚು ಪ್ರಿಯನಾಗಿದ್ದಾನೆ. ರಕ್ತಸಿಕ್ತನಾದ ಇವನನ್ನು ನೋಡಿ ನನ್ನ ಮನಸ್ಸು ವ್ಯಾಕುಲವಾಗುತ್ತಿದೆ. ಇಂತಹ ಸ್ಥಿತಿಯಲ್ಲಿ ಯುದ್ಧಮಾಡುವ ಶಕ್ತಿಯೂ ನನ್ನಲ್ಲಿ ಇಲ್ಲವಾಗಿದೆ.॥4॥
</details>

###### 5


<details><summary>ಮೂಲಮ್</summary>

ಅಯಂ ಸ ಸಮರಶ್ಲಾಘೀ ಭ್ರಾತಾ ಮೇ ಶುಭಲಕ್ಷಣಃ ।  
ಯದಿ ಪಂಚತ್ವಮಾಪನ್ನಃ ಪ್ರಾಣೈರ್ಮೇ ಕಿಂ ಸುಖೇನ ವಾ ॥
</details>

<details><summary>ಅನುವಾದ</summary>

ಶುಭ ಲಕ್ಷ್ಮಣ ನನ್ನ ತಮ್ಮನು ಸದಾ ಕಾಲ ಯುದ್ಧೋತ್ಸಾಹದಿಂದ ಇರುತ್ತಿದ್ದನು. ಇವನು ಸತ್ತು ಹೋದರೆ ನನಗೆ ಈ ಪ್ರಾಣಗಳನ್ನು ಇರಿಸಿಕೊಂಡು, ಸುಖ ಅನುಭವಿಸುವ ಪ್ರಯೋಜನವೇನಿದೆ.॥5॥
</details>

###### 6


<details><summary>ಮೂಲಮ್</summary>

ಲಜ್ಜತೀವ ಹಿ ಮೇ ವೀರ್ಯಂ ಭ್ರಶ್ಯತೀವ ಕರಾದ್ಧನುಃ ।  
ಸಾಯಕಾ ವ್ಯವಸೀದಂತಿ ದೃಷ್ಟಿರ್ಭಾಷ್ಪವಶಂ ಗತಾ ॥
</details>

<details><summary>ಅನುವಾದ</summary>

ಈಗ ನನ್ನ ಪರಾಕ್ರಮ ನಾಚಿಕೊಂಡಂತಿದೆ, ಕೈಯ ಧನುಸ್ಸು ಜಾರುತ್ತಿದೆ, ನನ್ನ ಸಾಯಕಗಳು ಶಿಥಿಲವಾಗಿವೆ, ಕಣ್ಣುಗಳಲ್ಲಿ ನೀರು ತುಂಬಿ ಬಂದಿವೆ.॥6॥
</details>

###### 7


<details><summary>ಮೂಲಮ್</summary>

ಅವಸೀದಂತಿ ಗಾತ್ರಾಣಿ ಸ್ವಪ್ನಯಾನೇ ನೃಣಾಮಿವ ।  
ಚಿಂತಾ ಮೇ ವರ್ಧತೇ ತೀವ್ರಾಮುಮೂರ್ಷಾಪಿ ಚ ಜಾಯತೇ ॥
</details>

###### 8


<details><summary>ಮೂಲಮ್</summary>

ಭ್ರಾತರಂನಿಹತಂ ದೃಷ್ಟ್ವಾರಾವಣೇನ ದುರಾತ್ಮನಾ ।  
ವಿಷ್ಠನಂತಂ ತು ದುಃಖಾರ್ತಂ ಮರ್ಮಣ್ಯಭಿಹತಂ ಭೃಶಮ್ ॥
</details>

<details><summary>ಅನುವಾದ</summary>

ಸ್ವಪ್ನದಲ್ಲಿ ಮನುಷ್ಯನ ಶರೀರ ಶಿಥಿಲವಾಗುವಂತೆ ನನ್ನ ಸ್ಥಿತಿಯೂ ಆಗಿದೆ. ನನ್ನ ತೀವ್ರ ಚಿಂತೆ ಹೆಚ್ಚುತ್ತಾ ಇದೆ. ದುರಾತ್ಮಾ ರಾವಣನಿಂದ ಗಾಯಗೊಂಡು, ಮಾರ್ಮಿಕ ಆಘಾತದಿಂದ ಅತ್ಯಂತ ಪೀಡಿತನಾಗಿ, ದುಃಖಾತುರನಾದ ಲಕ್ಷ್ಮಣನು ನರಳುವುದನ್ನು ನೋಡಿ ನನಗೆ ಸಾಯುವ ಇಚ್ಛೆ ಉಂಟಾಗುತ್ತಿದೆ.॥7-8॥
</details>

###### 9


<details><summary>ಮೂಲಮ್</summary>

ರಾಘವೋ ಭ್ರಾತರಂ ದೃಷ್ಟ್ವಾ ಪ್ರಿಯಂ ಪ್ರಾಣಂ ಬಹಿಶ್ಚರಮ್ ।  
ದುಃಖೇನ ಮಹತಾ ವಿಷ್ಣೋ ಧ್ಯಾನಶೋಕ ಪರಾಯಣಃ ॥
</details>

<details><summary>ಅನುವಾದ</summary>

ಶ್ರೀರಾಮನು ಬಹಿಃಪ್ರಾಣ ದಂತೆ ಇದ್ದ ಪ್ರಿಯ ತಮ್ಮ ಲಕ್ಷ್ಮಣನನ್ನು ಈ ಸ್ಥಿತಿಯಲ್ಲಿ ನೋಡಿ ಮಹಾದುಃಖದಿಂದ ವ್ಯಾಕುಲನಾಗಿ ಚಿಂತಾ ಶೋಕದಲ್ಲಿ ಮುಳುಗಿದನು.॥9॥
</details>

###### 10


<details><summary>ಮೂಲಮ್</summary>

ಪರಂ ವಿಷಾದಮಾಪನ್ನೋ ವಿಲಲಾಪಾಕುಲೇಂದ್ರಿಯಃ ।  
ಭ್ರಾತರಂ ನಿಹತಂ ದೃಷ್ಟ್ವಾ ಲಕ್ಷ್ಮಣಂ ರಣಪಾಂಸುಷು ॥
</details>

<details><summary>ಅನುವಾದ</summary>

ಮನಸ್ಸಿನಲ್ಲಿ ವಿಷಾದ ಆವರಿಸಿತು, ಇಂದ್ರಿಯಗಳೆಲ್ಲ ವ್ಯಾಕುಲವಾದವು, ರಣಭೂಮಿಯ ಧೂಳಿನಲ್ಲಿ ಗಾಯಗೊಂಡು ಬಿದ್ದಿರುವ ಲಕ್ಷ್ಮಣನನ್ನು ನೋಡಿ ಶ್ರೀರಾಮನು ವಿಲಾಪಿಸತೊಡಗಿದನು.॥10॥
</details>

###### 11


<details><summary>ಮೂಲಮ್</summary>

ವಿಜಯೋಽಪಿ ಹಿ ಮೇ ಶೂರ ನ ಪ್ರಿಯಾಯೋಪಕಲ್ಪತೇ ।  
ಅಚಕ್ಷುರ್ವಿಷಯಶ್ಚಂದ್ರಃ ಕಾಂ ಪ್ರೀತಿಂ ಜನಯಿಷ್ಯತಿ ॥
</details>

<details><summary>ಅನುವಾದ</summary>

ಶೂರ ವೀರನೇ! ಇನ್ನು ಸಂಗ್ರಾಮದಲ್ಲಿ ವಿಜಯದೊರೆತರೂ ನನಗೆ ಸಂತೋಷವಾಗಲಾರದು. ಕುರುಡನ ಮುಂದೆ ಬೆಳದಿಂಗಳು ಇದ್ದರೂ ಅವನ ಮನಸ್ಸಿನಲ್ಲಿ ಹೇಗೆ ಆಹ್ಲಾದ ಉಂಟು ಮಾಡೀತು.॥11॥
</details>

###### 12


<details><summary>ಮೂಲಮ್</summary>

ಕಿಂ ಮೇ ರಾಜ್ಯೇನ ಕಿಂ ಪ್ರಾಣೈರ್ಯುದ್ಧೇ ಕಾರ್ಯಂ ನ ವಿದ್ಯತೇ ।  
ಯತ್ರಾಯಂ ನಿಹತಃ ಶೇತೇ ರಣಮೂರ್ಧನಿ ಲಕ್ಷ್ಮಣಃ ॥
</details>

<details><summary>ಅನುವಾದ</summary>

ಈಗ ಈ ಯುದ್ಧದಿಂದ, ಬದುಕಿ ಇರುವುದರಿಂದ ಪ್ರಯೋಜನವೇನಿದೆ? ಇನ್ನು ಕಾದಾಡುವ ಆವಶ್ಯಕತೆ ಇಲ್ಲ. ಸಂಗ್ರಾಮದಲ್ಲಿ ಲಕ್ಷ್ಮಣನು ಸತ್ತು ಮಲಗಿರುವಾಗ ಯುದ್ಧವನ್ನು ಗೆಲ್ಲುವುದರಿಂದ ಏನು ಲಾಭವಿದೆ.॥12॥
</details>

###### 13


<details><summary>ಮೂಲಮ್</summary>

ಯಥೈವ ಮಾಂ ವನಂ ಯಾಂತಮನುಯಾತಿ ಮಹಾದ್ಯುತಿಃ ।  
ಅಹಮಪ್ಯನುಯಾಸ್ಯಾಮಿ ತಥೈವೈನಂ ಯಮಕ್ಷಯಮ್ ॥
</details>

<details><summary>ಅನುವಾದ</summary>

ಕಾಡಿಗೆ ಬರುವಾಗ ಮಹಾತೇಜಸ್ವಿ ಲಕ್ಷ್ಮಣನು ನನ್ನ ಹಿಂದೆಯೇ ಬಂದಂತೆ, ಅವನು ಯಮಲೋಕಕ್ಕೆ ಹೋಗುವಾಗ ನಾನು ಇವನ ಹಿಂದೆಯೇ ಹೋಗುವೆನು.॥13॥
</details>

###### 14


<details><summary>ಮೂಲಮ್</summary>

ಇಷ್ಟಬಂಧುಜನೋ ನಿತ್ಯಂ ಮಾಂ ಸ ನಿತ್ಯಮನುವ್ರತಃ ।  
ಇಮಾಮವಸ್ಥಾಂ ಗಮಿತೋ ರಾಕ್ಷಸೈಃ ಕೂಟಯೋಧಿಭಿಃ ॥
</details>

<details><summary>ಅನುವಾದ</summary>

ಅಯ್ಯೋ! ಸದಾ ನನ್ನಲ್ಲಿ ಅನುರಾಗವುಳ್ಳ ನನ್ನ ಪ್ರಿಯ ಬಂಧುವನ್ನು ಕಪಟ ಯುದ್ಧ ಮಾಡುವ ನಿಶಾಚರರು ಇಂದು ಈ ಸ್ಥಿತಿಗೆ ತಂದರು.॥14॥
</details>

###### 15


<details><summary>ಮೂಲಮ್</summary>

ದೇಶೇ ದೇಶೇ ಕಲತ್ರಾಣಿ ದೇಶೇ ದೇಶೇ ಚ ಬಾಂಧವಾಃ ।  
ತಂ ತು ದೇಶಂ ನ ಪಶ್ಯಾಮಿ ಯತ್ರ ಭ್ರಾತಾ ಸಹೋದರಃ ॥
</details>

<details><summary>ಅನುವಾದ</summary>

ಎಲ್ಲ ದೇಶಗಳಲ್ಲಿ ಪತ್ನಿಯರು ಸಿಗಬಹುದು, ಬಂಧುಜನರು ಸಿಗಬಹುದು, ಆದರೆ ಸಹೋದರರು ಸಿಗುವ ಯಾವುದೇ ದೇಶ ನನಗೆ ಕಾಣುವುದಿಲ್ಲ.॥15॥
</details>

###### 16


<details><summary>ಮೂಲಮ್</summary>

ಕಿಂ ನು ರಾಜ್ಯೇನ ದುರ್ಧರ್ಷ ಲಕ್ಷ್ಮಣೇನ ವಿನಾ ಮಮ ।  
ಕಥಂ ವಕ್ಷ್ಯಾಮ್ಯಹಂ ತ್ವಂಬಾ ಸುಮಿತ್ರಾಂ ಪುತ್ರವತ್ಸಲಾಮ್ ॥
</details>

<details><summary>ಅನುವಾದ</summary>

ದುರ್ಧರ್ಷ ವೀರ ಲಕ್ಷ್ಮಣನಿಲ್ಲದೆ ನಾನು ರಾಜ್ಯ ಪಡೆದು ಏನು ಮಾಡಲಿ? ಪುತ್ರ ವತ್ಸಲಾ ತಾಯಿ ಸಮಿತ್ರಾದೇವಿಗೆ ಏನು ಹೇಳಲಿ? ಹೇಗೆ ಹೇಳಲೀ.॥16॥
</details>

###### 17


<details><summary>ಮೂಲಮ್</summary>

ಉಪಾಲಂಭಂ ನ ಶಕ್ಷ್ಯಾಮಿ ಸೋಢುಂ ದತ್ತಂ ಸುಮಿತ್ರಯಾ ।  
ಕಿಂ ನು ವಕ್ಷ್ಯಾಮಿ ಕೌಸಲ್ಯಾಂ ಮಾತರಂ ಕಿಂ ನು ಕೈಕಯೀಮ್ ॥
</details>

<details><summary>ಅನುವಾದ</summary>

ತಾಯಿ ಸುಮಿತ್ರಾದೇವಿಯ ನಿಂದನೆಯನ್ನು ಹೇಗೆ ಸಹಿಸಬಲ್ಲೆ? ತಾಯಿ ಕೌಸಲ್ಯೆ ಮತ್ತು ಕೈಕೇಯಿಯರಿಗೆ ಏನೆಂದು ಹೇಳಲಿ.॥17॥
</details>

###### 18


<details><summary>ಮೂಲಮ್</summary>

ಭರತಂ ಕಿಂ ನು ವಕ್ಷ್ಯಾಮಿ ಶತ್ರುಘ್ನಂ ಚ ಮಹಾಬಲಮ್ ।  
ಸಹ ತೇನ ವನಂ ಯಾತೋ ವಿನಾ ತೇನಾಗತಃ ಕಥಮ್ ॥
</details>

<details><summary>ಅನುವಾದ</summary>

ನೀನು ಲಕ್ಷ್ಮಣನೊಂದಿಗೆ ಕಾಡಿಗೆ ಹೋಗಿ, ಅವನಿಲ್ಲದೆ ಮರಳಿದೆಯಲ್ಲ ಎಂದ ಭರತ-ಶತ್ರುಘ್ನರು ಕೇಳಿದರೆ ಅವರಿಗೆ ಏನೆಂದು ಉತ್ತರಿಸಲಿ.॥18॥
</details>

## (ಶ್ಲೋಕ - 19½)


<details><summary>ಮೂಲಮ್</summary>

ಇಹೈವ ಮರಣಂ ಶ್ರೇಯೋ ನ ತು ಬಂಧುವಿಗರ್ಹಣಮ್ ।  
ಕಿಂ ಮಯಾ ದುಷ್ಕೃತಂ ಕರ್ಮ ಕೃತಮನ್ಯತ್ರ ಜನ್ಮನಿ ॥  
ಯೇನ ಮೇ ಧಾರ್ಮಿಕೋ ಭ್ರಾತಾ ನಿಹತಶ್ಚಾಗ್ರತಃ ಸ್ಥಿತಃ ।
</details>

<details><summary>ಅನುವಾದ</summary>

ಆದ್ದರಿಂದ ನಾನು ಇಲ್ಲೇ ಸಾಯುವುದೇ ಲೇಸು. ಬಂಧುಗಳ ಬಳಿಗೆ ಹೋಗಿ ಸುಳ್ಳು ಸುದ್ದಿ ಹೇಳುವುದು ಸರಿಯಲ್ಲ. ನಾನು ಹಿಂದಿನ ಜನ್ಮದಲ್ಲಿ ಯಾವ ಅಪರಾಧ ಮಾಡಿದ್ದೆನೋ, ಅದರಿಂದ ನನ್ನ ಮುಂದೆ ನನ್ನ ಧರ್ಮಾತ್ಮಾ ಸಹೋದರನು ಸತ್ತುಹೋದನಲ್ಲ.॥19½॥
</details>

## (ಶ್ಲೋಕ - 20½)


<details><summary>ಮೂಲಮ್</summary>

ಹಾ ಭ್ರಾತರ್ಮನುಜಶ್ರೇಷ್ಠ ಶೂರಾಣಾಂ ಪ್ರವರ ಪ್ರಭೋ ॥  
ಏಕಾಕೀ ಕಿಂ ನು ಮಾಂ ತ್ಯಕ್ತ್ವಾ ಪರಲೋಕಾಯ ಗಚ್ಛಸಿ ।
</details>

<details><summary>ಅನುವಾದ</summary>

ಅಯ್ಯೋ! ವರಶ್ರೇಷ್ಠ ಸಹೋದರ ಲಕ್ಷ್ಮಣ! ಪ್ರಭಾವಶಾಲಿ ಶೂರಶ್ರೇಷ್ಠನೇ! ನೀನು ನನ್ನನ್ನು ಬಿಟ್ಟು ಒಬ್ಬನೇ ಏಕೆ ಪರಲೋಕಕ್ಕೆ ಹೋಗುತ್ತಿರುವೆ.॥20½॥
</details>

## (ಶ್ಲೋಕ - 21½)


<details><summary>ಮೂಲಮ್</summary>

ವಿಲಪಂತಂ ಚ ಮಾಂ ಭ್ರಾತಃ ಕಿಮರ್ಥಂ ನಾವಭಾಷಸೇ ॥  
ಉತ್ತಿಷ್ಠ ಪಶ್ಯ ಕಿಂ ಶೇಷೇ ದೀನಂ ಮಾಂ ಪಶ್ಯ ಚಕ್ಷುಷಾ ।
</details>

<details><summary>ಅನುವಾದ</summary>

ತಮ್ಮ! ನಾನು ನೀನಿಲ್ಲದೆ ಅಳುತ್ತಿರುತ್ತಿರುವೆನು. ನೀನು ನನ್ನೊಡನೆ ಏಕೆ ಮಾತನಾಡುತ್ತಿಲ್ಲ? ಪ್ರಿಯ ಬಂಧುವೇ! ಏಳು, ಕಣ್ಣುಬಿಟ್ಟು ನೋಡು. ಏಕೆ ಹೀಗೆ ಮಲಗಿರುವೆ? ನಾನು ಬಹಳ ದುಃಖಿಯಾಗಿದ್ದೇನೆ. ನನ್ನ ಕಡೆಗೆ ಒಮ್ಮೆ ನೋಡು.॥21½॥
</details>

## (ಶ್ಲೋಕ - 22½)


<details><summary>ಮೂಲಮ್</summary>

ಶೋಕಾರ್ತಸ್ಯ ಪ್ರಮತ್ತಸ್ಯ ಪರ್ವತೇಷು ವನೇಷು ಚ ॥  
ವಿಷಣ್ಣಸ್ಯ ಮಹಾಬಾಹೋ ಸಮಾಶ್ವಾಸಯಿತಾ ಮಮ ।
</details>

<details><summary>ಅನುವಾದ</summary>

ಮಹಾಬಾಹೋ! ಪರ್ವತಗಳಲ್ಲಿ, ವನಗಳಲ್ಲಿ ನಾನು ಶೋಕದಿಂದ ಪೀಡಿತನಾಗಿ, ಉನ್ಮತ್ತನಂತೆ ವಿಷಾದಗ್ರಸ್ಥನಾದಾಗ ನೀನೇ ನನಗೆ ಧೈರ್ಯ ಕೊಡುತ್ತಿದ್ದೆ. (ಹಾಗಿರುವಾಗ ಈಗ ನೀನು ನನ್ನನ್ನು ಏಕೆ ಸಾಂತ್ವನಪಡಿಸುವುದಿಲ್ಲ?॥22½॥
</details>

## (ಶ್ಲೋಕ - 23½)


<details><summary>ಮೂಲಮ್</summary>

ರಾಮಮೇವಂ ಬ್ರುವಾಣಂ ತು ಶೋಕವ್ಯಾಕುಲಿತೇಂದ್ರಿಯಮ್ ॥  
ಆಶ್ವಾಸಯನ್ನುವಾಚೇದಂ ಸುಷೇಣಃ ಪರಮಂ ವಚಃ ।
</details>

<details><summary>ಅನುವಾದ</summary>

ಹೀಗೆ ವಿಲಾಪಮಾಡುತ್ತಾ ಶ್ರೀರಾಮನ ಇಂದ್ರಿಯವೆಲ್ಲ ಶೋಕದಿಂದ ವ್ಯಾಕುಲವಾದುವು. ಆಗ ಸುಷೇಣನು ಅವನಿಗೆ ಆಶ್ವಾಸನೆ ಕೊಡುತ್ತಾ ಹೀಗೆಂದನು-॥23½॥
</details>

## (ಶ್ಲೋಕ - 24½)


<details><summary>ಮೂಲಮ್</summary>

ತ್ಯಜೇಮಾಂ ನರಶಾರ್ದೂಲ ಬುದ್ಧಿಂ ವೈಕ್ಲವ್ಯಕಾರಿಣೀಮ್ ॥  
ಶೋಕ ಸಂಜನನೀಂ ಚಿಂತಾಂ ತುಲ್ಯಾಂ ಬಾಣೈಶ್ಚಮೂಮುಖೇ ।
</details>

<details><summary>ಅನುವಾದ</summary>

ಪುರುಷಸಿಂಹನೇ! ವ್ಯಾಕುಲತೆಯನ್ನು ಉಂಟುಮಾಡುವ ಈ ಚಿಂತಾಯುಕ್ತ ಬುದ್ಧಿಯನ್ನು ತ್ಯಜಿಸು; ಏಕೆಂದರೆ ಯುದ್ಧರಂಗದಲ್ಲಿ ಮಾಡಿದ ಚಿಂತೆಯು ಬಾಣಗಳಂತೆ ಇರುತ್ತದೆ. ಕೋಮಲ ಶೋಕವನ್ನೇ ಹುಟ್ಟುಹಾಕುತ್ತದೆ.॥24½॥
</details>

###### 25


<details><summary>ಮೂಲಮ್</summary>

ನೈವ ಪಂಚತ್ವಮಾಪನ್ನೋ ಲಕ್ಷ್ಮಣೋ ಲಕ್ಷ್ಮಿವರ್ಧನಃ ॥
</details>

###### 26


<details><summary>ಮೂಲಮ್</summary>

ನಹ್ಯಸ್ಯ ವಿಕೃತಂ ವಕ್ತ್ರಂ ನ ಚ ಶ್ಯಾಮತ್ವಮಾಗತಮ್ ।  
ಸುಪ್ರಭಂ ಚ ಪ್ರಸನ್ನಂ ಚ ಮುಖಮಸ್ಯ ನಿರೀಕ್ಷ್ಯತಾಮ್ ॥
</details>

<details><summary>ಅನುವಾದ</summary>

ನಿಮ್ಮ ಅನುಜ ಶೋಭಾವರ್ಧಕ ಲಕ್ಷ್ಮಣನು ಸತ್ತಿಲ್ಲ. ನೋಡು, ಇವನು ಮುಖಾಕೃತಿಯು ಇನ್ನೂ ಕೆಟ್ಟಿಲ್ಲ. ಇವನ ಮುಖದಲ್ಲಿ ಕರಿಛಾಯೆ ಇಲ್ಲ. ಇವನ ಮುಖವು ಪ್ರಸನ್ನ ಹಾಗೂ ಕಾಂತಿಯುಕ್ತವಾಗಿ ಕಂಡುಬರುತ್ತದೆ.॥25-26॥
</details>

###### 27


<details><summary>ಮೂಲಮ್</summary>

ಪದ್ಮಪತ್ರತಲೌ ಹಸ್ತೌ ಸುಪ್ರಸನ್ನೇ ಚ ಲೋಚನೇ ।  
ನೇದೃಶಂ ದೃಶ್ಯತೇ ರೂಪಂ ಗತಾಸೂನಾಂ ವಿಶಾಂ ಪತೇ ॥
</details>

<details><summary>ಅನುವಾದ</summary>

ಇವನ ಅಂಗೈಗಳು ಕಮಲದಂತೆ ಕೋಮಲವಾಗಿದೆ, ಕಣ್ಣುಗಳೂ ಸ್ವಚ್ಛವಾಗಿವೆ. ಪ್ರಜಾನಾಥಾ! ಸತ್ತಿರುವ ಪ್ರಾಣಿಯ ರೂಪ ಹೀಗೆ ಕಾಣುವುದಿಲ್ಲ.॥27॥
</details>

## (ಶ್ಲೋಕ - 28½)


<details><summary>ಮೂಲಮ್</summary>

ವಿಷಾದಂ ಮಾಂ ಕೃಥಾ ವೀರ ಸಪ್ರಾಣೋಽಯಮರಿಂದಮ ।  
ಆಖ್ಯಾತಿ ತು ಪ್ರಸುಪ್ತಸ್ಯ ಸ್ರಸ್ತಗಾತ್ರಸ್ಯ ಭೂತಲೇ ॥  
ಸೋಚ್ಛ್ವಾಸಂ ಹೃದಯಂ ವೀರ ಕಂಪಮಾನಂ ಮುಹುರ್ಮುಹುಃ ।
</details>

<details><summary>ಅನುವಾದ</summary>

ಶತ್ರುದಮನ ವೀರನೇ! ನೀವು ವಿಷಾದ ಪಡಬೇಡಿ. ಇವನ ಶರೀರದಲ್ಲಿ ಪ್ರಾಣಗಳಿವೆ. ವೀರನೇ! ಇವನ ಶರೀರ ಶಿಥಿಲವಾಗಿ ನೆಲದಲ್ಲಿ ಮಲಗಿರುವನು. ಉಸಿರು ನಡೆಯುತ್ತಿದೆ, ಹೃದಯ ಬಡಿಯುತ್ತಿದೆ. ಇದು ಲಕ್ಷ್ಮಣನು ಜೀವಿಸಿರುವ ಸೂಚನೆ ಇದೆ.॥28½॥
</details>

## (ಶ್ಲೋಕ - 29½)


<details><summary>ಮೂಲಮ್</summary>

ಏವಮುಕ್ತ್ವಾಮಹಾಪ್ರಾಜ್ಞಃ ಸುಷೇಣೋ ರಾಘವಂ ವಚಃ ॥  
ಸಮೀಪಸ್ಥಮುವಾಚೇದಂ ಹನೂಮಂತಂ ಮಹಾಕಪಿಮ್ ।
</details>

<details><summary>ಅನುವಾದ</summary>

ಶ್ರೀರಾಮಚಂದ್ರನಲ್ಲಿ ಹೀಗೆ ಹೇಳಿ ಪರಮ ಬುದ್ಧಿವಂತ ಸುಷೇಣನು ಬಳಿಯಲ್ಲಿ ನಿಂತಿರುವ ಮಹಾಕಪಿ ಹನುಮಂತನಲ್ಲಿ ಹೀಗೆ ಹೇಳಿದನು.॥29॥
</details>

###### 30


<details><summary>ಮೂಲಮ್</summary>

ಸೌಮ್ಯ ಶೀಘ್ರಮಿತೋ ಗತ್ವಾ ಪರ್ವತಂ ಹಿ ಮಹೋದಯಮ್ ॥
</details>

###### 31


<details><summary>ಮೂಲಮ್</summary>

ಪೂರ್ವಂ ತು ಕಥಿತೋ ಯೋಽಸೌ ವೀರ ಜಾಂಬವತಾ ತವ ।  
ದಕ್ಷಿಣೇ ಶಿಖರೇ ಜಾತಾಂ ಮಹೌಷಧಿಮಿಹಾನಯ ॥
</details>

## (ಶ್ಲೋಕ - 32½)


<details><summary>ಮೂಲಮ್</summary>

ವಿಶಲ್ಯಕರಣೀಂ ನಾಮ್ನಾ ಸಾವರ್ಣ್ಯಕರಣೀಂ ತಥಾ ।  
ಸಂಜೀವಕರಣೀಂ ವೀರ ಸಂಧಾನೀಂ ಚ ಮಹೌಷಧೀಮ್ ॥  
ಸಂಜೀವನಾರ್ಥಂ ವೀರಸ್ಯ ಲಕ್ಷ್ಮಣಸ್ಯ ತ್ವಮಾನಯ ।
</details>

<details><summary>ಅನುವಾದ</summary>

ಸೌಮ್ಯ! ನೀನು ಶೀಘ್ರವಾಗಿ ಇಲ್ಲಿಂದ ಮಹೋದಯ ಪರ್ವತಕ್ಕೆ ಹೋಗು, ಅದರ ಪರಿಚಯ ಜಾಂಬವಂತರು ನಿನಗೆ ಮೊದಲೇ ತಿಳಿಸಿರುವನು. ಅದರ ದಕ್ಷಿಣ ಶಿಖರದಲ್ಲಿ ಇರುವ ವಿಶಲ್ಯಕರಣೀ,1 ಸಾವರ್ಣ್ಯಕರಣೀ,2 ಸಂಜೀವಕರಣಿ,3 ಸಂಧಾನಿ4 ಎಂಬ ಪ್ರಸಿದ್ಧ ಮಹೌಷಧಿಗಳನ್ನು ತೆಗೆದುಕೊಂಡು ಬಾ. ಅವುಗಳಿಂದ ವೀರವರ ಲಕ್ಷ್ಮಣನ ರಕ್ಷಣೆ ಆಗುವುದು.॥30-32॥
</details>

<details><summary>ಟಿಪ್ಪನೀ</summary>

1. ಶರೀರದಲ್ಲಿ ಹೊಕ್ಕಬಾಣಗಳನ್ನು ತೆಗೆದು ಗಾಯ ವಾಸಿಯಾಗಿ, ನೋವುಗುಣಪಡಿಸುವುದು. 2 ಶರೀರಕ್ಕೆ ಹಿಂದಿನ ಬಣ್ಣವೇ ಬರುವಂತೆ ಮಾಡುವುದು. 3 ಮೂರ್ಛೆ ಹೋಗಲಾಡಿಸಿ, ಚೈತನ್ಯವನ್ನು ತುಂಬುವುದು. 4 ಮುರಿದು ಹೋದ ಮೂಳೆಗಳನ್ನು ಜೋಡಿಸುವುದು.
</details>

###### 33


<details><summary>ಮೂಲಮ್</summary>

ಇತ್ಯೇವಮುಕ್ತೋ ಹನೂಮಾನ್ಗತ್ವಾ ಚೌಷಧಿಪರ್ವತಮ್ ।  
ಚಿಂತಾಮಭ್ಯಗಮಚ್ಛ್ರೀಮಾನಜಾನಂಸ್ತಾ ಮಹೌಷಧೀಃ ॥
</details>

<details><summary>ಅನುವಾದ</summary>

ಸುಷೇಣನು ಹೀಗೆ ಹೇಳಿದಾಗ ಹನುಮಂತನು ಔಷಧಿಪರ್ವತ (ಮಹೋದಯಗಿರಿ)ಕ್ಕೆ ಹೋದನು. ಆದರೆ ಆ ಮಹೌಷಧಿಗಳನ್ನು ಗುರುತಿಸದೆ ಚಿಂತಿತನಾದನು.॥33॥
</details>

###### 34


<details><summary>ಮೂಲಮ್</summary>

ತಸ್ಯ ಬುದ್ಧಿಃ ಸಮುತ್ಪನ್ನಾ ಮಾರುತೇರಮಿತೌಜಸಃ ।  
ಇದಮೇವ ಗಮಿಷ್ಯಾಮಿ ಗೃಹೀತ್ವಾ ಶಿಖರಂ ಗಿರೇಃ ॥
</details>

<details><summary>ಅನುವಾದ</summary>

ಆಗಲೇ ಅಮಿತತೇಜಸ್ವೀ ಹನುಮಂತನ ಮನಸ್ಸಿನಲ್ಲಿ ‘ನಾನು ಪರ್ವತದ ಈ ಶಿಖರವನ್ನು ತೆಗೆದುಕೊಂಡು ಹೋಗುವೆನು’ ಎಂಬ ವಿಚಾರ ಉಂಟಾಯಿತು.॥34॥
</details>

###### 35


<details><summary>ಮೂಲಮ್</summary>

ಅಸ್ಮಿಂಸ್ತು ಶಿಖರೇ ಜಾತಾಮೋಷಧೀಂ ತಾಂ ಸುಖಾವಹಾಮ್ ।  
ಪ್ರತರ್ಕೇಣಾವಗಚ್ಛಾಮಿ ಸುಷೇಣೋಹ್ಯೇವಮಬ್ರವೀತ್ ॥
</details>

<details><summary>ಅನುವಾದ</summary>

ಇದೇ ಶಿಖರದಲ್ಲಿ ಆ ಸುಖದಾಯಕ ಔಷಧಿಗಳು ಬೆಳೆಯುತ್ತವೆ ಎಂದು ನನಗೆ ಜ್ಞಾಪಕ ಬರುತ್ತಿದೆ. ಏಕೆಂದರೆ ಸುಷೇಣನು ಹೀಗೆಯೇ ಹೇಳಿದ್ದನು.॥35॥
</details>

###### 36


<details><summary>ಮೂಲಮ್</summary>

ಅಗೃಹ್ಯ ಯದಿ ಗಚ್ಛಾಮಿ ವಿಶಲ್ಯಕರಣೀಮಹಮ್ ।  
ಕಾಲಾತ್ಯಯೇನ ದೋಷಃ ಸ್ಯಾದ್ವೈಕ್ಲವ್ಯಂ ಚ ಮಹದ್ಭವೇತ್ ॥
</details>

<details><summary>ಅನುವಾದ</summary>

ವಿಶಲ್ಯಕರಣಿಯನ್ನು ತೆಗೆದುಕೊಂಡು ಹೋಗದಿದ್ದರೆ, ಹೆಚ್ಚು ಸಮಯ ಕಳೆದರೆ ದೋಷವುಂಟಾದೀತು ಹಾಗೂ ಅದರಿಂದ ಎಲ್ಲರೂ ಗಾಬರಿಗೊಳ್ಳುವರು.॥36॥
</details>

###### 37


<details><summary>ಮೂಲಮ್</summary>

ಇತಿ ಸಂಚಿಂತ್ಯ ಹನುಮಾನ್ ಗತ್ವಾ ಕ್ಷಿಪ್ರಂ ಮಹಾಬಲಃ ।  
ಆಸಾದ್ಯಪರ್ವತಶ್ರೇಷ್ಠಂ ತ್ರಿಃ ಪ್ರಕಂಪ್ಯ ಗಿರೆಃ ಶಿರಃ ॥
</details>

###### 38


<details><summary>ಮೂಲಮ್</summary>

ಫುಲ್ಲನಾನಾತರುಗಣಂ ಸಮುತ್ಪಾಟ್ಯ ಮಹಾಬಲಃ ।  
ಗೃಹೀತ್ವಾ ಹರಿಶಾರ್ದೂಲೋ ಹಸ್ತಾಭ್ಯಾಂ ಸಮತೋಲಯತ್ ॥
</details>

<details><summary>ಅನುವಾದ</summary>

ಹೀಗೆ ಯೋಚಿಸಿ ಮಹಾಬಲಿ ಹನುಮಂತನು ತತ್ಕ್ಷಣ ಆ ಶ್ರೇಷ್ಠ ಪರ್ವತದ ಹತ್ತಿರಕ್ಕೆ ಹೋಗಿ ಅದರ ಶಿಖರವನ್ನು ಮೂರು ಬಾರಿ ಅಲುಗಾಡಿಸಿ, ಕಿತ್ತುಕೊಂಡನು. ಅದರ ಮೇಲೆ ನಾನಾ ವಿಧದ ವೃಕ್ಷಗಳು ಇದ್ದವು. ವಾನರ ಶ್ರೇಷ್ಠ ಮಹಾಬಲಿ ಹನುಮಂತನು ತನ್ನೆರಡು ಕೈಗಳಿಂದ ಹಿಡಿದೆತ್ತಿದನು.॥37-38॥
</details>

###### 39


<details><summary>ಮೂಲಮ್</summary>

ಸ ನೀಲಮಿವ ಜೀಮೂತಂ ತೋಯಪೂರ್ಣಂ ನಭಸ್ತಲಾತ್ ।  
ಉತ್ಪಪಾತ ಗೃಹೀತ್ವಾ ತು ಹನೂಮಾನ್ ಶಿಖರಂ ಗಿರೇಃ ॥
</details>

<details><summary>ಅನುವಾದ</summary>

ನೀರು ತುಂಬಿದ ನೀಲಮೇಘದಂತೆ ಆ ಪರ್ವತ ಶಿಖರವನ್ನು ಎತ್ತಿಕೊಂಡು ಹನುಮಂತನು ಮೇಲಕ್ಕೆ ನೆಗೆದನು.॥39॥
</details>

###### 40


<details><summary>ಮೂಲಮ್</summary>

ಸಮಾಗಮ್ಯ ಮಹಾವೇಗಃ ಸಂನ್ಯಸ್ಯ ಶಿಖರಂ ಗಿರೇಃ ।  
ವಿಶ್ರಮ್ಯ ಕಿಂಚಿದ್ಧನುಮಾನ್ ಸುಷೇಣಮಿದಮಬ್ರವೀತ್ ॥
</details>

<details><summary>ಅನುವಾದ</summary>

ಮಹಾವೇಗದಿಂದ ಅವನು ಆ ಪರ್ವತಶಿಖರವನ್ನು ಸುಷೇಣನ ಬಳಿಗೊಯ್ದು ನೆಲದಲ್ಲಿರಿಸಿದನು. ಸ್ವಲ್ಪ ವಿಶ್ರಮಿಸಿ ಹನುಮಂತನು ಸುಷೇಣನಲ್ಲಿ ಇಂತೆಂದನು.॥40॥
</details>

###### 41


<details><summary>ಮೂಲಮ್</summary>

ಓಷಧೀರ್ನಾವಗಚ್ಛಾಮಿ ತಾ ಅಹಂ ಹರಿಪುಂಗವ ।  
ತದಿದಂ ಶಿಖರಂ ಕೃತ್ಸ್ನಂ  ಗಿರೇಸ್ತಸ್ಯಾಹೃತಂ ಮಯಾ ॥
</details>

<details><summary>ಅನುವಾದ</summary>

ಕಪಿಶ್ರೇಷ್ಠನೇ! ನಾನು ಆ ಔಷಧಿಗಳನ್ನು ಗುರುತಿಸುವುದಿಲ್ಲ. ಅದಕ್ಕಾಗಿ ಆ ಪರ್ವತದ ಶಿಖರವನ್ನೇ ಎತ್ತಿಕೊಂಡು ಬಂದಿರುವೆನು.॥41॥
</details>

###### 42


<details><summary>ಮೂಲಮ್</summary>

ಏವಂ ಕಥಯಮಾನಂ ತು ಪ್ರಶಸ್ಯ ಪವನಾತ್ಮಜಮ್ ।  
ಸುಷೇಣೋ ವಾನರಶ್ರೇಷ್ಠೋ ಜಗ್ರಾಹೋತ್ಪಾಟ್ಯ ಚೌಷಧೀಃ ॥
</details>

<details><summary>ಅನುವಾದ</summary>

ಹೀಗೆ ಹೇಳುತ್ತಿರುವ ಹನುಮಂತನನ್ನು ಭೂರಿ ಭೂರಿ ಪ್ರಶಂಸಿಸಿ ವಾನರ ಶ್ರೇಷ್ಠ ಸುಷೇಣನು ಆ ಮಹೌಷಧಿಗಳನ್ನು ಕಿತ್ತು ತಂದನು.॥42॥
</details>

###### 43


<details><summary>ಮೂಲಮ್</summary>

ವಿಸ್ಮಿತಾಸ್ತು  ಬಭೂವುಸ್ತೇ ರಣೇ ವಾನರಪುಂಗವಾಃ ।  
ದೃಷ್ಟ್ವಾ ತು ಹನುಮತ್ಕರ್ಮ ಸುರೈರಪಿ ಸುದುಷ್ಕರಮ್ ॥
</details>

<details><summary>ಅನುವಾದ</summary>

ಹನುಮಂತನ ಆ ಕರ್ಮವು ದೇವತೆಗಳಿಗೂ ಅತ್ಯಂತ ದುಷ್ಕರವಾಗಿತ್ತು. ಅದನ್ನು ನೋಡಿ ಸಮಸ್ತ ವಾನರ ಯೂಥಪತಿಗಳು ಭಾರೀ ವಿಸ್ಮಿತರಾದರು.॥43॥
</details>

###### 44


<details><summary>ಮೂಲಮ್</summary>

ತತಃ ಸಂಕ್ಷೋದಯಿತ್ವಾ ತಾಮೋಷಧೀಂ ವಾನರೋತ್ತಮಃ ।  
ಲಕ್ಷ್ಮಣಸ್ಯ ದದೌ ನಸ್ತಃ ಸುಷೇಣಃ ಸುಮಹಾದ್ಯುತಿಃ ॥
</details>

<details><summary>ಅನುವಾದ</summary>

ಮಹಾತೇಜಸ್ವೀ ಕಪಿಶ್ರೇಷ್ಠ ಸುಷೇಣನು ಆ ಔಷಧಿಗಳನ್ನು ಕುಟ್ಟಿ ಅರೆದು ಲಕ್ಷ್ಮಣನು ಮೂಗಿನಲ್ಲಿ ಹಚ್ಚಿದನು.॥44॥
</details>

###### 45


<details><summary>ಮೂಲಮ್</summary>

ಸಶಲ್ಯಃ ಸ ಸಮಾಘ್ರಾಯ ಲಕ್ಷ್ಮಣಃ ಪರವೀರಹಾ ।  
ವಿಶಲ್ಯೋ ವಿರುಜಃ ಶೀಘ್ರಮುದತಿಷ್ಠನ್ಮಹೀತಲಾತ್ ॥
</details>

<details><summary>ಅನುವಾದ</summary>

ಶತ್ರುಸಂಹಾರ ಮಾಡುವ ಲಕ್ಷ್ಮಣನ ಶರೀರದಲ್ಲಿ ನೆಟ್ಟಿದ್ದ ಬಾಣಗಳು ಔಷಧಿಯು ಮೂಸುತ್ತಲೇ ಎಲ್ಲವೂ ಬಿದ್ದುಹೋದುವು ಹಾಗೂ ಕೂಡಲೇ ನಿರೋಗಿಯಾಗಿ ಎದ್ದು ನಿಂತುಕೊಂಡನು.॥45॥
</details>

###### 46


<details><summary>ಮೂಲಮ್</summary>

ತಮುತ್ಥಿತಂ ತು ಹರಯೋ ಭೂತಲಾತ್ಪ್ರೇಕ್ಷ್ಯಲಕ್ಷ್ಮಣಮ್ ।  
ಸಾಧು ಸಾಧ್ವಿತಿ ಸುಪ್ರೀತಾ ಲಕ್ಷ್ಮಣಂ ಪ್ರತ್ಯಪೂಜಯನ್ ॥
</details>

<details><summary>ಅನುವಾದ</summary>

ಲಕ್ಷ್ಮಣನು ಎದ್ದು ನಿಂತಿರುವುದನ್ನು ನೋಡಿ ವಾನರರೆಲ್ಲ ಸಂತೋಷಗೊಂಡು ಭಲೇ, ಭಲೇ ಲಕ್ಷ್ಮಣ! ಎಂದು ಹೇಳುತ್ತಾ ಭೂರಿಭೂರಿ ಪ್ರಶಂಸೆ ಮಾಡಿದರು.॥46॥
</details>

###### 47


<details><summary>ಮೂಲಮ್</summary>

ಏಹ್ಯೇಹೀತ್ಯಬ್ರವೀ ದ್ರಾಮೋ ಲಕ್ಷ್ಮಣಂ ಪರವೀರಹಾ ।  
ಸಸ್ವಜೇ ಗಾಢಮಾಲಿಂಗ್ಯ ಭಾಷ್ಪಪರ್ಯಾಕುಲೇಕ್ಷಣಃ ॥
</details>

<details><summary>ಅನುವಾದ</summary>

ಆಗ ಶತ್ರುವೀರರ ಸಂಹಾರಮಾಡುವ ಭಗವಾನ್ ಶ್ರೀರಾಮನು ಲಕ್ಷ್ಮಣನಲ್ಲಿ ಬಾ, ಬಾ! ಎಂದು ಹೇಳಿ ಬರಸೆಳೆದು ಬಿಗಿದಪ್ಪಿಕೊಂಡನು. ಆಗ ಅವನ ಕಣ್ಣುಗಳಲ್ಲಿ ನೀರು ಹರಿಯಿತು.॥47॥
</details>

###### 48


<details><summary>ಮೂಲಮ್</summary>

ಅಬ್ರವೀಚ್ಛ ಪರಿಷ್ವಜ್ಯ ಸೌಮಿತ್ರಿಂ ರಾಘವಸ್ತದಾ ।  
ದಿಷ್ಟ್ಯಾ ತ್ವಾಂ ವೀರ ಪಶ್ಯಾಮಿ ಮರಣಾತ್ಪುನರಾಗತಮ್ ॥
</details>

<details><summary>ಅನುವಾದ</summary>

ಸೌಮಿತ್ರಿಯನ್ನು ಅಪ್ಪಿಕೊಂಡು ಶ್ರೀರಘುನಾಥನು ಹೇಳಿದನು-ವೀರನೇ! ನೀನು ಮೃತ್ಯುಮುಖದಿಂದ ಪುನಃ ಮರಳಿ ಬಂದುದು ನಮ್ಮ ಸೌಭಾಗ್ಯದ ಮಾತಾಗಿದೆ.॥48॥
</details>

###### 49


<details><summary>ಮೂಲಮ್</summary>

ಜೀವಿತೇ ಮೇ ಜೀವಿತೇನಾರ್ಥಃ ಸೀತಯಾ ಚ ಜಯೇನ ವಾ ।  
ಕೋ ಹಿ ಮೇ ಜೀವಿತೇನಾರ್ಥಸ್ತ್ವಯಿ ಪಂಚತ್ವಮಾಗತೇ ॥
</details>

<details><summary>ಅನುವಾದ</summary>

ನೀನಿಲ್ಲದೆ ನನಗೆ ಜೀವನದಿಂದ, ಸೀತೆಯಿಂದ, ವಿಜಯದಿಂದ ಯಾವುದೇ ಪ್ರಯೋಜನವಿಲ್ಲ. ನೀನು ಇಲ್ಲದಿರುವಾಗ ನಾನು ಬದುಕಿದ್ದರೂ ಏನು ಮಾಡಲಿ.॥49॥
</details>

###### 50


<details><summary>ಮೂಲಮ್</summary>

ಇತ್ಯೇವಂ ಬ್ರುವತಸ್ತಸ್ಯ ರಾಘವಸ್ಯ ಮಹಾತ್ಮನಃ ।  
ಖಿನ್ನಃ ಶಿಥಿಲಯಾ ವಾಚಾ ಲಕ್ಷ್ಮಣೋ ವಾಕ್ಯಮಬ್ರವೀತ್ ॥
</details>

<details><summary>ಅನುವಾದ</summary>

ಮಹಾತ್ಮಾ ಶ್ರೀರಾಮನು ಹಾಗೆ ಹೇಳಿದಾಗ ಲಕ್ಷ್ಮಣನು ಖಿನ್ನನಾಗಿ ಗದ್ಗದಿತನಾಗಿ ನಿಧಾನವಾಗಿ ಹೀಗೆ ನುಡಿದನು.॥50॥
</details>

###### 51


<details><summary>ಮೂಲಮ್</summary>

ತಾಂ ಪ್ರತಿಜ್ಞಾಂ ಪ್ರತಿಜ್ಞಾಯ ಪುರಾ ಸತ್ಯಪರಾಕ್ರಮ ।  
ಲಘುಃ ಕಶ್ಚಿದಿವಾಸತ್ತ್ವೋ ನೈವಂ ತ್ವಂ ವಕ್ತುಮರ್ಹಸಿ ॥
</details>

<details><summary>ಅನುವಾದ</summary>

ಆರ್ಯನೇ! ನೀನು ಸತ್ಯಪರಾಕ್ರಮಿಯಾಗಿರುವೆ. ನೀನು ಮೊದಲು ರಾವಣನನ್ನು ವಧಿಸಿ ವಿಭೀಷಣನಿಗೆ ಲಂಕೆಯ ರಾಜ್ಯವನ್ನು ಕೊಡುವ ಪ್ರತಿಜ್ಞೆ ಮಾಡಿದ್ದೆ. ಅಂತಹ ಪ್ರತಿಜ್ಞೆ ಮಾಡಿ, ನಿರ್ಬಲ ಮನುಷ್ಯನಂತೆ ನೀನು ಹೀಗೆ ಮಾತನಾಡಬಾರದು.॥51॥
</details>

###### 52


<details><summary>ಮೂಲಮ್</summary>

ನಹಿ ಪ್ರತಿಜ್ಞಾಂ ಕುರ್ವಂತಿ ವಿತಥಾಂ ಸತ್ಯವಾದಿನಃ ।  
ಲಕ್ಷಣಂ ಹಿ ಮಹತ್ತ್ವಸ್ಯ ಪ್ರತಿಜ್ಞಾಪರಿಪಾಲನಮ್ ॥
</details>

###### 53


<details><summary>ಮೂಲಮ್</summary>

ನೈರಾಶ್ಯ ಮುಪಗಂತುಂ ಚ ನಾಲಂತೇ ಮತ್ಕೃತೇಽನಘ ।  
ವಧೇನ  ರಾವಣಸ್ಯಾದ್ಯ ಪ್ರತಿಜ್ಞಾಮನುಪಾಲಯ ॥
</details>

<details><summary>ಅನುವಾದ</summary>

ಸತ್ಯವಾದೀ ಪುರುಷನು ಸುಳ್ಳು ಪ್ರತಿಜ್ಞೆ ಮಾಡುವುದಿಲ್ಲ. ಪ್ರತಿಜ್ಞೆಯ ಪಾಲನೆಯೇ ಹಿರಿತನದ ಲಕ್ಷಣವಾಗಿದೆ. ನಿಷ್ಪಾಪ ರಘುವೀರನೇ! ನನಗಾಗಿ ನೀನು ಇಷ್ಟು ನಿರಾಶನಾಗಬಾರದು. ಇಂದೇ ರಾವಣನನ್ನು ವಧಿಸಿ ನಿನ್ನ ಪ್ರತಿಜ್ಞೆ ಪೂರ್ಣಗೊಳಿಸು.॥52-53॥
</details>

###### 54


<details><summary>ಮೂಲಮ್</summary>

ನ ಜೀವನ್ಯಾಸ್ಯತೇ ಶತ್ರುಸ್ತವ ಬಾಣಪಥಂ ಗತಃ ।  
ನರ್ದತಸ್ತೀಕ್ಷ್ಣದಂಷ್ಟ್ರಸ್ಯ ಸಿಂಹಸ್ಯೇವ  ಮಹಾಗಜಃ ॥
</details>

<details><summary>ಅನುವಾದ</summary>

ತೀಕ್ಷ್ಣವಾದ ಕೊರೆದಾಡೆಗಳುಳ್ಳ ಸಿಂಹದ ಎದುರಿನಿಂದ ಆನೆಯು ಜೀವಂತವಾಗಿ ಹೋಗಲಾರದೋ ಹಾಗೆಯೇ ನಿಮ್ಮ ಬಾಣದ ಗುರಿಗೆ ತುತ್ತಾದ ಶತ್ರು ಮರಳಿ ಹೋಗಲಾರನು.॥54॥
</details>

###### 55


<details><summary>ಮೂಲಮ್</summary>

ಅಹಂ ತು ವಧಮಿಚ್ಛಾಮಿ ಶೀಘ್ರಮಸ್ಯ ದುರಾತ್ಮನಃ ।  
ಯಾವದಸ್ತಂ ನ ಯಾತ್ಯೇಷ ಕೃತಕರ್ಮಾ ದಿವಾಕರಃ ॥
</details>

<details><summary>ಅನುವಾದ</summary>

ಸೂರ್ಯನು ಹಗಲಿನ ಭ್ರಮಣೆಯನ್ನು ಪೂರ್ಣಗೊಳಿಸಿ ಅಸ್ತಾಚಲಕ್ಕೆ ಹೋಗುವದೊಳಗೆ ಸಾಧ್ಯವಿದ್ದಷ್ಟು ಬೇಗ ಆ ದುರಾತ್ಮಾ ರಾವಣನ ವಧೆಯನ್ನು ನಾನು ನೋಡ ಬಯಸುವೆನು.॥55॥
</details>

###### 56


<details><summary>ಮೂಲಮ್</summary>

ಯದಿ ವಧಮಿಚ್ಛಸಿ ರಾವಣಸ್ಯ ಸಂಖ್ಯೇ  
ಯದಿ ಚ ಕೃತಾಂ ಹಿ ತವೇಚ್ಛಸಿ ಪ್ರತಿಜ್ಞಾಮ್ ।  
ಯದಿ ತವ ರಾಜಸುತಾಭಿಲಾಷ ಆರ್ಯ  
ಕುರು ಚ ವಚೋ ಮಮ ಶೀಘ್ರಮದ್ಯ ವೀರ ॥
</details>

<details><summary>ಅನುವಾದ</summary>

ಆರ್ಯನೇ! ವೀರವರನೇ! ನೀನು ಯುದ್ಧದಲ್ಲಿ ರಾವಣನನ್ನು ವಧಿಸಲು ಬಯಸುವೆಯಾದರೆ, ನಿನ್ನ ಮನಸ್ಸಿನಲ್ಲಿ ತನ್ನ ಪ್ರತಿಜ್ಞೆಯನ್ನು ಪೂರ್ಣಗೊಳಿಸುವ ಇಚ್ಛೆ ಇದ್ದರೆ, ರಾಜಕುಮಾರೀ ಸೀತೆಯನ್ನು ಪಡೆಯುವ ಅಭಿಲಾಷೆ ಇಟ್ಟುಕೊಂಡಿದ್ದರೆ, ಇಂದೇ ರಾವಣನನ್ನು ಕೊಂದು ನನ್ನ ಪ್ರಾರ್ಥನೆಯನ್ನ ಸಲಗೊಳಿಸಿರಿ.॥5.॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಯುದ್ಧಕಾಂಡದಲ್ಲಿ ನೂರಒಂದನೆಯ ಸರ್ಗ ಪೂರ್ಣವಾಯಿತು.॥101॥
</details>
