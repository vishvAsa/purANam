+++
title = "०९० भरद्वाजदर्शनम्"
title_english = "090 Bharata proceeds to see Bharadwaja"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-090-Bharadwaja_Darshanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/07-rAma-darshanam/090_bharadvAjadarshanam.md">
<details><summary><h3>IITK ...{Loading}...</h3></summary>

Bharadwaja welcomes Bharata and Vasistha -- Bharata discloses his
intention to get back Rama.



#### श्लोकः
##### मूलम्
भरद्वाजाश्रमं दृष्ट्वा क्रोशादेव नरर्षभः।  
बलं सर्वमवस्थाप्य जगाम सह मन्त्रिभिः॥2.90.1॥  
पद्भ्यामेव हि धर्मज्ञो न्यस्तशस्त्रपरिच्छदः।  
वसानो वाससी क्षौमे पुरोधाय पुरोधसम्॥2.90.2॥

##### शब्दार्थः
धर्मज्ञः knower of righteous ways, नरर्षभः the best among men, क्रोशादेव from a distance of one krosa, भरद्वाजाश्रमम् Bharadwaja's hermitage, दृष्ट्वा having seen, सर्वम् entire, बलम् army, अवस्थाप्य  brought to a halt, न्यस्तशस्त्रपरिच्छदः lay aside the royal robes and weapons, क्षौमे वाससी silk garments, वसानः wearing, पुरोधसम् with family priest, Vasistha, पुरोधाय placing ahead of him, मन्त्रिभिस्सह along with ministers, पद्भ्याम् एव on foot, जगाम went.

##### आङ्ग्लानुवादः
Bharata, the knower of righteous ways and the best among men, saw the hermitage of Bharadwaja from a distance of one krosa and brought his entire army to a halt. He laid aside all his royal robes and weapons. Clad in silk garments, he went on foot along with his ministers, with the family priest Vasistha ahead of him.



#### श्लोकः
##### मूलम्
भरद्वाजाश्रमं दृष्ट्वा क्रोशादेव नरर्षभः।  
बलं सर्वमवस्थाप्य जगाम सह मन्त्रिभिः॥2.90.1॥  
पद्भ्यामेव हि धर्मज्ञो न्यस्तशस्त्रपरिच्छदः।  
वसानो वाससी क्षौमे पुरोधाय पुरोधसम्॥2.90.2॥

##### शब्दार्थः
धर्मज्ञः knower of righteous ways, नरर्षभः the best among men, क्रोशादेव from a distance of one krosa, भरद्वाजाश्रमम् Bharadwaja's hermitage, दृष्ट्वा having seen, सर्वम् entire, बलम् army, अवस्थाप्य  brought to a halt, न्यस्तशस्त्रपरिच्छदः lay aside the royal robes and weapons, क्षौमे वाससी silk garments, वसानः wearing, पुरोधसम् with family priest, Vasistha, पुरोधाय placing ahead of him, मन्त्रिभिस्सह along with ministers, पद्भ्याम् एव on foot, जगाम went.

##### आङ्ग्लानुवादः
Bharata, the knower of righteous ways and the best among men, saw the hermitage of Bharadwaja from a distance of one krosa and brought his entire army to a halt. He laid aside all his royal robes and weapons. Clad in silk garments, he went on foot along with his ministers, with the family priest Vasistha ahead of him.



#### श्लोकः
##### मूलम्
ततस् सन्दर्शने तस्य भरद्वाजस्य राघवः।  
मन्त्रिणस्तानवस्थाप्य जगामानुपुरोहितम्॥2.90.3॥

##### शब्दार्थः
ततः then, राघवः scion of the Raghu race (Bharata), तान् मन्त्रिणः those ministers, तस्य भरद्वाजस्य that Bharadwaja's, संदर्शने within sight, अवस्थाप्य halted, अनुपुरोहितम् following his priest जगाम went.

##### आङ्ग्लानुवादः
Then the scion of the Raghu race (Bharata) halted his ministers within sight of Bharadwaja's (hermitage) and went along following his priest Vasistha.



#### श्लोकः
##### मूलम्
वसिष्ठमथ दृष्ट्वैव भरद्वाजो महातपाः।  
सञ्चचाऽलासनात्तूर्णं शिष्यानर्घ्यमिति ब्रुवन्॥2.90.4॥

##### शब्दार्थः
अथ thereafter, महातपाः the great ascetic, भरद्वाजः Bharadwaja, वसिष्ठम् Vasistha, दृष्ट्वैव on seeing, अर्घ्यम् इति bring offerings of water, शिष्यान् to disciples, ब्रुवन् saying, तूर्णम् soon, आसनात् from seat, सञ्चचाल moved.

##### आङ्ग्लानुवादः
On seeing Vasistha, the great ascetic Bharadwaja immediately left his seat and said to his disciples, Bring offerings of water.



#### श्लोकः
##### मूलम्
समागम्य वसिष्ठेन भरतेनाभिवादितः।  
अबुद्ध्यत महातेजास्सुतं दशरथस्य तम्॥2.90.5॥

##### शब्दार्थः
महातेजाः radiant Bharadwaja, वसिष्ठेन with Vasistha, समागम्य having met, भरतेन by Bharata, अभिवादितः greeted, तम् him, दशरथस्य Dasaratha's, सुतम् as son,  अबुद्ध्यत knew of.

##### आङ्ग्लानुवादः
After meeting Vasistha and greeted by Bharata, the radiant Bharadwaja could recognize he was the son of Dasaratha.



#### श्लोकः
##### मूलम्
ताभ्यामर्घ्यं च पाद्यं च दत्वा पश्चात्फलानि च।  
आनुपूर्व्याच्छ धर्मज्ञः पप्रच्छ कुशलं कुले॥2.90.6॥

##### शब्दार्थः
धर्मज्ञः knower of righteous ways (Bharadwaja), आनुपूर्व्यात् in order, ताभ्याम् to both of them, अर्घ्यं च welcomeoffering, पाद्यं च water for washing feet, पश्चात् thereafter, फलानि  
च fruits, दत्वा having given, कुले in the family, कुशलम् welfare, पप्रच्छ enquired.

##### आङ्ग्लानुवादः
Offering them both in order arghya (welcomeoffering), water to wash their feet and fruits in accordance with the practice, he enquired Bharata about the welfare of the family.



#### श्लोकः
##### मूलम्
अयोध्यायां बले कोशे मित्रेष्वपि च मन्त्रिषु।  
जानन् दशरथं वृत्तं न राजानमुदाहरत्॥2.90.7॥

##### शब्दार्थः
अयोध्यायाम् in Ayodhya, बले in the army, कोशे in the treasury, मित्रेष्वपि च of the friends also, मन्त्रिषु of the ministers, वृत्तम् wellbeing, जानन् knowingly, राजानम् king, दशरथम् Dasaratha, नोदाहरत् did not mention.

##### आङ्ग्लानुवादः
He enquired about the welfare of Ayodhya, of the army, treasury, friends and the ministers. But knowingly did not mention about Dasaratha's wellbeing (the knew Dasaratha was dead).



#### श्लोकः
##### मूलम्
वसिष्ठो भरतश्चैनं पप्रच्छतुरनामयम्।  
शरीरेऽग्निषु वृक्षेषु शिष्येषु मृगपक्षिषु॥2.90.8॥

##### शब्दार्थः
वसिष्ठः Vasistha, भरतश्च also Bharata, एनम् him, शरीरे about his health, अग्निषु his sacred fires, वृक्षेषु his trees, शिष्येषु his disciples, मृगपक्षिषु about animals and birds, अनामयम् well being, पप्रच्छतुः enquired.

##### आङ्ग्लानुवादः
Vasistha and Bharata also enquired about his health and welfare of his sacred fires, his disciples, animals and birds and trees of the hermitage.



#### श्लोकः
##### मूलम्
तथेति तत्प्रतिज्ञाय भरद्वाजो महातपाः।  
भरतं प्रत्युवाचेदं राघवस्नेहबन्धनात्॥2.90.9॥

##### शब्दार्थः
महातपाः the great ascetic, भरद्वाजः Bharadwaja, तथेति saying so, so, तत् that welfare, प्रतिज्ञाय informing, राघवस्नेहबन्धनात् out of affection for Rama, भरतं प्रति addressing  
Bharata, इदम् these words, उवाच said.

##### आङ्ग्लानुवादः
Saying, all is well, the great ascetic Bharadwaja, out of his affection for Rama, said to Bharataः



#### श्लोकः
##### मूलम्
किमिहाऽगमने कार्यं तव राज्यं प्रशासतः।  
एतदाचक्ष्व मे सर्वं न हि मे शुद्ध्यते मनः॥2.90.10॥

##### शब्दार्थः
राज्यम् kingdom, प्रशासतः while ruling over, तव for you, इह here, आगमने in the arrival, कार्यम् reason, किम् what, एतत् all this, सर्वम् completely, मे to me, आचक्ष्व tell, मे to me, मनः my mind, न हि शुद्ध्यते is not clear about it.

##### आङ्ग्लानुवादः
Why have you come here when you ought to be ruling the kingdom? Tell me everything about this. My mind is not clear in this matter.



#### श्लोकः
##### मूलम्
सुषुवे यममित्रघ्नं कौसल्यानऽन्दवर्धनम्।  
भ्रात्रा सह सभार्यो यश्चिरं प्रव्राजितो वनम्॥2.90.11॥  
नियुक्तः स्त्रीनियुक्तेन पित्रा योऽसौ महायशाः।  
वनवासी भवेतीह समाः किल चतुर्दश॥2.90.12॥  
कच्छिन्न तस्यापापस्य पापं कर्तुमिहेच्छसि।  
अकण्टकं भोक्तुमना राज्यं तस्यानुजस्य च॥2.90.13॥

##### शब्दार्थः
अमित्रघ्नम् destroyer of enemies, आनन्दवर्धनम् enhances the delight of, यं that Rama, कौसल्या Kausalya, सुषुवे gave birth, यः that, सभार्यः with his wife, भ्रात्रा सह along with his brother, चिरम् for a long time, वनम् to the forest, प्रव्राजितः has been banished, महायशाः  illustrious, यः असौ that Rama, स्त्री नियुक्तेन urged by a woman, पित्रा by his father, चतुर्दश fourteen, समाः years, वनवासी living in the forest, भव shall become, इति thus, इह here, नियुक्तः has been ordered, तस्य his, अपापस्य sinless, तस्य his, अनुजस्य च brother, पापम्  harm, कर्तुम् to do, अकण्टकम् without obstacles, राज्यम् kingdom, भोक्तुमनाः to enjoy, इह here, न इच्छसि not intending to do so?

##### आङ्ग्लानुवादः
Rama, destroyer of enemies and enhancer of the delight of his mother Kausalya, has been banished to the forest for a long time along with his wife and brother. That illustrious one has been ordered by his father to live in the forest for fourteen years through the pursuasion of a woman. To enjoy the kingdom without obstacles do you intend to cause any harm to that irreproachable Rama and his brother?



#### श्लोकः
##### मूलम्
एवमुक्तो भरद्वाजं भरतः प्रत्युवाच ह।  
पर्यश्रुनयनो दुःखाद्वाचा संसज्जमानया॥2.90.14॥

##### शब्दार्थः
एवम् thus, उक्तः addressed, भरतः Bharata, दुःखात् with grief, पर्यश्रुनयनः with tears in his eyes, संसज्जमानया with stumbling, वाचा words, भरद्वाजम् to Bharadwaja, प्रत्युवाच ह said in reply.

##### आङ्ग्लानुवादः
At these words, Bharata, eyes filled with tears of grief, replied to Bharadwaja in a   stumbling voiceः



#### श्लोकः
##### मूलम्
हतोऽस्मि यदि मामेवं भगवानपि मन्यते।  
मत्तो न दोषमाशङ्के नैवं मामनुशास्तु हि।2.90.15॥

##### शब्दार्थः
भगवानपि even one venerable like you, माम् about me, एवम् in this way, मन्यते यदि if you think, हतः अस्मि I am done with, मत्तः from me, दोषम् evil, न आशङ्के do not suspect, माम् me, एवम् in this way, न अनुशास्तु हि not rebuke.

##### आङ्ग्लानुवादः
When one so venerable like you too misunderstands me, I am gone. There is no danger for him from me. Do not rebuke me this way.



#### श्लोकः
##### मूलम्
न चैतदिष्टं माता मे यदवोचन्मदन्तरे।  
नाहमेतेन तुष्टश्च न तद्वचनमाददे॥2.90.16॥

##### शब्दार्थः
मे माता my mother, मदन्तरे in my absence, यत् whatever, अवोचत् said, एतत् that one, इष्टम् to my liking, न च not, एतेन by this, अहम् I, तुष्टश्च pleased, न not, तद्वचनं those words, न  
आददे I do not accept.

##### आङ्ग्लानुवादः
I do not approve of whatever my mother said in my absence. I am not happy with those words and I do not accept them.



#### श्लोकः
##### मूलम्
अहं तु तं नरव्याघ्रमुपयातः प्रसादकः।  
प्रतिनेतुमयोध्यां च पादौ तस्याभिवन्दितुम्॥2.90.17॥

##### शब्दार्थः
अहं तु as for me, नरव्याघ्रम् the best among men, Rama, तम् him, प्रसादकः after persuading, अयोध्याम् to Ayodhya, प्रतिनेतुम् to take him back, तस्य his, पादौ feet, अभिवन्दितुम् च to worship, उपयातः I have come.

##### आङ्ग्लानुवादः
I have come to worship the feet of Rama, the best of men and persuade him to return to Ayodhya.



#### श्लोकः
##### मूलम्
त्वं मामेवंगतं मत्वा प्रसादं कर्तुमर्हसि।  
शंस मे भगवन्रामः क्व सम्प्रति महीपतिः॥2.90.18॥

##### शब्दार्थः
भगवन् O Lord, त्वम् you, माम् me, एवंगतम् in these circumstances, मत्वा having considered, प्रसादम् kindness, कर्तुम् to do, अर्हसि be pleased, महीपतिः lord of the earth, रामः Rama, सम्प्रति now, क्व where, मे to me, शंस tell.

##### आङ्ग्लानुवादः
O venerable one in consideration of the circumstances I am in, be kind to me and tell me the whereabouts of Rama, lord of the earth.



#### श्लोकः
##### मूलम्
वशिष्ठादिभिः ऋत्विग्भिर्याचितो भगवांस्ततः।  
उवाच तं भरद्वाजः प्रसादाद्भरतं वचः।2.90.19॥

##### शब्दार्थः
ततः then, वशिष्ठादिभिः by Vasistha and others, ऋत्विग्भिः by the priests, याचितः besought, भगवान् the venerable one, भरद्वाजः Bharadwaja, प्रसादात् with pleasure, तं भरतम् to Bharata, वचः these words, उवाच said.

##### आङ्ग्लानुवादः
Likewise besought by Vasistha and other priests, the venerable Bharadwaja was pleased to tell Bharataः



#### श्लोकः
##### मूलम्
त्वय्येतत्पुरुषव्याघ्र युक्तं राघववंशजे।  
गुरुवृत्तिर्दमश्चैव साधूनामनुयायिता॥2.90.20॥

##### शब्दार्थः
पुरुषव्याघ्रः O best of men, गुरुवृत्तिः conduct towards spiritual preceptors, दमश्चैव control over senses, साधूनाम् of virtuous people, अनुयायिता following, एतत् all this, राघववंशजे born in the Raghu race, त्वयि in you, युक्तम् is appropriate.

##### आङ्ग्लानुवादः
O best of men (Bharata) your conduct towards the preceptors, your selfrestraint and devotion to the virtuous are all in keeping with those born in the race of Raghu.



#### श्लोकः
##### मूलम्
जाने चैतन्मनस्थं ते दृढीकरणमस्त्विति।  
अपृच्छं त्वां तथाऽत्यर्थं कीर्तिं समभिवर्धयन्॥2.90.21॥

##### शब्दार्थः
ते your, मनस्थम् feelings of your heart, एतत् this, जाने च I am aware, दृढीकरणम् अस्तु let it be confirmed, इति in this manner, (तव your), कीर्तिम् fame, अत्यर्थम् greatly, समभिवर्धयन् to increase it, त्वाम् you, अपृच्छम् I asked.

##### आङ्ग्लानुवादः
I am aware of the feelings in your heart. Even then I enquired in order to confirm it  and to further your fame.



#### श्लोकः
##### मूलम्
जाने च रामं धर्मज्ञं ससीतं सहलक्ष्मणम्।  
असौ वसति ते भ्राता चित्रकूटे महागिरौ॥2.90.22॥

##### शब्दार्थः
धर्मज्ञम् knower of righteousness (Rama), ससीतम् with Sita, सहलक्ष्मणम् with Lakshmana, रामम् Rama, जाने च I know, असौ ते भ्राता this your brother, चित्रकूटे in Chitrakuta, महागिरौ mountain, वसति is living.

##### आङ्ग्लानुवादः
I know your brother who is conversant with righteousness is living on Chitrakuta mountain with Sita and Lakshmana.



#### श्लोकः
##### मूलम्
श्वस्तु गन्तासि तं देशं वसाद्य सह मन्त्रिभिः।  
एतन्मे कुरु सुप्राज्ञ कामं कामार्थकोविद॥2.90.23॥

##### शब्दार्थः
तं देशम् to that place, श्वः tomorow, गन्तासि shall go, अद्य today, मन्त्रिभिस्सह along with  ministers, वस you may stay, सुप्राज्ञ O supremely sagacious prince, कामार्थकोविद who is aware of kama (desire) and artha (prosperity), मे my, एतम् this, कामं desire, कुरु fulfil.

##### आङ्ग्लानुवादः
O supremely sagacious prince gifted with the knowledge of kama (desire) and artha (wealth), tomorrow you go, but to night stay here with your ministers and fulfil my desire.



#### श्लोकः
##### मूलम्
ततस्तथेत्येवमुदारदर्शनः प्रतीतरूपो भरतोऽब्रवीद्वचः।  
चकार बुद्धिं च तदा तदाश्रमे निशानिवासाय नराधिपाऽत्मजः॥2.90.24॥

##### शब्दार्थः
उदारदर्शनः a man of liberal outlook, भरतः Bharata, प्रतीतरूपः expressing his intention, ततः then, तथा be it so, इत्येवम् saying, वचः words, अब्रवीत् said, तदा then, नराधिपात्मजः son of the king, तदाश्रमे in that hermitage, निशानिवासाय to spend the night, बुद्धिम् decision, चकार made.

##### आङ्ग्लानुवादः
A man of liberal disposition, Bharata expressed his intention, saying, 'Be it so'. Then the prince made up him mind to spend the might in that hermitage.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे नवतितमस्सर्गः॥  
Thus ends the ninetieth sarga in Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/07-rAma-darshanam/090_bharadvAjadarshanam.md">
<details><summary><h3>भूषणम् ...{Loading}...</h3></summary>



भरद्वाजाश्रमं दृष्ट्वा क्रोशादेव नरर्षभः ।  

बलं सर्वमवस्थाप्य जगाम सह मन्त्रिभिः  ॥  २।९०।१  ॥   

पद्भ्यामेव हि धर्मज्ञो न्यस्तशस्त्रपरिच्छदः ।  

वसानो वाससी क्षौमे पुरोधाय पुरोधसम्  ॥  २।९०।२  ॥   

भरद्वाजाश्रममित्यादिश्लोकद्वयमेकान्वयम् । क्रोशादेव क्रोशात् पूर्वमेव,
क्रोशमात्रव्यवहितदेश इत्यर्थः । न्यस्तशस्त्रपरिच्छदः परिच्छदः आभरणादिकं
भृङ्गाराद्युपकरणजातं च । वसानो वाससी क्षौमे
भरद्वाजसेवार्थमुष्णीषकञ्चुकादिकमपहाय परिधानमुत्तरीयं च धृत्वा गत
इत्यर्थः । ननु पूर्वं जटाचीराणि धारयन्नित्युक्तं जटिलं चीरवसनमिति च
वक्ष्यति, कथमत्र क्षौमवासस्त्वमुच्यते ? नैष दोषः, पूर्वं प्रतिज्ञामात्रं
कृतम्, भरद्वाजाश्रमात्परं जटाधारणमिति । पुरोधाय पुरस्कृत्य  ॥  २।९०।१२
 ॥   

  

ततः सन्दर्शने तस्य भरद्वाजस्य राघवः ।  

मन्त्रिणस्तानवस्थाप्य जगामानुपुरोहितम्  ॥  २।९०।३  ॥   

तत इति । सन्दर्शने दूराद्दर्शने । राघवः रघुवंशवृत्ताभिज्ञः । अनुपुरोहितं
पुरोहितस्य पश्चात् । अनोः पश्चादर्थे ऽव्ययीभावः  ॥  २।९०।३  ॥   

  

वसिष्ठमथ दृष्ट्वैव भरद्वाजो महातपाः ।  

सञ्चचालासनात्तूर्णं शिष्यानर्ध्यमिति ब्रुवन्  ॥  २।९०।४  ॥   

वसिष्ठमिति । सञ्चचाल उदतिष्ठत् । अर्ध्यम्, आनयतेति शेषः  ॥  २।९०।४  ॥   

  

समागम्य वसिष्ठेन भरतेनाभिवादितः ।  

अबुध्यत महातेजाः सुतं दशरथस्य तम्  ॥  २।९०।५  ॥   

समागम्येति । सवयस्कत्वान्नमस्काराभावः । अबुध्यतेति वसिष्ठसाहचर्य्यादिति
भावः  ॥  २।९०।५  ॥   

  

ताभ्यामर्ध्यं च पाद्यं च दत्त्वा पश्चात् फलानि च ।  

आनुपूर्व्याच्च धर्मज्ञः पप्रच्छ कुशलं कुले  ॥  २।९०।६  ॥   

ताभ्यामिति । आनुपूर्व्यात् प्रधानक्रमात् धर्मज्ञः पूजाक्रमधर्म्मज्ञः ।
कुले गृहे  ॥  २।९०।६  ॥   

  

अयोध्यायां बले कोशे मित्रेष्वपि च मन्त्रिषु ।  

जानन् दशरथं वृत्तं न राजानमुदाहरत्  ॥  २।९०।७  ॥   

अयोध्यायामिति । वृत्तम् अतीतम्, मृतमिति यावत् । नोदाहरत् तत्प्रसङ्गमेव न
कृतवान्  ॥  २।९०।७  ॥   

  

वसिष्ठो भरतश्चैनं पप्रच्छतुरनामयम् ।  

शरीरे ऽग्निषु वृक्षेषु शिष्येषु मृगपक्षिषु  ॥  २।९०।८  ॥   

तपोधनानां शरीराग्न्यादेः तपस्साधनत्वात् मृगपक्ष्यादीनामाश्रमवासित्वेन
शिष्यवत् प्रीतिविषयत्वाच्च तद्विषयः प्रश्नः कृत इत्याह--वसिष्ठ इत्यादिना
 ॥  २।९०।८  ॥   

  

तथेति तत्प्रतिज्ञाय भरद्वाजो महातपाः ।  

भरतं प्रत्युवाचेदं राघवस्नेहबन्धनात्  ॥  २।९०।९  ॥   

तथेति तत्प्रतिज्ञाय सर्वत्र तत्पृष्टमनामयमङ्गीकृत्य । राघवस्नेहबन्धनात्
राधवविषये स्नेहानुबन्धनात् । नतु भरते दोषदर्शनात्  ॥  २।९०।९  ॥   

  

किमिहागमने कार्य्यं तव राज्यं प्रशासतः ।  

एतदाचक्ष्व मे सर्वं नहि मे शुद्ध्यते मनः  ॥  २।९०।१०  ॥   

किमिति । न शुद्ध्यते शुद्धिं न प्राप्नोति, न विश्वसितीति यावत्  ॥ 
२।९०।१०  ॥   

  

सुषुवे यममित्रघ्नं कौसल्या नन्दवर्द्धनम् ।  

भ्रात्रा सह सभार्यो यश्चिरं प्रव्राजितो वनम्  ॥  २।९०।११  ॥   

नियुक्तः स्त्रीनियुक्तेन पित्रा यो ऽसौ महायशाः ।  

वनवासी भवेतीह समाः किल चतुर्दश  ॥  २।९०।१२  ॥   

  

कच्चिन्न तस्यापापस्य पापं कर्तुमिहेच्छसि ।  

अकण्टकं भोक्तुमना राज्यं तस्यानुजस्य च  ॥  २।९०।१३  ॥   

सुषुव इत्यादिश्लोकत्रयमेकान्वयम् । नन्दवर्द्धनम् आनन्दवर्द्धनम् । चिरं
प्रव्राजितः चिरकालमुद्दिश्य प्रव्राजितः । यः एतादृशः तस्य रामस्य
राज्यमकण्टकं भोक्तुमनाः अपापस्य तस्यानुजस्य च पापं कर्त्तुं नेच्छसि
कच्चिदिति सम्बन्धः  ॥  २।९०।१११३  ॥   

  

एवमुक्तो भरद्वाजं भरतः प्रत्युवाच ह ।  

पर्य्यश्रुनयनो दुःखाद्वाचा संसज्जमानया  ॥  २।९०।१४  ॥   

एवमिति । पर्य्यश्रुनयनः परिस्रुताश्रुनयनः । संसज्जमानया स्खलन्त्या  ॥ 
२।९०।१४  ॥   

  

हतो ऽस्मि यदि मामेवं भगवानपि मन्यते ।  

मत्तो न दोषमाशङ्के नैवं मामनुशाधि हि  ॥  २।९०।१५  ॥   

हत इति । हतो ऽस्मि व्यर्थजन्मास्मि । भगवानपि भूतभविष्यद्वर्तमानज्ञो
ऽपीत्यर्थः । मत्तः मत्सकाशात् । मयि दोषं नाशङ्के नोत्प्रेक्षे मत्कृतो
दोषो नास्तीति सन्देहोपि मे नास्तीत्यर्थः । अभावादिति भावः । अतो मामेवं
नानुशाधि एवं कर्णारुन्तुदं वक्तुं नार्हसि  ॥  २।९०।१५  ॥   

  

न चैत दिष्टं माता मे यदवोचन्मदन्तरे ।  

नाहमेतेन तुष्टश्च न तद्वचनमाददे  ॥  २।९०।१६  ॥   

मातृकृतं त्वत्कृतमेवेत्याशङ्क्याह--नेति । मदन्तरे मदसन्निधौ । नाददे
नाङ्गीकृतवानस्मि  ॥  २।९०।१६  ॥   

  

अहं तु तं नरव्याघ्रमुपयातः प्रसादकः ।  

प्रतिनेतुमयोध्यां च पादौ तस्याभिवन्दितुम्  ॥  २।९०।१७  ॥   

अहमिति । प्रसादकः प्रसादयितुम् । "तुमुन्ण्वुलौ क्रियायां क्रियार्थायाम्"
इति ण्वुल्  ॥  २।९०।१७  ॥   

  

त्वं मामेवङ्गतं मत्वा प्रसादं कर्तुमर्हसि ।  

शंस मे भगवन् रामः क्व सम्प्रति महीपतिः  ॥  २।९०।१८  ॥   

त्वमिति । एवंगतं एवं बुद्ध्वा प्राप्तं महीपतिः, वर्त्तत इति शेषः  ॥ 
२।९०।१८  ॥   

  

वसिष्ठादिभिर्ऋत्विग्भिर्याचितो भगवांस्ततः ।  

उवाच तं भरद्वाजः प्रसादाद्भरतं वचः  ॥  २।९०।१९  ॥   

वसिष्ठादिभिरिति । याचितः भरताय प्रसन्नो भवेति प्रार्थितः । प्रसादादुवाच
प्रसादं प्राप्योवाच । ल्यब्लोपे पञ्चमी  ॥  २।९०।१९  ॥   

  

त्वय्येतत्पुरुषव्याघ्र युक्तं राघववंशजे ।  

गुरुवृत्तिर्दमश्चैव साधूनां चानुयायिता  ॥  २।९०।२०  ॥   

त्वयीति । गुरुवृत्तिः ज्येष्ठानुवर्त्तनम् । दम इन्द्रियनिग्रहः,
राज्यालोलत्वमिति यावत् । साधूनां चानुयायिता सच्चित्तानुवर्त्तनम् ।
इत्येतत्त्रयं त्वयि युक्तमित्यन्वयः  ॥  २।९०।२०  ॥   

  

जाने चैतन्मनःस्थं ते दृढीकरणमस्त्विति ।  

अपृच्छं त्वां तथात्यर्थं कीर्त्तिं समभिवर्द्धयन्  ॥  २।९०।२१  ॥   

जान इति । जाने योगप्रभावेनेति शेषः । दृढीकरणमस्त्वित्यपृच्छं
स्थूणानिखननन्यायेन दृढीकर्तुमपृच्छमित्यर्थः । कीर्तिं
रामविषयसौभ्रात्रजनितां समभिवर्द्धयन् । "लक्षणहेत्वाः क्रियायाः" इति
हेत्वर्थे शतृप्रत्ययः  ॥  २।९०।२१  ॥   

  

जाने च रामं धर्म्मज्ञं ससीतं सहलक्ष्मणम् ।  

असौ वसति ते भ्राता चित्रकूटे महागिरौ  ॥  २।९०।२२  ॥   

जान इति । रामं जाने देशविशेषे स्थितं रामं जान इत्यर्थः  ॥  २।९०।२२  ॥   

  

श्वस्तु गन्तासि तं देशं वसाद्य सह मन्त्रिभिः ।  

एतं मे कुरु सुप्राज्ञ कामं कामार्थकोविद  ॥  २।९०।२३  ॥   

श्व इति । काममभीष्टं कामार्थकोविद काङ्क्षितार्थप्रदानदक्षेत्यर्थः  ॥ 
२।९०।२३  ॥   

  

ततस्तथेत्येवमुदारदर्शनः प्रतीतरूपो भरतो ऽब्रवीद्वचः ।  

चकार बुद्धिं च तदा तदाश्रमे निशानिवासाय नराधिपात्मजः  ॥  २।९०।२४  ॥   

तत इति । प्रतीतरूपः प्रसिद्धकीर्तिः । "रूपं यशस्याभिरूप्ये वर्णे चैव
निरूपणे" इति निघण्टुः । यद्वा प्रतीतरूपः प्रकर्षेण हृष्टः । प्रशंसायां
रूपप् । चकार बुद्धिं चेति नह्युक्तिरन्या बुद्धिरन्येति भावः  ॥  २।९०।२४
 ॥   

  

इत्यार्षे श्रीरामायणे वाल्मीकीये आदिकाव्ये श्रीमदयोध्याकाण्डे नवतितमः
सर्गः  ॥  ९०  ॥   

इति श्रीगोविन्दराज० श्रीरामायणभूषणे पीता० अयोध्याकाण्डव्याख्याने
नवतितमस्सर्गः  ॥  ९०  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/07-rAma-darshanam/090_bharadvAjadarshanam.md">
<details><summary><h3>शिरोमणी ...{Loading}...</h3></summary>



भरद्वाजाश्रमगमनप्रकारं वर्णयन्नाह-- भरद्वाजेत्यादिभिः ।
क्रोशात्क्रोशपरिमितभूमेः भरद्वाजाश्रमं गत्वा ज्ञात्वा दृष्ट्वेत्यर्थः,
सर्वं जनमवस्थाप्य न्यस्तशस्त्रपरिच्छदः न्यस्ताः परित्यक्ताः
शस्त्रपरिच्छदाः येन सः क्षौमे वाससी वसानः धर्मज्ञो भरतः पुरोहितं वसिष्ठं
पुरोधाय अग्रे कृत्वा मन्त्रिभिः सह पद्भ्यामेव जगाम । श्लोकद्वयमेकान्वयि
 ॥  २।९०।१,२  ॥   

  

तत इति । ततः आश्रमसमीपप्राप्त्यनन्तरं राघवो भरतः तान्सहागतान्मन्त्रिणः
अवस्थाप्य संस्थाप्य अनुपुरोहितं पुरोहितस्य वसिष्ठस्य पश्चात्तस्य
भरद्वाजस्य सन्दर्शने सन्दर्शनार्थं जगाम । "हर्षवान् दर्शने तस्य" इति
भूषणपाठः  ॥  २।९०।३  ॥   

  

वशिष्ठमिति । अथ स्वाश्रमागमनानन्तरं वसिष्ठं दृष्ट्वैव अर्घ्यं
तूर्णमानयेति शिष्यान् ब्रुवन्सन् तूर्णमासवात्सञ्चचाल ।
तूर्णमित्युभयान्वयि, आनयेति शेषः  ॥  २।९०।४  ॥   

  

समागम्येति । भरतेन अभिवादितः महातेजाः भरद्वाजः वसिष्ठेन समागम्य परस्परं
नमस्कारपूर्वकमालिङ्ग्य तं भरतं दशरथस्य सुतमबुध्यत  ॥  २।९०।५  ॥   

  

ताभ्यामिति । ताभ्यां गुरुशिष्याभ्यामर्घ्यं पाद्यं च पश्चात्फलानि च
आनुपूर्व्यात् क्रमशो दत्त्वा धर्मज्ञो भरद्वाजः कुले उभयोर्वंशे
अयोध्यादिषु च कुशलं पप्रच्छ, दशरथं वृत्तं साकेतभोगे प्रवृत्तं जानन्सन्
नोदाहरदपृच्छत् । श्लोकद्वयमेकान्वयि  ॥  २।९०।६,७  ॥   

  

वशिष्ठ इति । वसिष्ठो भरतश्च एनं भरद्वाजं शरीरादिषु अनामयं कुशलं
पप्रच्छतुः  ॥  २।९०।८  ॥   

  

तथ्ोति । महायशाः भरद्वाजस्तथा कुशलमस्तीति प्रतिज्ञाय उत्क्त्वा
राघवस्नेहबन्धनात् राघवे रामे स्नेहबन्धनात्स्नेहानुवृत्तेर्हेतोः भरतमिदं
प्रत्युवाच  ॥  २।९०।९  ॥   

  

तत्प्रतिवचनाकारमाह-- किमिति । राज्यं प्रशासतस्तव इहागमने कार्यं प्रयोजनं
किम् एतन्मत्पृष्टं सर्वमाचक्ष्व । तत्र हेतुः मे मनो न शुध्यते
प्रयोजनशङ्कातो न निवर्तते  ॥  २।९०।१०  ॥   

  

शुद्ध्यभावे हेतुं वदन्नाह-- सुषुव इति । आनन्दवर्धनममित्रघ्नं यं रामं
कौसल्या सुषुवे जनयामास यश्च रामो वनं प्रव्राजितः साक्षात्परंपरया वा
युष्माभिरिति शेषः, एतेन भवत्सु अकार्यकर्मकारित्वं प्रतीयते इति सूचितम्
 ॥  २।९०।११  ॥   

  

नियुक्त इति । स्त्रीनिमित्तेन स्त्रीहेतोः चतुर्दशसमाः वर्षाणि वनवासी
भवेति पित्रा यो ऽसौ महायशा रामो नियुक्तस्तस्य अपापस्य पापनिवर्तकस्य
रामस्य तस्यानुजस्य लक्ष्मणस्य वा पापमपराधं कर्तुमिह राज्यं
भोक्तुमनास्त्वं नेच्छसि कच्चित् । श्लोकद्वयमेकान्वयि  ॥  २।९०।१२,१३  ॥   

  

एवमिति । एवमुक्तः भरतः अत एव दुःखात् सम्भावितरामापराधजनितक्लेशात्
पर्यश्रुनयनः सन् संसज्जमानया रामविषयकासक्तिविशिष्टया वाचा भरद्वाजं
प्रत्युवाच  ॥  २।९०।१४  ॥   

  

तद्वचनाकारमाह-- हत इति । भगवान् ज्ञानाद्यैश्वर्यवान् यदि एवमभिमन्यते
जानाति तर्हि अहं हतः निहतप्रायः । तत्र हेतुः-- मत्तो मद्धेतोः शेषं
कञ्चित् रामापराधं नाशङ्केन पश्यामीत्यर्थः, अत एव मा अनुशाधि कथयेत्यर्थः
 ॥  २।९०।१५  ॥   

  

ननु त्वन्मातृहेतुकप्रव्राजनस्य प्रसिद्धत्वात्तवानुमतिः प्रतीयत इत्यत
आह-- नेति । मदन्तरे मम अन्तरं दूरगमनं यस्मिन् काले तस्मिन् मे माता
यदवोचत् रामप्रव्राजनार्थमकथयत् । एतेन तद्वचनेन अहं न तुष्टः अत एव
तद्वचनं न आददे समीचीनत्वेन स्वीकरोमि  ॥  २।९०।१६  ॥   

  

स्वागमनप्रयोजनमाह-- अहमिति । अहं तु नरव्याघ्रं रामं प्रसादकः
प्रसादयितुमयोध्यायां प्रति नेतुं च अभिवन्दितुं च उपयातः प्राप्तः  ॥ 
२।९०।१७  ॥   

  

तमिति । एवमनेन प्रकारेण गतं प्राप्तं मां मत्वा प्रसादं प्रीतिं
कर्तुमर्हसि अतः सम्प्रति इदानीं  

रामः क्व अस्तीति शेषः, शंस कथय  ॥  २।९०।१८  ॥   

  

वशिष्ठादिभिरिति । वशिष्ठादिभिः याचितः अस्य नापराधः अतो ऽस्मिन् प्रसादं
कुर्वित्यादिना प्रार्थितः भरद्वाजः प्रसादात् प्रीतेः भरतमुवाच  ॥  २।९०।१९
 ॥   

  

तद्वचनाकारमाह-- त्वयीति । गुरुवृत्तिः पित्रादिसेवा, दमः दुष्टदमनं,
साधूनामनुयायिता अनुवर्तनमेतत्त्रयं त्वयि युक्तमुचितम्  ॥  २।९०।२०  ॥   

  

जाने इति । ते तव मनःस्थं एतद्रामानुकूलवर्तनमहं जाने तस्यैव दृढीकरणमस्तु
इति हेतोः तव कीर्तिं समभिवर्धयन् सन् अत्यर्थमत्यन्तं त्वामपृच्छम्  ॥ 
२।९०।२१  ॥   

  

जाने इति । रामादिकं तत्स्थितिं जाने । ननु तर्हि बोधयेत्यत आह-- अयं
मद्धृदयस्थः चित्रकूटे वसति  ॥  २।९०।२२  ॥   

  

श्व इति । श्वः प्रातःकाले तं देशं गन्तासि अतः अद्य वस एतं कामं मनोरथं
कुरु पूरय, कामार्थकोविद इच्छाविषयीभूतार्थज्ञातः  ॥  २।९०।२३  ॥   

  

तत इति । ततः भरद्वाजोक्तिश्रवणानन्तरमुदारं भरद्वाजौदार्यं पश्यति सः
प्रतीतरूपः प्रतीतं बोधितं रूपं रामानुयायित्वरूपस्वस्वरूपं येन स भरतः
तथेत्येवं वचो ऽब्रवीत् अत एव महाश्रमे निशानिवासाय बुद्धिं निश्चयं चकार
 ॥  २।९०।२४  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे नवतितमः
सर्गः  ॥  २।९०  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/07-rAma-darshanam/090_bharadvAjadarshanam.md">
<details><summary><h3>तिलकम् ...{Loading}...</h3></summary>



जगाम द्रष्टुमिति शेषः । अवस्थाप्य आश्रमोपरोधनिवृत्तय इति शेषः  ॥ 
२।९०।१ ॥   

  

पद्भ्यामिति विनयप्रदर्शनार्थम्  ॥  २।९०।२  ॥   

  

ततः सन्दर्शने आश्रमप्रवेशानन्तरमृषिदर्शनावसरे अनुपुरोहितं पुरोहितस्य
पश्चात्  ॥  २।९०।३  ॥   

  

शिष्यान्प्रति अर्घ्यमानयतेति ब्रुवन्  ॥  २।९०।४  ॥   

  

अबुध्यत वसिष्ठेन सहागमनादिति शेषः  ॥  २।९०।५  ॥   

  

ताभ्यां वसिष्ठभरताभ्याम् । आनुपूर्व्यात्क्रमेण प्रथमं ब्राह्मणस्य
पश्चात्क्षत्रियस्य कुले गृहे  ॥  २।९०।६  ॥   

  

वृत्तमतीतम् अत एव राजानं नोदाहरद्राजकुशलं न पृष्टवान्  ॥  २।९०।७  ॥   

  

शरीरादित्रयस्य यथायोगं तपःसाधनत्वात्तदनामयप्रश्नः,
मृगपक्षिणामभयावस्थानद्वारा धर्मसाधनत्वाच्छिष्यवत्प्रियत्वाच्च
तदनामयप्रश्नः  ॥  २।९०।८  ॥   

  

तथेति प्रतिज्ञायानामयमित्युक्त्वा राघवो रामः  ॥  २।९०।९  ॥   

  

न शुध्यते न विश्वसिति  ॥  २।९०।१०  ॥   

  

अविश्वासबीजमाह सुषुवे इति । कौसल्या यं सुषुवे । चिरं चिरकालमुद्दिश्य
प्रव्राजितः  ॥  २।९०।११  ॥   

  

वनवासी भवेति नियुक्तः  ॥  २।९०।१२  ॥   

  

इह वने तस्य रामस्य तस्यानुजस्य लक्ष्मणस्य च पापं कर्तुमिहेच्छसीत्यन्वयः
। तत्र हेतुः-- अकण्टकमसपत्नम्  ॥  २।९०।१३  ॥   

  

पर्यश्रुनयनः परिस्रुतनयनः संसज्जमानया स्खलन्त्या  ॥  २।९०।१४  ॥   

  

मामेवं पापप्रसक्तं यदि भगवान्सर्वज्ञो मन्यते तदा हतो ऽस्मि
व्यर्थजन्मास्मि । दोषं प्रव्राजनदोषं मत्तो मद्रूपनिमित्ततो नेत्यहमाशङ्के
स्वानुभवतो जानामि अतो मामेवं मानुशाधि मैवं कर्णकठोरं ब्रूहि  ॥  २।९०।१५
 ॥   

  

ननु कथमपलापः क्रियते ऽत आह न चेति । मदन्तरे मद्विषये । यत्तु मया
विनेत्यर्थ इति तन्न, अन्तरेणेत्यव्ययस्यैव तदर्थत्वात्, मम त्ववसरवाची
अन्तरशब्द इति न दोषः । यन्मे मातावोचन्मदभिषेकरामवनवासादि तन्मे नेष्टम् ।
तदेव विवृणोति नाहमिति । एतेन मातृकृतव्यापारेण । न च तद्वचनमाददे
ऽङ्गीकरोमि इदानीमपीति शेषः  ॥  २।९०।१६  ॥   

  

अथ स्वागमनकारणमाह अहं त्विति । प्रसादक उपयातः प्राप्तः  ॥  २।९०।१७ ॥   

  

एवंगतमेवंबुद्धिम् । क्व संप्रति कस्मिन्प्रदेशे  ॥  २।९०।१८  ॥   

  

याचितो भरताय प्रसन्नो भवेति प्रार्थितः, प्रसादात्प्रसादं प्राप्य  ॥ 
२।९०।१९  ॥   

  

एतदुक्तरूपं वचस्त्वयि युक्तं तवोचितम् । तदेव समर्थयति गुर्विति ।
गुरुवृत्तिर्गुरुसेवा यतो गुरुसेवादित्रयं राघववंशजे प्रायो दृष्टमिति
शेषः, यद्वा एतत्त्रयं त्वयि युक्तमित्यन्वयः  ॥  २।९०।२०  ॥   

  

दृढीकरणमन्यथाभावान्निवृत्तिः । बहूनामग्रे उक्तो ह्यर्थो नान्यथा कर्तुं
शक्यते । मुख्यप्रयोजनमाह कीर्तिं समभिवर्धयन् असर्वज्ञजनं प्रतीति शेषः ।
हेतौ शता कीर्त्यभिवृद्धिहेतवे ऽपृच्छमित्यर्थः  ॥  २।९०।२१  ॥   

  

अथ रामः क्वेति प्रश्नस्योत्तरमाह जाने चेति  ॥  २।९०।२२  ॥   

  

एतमद्यवासरूपम् । कामार्थकोविद वाञ्छितार्थप्रदानसमर्थ  ॥  २।९०।२३  ॥   

  

प्रतीतरूपः प्रसिद्धयशाः "रूपं यशस्याभिरूप्ये वर्णे चैव निरूपणे" इति
कोशात् । तदाश्रमे  

भरद्वाजाश्रमे  ॥  २।९०।२४  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे नवतितमः सर्गः  ॥  २।९०  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/07-rAma-darshanam/090_bharadvAjadarshanam.md">
<details><summary><h3>द्राविडपाठः ...{Loading}...</h3></summary>


भरद्वाजाश्रमं दृष्ट्वा क्रोशादेव नरर्षभः।  
बलं सर्वमवस्थाप्य जगाम सह मन्त्रिभिः ॥ 2.90.1 ॥   
पद्भ्यामेव हि धर्मज्ञो न्यस्तशस्त्रपरिच्छदः।  
वसानो वाससी क्षौमे पुरोधाय पुरोधसम् ॥ 2.90.2 ॥   
ततः सन्दर्शने तस्य भरद्वाजस्य राघवः।  
मन्त्रिणस्तानवस्थाप्य जगामानुपुरोहितम् ॥ 2.90.3 ॥   
वसिष्ठमथ दृष्ट्वैव भरद्वाजो महातपाः।  
सञ्चचालासनात्तूर्णं शिष्यानर्ध्यमिति ब्रुवन् ॥ 2.90.4 ॥   
अबुध्यत महातेजाः सुतं दशरथस्य तम्**।  
वसिष्ठसाहचर्य्यादिति भावः ॥ 2.90.5 ॥   
ताभ्यामर्ध्यं च पाद्यं च दत्त्वा पश्चात् फलानि च।  
आनुपूर्व्याच्च धर्मज्ञः पप्रच्छ कुशलं कुले ॥ 2.90.6 ॥   
अयोध्यायां बले कोशे मित्रेष्वपि च मन्त्रिषु।  
जानन् दशरथं वृत्तं न राजानमुदाहरत् ॥ 2.90.7 ॥   
वसिष्ठो भरतश्चैनं पप्रच्छतुरनामयम्।  
शरीरेऽग्निषु वृक्षेषु शिष्येषु मृगपक्षिषु ॥ 2.90.8 ॥   
तथेति तत्प्रतिज्ञाय भरद्वाजो महातपाः।  
भरतं प्रत्युवाचेदं राघवस्नेहबन्धनात् ॥ 2.90.9 ॥   
किमिहागमने कार्य्यं तव राज्यं प्रशासतः।  
एतदाचक्ष्व मे सर्वं नहि मे शुद्ध्यते मनः ॥ 2.90.10 ॥   
सुषुवे यममित्रघ्नं कौसल्या नन्दवर्द्धनम्।  
भ्रात्रा सह सभार्यो यश्चिरं प्रव्राजितो वनम् ॥ 2.90.11 ॥   
नियुक्तः स्त्रीनियुक्तेन पित्रा योऽसौ महायशाः।  
वनवासी भवेतीह समाः किल चतुर्दश ॥ 2.90.12 ॥   
कच्चिन्न तस्यापापस्य पापं कर्तुमिहेच्छसि।  
अकण्टकं भोक्तुमना राज्यं तस्यानुजस्य च ॥ 2.90.13 ॥   
एवमुक्तो भरद्वाजं भरतः प्रत्युवाच ह।  
पर्य्यश्रुनयनो दुःखाद्वाचा संसज्जमानया ॥ 2.90.14 ॥   
हतोऽस्मि यदि मामेवं भगवानपि मन्यते।  
मत्तो न दोषमाशङ्के नैवं मामनुशाधि हि ॥ 2.90.15 ॥   
न चैत दिष्टं माता मे यदवोचन्मदन्तरे।  
नाहमेतेन तुष्टश्च न तद्वचनमाददे ॥ 2.90.16 ॥   
अहं तु तं नरव्याघ्रमुपयातः प्रसादकः।  
प्रतिनेतुमयोध्यां च पादौ तस्याभिवन्दितुम् ॥ 2.90.17 ॥   
त्वं मामेवङ्गतं मत्वा प्रसादं कर्तुमर्हसि।  
शंस मे भगवन् रामः क्व सम्प्रति महीपतिः ॥ 2.90.18 ॥   
वसिष्ठादिभिर्ऋत्विग्भिर्याचितो भगवांस्ततः।  
उवाच तं भरद्वाजः प्रसादाद्भरतं वचः ॥ 2.90.19 ॥   
त्वय्येतत्पुरुषव्याघ्र युक्तं राघववंशजे।  
गुरुवृत्तिर्दमश्चैव साधूनां चानुयायिता ॥ 2.90.20 ॥   
जाने चैतन्मनःस्थं ते दृढीकरणमस्त्विति।  
अपृच्छं त्वां तथात्यर्थं कीर्त्तिं समभिवर्द्धयन् ॥ 2.90.21 ॥   
जाने च रामं धर्म्मज्ञं ससीतं सहलक्ष्मणम्।  
असौ वसति ते भ्राता चित्रकूटे महागिरौ ॥ 2.90.22 ॥   
श्वस्तु गन्तासि तं देशं वसाद्य सह मन्त्रिभिः।  
एतं मे कुरु सुप्राज्ञ कामं कामार्थकोविद ॥ 2.90.23 ॥   
ततस्तथेत्येवमुदारदर्शनः प्रतीतरूपो भरतोऽब्रवीद्वचः।  
चकार बुद्धिं च तदा तदाश्रमे निशानिवासाय नराधिपात्मजः ॥ 2.90.24 ॥   

</details>
</div>
