---
title: ०३७

---
॥सूत उवाच॥


<details open><summary>विश्वास-प्रस्तुतिः</summary>

तुर्वसोस्तु सुतो वह्निर्वह्नेर्गोभानुरात्मजः।  
गोभानोस्तु सुतो वीरस्त्रिसानुरपराजितः ॥ ३७.१ ॥
</details>

<details><summary>मूलम्</summary>

तुर्वसोस्तु सुतो वह्निर्वह्नेर्गोभानुरात्मजः।  
गोभानोस्तु सुतो वीरस्त्रिसानुरपराजितः ॥ ३७.१ ॥
</details>

<details open><summary>विश्वास-प्रस्तुतिः</summary>

करन्धमस्त्रिसानोस्तु मरुत्तस्य न चात्मजः।  
अन्यस्त्ववीक्षितो राजा मरुत्तः कथितः पुरा ॥ ३७.२ ॥
</details>

<details><summary>मूलम्</summary>

करन्धमस्त्रिसानोस्तु मरुत्तस्य न चात्मजः।  
अन्यस्त्ववीक्षितो राजा मरुत्तः कथितः पुरा ॥ ३७.२ ॥
</details>

<details open><summary>विश्वास-प्रस्तुतिः</summary>

अनवत्यो मरुत्तस्तु स राजासीदिति श्रुतम्।  
दुष्कृतं पौरवं चापि सर्वे पुत्रमकल्पयन् ॥ ३७.३ ॥
</details>

<details><summary>मूलम्</summary>

अनवत्यो मरुत्तस्तु स राजासीदिति श्रुतम्।  
दुष्कृतं पौरवं चापि सर्वे पुत्रमकल्पयन् ॥ ३७.३ ॥
</details>

<details open><summary>विश्वास-प्रस्तुतिः</summary>

एवं ययादिशापेन जरायाः सङ्क्रमेण तु ।  
तुर्वसोः पौरवं वंशं प्रविवेश पुरा किल ॥ ३७.४ ॥
</details>

<details><summary>मूलम्</summary>

एवं ययादिशापेन जरायाः सङ्क्रमेण तु ।  
तुर्वसोः पौरवं वंशं प्रविवेश पुरा किल ॥ ३७.४ ॥
</details>

<details open><summary>विश्वास-प्रस्तुतिः</summary>

दुष्कृतस्य तु दायादः शरूथो नाम पार्थिवः।  
शरूथात्तु जनापीडश्चत्वारस्तस्य चात्मजाः ॥ ३७.५ ॥
</details>

<details><summary>मूलम्</summary>

दुष्कृतस्य तु दायादः शरूथो नाम पार्थिवः।  
शरूथात्तु जनापीडश्चत्वारस्तस्य चात्मजाः ॥ ३७.५ ॥
</details>

<details open><summary>विश्वास-प्रस्तुतिः</summary>

पाण्ड्यश्च केरलश्चैव चोलः कुल्यस्तथैव च।  
तेषां जनपदाः कुल्याः पाण्ड्याश्चोलाः सकेरलाः ॥ ३७.६ ॥
</details>

<details><summary>मूलम्</summary>

पाण्ड्यश्च केरलश्चैव चोलः कुल्यस्तथैव च।  
तेषां जनपदाः कुल्याः पाण्ड्याश्चोलाः सकेरलाः ॥ ३७.६ ॥
</details>

<details open><summary>विश्वास-प्रस्तुतिः</summary>

द्रुह्योस्तु तनयौ वीरौ बभ्रुः सेतुश्च विश्रुतौ।  
अरुद्धः सेतुपुत्रस्तु बाभ्रवो रिपुरुच्यते ॥ ३७.७ ॥
</details>

<details><summary>मूलम्</summary>

द्रुह्योस्तु तनयौ वीरौ बभ्रुः सेतुश्च विश्रुतौ।  
अरुद्धः सेतुपुत्रस्तु बाभ्रवो रिपुरुच्यते ॥ ३७.७ ॥
</details>

<details open><summary>विश्वास-प्रस्तुतिः</summary>

यौवनाश्वेन समिति कृच्छ्रेण निहतो बली।  
युद्धं सुमहदासीत्तु मासान् परि चतुर्दश ॥ ३७.८ ॥
</details>

<details><summary>मूलम्</summary>

यौवनाश्वेन समिति कृच्छ्रेण निहतो बली।  
युद्धं सुमहदासीत्तु मासान् परि चतुर्दश ॥ ३७.८ ॥
</details>

<details open><summary>विश्वास-प्रस्तुतिः</summary>

अरुद्धस्य तु दायादो गान्धारो नाम पार्थिवः।  
ख्यायते यस्य नाम्ना तु गान्धारविषयो महान् ॥ ३७.९ ॥
</details>

<details><summary>मूलम्</summary>

अरुद्धस्य तु दायादो गान्धारो नाम पार्थिवः।  
ख्यायते यस्य नाम्ना तु गान्धारविषयो महान् ॥ ३७.९ ॥
</details>

<details open><summary>विश्वास-प्रस्तुतिः</summary>

गान्धारदेशजाश्चापि तुरगा वाजिनां वराः।  
गान्धारपुत्रो धर्मस्तु घृतस्तस्य सुतोऽभवत् ॥ ३७.१० ॥
</details>

<details><summary>मूलम्</summary>

गान्धारदेशजाश्चापि तुरगा वाजिनां वराः।  
गान्धारपुत्रो धर्मस्तु घृतस्तस्य सुतोऽभवत् ॥ ३७.१० ॥
</details>

<details open><summary>विश्वास-प्रस्तुतिः</summary>

घृतस्य दुर्दमो जज्ञे प्रचेतास्तस्य चात्मजः ।  
प्रचेतसः पुत्रशतं राजानः सर्व एव ते ॥ ३७.११ ॥
</details>

<details><summary>मूलम्</summary>

घृतस्य दुर्दमो जज्ञे प्रचेतास्तस्य चात्मजः ।  
प्रचेतसः पुत्रशतं राजानः सर्व एव ते ॥ ३७.११ ॥
</details>

<details open><summary>विश्वास-प्रस्तुतिः</summary>

म्लेच्छराष्ट्राधिपाः सर्वे ह्युदीचीं दिशमाश्रिताः।  
अनोः पुत्रा महात्मानस्त्रयः परमधार्मिकाः ॥ ३७.१२ ॥
</details>

<details><summary>मूलम्</summary>

म्लेच्छराष्ट्राधिपाः सर्वे ह्युदीचीं दिशमाश्रिताः।  
अनोः पुत्रा महात्मानस्त्रयः परमधार्मिकाः ॥ ३७.१२ ॥
</details>

<details open><summary>विश्वास-प्रस्तुतिः</summary>

सभानरश्च पक्षश्च परपक्षस्तथैव च।  
सभानरस्य पुत्रस्तु विद्वान् कालानलो नृपः ॥ ३७.१३ ॥
</details>

<details><summary>मूलम्</summary>

सभानरश्च पक्षश्च परपक्षस्तथैव च।  
सभानरस्य पुत्रस्तु विद्वान् कालानलो नृपः ॥ ३७.१३ ॥
</details>

<details open><summary>विश्वास-प्रस्तुतिः</summary>

कालानलस्य धर्मात्मा सृञ्जयो नाम धार्मिकः ।  
सृञ्जयस्याभवत् पुत्रो वीरो राजा पुरञ्जयः ॥ ३७.१४ ॥
</details>

<details><summary>मूलम्</summary>

कालानलस्य धर्मात्मा सृञ्जयो नाम धार्मिकः ।  
सृञ्जयस्याभवत् पुत्रो वीरो राजा पुरञ्जयः ॥ ३७.१४ ॥
</details>

<details open><summary>विश्वास-प्रस्तुतिः</summary>

जनमेजयो महा सत्वः पुरञ्जयसुतोऽभवत्।  
जनमेजयस्य राजर्षेर्महाशालोऽभवभृपः ॥ ३७.१५ ॥
</details>

<details><summary>मूलम्</summary>

जनमेजयो महा सत्वः पुरञ्जयसुतोऽभवत्।  
जनमेजयस्य राजर्षेर्महाशालोऽभवभृपः ॥ ३७.१५ ॥
</details>

<details open><summary>विश्वास-प्रस्तुतिः</summary>

आसीदिन्द्रसमो राजा प्रतिष्ठितयशा दिवि।  
महामनाः सुतस्तस्य महा शालस्य धार्मिकः ॥ ३७.१६ ॥
</details>

<details><summary>मूलम्</summary>

आसीदिन्द्रसमो राजा प्रतिष्ठितयशा दिवि।  
महामनाः सुतस्तस्य महा शालस्य धार्मिकः ॥ ३७.१६ ॥
</details>

<details open><summary>विश्वास-प्रस्तुतिः</summary>

सप्तद्वीपेश्वरो राजा चक्रवर्त्ती महायशाः।  
महामनास्तु पुत्रौ द्वौ जनयामास विश्रुतौ ॥ ३७.१७ ॥
</details>

<details><summary>मूलम्</summary>

सप्तद्वीपेश्वरो राजा चक्रवर्त्ती महायशाः।  
महामनास्तु पुत्रौ द्वौ जनयामास विश्रुतौ ॥ ३७.१७ ॥
</details>

<details open><summary>विश्वास-प्रस्तुतिः</summary>

उशीनरञ्च धर्मज्ञं तितिक्षुञ्चैव धार्मिकम्।  
उशीनरस्य पत्न्यस्तु पञ्च राजर्षिवंशजाः ॥ ३७.१८ ॥
</details>

<details><summary>मूलम्</summary>

उशीनरञ्च धर्मज्ञं तितिक्षुञ्चैव धार्मिकम्।  
उशीनरस्य पत्न्यस्तु पञ्च राजर्षिवंशजाः ॥ ३७.१८ ॥
</details>

<details open><summary>विश्वास-प्रस्तुतिः</summary>

मृगा कृमी नवा दर्वा पञ्चमी च दृषद्वती।  
उशीनरस्य पुत्रास्तु पञ्च तासु कुलोद्वहाः।  
तपसा ते सुमहता जातवृद्धाश्च धार्मिकाः ॥ ३७.१९।  
मृगायास्तु मृगः पुत्रो नवाया नव एव तु।  
कृम्याः कृमिस्तु दर्वायाः सुव्रतो नाम धार्मिकः ॥ ३७.२० ॥
</details>

<details><summary>मूलम्</summary>

मृगा कृमी नवा दर्वा पञ्चमी च दृषद्वती।  
उशीनरस्य पुत्रास्तु पञ्च तासु कुलोद्वहाः।  
तपसा ते सुमहता जातवृद्धाश्च धार्मिकाः ॥ ३७.१९।  
मृगायास्तु मृगः पुत्रो नवाया नव एव तु।  
कृम्याः कृमिस्तु दर्वायाः सुव्रतो नाम धार्मिकः ॥ ३७.२० ॥
</details>

<details open><summary>विश्वास-प्रस्तुतिः</summary>

दृषद्वतीसुतश्चापि शिविरौशीनरो द्विजाः।  
शिवेः शिवपुरं ख्यातं यौधेयन्तु मृगस्य तु ॥ ३७.२१ ॥
</details>

<details><summary>मूलम्</summary>

दृषद्वतीसुतश्चापि शिविरौशीनरो द्विजाः।  
शिवेः शिवपुरं ख्यातं यौधेयन्तु मृगस्य तु ॥ ३७.२१ ॥
</details>

<details open><summary>विश्वास-प्रस्तुतिः</summary>

नवस्य नवराष्ट्रन्तु कृमेस्तु कृमिला पुरी।  
सुव्रतस्य तथा वृष्टा शिविपुत्रान्निबोधत ॥ ३७.२२ ॥
</details>

<details><summary>मूलम्</summary>

नवस्य नवराष्ट्रन्तु कृमेस्तु कृमिला पुरी।  
सुव्रतस्य तथा वृष्टा शिविपुत्रान्निबोधत ॥ ३७.२२ ॥
</details>

<details open><summary>विश्वास-प्रस्तुतिः</summary>

शिवेस्तु शिवयः पुत्राश्चत्वारो लोकसम्मताः।  
वृषदर्भः सुवीरस्तु केकयो मद्रकस्तथा ॥ ३७.२३ ॥
</details>

<details><summary>मूलम्</summary>

शिवेस्तु शिवयः पुत्राश्चत्वारो लोकसम्मताः।  
वृषदर्भः सुवीरस्तु केकयो मद्रकस्तथा ॥ ३७.२३ ॥
</details>

<details open><summary>विश्वास-प्रस्तुतिः</summary>

तेषाञ्जनपदाः स्फीताः केकया माद्रकास्तथा।  
वृषदर्भाः सूचिदर्भास्तितिक्षोः श्रृणुत प्रजाः ॥ ३७.२४ ॥
</details>

<details><summary>मूलम्</summary>

तेषाञ्जनपदाः स्फीताः केकया माद्रकास्तथा।  
वृषदर्भाः सूचिदर्भास्तितिक्षोः श्रृणुत प्रजाः ॥ ३७.२४ ॥
</details>

<details open><summary>विश्वास-प्रस्तुतिः</summary>

तैतिक्षुरभवद्राजा पूर्वस्यान्दिशि विश्रुतः।  
उशद्रथो महाबाहुस्तस्य हेमः सुतोऽभवत् ॥ ३७.२५ ॥
</details>

<details><summary>मूलम्</summary>

तैतिक्षुरभवद्राजा पूर्वस्यान्दिशि विश्रुतः।  
उशद्रथो महाबाहुस्तस्य हेमः सुतोऽभवत् ॥ ३७.२५ ॥
</details>

<details open><summary>विश्वास-प्रस्तुतिः</summary>

हेमस्य सुतपा जज्ञे सुतः सुतयशा बली ।  
जातो मनुष्ययोन्यां वै क्षीणे वंशे प्रजेप्सया ॥ ३७.२६ ॥
</details>

<details><summary>मूलम्</summary>

हेमस्य सुतपा जज्ञे सुतः सुतयशा बली ।  
जातो मनुष्ययोन्यां वै क्षीणे वंशे प्रजेप्सया ॥ ३७.२६ ॥
</details>

<details open><summary>विश्वास-प्रस्तुतिः</summary>

महायोगी स तु बलिर्बद्धो यः स महामनाः।  
पुत्रानुत्पादयामास चातुर्वर्ण्यकरान् भुवि ॥ ३७.२७ ॥
</details>

<details><summary>मूलम्</summary>

महायोगी स तु बलिर्बद्धो यः स महामनाः।  
पुत्रानुत्पादयामास चातुर्वर्ण्यकरान् भुवि ॥ ३७.२७ ॥
</details>

<details open><summary>विश्वास-प्रस्तुतिः</summary>

अङ्गं स जनयामास वङ्गं सुह्लं तथैव च।  
पुण्ड्रं कलिङ्गञ्च तथा बालेयं क्षत्रमुच्यते ॥ ३७.२८ ॥
</details>

<details><summary>मूलम्</summary>

अङ्गं स जनयामास वङ्गं सुह्लं तथैव च।  
पुण्ड्रं कलिङ्गञ्च तथा बालेयं क्षत्रमुच्यते ॥ ३७.२८ ॥
</details>

<details open><summary>विश्वास-प्रस्तुतिः</summary>

बालेया ब्राह्मणाश्चैव तस्य वंशकराः प्रभोः।  
बलेस्तु ब्रह्मणा दत्ता वराः प्रीतेन धीमते ॥ ३७.२९ ॥
</details>

<details><summary>मूलम्</summary>

बालेया ब्राह्मणाश्चैव तस्य वंशकराः प्रभोः।  
बलेस्तु ब्रह्मणा दत्ता वराः प्रीतेन धीमते ॥ ३७.२९ ॥
</details>

<details open><summary>विश्वास-प्रस्तुतिः</summary>

महायोगित्वमायुश्च कल्पायुःपरिमाणकम्।  
सङ्ग्रामे चाप्यजेयत्वं धर्मे चैव प्रभावना ॥ ३७.३० ॥
</details>

<details><summary>मूलम्</summary>

महायोगित्वमायुश्च कल्पायुःपरिमाणकम्।  
सङ्ग्रामे चाप्यजेयत्वं धर्मे चैव प्रभावना ॥ ३७.३० ॥
</details>

<details open><summary>विश्वास-प्रस्तुतिः</summary>

त्रैलोक्यदर्शनञ्चैव प्राधान्यं प्रसवे तथा।  
बले चाप्रति मत्वं वै धर्मतत्त्वार्थदर्शनम् ॥ ३७.३१ ॥
</details>

<details><summary>मूलम्</summary>

त्रैलोक्यदर्शनञ्चैव प्राधान्यं प्रसवे तथा।  
बले चाप्रति मत्वं वै धर्मतत्त्वार्थदर्शनम् ॥ ३७.३१ ॥
</details>

<details open><summary>विश्वास-प्रस्तुतिः</summary>

चतुरो नियतान् वर्णान् त्वं वै स्थापयितेति च।  
इत्युक्तो विभुना राजा बलिः शान्तिम्परां ययौ ॥ ३७.३२ ॥
</details>

<details><summary>मूलम्</summary>

चतुरो नियतान् वर्णान् त्वं वै स्थापयितेति च।  
इत्युक्तो विभुना राजा बलिः शान्तिम्परां ययौ ॥ ३७.३२ ॥
</details>

<details open><summary>विश्वास-प्रस्तुतिः</summary>

कालेन महता विद्वान् स्वं वै स्थानमुपागतः।  
तेषां जनपदाः स्फीता वङ्गाङ्गसुह्लकास्तथा ॥ ३७.३३ ॥
</details>

<details><summary>मूलम्</summary>

कालेन महता विद्वान् स्वं वै स्थानमुपागतः।  
तेषां जनपदाः स्फीता वङ्गाङ्गसुह्लकास्तथा ॥ ३७.३३ ॥
</details>

<details open><summary>विश्वास-प्रस्तुतिः</summary>

पुण्ड्राः कलिङ्गाश्च तथा तेषां वंशं निबेधत।  
तस्य ते तनयाः सर्वे क्षेत्रजा मुनिसम्भवाः।  
सम्भूता दीर्घतमसः सुदेण्णायां महौजसः ॥ ३७.३४ ॥
</details>

<details><summary>मूलम्</summary>

पुण्ड्राः कलिङ्गाश्च तथा तेषां वंशं निबेधत।  
तस्य ते तनयाः सर्वे क्षेत्रजा मुनिसम्भवाः।  
सम्भूता दीर्घतमसः सुदेण्णायां महौजसः ॥ ३७.३४ ॥
</details>

<details open><summary>विश्वास-प्रस्तुतिः</summary>

ऋषय ऊचुः।  
कथं बलेः सुताः पञ्च जनिताः क्षेत्रजाः प्रभो।  
ऋषिणा दीर्घतमसा एतन्नो ब्रूहि पृच्छताम् ॥ ३७.३५ ॥
</details>

<details><summary>मूलम्</summary>

ऋषय ऊचुः।  
कथं बलेः सुताः पञ्च जनिताः क्षेत्रजाः प्रभो।  
ऋषिणा दीर्घतमसा एतन्नो ब्रूहि पृच्छताम् ॥ ३७.३५ ॥
</details>
सूत उवाच॥


<details open><summary>विश्वास-प्रस्तुतिः</summary>

अशिजो नाम विख्यात आसीद्धीमा नृषिः पुरा।  
भार्या वै समता नाम बभूवास्य महात्मनः ॥ ३७.३६ ॥
</details>

<details><summary>मूलम्</summary>

अशिजो नाम विख्यात आसीद्धीमा नृषिः पुरा।  
भार्या वै समता नाम बभूवास्य महात्मनः ॥ ३७.३६ ॥
</details>

<details open><summary>विश्वास-प्रस्तुतिः</summary>

अशिजस्य कनीयांस्तु पुरोधा यो दिवौकसाम्।  
बृहस्पतिर्बृहत्तेजा ममतां सोऽभ्यपद्यत ॥ ३७.३७ ॥
</details>

<details><summary>मूलम्</summary>

अशिजस्य कनीयांस्तु पुरोधा यो दिवौकसाम्।  
बृहस्पतिर्बृहत्तेजा ममतां सोऽभ्यपद्यत ॥ ३७.३७ ॥
</details>

<details open><summary>विश्वास-प्रस्तुतिः</summary>

उवाच ममता तन्तु बृहस्पतिमनिच्छती।  
अन्तर्वत्न्यस्मि ते भ्रातुर्ज्येष्ठस्याष्टमिता इति ॥ ३७.३८ ॥
</details>

<details><summary>मूलम्</summary>

उवाच ममता तन्तु बृहस्पतिमनिच्छती।  
अन्तर्वत्न्यस्मि ते भ्रातुर्ज्येष्ठस्याष्टमिता इति ॥ ३७.३८ ॥
</details>

<details open><summary>विश्वास-प्रस्तुतिः</summary>

अयं हि मे महागर्भो रोदतेऽति बृहस्पते।  
अशिजं ब्रह्मचाभ्यस्य षडङ्गं वेदमुद्गिरन् ॥ ३७.३९ ॥
</details>

<details><summary>मूलम्</summary>

अयं हि मे महागर्भो रोदतेऽति बृहस्पते।  
अशिजं ब्रह्मचाभ्यस्य षडङ्गं वेदमुद्गिरन् ॥ ३७.३९ ॥
</details>

<details open><summary>विश्वास-प्रस्तुतिः</summary>

अमोघरेतास्त्वञ्चापि न मां भजितमर्हसि।  
अस्मिन्नेव गते काले यथा वा मन्यसे प्रभो ॥ ३७.४० ॥
</details>

<details><summary>मूलम्</summary>

अमोघरेतास्त्वञ्चापि न मां भजितमर्हसि।  
अस्मिन्नेव गते काले यथा वा मन्यसे प्रभो ॥ ३७.४० ॥
</details>

<details open><summary>विश्वास-प्रस्तुतिः</summary>

एवमुक्तस्तया सम्यग् बृहत्तेजा बृहस्पतिः।  
कामात्मानं महात्मा च नात्मानं सोऽभ्यधारयत् ॥ ३७.४१ ॥
</details>

<details><summary>मूलम्</summary>

एवमुक्तस्तया सम्यग् बृहत्तेजा बृहस्पतिः।  
कामात्मानं महात्मा च नात्मानं सोऽभ्यधारयत् ॥ ३७.४१ ॥
</details>

<details open><summary>विश्वास-प्रस्तुतिः</summary>

सम्बभूवैव धर्मात्मा तया सार्द्धं बृहस्पतिः।  
उत्सृजन्तं तदा रेतो गर्भस्थः सोऽभ्यभाषत ॥ ३७.४२ ॥
</details>

<details><summary>मूलम्</summary>

सम्बभूवैव धर्मात्मा तया सार्द्धं बृहस्पतिः।  
उत्सृजन्तं तदा रेतो गर्भस्थः सोऽभ्यभाषत ॥ ३७.४२ ॥
</details>

<details open><summary>विश्वास-प्रस्तुतिः</summary>

नो स्नातको न्यसेद्ध्यस्मिन् द्वयोर्नेहास्ति सम्भवः।  
अमोघरेतास्त्वञ्चापि पूर्वञ्चाहमिहागतः ॥ ३७.४३ ॥
</details>

<details><summary>मूलम्</summary>

नो स्नातको न्यसेद्ध्यस्मिन् द्वयोर्नेहास्ति सम्भवः।  
अमोघरेतास्त्वञ्चापि पूर्वञ्चाहमिहागतः ॥ ३७.४३ ॥
</details>

<details open><summary>विश्वास-प्रस्तुतिः</summary>

शशाप तं तदा क्रुद्ध एवमुक्तो बृहस्पतिः।  
आशिजन्तं सुतं भ्रातुर्गर्भस्थं भगवानृषिः ॥ ३७.४४ ॥
</details>

<details><summary>मूलम्</summary>

शशाप तं तदा क्रुद्ध एवमुक्तो बृहस्पतिः।  
आशिजन्तं सुतं भ्रातुर्गर्भस्थं भगवानृषिः ॥ ३७.४४ ॥
</details>

<details open><summary>विश्वास-प्रस्तुतिः</summary>

यस्मात्त्वमीदृशे काले सर्वभूतेप्सिते सति।  
मामेवमुक्तवान् मोहात्तमो दीर्घं प्रवेक्ष्यसि ॥ ३७.४५ ॥
</details>

<details><summary>मूलम्</summary>

यस्मात्त्वमीदृशे काले सर्वभूतेप्सिते सति।  
मामेवमुक्तवान् मोहात्तमो दीर्घं प्रवेक्ष्यसि ॥ ३७.४५ ॥
</details>

<details open><summary>विश्वास-प्रस्तुतिः</summary>

ततो दीर्घतमा नाम शापादृषिरजायत।  
अथाशिजो बृहत्कीर्त्तिर्बृहस्पतिरिवौजसा ॥ ३७.४६ ॥
</details>

<details><summary>मूलम्</summary>

ततो दीर्घतमा नाम शापादृषिरजायत।  
अथाशिजो बृहत्कीर्त्तिर्बृहस्पतिरिवौजसा ॥ ३७.४६ ॥
</details>

<details open><summary>विश्वास-प्रस्तुतिः</summary>

ऊर्ध्वरेतास्ततश्चापि न्यवसद्भ्रातुराश्रमे।  
गोधर्मं सौरभेयात्तु वृषभाच्छ्रुतवान् प्रभो ॥ ३७.४७ ॥
</details>

<details><summary>मूलम्</summary>

ऊर्ध्वरेतास्ततश्चापि न्यवसद्भ्रातुराश्रमे।  
गोधर्मं सौरभेयात्तु वृषभाच्छ्रुतवान् प्रभो ॥ ३७.४७ ॥
</details>

<details open><summary>विश्वास-प्रस्तुतिः</summary>

तस्य भ्राता पितृव्यस्तु चकार भवनं तदा।  
तस्मिन् हि तत्र वसति यदृच्छाभ्यागतो वृषः ॥ ३७.४८ ॥
</details>

<details><summary>मूलम्</summary>

तस्य भ्राता पितृव्यस्तु चकार भवनं तदा।  
तस्मिन् हि तत्र वसति यदृच्छाभ्यागतो वृषः ॥ ३७.४८ ॥
</details>

<details open><summary>विश्वास-प्रस्तुतिः</summary>

दर्शार्थमाहृतान् दर्भांश्चचार सुरभीवृतः।  
जग्राह तं दीर्घतमा विस्फुरन्तञ्च श्रृङ्गयोः ॥ ३७.४९ ॥
</details>

<details><summary>मूलम्</summary>

दर्शार्थमाहृतान् दर्भांश्चचार सुरभीवृतः।  
जग्राह तं दीर्घतमा विस्फुरन्तञ्च श्रृङ्गयोः ॥ ३७.४९ ॥
</details>

<details open><summary>विश्वास-प्रस्तुतिः</summary>

स तेन निगृहीतस्तु न चचाल पदात्पदम्।  
ततोऽब्रवीद्वृषस्तं वै मुञ्च मां बलिनां वर ॥ ३७.५० ॥
</details>

<details><summary>मूलम्</summary>

स तेन निगृहीतस्तु न चचाल पदात्पदम्।  
ततोऽब्रवीद्वृषस्तं वै मुञ्च मां बलिनां वर ॥ ३७.५० ॥
</details>

<details open><summary>विश्वास-प्रस्तुतिः</summary>

न मयासादितस्तात बलवंस्त्वद्विधः क्वचित्।  
त्र्यम्बकं वहता देवं यतो जातोऽस्मि भूतले ॥ ३७.५१ ॥
</details>

<details><summary>मूलम्</summary>

न मयासादितस्तात बलवंस्त्वद्विधः क्वचित्।  
त्र्यम्बकं वहता देवं यतो जातोऽस्मि भूतले ॥ ३७.५१ ॥
</details>

<details open><summary>विश्वास-प्रस्तुतिः</summary>

मुञ्च मां बलिनां श्रष्ठ प्रीतस्तेऽहं वरं वृणु।  
एवमुक्तोऽब्रवीदेनं जीवस्त्वं मे क्व यास्यसि ॥ ३७.५२ ॥
</details>

<details><summary>मूलम्</summary>

मुञ्च मां बलिनां श्रष्ठ प्रीतस्तेऽहं वरं वृणु।  
एवमुक्तोऽब्रवीदेनं जीवस्त्वं मे क्व यास्यसि ॥ ३७.५२ ॥
</details>

<details open><summary>विश्वास-प्रस्तुतिः</summary>

तेन त्वाहं न मोक्ष्यामि परस्वाहं चतुष्पदम्।  
ततस्तं दीर्घतमसं स वृषः प्रत्युवाच ह ॥ ३७.५३ ॥
</details>

<details><summary>मूलम्</summary>

तेन त्वाहं न मोक्ष्यामि परस्वाहं चतुष्पदम्।  
ततस्तं दीर्घतमसं स वृषः प्रत्युवाच ह ॥ ३७.५३ ॥
</details>

<details open><summary>विश्वास-प्रस्तुतिः</summary>

नास्माकं विद्यते तात पातकं स्तेयमेव वा।  
भक्ष्याभक्ष्यं न जानीमः पेयापेयञ्च सर्वशः ॥ ३७.५४ ॥
</details>

<details><summary>मूलम्</summary>

नास्माकं विद्यते तात पातकं स्तेयमेव वा।  
भक्ष्याभक्ष्यं न जानीमः पेयापेयञ्च सर्वशः ॥ ३७.५४ ॥
</details>

<details open><summary>विश्वास-प्रस्तुतिः</summary>

कार्याकार्यं न वै विझो गम्यागम्यं तथैव च।  
न पाप्मानो वयं विप्र धर्मो ह्येषां गवां स्मृतः ॥ ३७.५५ ॥
</details>

<details><summary>मूलम्</summary>

कार्याकार्यं न वै विझो गम्यागम्यं तथैव च।  
न पाप्मानो वयं विप्र धर्मो ह्येषां गवां स्मृतः ॥ ३७.५५ ॥
</details>

<details open><summary>विश्वास-प्रस्तुतिः</summary>

गवां नाम स वै श्रुत्वा सम्भ्रान्तस्त्वनुमुच्य तम्।  
भक्त्या चानुश्रविकया गोषु तं वै प्रसाद यत् ॥ ३७.५६ ॥
</details>

<details><summary>मूलम्</summary>

गवां नाम स वै श्रुत्वा सम्भ्रान्तस्त्वनुमुच्य तम्।  
भक्त्या चानुश्रविकया गोषु तं वै प्रसाद यत् ॥ ३७.५६ ॥
</details>

<details open><summary>विश्वास-प्रस्तुतिः</summary>

प्रसादिते गते तस्मिन् गोधर्मं भक्तितस्तु तम्।  
मनसैव तदादत्ते तन्निष्ठस्तत्परायणः ॥ ३७.५७ ॥
</details>

<details><summary>मूलम्</summary>

प्रसादिते गते तस्मिन् गोधर्मं भक्तितस्तु तम्।  
मनसैव तदादत्ते तन्निष्ठस्तत्परायणः ॥ ३७.५७ ॥
</details>

<details open><summary>विश्वास-प्रस्तुतिः</summary>

ततो यवीयसः पत्नीमौतथ्यस्याभ्यमन्यत।  
विचेष्टमानां रुदतीं दैवात् स मूढचेतनः ॥ ३७.५८ ॥
</details>

<details><summary>मूलम्</summary>

ततो यवीयसः पत्नीमौतथ्यस्याभ्यमन्यत।  
विचेष्टमानां रुदतीं दैवात् स मूढचेतनः ॥ ३७.५८ ॥
</details>

<details open><summary>विश्वास-प्रस्तुतिः</summary>

अवलेपन्तु तं मत्वा शरद्वांस्तस्य नाक्षमत्।  
गोधर्मंवै बलं कृत्वा स्नुषां स सममन्यत ॥ ३७.५९ ॥
</details>

<details><summary>मूलम्</summary>

अवलेपन्तु तं मत्वा शरद्वांस्तस्य नाक्षमत्।  
गोधर्मंवै बलं कृत्वा स्नुषां स सममन्यत ॥ ३७.५९ ॥
</details>

<details open><summary>विश्वास-प्रस्तुतिः</summary>

विपर्ययन्तु तं दृष्ट्वा शरद्वान् प्रत्यचिन्तयत्।  
भविष्यमर्थं ज्ञात्वा च महात्मा च न मृत्युताम् ॥ ३७.६० ॥
</details>

<details><summary>मूलम्</summary>

विपर्ययन्तु तं दृष्ट्वा शरद्वान् प्रत्यचिन्तयत्।  
भविष्यमर्थं ज्ञात्वा च महात्मा च न मृत्युताम् ॥ ३७.६० ॥
</details>

<details open><summary>विश्वास-प्रस्तुतिः</summary>

प्रोवाच दीर्घतमसं क्रोधात् संरक्त लोचनः।  
गम्यागम्यं न जीनीषे गोधर्मात् प्रार्थयत् स्नुषाम् ॥ ३७.६१ ॥
</details>

<details><summary>मूलम्</summary>

प्रोवाच दीर्घतमसं क्रोधात् संरक्त लोचनः।  
गम्यागम्यं न जीनीषे गोधर्मात् प्रार्थयत् स्नुषाम् ॥ ३७.६१ ॥
</details>

<details open><summary>विश्वास-प्रस्तुतिः</summary>

दुर्वृत्तस्त्वं त्यजाम्येव गच्छ त्वं स्वेन कर्मणा।  
यस्मात्त्वमन्धो वृद्धश्च भर्त्तव्यो दुरनुष्ठितः।  
तेनासि त्वं परित्यक्तो दुराचारोऽसि मे मतिः ॥ ३७.६२ ॥
</details>

<details><summary>मूलम्</summary>

दुर्वृत्तस्त्वं त्यजाम्येव गच्छ त्वं स्वेन कर्मणा।  
यस्मात्त्वमन्धो वृद्धश्च भर्त्तव्यो दुरनुष्ठितः।  
तेनासि त्वं परित्यक्तो दुराचारोऽसि मे मतिः ॥ ३७.६२ ॥
</details>
सूत उवाच॥


<details open><summary>विश्वास-प्रस्तुतिः</summary>

कर्मण्यस्मिस्ततः क्रूरे तस्य बुद्धिरजायत।  
निर्भत्स्य चैव बहुशो बाहुभ्यां परिगृह्य च।  
कोष्ठे समुद्रे प्रक्षिप्य गङ्गाम्भसि समुत्सृजत् ॥ ३७.६३ ॥
</details>

<details><summary>मूलम्</summary>

कर्मण्यस्मिस्ततः क्रूरे तस्य बुद्धिरजायत।  
निर्भत्स्य चैव बहुशो बाहुभ्यां परिगृह्य च।  
कोष्ठे समुद्रे प्रक्षिप्य गङ्गाम्भसि समुत्सृजत् ॥ ३७.६३ ॥
</details>

<details open><summary>विश्वास-प्रस्तुतिः</summary>

उह्यमानः समुद्रस्तु सप्ताहं स्रोतसा तदा।  
तं सस्त्रीको बलिर्नाम राजा धर्मार्थतत्त्ववित्।  
अपश्यन्मज्जमानन्तु स्रोतसाभ्याशमागतम् ॥ ३७.६४ ॥
</details>

<details><summary>मूलम्</summary>

उह्यमानः समुद्रस्तु सप्ताहं स्रोतसा तदा।  
तं सस्त्रीको बलिर्नाम राजा धर्मार्थतत्त्ववित्।  
अपश्यन्मज्जमानन्तु स्रोतसाभ्याशमागतम् ॥ ३७.६४ ॥
</details>

<details open><summary>विश्वास-प्रस्तुतिः</summary>

तं गृहीत्वा स धर्मात्मा बलिर्वैरोचनस्तदा।  
अन्तःपुरे जुगोपैनं भक्ष्यैर्भोज्यैश्च तर्पयन् ॥ ३७.६५ ॥
</details>

<details><summary>मूलम्</summary>

तं गृहीत्वा स धर्मात्मा बलिर्वैरोचनस्तदा।  
अन्तःपुरे जुगोपैनं भक्ष्यैर्भोज्यैश्च तर्पयन् ॥ ३७.६५ ॥
</details>

<details open><summary>विश्वास-प्रस्तुतिः</summary>

प्रीतः स वै वरेणाथ च्छन्दयामास वै बलिम्।  
स च तस्माद्वरं वव्रे पुत्रार्थं दानवर्षभः ॥ ३७.६६ ॥
</details>

<details><summary>मूलम्</summary>

प्रीतः स वै वरेणाथ च्छन्दयामास वै बलिम्।  
स च तस्माद्वरं वव्रे पुत्रार्थं दानवर्षभः ॥ ३७.६६ ॥
</details>
॥बलिरुवाच॥


<details open><summary>विश्वास-प्रस्तुतिः</summary>

सन्तानार्थं महाभाग भार्यया मम मानद।  
पुत्रान् धर्मार्थसंयुक्तानुत्पादयितुमर्हसि ॥ ३७.६७ ॥
</details>

<details><summary>मूलम्</summary>

सन्तानार्थं महाभाग भार्यया मम मानद।  
पुत्रान् धर्मार्थसंयुक्तानुत्पादयितुमर्हसि ॥ ३७.६७ ॥
</details>

<details open><summary>विश्वास-प्रस्तुतिः</summary>

एवमुक्तस्तु तेनर्षिस्तथास्त्वित्युक्तवान् हि तम् ।  
सुदेष्णां नाम बार्यां वै राजास्मै प्राहिणोत्तदा ॥ ३७.६८ ॥
</details>

<details><summary>मूलम्</summary>

एवमुक्तस्तु तेनर्षिस्तथास्त्वित्युक्तवान् हि तम् ।  
सुदेष्णां नाम बार्यां वै राजास्मै प्राहिणोत्तदा ॥ ३७.६८ ॥
</details>

<details open><summary>विश्वास-प्रस्तुतिः</summary>

अन्धं वृद्धञ्च तं दृष्ट्वा न सा देवी जगाम ह ।  
स्वाञ्च धात्रेयकीं तस्मै भूषयित्वा व्यसर्जयत् ॥ ३७.६९ ॥
</details>

<details><summary>मूलम्</summary>

अन्धं वृद्धञ्च तं दृष्ट्वा न सा देवी जगाम ह ।  
स्वाञ्च धात्रेयकीं तस्मै भूषयित्वा व्यसर्जयत् ॥ ३७.६९ ॥
</details>

<details open><summary>विश्वास-प्रस्तुतिः</summary>

कक्षीवचक्षुषौ तस्यां शूद्रयोन्यामृषिर्वशी।  
जनयामास धर्मात्मा पुत्रावेतौ महोजसौ ॥ ३७.७० ॥
</details>

<details><summary>मूलम्</summary>

कक्षीवचक्षुषौ तस्यां शूद्रयोन्यामृषिर्वशी।  
जनयामास धर्मात्मा पुत्रावेतौ महोजसौ ॥ ३७.७० ॥
</details>

<details open><summary>विश्वास-प्रस्तुतिः</summary>

कक्षिवचक्षुषौ तौ तु दृष्ट्वा राजा बलिस्तदा।  
प्राधीतौ विधिवत्सम्यगीश्वरौ ब्रह्मवादिनौ ॥ ३७.७१ ॥
</details>

<details><summary>मूलम्</summary>

कक्षिवचक्षुषौ तौ तु दृष्ट्वा राजा बलिस्तदा।  
प्राधीतौ विधिवत्सम्यगीश्वरौ ब्रह्मवादिनौ ॥ ३७.७१ ॥
</details>

<details open><summary>विश्वास-प्रस्तुतिः</summary>

सिद्धौ प्रत्यक्षधर्माणौ बुद्धौ श्रेष्ठतमावपि।  
ममैताविति होवाच बलिर्वैरोचनस्त्वृषिम् ॥ ३७.७२ ॥
</details>

<details><summary>मूलम्</summary>

सिद्धौ प्रत्यक्षधर्माणौ बुद्धौ श्रेष्ठतमावपि।  
ममैताविति होवाच बलिर्वैरोचनस्त्वृषिम् ॥ ३७.७२ ॥
</details>

<details open><summary>विश्वास-प्रस्तुतिः</summary>

नेत्युवाच ततस्तन्तु ममैताविति चाब्रवीत्।  
उत्पन्नौ शूद्रयोनौ तु भवच्छद्मा सुरोत्तमौ ॥ ३७.७३ ॥
</details>

<details><summary>मूलम्</summary>

नेत्युवाच ततस्तन्तु ममैताविति चाब्रवीत्।  
उत्पन्नौ शूद्रयोनौ तु भवच्छद्मा सुरोत्तमौ ॥ ३७.७३ ॥
</details>

<details open><summary>विश्वास-प्रस्तुतिः</summary>

अनधं बृद्धं च मां मत्वा सुदेष्णा महिषी तव।  
प्राहिणोदवमानाय शूद्रां धात्रेयकीं मम ॥ ३७.७४ ॥
</details>

<details><summary>मूलम्</summary>

अनधं बृद्धं च मां मत्वा सुदेष्णा महिषी तव।  
प्राहिणोदवमानाय शूद्रां धात्रेयकीं मम ॥ ३७.७४ ॥
</details>

<details open><summary>विश्वास-प्रस्तुतिः</summary>

ततः प्रसादयामास पुनस्तमृषिसत्तमम्।  
बलिर्भार्यां सुदेष्णां च भर्त्सयामास वै प्रभुः ॥ ३७.७५ ॥
</details>

<details><summary>मूलम्</summary>

ततः प्रसादयामास पुनस्तमृषिसत्तमम्।  
बलिर्भार्यां सुदेष्णां च भर्त्सयामास वै प्रभुः ॥ ३७.७५ ॥
</details>

<details open><summary>विश्वास-प्रस्तुतिः</summary>

पुनश्चैनामलङ्कृत्य ऋषये प्रत्यपादयत्।  
तां स दीर्घतमा देवीमब्रवीद्यदि मां शुभे ॥ ३७.७६ ॥
</details>

<details><summary>मूलम्</summary>

पुनश्चैनामलङ्कृत्य ऋषये प्रत्यपादयत्।  
तां स दीर्घतमा देवीमब्रवीद्यदि मां शुभे ॥ ३७.७६ ॥
</details>

<details open><summary>विश्वास-प्रस्तुतिः</summary>

दध्ना लवणमिश्रेण स्वब्य(व्य)क्तं नग्नकं तथा।  
लिहिष्यस्यजुगुप्सन्ती ह्यापादतलमस्तकम् ॥ ३७.७७ ॥
</details>

<details><summary>मूलम्</summary>

दध्ना लवणमिश्रेण स्वब्य(व्य)क्तं नग्नकं तथा।  
लिहिष्यस्यजुगुप्सन्ती ह्यापादतलमस्तकम् ॥ ३७.७७ ॥
</details>

<details open><summary>विश्वास-प्रस्तुतिः</summary>

ततस्त्वं प्राप्स्यसे देवि पुत्रांश्च मनसेप्सितान्।  
तस्य सा तद्वचो देवी सर्वं कृतवती तथा ॥ ३७.७८ ॥
</details>

<details><summary>मूलम्</summary>

ततस्त्वं प्राप्स्यसे देवि पुत्रांश्च मनसेप्सितान्।  
तस्य सा तद्वचो देवी सर्वं कृतवती तथा ॥ ३७.७८ ॥
</details>

<details open><summary>विश्वास-प्रस्तुतिः</summary>

अपानञ्च समासाद्य जुगुप्सन्ती न्यवर्जयत्।  
तामुवाच ततः सर्षिर्यत्ते परिहृतं शुभे।  
विनापानं कुमारं त्वं जनयिष्यसि पूर्वजम् ॥ ३७.७९ ॥
</details>

<details><summary>मूलम्</summary>

अपानञ्च समासाद्य जुगुप्सन्ती न्यवर्जयत्।  
तामुवाच ततः सर्षिर्यत्ते परिहृतं शुभे।  
विनापानं कुमारं त्वं जनयिष्यसि पूर्वजम् ॥ ३७.७९ ॥
</details>

<details open><summary>विश्वास-प्रस्तुतिः</summary>

ततस्तं दीर्घतमसं सा देवी प्रत्युवाच ह।  
नार्हसि त्वं महाभाग पुत्रं दातुं ममेदृशम् ॥ ३७.८० ॥
</details>

<details><summary>मूलम्</summary>

ततस्तं दीर्घतमसं सा देवी प्रत्युवाच ह।  
नार्हसि त्वं महाभाग पुत्रं दातुं ममेदृशम् ॥ ३७.८० ॥
</details>
॥ऋषिरुवाच॥


<details open><summary>विश्वास-प्रस्तुतिः</summary>

तवापराधो देव्येष नान्यथा भवितानु वै ।  
देवी दानीञ्च ते पुत्रमहं दास्यामि सुव्रते ॥ ३७.८१ ॥
</details>

<details><summary>मूलम्</summary>

तवापराधो देव्येष नान्यथा भवितानु वै ।  
देवी दानीञ्च ते पुत्रमहं दास्यामि सुव्रते ॥ ३७.८१ ॥
</details>

<details open><summary>विश्वास-प्रस्तुतिः</summary>

तस्यापानं विना चैव योग्याभावो भविष्यति।  
तां स दीर्घतमाश्चैव कुक्षौ स्पृष्ट्वेदमब्रववीत् ॥ ३७.८२ ॥
</details>

<details><summary>मूलम्</summary>

तस्यापानं विना चैव योग्याभावो भविष्यति।  
तां स दीर्घतमाश्चैव कुक्षौ स्पृष्ट्वेदमब्रववीत् ॥ ३७.८२ ॥
</details>

<details open><summary>विश्वास-प्रस्तुतिः</summary>

प्राशितं दधि यत्तेऽद्य ममाङ्गाद्वै शुचिस्मिते ।  
तेन ते पूरितो गर्भः पौर्णमास्यामिवोदधिः ॥ ३७.८३ ॥
</details>

<details><summary>मूलम्</summary>

प्राशितं दधि यत्तेऽद्य ममाङ्गाद्वै शुचिस्मिते ।  
तेन ते पूरितो गर्भः पौर्णमास्यामिवोदधिः ॥ ३७.८३ ॥
</details>

<details open><summary>विश्वास-प्रस्तुतिः</summary>

भविष्यन्ति कुमारास्ते पञ्च देवसुतोपमाः।  
तेजस्विनः पराक्रान्ता यज्वानो धार्मिकास्तथा ॥ ३७.८४ ॥
</details>

<details><summary>मूलम्</summary>

भविष्यन्ति कुमारास्ते पञ्च देवसुतोपमाः।  
तेजस्विनः पराक्रान्ता यज्वानो धार्मिकास्तथा ॥ ३७.८४ ॥
</details>

<details open><summary>विश्वास-प्रस्तुतिः</summary>

ततोङ्गस्तु सुदेष्णाया ज्येष्ठपुत्रो व्यजायत।  
वङ्गस्तस्मात्कलिङ्गस्तु पुण्ड्रो ब्रह्मस्तथैव च ॥ ३७.८५ ॥
</details>

<details><summary>मूलम्</summary>

ततोङ्गस्तु सुदेष्णाया ज्येष्ठपुत्रो व्यजायत।  
वङ्गस्तस्मात्कलिङ्गस्तु पुण्ड्रो ब्रह्मस्तथैव च ॥ ३७.८५ ॥
</details>

<details open><summary>विश्वास-प्रस्तुतिः</summary>

वंशभाजस्तु पञ्चैते बलेः क्षेत्रेऽभवंस्तदा।  
इत्येते दीर्घतमसा बलेर्दत्ताः सुताः पुरा ॥ ३७.८६ ॥
</details>

<details><summary>मूलम्</summary>

वंशभाजस्तु पञ्चैते बलेः क्षेत्रेऽभवंस्तदा।  
इत्येते दीर्घतमसा बलेर्दत्ताः सुताः पुरा ॥ ३७.८६ ॥
</details>

<details open><summary>विश्वास-प्रस्तुतिः</summary>

प्रजास्त्वपहतास्तस्य ब्रह्मणा कारणं प्रति।  
अपत्या मात्यदारेषु स्वेषु मा भून्महात्मनः ॥ ३७.८७ ॥
</details>

<details><summary>मूलम्</summary>

प्रजास्त्वपहतास्तस्य ब्रह्मणा कारणं प्रति।  
अपत्या मात्यदारेषु स्वेषु मा भून्महात्मनः ॥ ३७.८७ ॥
</details>

<details open><summary>विश्वास-प्रस्तुतिः</summary>

ततो मनुष्ययोन्यां वै जनयामास स प्रजाः।  
सुरभिर्दीर्घतमसमथ प्रीतो वचोऽब्रवीत् ॥ ३७.८८ ॥
</details>

<details><summary>मूलम्</summary>

ततो मनुष्ययोन्यां वै जनयामास स प्रजाः।  
सुरभिर्दीर्घतमसमथ प्रीतो वचोऽब्रवीत् ॥ ३७.८८ ॥
</details>

<details open><summary>विश्वास-प्रस्तुतिः</summary>

विचार्य यस्माद्गोधर्मं त्वमेवं कृतवानसि ।  
तेन न्यायेन मुमुचे ह्यहं प्रीतोस्मि तेन ते ॥ ३७.८९ ॥
</details>

<details><summary>मूलम्</summary>

विचार्य यस्माद्गोधर्मं त्वमेवं कृतवानसि ।  
तेन न्यायेन मुमुचे ह्यहं प्रीतोस्मि तेन ते ॥ ३७.८९ ॥
</details>

<details open><summary>विश्वास-प्रस्तुतिः</summary>

तस्मात्तव तमो दीर्घं निस्तुदाम्यद्य पश्य वै।  
बार्हस्पत्यञ्च यत्तेऽन्यत्पापं सन्तिष्ठते तनौ ॥ ३७.९० ॥
</details>

<details><summary>मूलम्</summary>

तस्मात्तव तमो दीर्घं निस्तुदाम्यद्य पश्य वै।  
बार्हस्पत्यञ्च यत्तेऽन्यत्पापं सन्तिष्ठते तनौ ॥ ३७.९० ॥
</details>

<details open><summary>विश्वास-प्रस्तुतिः</summary>

जरामृत्युभयञ्चैव आघ्राय प्रणुदामि ते।  
ह्याघ्रातमात्रः सोऽपश्यत सद्यस्तमसि नाशिते ॥ ३७.९१ ॥
</details>

<details><summary>मूलम्</summary>

जरामृत्युभयञ्चैव आघ्राय प्रणुदामि ते।  
ह्याघ्रातमात्रः सोऽपश्यत सद्यस्तमसि नाशिते ॥ ३७.९१ ॥
</details>

<details open><summary>विश्वास-प्रस्तुतिः</summary>

आयुष्मांश्च युवा चैव चक्षुष्मांश्च ततोऽभवत्।  
गवा दीर्घतमाः सोऽथ गौतमः समपद्यत ॥ ३७.९२ ॥
</details>

<details><summary>मूलम्</summary>

आयुष्मांश्च युवा चैव चक्षुष्मांश्च ततोऽभवत्।  
गवा दीर्घतमाः सोऽथ गौतमः समपद्यत ॥ ३७.९२ ॥
</details>

<details open><summary>विश्वास-प्रस्तुतिः</summary>

कक्षीवांस्तु ततो गत्वा सह पित्रा गिरिप्रजाम्।  
यथोद्दिष्टं हि पित्रर्थे चचार विपुलं तपः ॥ ३७.९३ ॥
</details>

<details><summary>मूलम्</summary>

कक्षीवांस्तु ततो गत्वा सह पित्रा गिरिप्रजाम्।  
यथोद्दिष्टं हि पित्रर्थे चचार विपुलं तपः ॥ ३७.९३ ॥
</details>

<details open><summary>विश्वास-प्रस्तुतिः</summary>

ततः कालेन महता तमसा भावितः सवै।  
विधूय मनुजो दोषान् ब्रह्मण्यं प्राप्तवान् प्रभुः ॥ ३७.९४।  
ततोऽब्रवीत् पिता चैनं पुत्रवानस्म्यहं प्रभो।  
सत्पुत्रेण त्वया तात कृतार्थोऽस्मि यशस्विना ॥ ३७.९५ ॥
</details>

<details><summary>मूलम्</summary>

ततः कालेन महता तमसा भावितः सवै।  
विधूय मनुजो दोषान् ब्रह्मण्यं प्राप्तवान् प्रभुः ॥ ३७.९४।  
ततोऽब्रवीत् पिता चैनं पुत्रवानस्म्यहं प्रभो।  
सत्पुत्रेण त्वया तात कृतार्थोऽस्मि यशस्विना ॥ ३७.९५ ॥
</details>

<details open><summary>विश्वास-प्रस्तुतिः</summary>

युक्तात्मा हि ततः सोऽथ प्राप्तवान् ब्रह्मणा क्षयम्।  
ब्रह्मण्यं प्राप्य कक्षीवान् सहस्रमसृजत् सुतान् ॥ ३७.९६ ॥
</details>

<details><summary>मूलम्</summary>

युक्तात्मा हि ततः सोऽथ प्राप्तवान् ब्रह्मणा क्षयम्।  
ब्रह्मण्यं प्राप्य कक्षीवान् सहस्रमसृजत् सुतान् ॥ ३७.९६ ॥
</details>

<details open><summary>विश्वास-प्रस्तुतिः</summary>

कृष्णाङ्गा गौतमास्ते वै स्मृताः कक्षीवतः सुताः।  
इत्येष दीर्घतमसो बलेर्वैरोचनस्य वै ॥ ३७.९७ ॥
</details>

<details><summary>मूलम्</summary>

कृष्णाङ्गा गौतमास्ते वै स्मृताः कक्षीवतः सुताः।  
इत्येष दीर्घतमसो बलेर्वैरोचनस्य वै ॥ ३७.९७ ॥
</details>

<details open><summary>विश्वास-प्रस्तुतिः</summary>

समागमः समाख्यातः सन्तानञ्चोभयोस्तयोः।  
बलिस्तानबिषिच्येह पञ्च पुत्रानकल्मषान् ॥ ३७.९८ ॥
</details>

<details><summary>मूलम्</summary>

समागमः समाख्यातः सन्तानञ्चोभयोस्तयोः।  
बलिस्तानबिषिच्येह पञ्च पुत्रानकल्मषान् ॥ ३७.९८ ॥
</details>

<details open><summary>विश्वास-प्रस्तुतिः</summary>

कृतार्थः सोऽपि योगात्मा योगमाश्रित्य च प्रभुः।  
अदृश्यः सर्वभूतानां कालाकाङ्क्षी चरत्युत ॥ ३७.९९ ॥
</details>

<details><summary>मूलम्</summary>

कृतार्थः सोऽपि योगात्मा योगमाश्रित्य च प्रभुः।  
अदृश्यः सर्वभूतानां कालाकाङ्क्षी चरत्युत ॥ ३७.९९ ॥
</details>

<details open><summary>विश्वास-प्रस्तुतिः</summary>

तत्राङ्गस्य तु राजर्षे राजासीद्दधिवाहनः।  
सापराधसुदेष्णाया अनपानोऽभवनृपः ॥ ३७.१०० ॥
</details>

<details><summary>मूलम्</summary>

तत्राङ्गस्य तु राजर्षे राजासीद्दधिवाहनः।  
सापराधसुदेष्णाया अनपानोऽभवनृपः ॥ ३७.१०० ॥
</details>

<details open><summary>विश्वास-प्रस्तुतिः</summary>

अनपानस्य पुत्रस्तु राजा दिविरथः स्मृतः।  
पुत्रो दिविरथस्यासीद्विद्वान् धर्मरथो नृपः ॥ ३७.१०१ ॥
</details>

<details><summary>मूलम्</summary>

अनपानस्य पुत्रस्तु राजा दिविरथः स्मृतः।  
पुत्रो दिविरथस्यासीद्विद्वान् धर्मरथो नृपः ॥ ३७.१०१ ॥
</details>

<details open><summary>विश्वास-प्रस्तुतिः</summary>

स वै धर्मरथः श्रीमान् येन विष्णुपदे गिरौ।  
सोमः शक्रेण सह वै यज्ञे पीतो महात्मना ॥ ३७.१०२ ॥
</details>

<details><summary>मूलम्</summary>

स वै धर्मरथः श्रीमान् येन विष्णुपदे गिरौ।  
सोमः शक्रेण सह वै यज्ञे पीतो महात्मना ॥ ३७.१०२ ॥
</details>

<details open><summary>विश्वास-प्रस्तुतिः</summary>

श्रृणु धर्मरथस्यापि राजा चित्ररथोऽभवत्।  
लोमपाद इति ख्यातो यस्य शान्ता सुताऽभवत् ॥ ३७.१०३ ॥
</details>

<details><summary>मूलम्</summary>

श्रृणु धर्मरथस्यापि राजा चित्ररथोऽभवत्।  
लोमपाद इति ख्यातो यस्य शान्ता सुताऽभवत् ॥ ३७.१०३ ॥
</details>

<details open><summary>विश्वास-प्रस्तुतिः</summary>

जज्ञे वै चण्डिकस्तस्य वारणः शक्रवारणः।  
आनयामास स महीं मन्धोर्वाहनमुत्तमम् ॥ ३७.१०४ ॥*(पाठभेदः)
</details>

<details><summary>मूलम्</summary>

जज्ञे वै चण्डिकस्तस्य वारणः शक्रवारणः।  
आनयामास स महीं मन्धोर्वाहनमुत्तमम् ॥ ३७.१०४ ॥*(पाठभेदः)
</details>

<details open><summary>विश्वास-प्रस्तुतिः</summary>

हर्यङ्गस्य तु दायादो राजा भद्ररथः किल।  
अथ भद्ररथस्यासीद्बृहत्कर्मा प्रजेश्वरः ॥ ३७.१०५ ॥
</details>

<details><summary>मूलम्</summary>

हर्यङ्गस्य तु दायादो राजा भद्ररथः किल।  
अथ भद्ररथस्यासीद्बृहत्कर्मा प्रजेश्वरः ॥ ३७.१०५ ॥
</details>

<details open><summary>विश्वास-प्रस्तुतिः</summary>

बृहद्रथः सुतस्तस्य तस्माज्जज्ञे बृहन्मनाः।  
बृहन्मनास्तु राजेन्द्रं जनयामास वै सुतम् ॥ ३७.१०६ ॥
</details>

<details><summary>मूलम्</summary>

बृहद्रथः सुतस्तस्य तस्माज्जज्ञे बृहन्मनाः।  
बृहन्मनास्तु राजेन्द्रं जनयामास वै सुतम् ॥ ३७.१०६ ॥
</details>

<details open><summary>विश्वास-प्रस्तुतिः</summary>

नाम्ना जयद्रथं नाम तस्मादॄढरथो नृपः।  
आसीदॄढरथस्यापि विश्वजिज्जनमेजयः ॥ ३७.१०७ ॥
</details>

<details><summary>मूलम्</summary>

नाम्ना जयद्रथं नाम तस्मादॄढरथो नृपः।  
आसीदॄढरथस्यापि विश्वजिज्जनमेजयः ॥ ३७.१०७ ॥
</details>

<details open><summary>विश्वास-प्रस्तुतिः</summary>

दायादस्तस्य चाङ्गेभ्यो यस्मात् कर्णोऽभवन्नृपः।  
कर्णस्य शूरसेनस्तु द्विज स्तस्यात्मजः स्मृतः ॥ ३७.१०८ ॥
</details>

<details><summary>मूलम्</summary>

दायादस्तस्य चाङ्गेभ्यो यस्मात् कर्णोऽभवन्नृपः।  
कर्णस्य शूरसेनस्तु द्विज स्तस्यात्मजः स्मृतः ॥ ३७.१०८ ॥
</details>
॥ऋषय ऊचुः ॥  

<details open><summary>विश्वास-प्रस्तुतिः</summary>

सूतात्मजः कथं कर्णः कथं चाङ्गस्य वंशजः।  
एतदिच्छामहे श्रोतुमत्यर्थं कुशलो ह्यसि ॥ ३७.१०९ ॥
</details>

<details><summary>मूलम्</summary>

सूतात्मजः कथं कर्णः कथं चाङ्गस्य वंशजः।  
एतदिच्छामहे श्रोतुमत्यर्थं कुशलो ह्यसि ॥ ३७.१०९ ॥
</details>
॥सूत उवाच॥


<details open><summary>विश्वास-प्रस्तुतिः</summary>

बृहद्भानोः सुतो जज्ञे नाम्ना राजा बृहन्मनाः।  
तस्य पत्नीद्वयं चासीच्चैद्यस्योभे च ते सुते ॥ ३७.११० ॥
</details>

<details><summary>मूलम्</summary>

बृहद्भानोः सुतो जज्ञे नाम्ना राजा बृहन्मनाः।  
तस्य पत्नीद्वयं चासीच्चैद्यस्योभे च ते सुते ॥ ३७.११० ॥
</details>

<details open><summary>विश्वास-प्रस्तुतिः</summary>

यशोदेवी च सत्या च ताभ्यां वंशस्तु भिद्यते।  
जयद्रथस्तु राजेन्द्रो यशोदेव्यां व्यजायत ॥ ३७.१११ ॥
</details>

<details><summary>मूलम्</summary>

यशोदेवी च सत्या च ताभ्यां वंशस्तु भिद्यते।  
जयद्रथस्तु राजेन्द्रो यशोदेव्यां व्यजायत ॥ ३७.१११ ॥
</details>

<details open><summary>विश्वास-प्रस्तुतिः</summary>

ब्रह्मक्षत्रान्तरः सत्याविजयो नाम विश्रुतः।  
विजयस्य धृतिः पुत्र स्तस्य पुत्रो धृतव्रतः ॥ ३७.११२ ॥
</details>

<details><summary>मूलम्</summary>

ब्रह्मक्षत्रान्तरः सत्याविजयो नाम विश्रुतः।  
विजयस्य धृतिः पुत्र स्तस्य पुत्रो धृतव्रतः ॥ ३७.११२ ॥
</details>

<details open><summary>विश्वास-प्रस्तुतिः</summary>

धृतव्रतस्य पुत्रस्तु सत्यकर्मा महायशाः।  
सत्यकर्मसुतश्चापि सूतस्त्वधिरथस्तु वै ॥ ३७.११३ ॥
</details>

<details><summary>मूलम्</summary>

धृतव्रतस्य पुत्रस्तु सत्यकर्मा महायशाः।  
सत्यकर्मसुतश्चापि सूतस्त्वधिरथस्तु वै ॥ ३७.११३ ॥
</details>

<details open><summary>विश्वास-प्रस्तुतिः</summary>

स कर्णं परिजग्राह तेन कर्णस्तु सूतजः।  
एतद्वः कथितं सर्वं कर्णे यद्वै प्रचोदितम् ॥ ३७.११४ ॥
</details>

<details><summary>मूलम्</summary>

स कर्णं परिजग्राह तेन कर्णस्तु सूतजः।  
एतद्वः कथितं सर्वं कर्णे यद्वै प्रचोदितम् ॥ ३७.११४ ॥
</details>

<details open><summary>विश्वास-प्रस्तुतिः</summary>

एतेऽङ्गवंशजाः सर्वे राजानः कीर्त्तिता मया।  
विस्तरेणानुपूर्व्या च पूरोस्तु श्रृणुत प्रजाः ॥ ३७.११५ ॥
</details>

<details><summary>मूलम्</summary>

एतेऽङ्गवंशजाः सर्वे राजानः कीर्त्तिता मया।  
विस्तरेणानुपूर्व्या च पूरोस्तु श्रृणुत प्रजाः ॥ ३७.११५ ॥
</details>
सूत उवाच॥


<details open><summary>विश्वास-प्रस्तुतिः</summary>

पूरोः पुत्रो महाबाहू राजासीज्जनमेजयः।  
अविद्धस्तु सुतस्तस्य यः प्राचीमजयद्दिशम् ॥ ३७.११६ ॥
</details>

<details><summary>मूलम्</summary>

पूरोः पुत्रो महाबाहू राजासीज्जनमेजयः।  
अविद्धस्तु सुतस्तस्य यः प्राचीमजयद्दिशम् ॥ ३७.११६ ॥
</details>

<details open><summary>विश्वास-प्रस्तुतिः</summary>

अविद्धतः प्रवीरस्तु मनस्युरभवत्सुतः।  
राजाथो जयदो नाम मनस्योरभवत्सुतः ॥ ३७.११७ ॥
</details>

<details><summary>मूलम्</summary>

अविद्धतः प्रवीरस्तु मनस्युरभवत्सुतः।  
राजाथो जयदो नाम मनस्योरभवत्सुतः ॥ ३७.११७ ॥
</details>

<details open><summary>विश्वास-प्रस्तुतिः</summary>

दायादस्तस्य चाप्यासीद्धुन्धुर्नाम महीपतिः।  
धुन्धोर्बहु गवी पुत्रः सञ्जातिस्तस्य चात्मजः ॥ ३७.११८ ॥
</details>

<details><summary>मूलम्</summary>

दायादस्तस्य चाप्यासीद्धुन्धुर्नाम महीपतिः।  
धुन्धोर्बहु गवी पुत्रः सञ्जातिस्तस्य चात्मजः ॥ ३७.११८ ॥
</details>

<details open><summary>विश्वास-प्रस्तुतिः</summary>

सञ्जातेरथ रौद्राश्वस्तस्य पुत्रान्निबोधत।  
रौद्राश्वस्य घृताच्यां वै दशाप्सरसि सूनवः ॥ ३७.११९ ॥
</details>

<details><summary>मूलम्</summary>

सञ्जातेरथ रौद्राश्वस्तस्य पुत्रान्निबोधत।  
रौद्राश्वस्य घृताच्यां वै दशाप्सरसि सूनवः ॥ ३७.११९ ॥
</details>

<details open><summary>विश्वास-प्रस्तुतिः</summary>

रजेयुश्च कृते युश्च वक्षेयुः स्थण्डिलेयु च।  
घृतेयुश्च जलेयुश्च स्थलेयुश्चैव सप्तमः ॥ ३७.१२० ॥
</details>

<details><summary>मूलम्</summary>

रजेयुश्च कृते युश्च वक्षेयुः स्थण्डिलेयु च।  
घृतेयुश्च जलेयुश्च स्थलेयुश्चैव सप्तमः ॥ ३७.१२० ॥
</details>

<details open><summary>विश्वास-प्रस्तुतिः</summary>

धर्मेयुः सन्नतेयुश्च वनेयुर्द्दशमस्तु सः।  
रुद्रा शूद्रा च मद्रा च शुभा जामलजा तथा ॥ ३७.१२१ ॥
</details>

<details><summary>मूलम्</summary>

धर्मेयुः सन्नतेयुश्च वनेयुर्द्दशमस्तु सः।  
रुद्रा शूद्रा च मद्रा च शुभा जामलजा तथा ॥ ३७.१२१ ॥
</details>

<details open><summary>विश्वास-प्रस्तुतिः</summary>

तला खला च सप्तैता या च गोपजला स्मृता।  
तथा ताम्ररसा चैव रत्नकूटी च तादृशी ॥ ३७.१२२ ॥
</details>

<details><summary>मूलम्</summary>

तला खला च सप्तैता या च गोपजला स्मृता।  
तथा ताम्ररसा चैव रत्नकूटी च तादृशी ॥ ३७.१२२ ॥
</details>

<details open><summary>विश्वास-प्रस्तुतिः</summary>

आत्रेयो वंशतस्तासां भर्त्ता नाम्ना प्रभाकरः।  
अनादृष्टस्तु राजर्षी रिवेयुस्तस्य चात्मजः ॥ ३७.१२३ ॥
</details>

<details><summary>मूलम्</summary>

आत्रेयो वंशतस्तासां भर्त्ता नाम्ना प्रभाकरः।  
अनादृष्टस्तु राजर्षी रिवेयुस्तस्य चात्मजः ॥ ३७.१२३ ॥
</details>

<details open><summary>विश्वास-प्रस्तुतिः</summary>

रिवेयोर्ज्वलना नाम भार्या वै तक्षकात्मजा।  
यस्यां देव्यां स राजर्षी रन्तिं नाम त्वजीजनत् ॥ ३७.१२४ ॥
</details>

<details><summary>मूलम्</summary>

रिवेयोर्ज्वलना नाम भार्या वै तक्षकात्मजा।  
यस्यां देव्यां स राजर्षी रन्तिं नाम त्वजीजनत् ॥ ३७.१२४ ॥
</details>

<details open><summary>विश्वास-प्रस्तुतिः</summary>

रन्तिर्नारः सरस्वत्यां पुत्रानजनयच्छुभान्।  
त्रसुं तथा प्रतिरथं ध्रुवञ्चैवातिधार्मिकम् ॥ ३७.१२५ ॥
</details>

<details><summary>मूलम्</summary>

रन्तिर्नारः सरस्वत्यां पुत्रानजनयच्छुभान्।  
त्रसुं तथा प्रतिरथं ध्रुवञ्चैवातिधार्मिकम् ॥ ३७.१२५ ॥
</details>

<details open><summary>विश्वास-प्रस्तुतिः</summary>

गौरी कन्या च विख्याता मान्धातुर्जननी शुभा।  
धुर्यः प्रतिरथस्यापि कण्ठस्तस्याभवत् सुतः ॥ ३७.१२६ ॥
</details>

<details><summary>मूलम्</summary>

गौरी कन्या च विख्याता मान्धातुर्जननी शुभा।  
धुर्यः प्रतिरथस्यापि कण्ठस्तस्याभवत् सुतः ॥ ३७.१२६ ॥
</details>

<details open><summary>विश्वास-प्रस्तुतिः</summary>

मेधातिथिः सुरस्तस्य यस्मात् काण्ठायना द्विजाः।  
इतिनानुयमस्यासीत् कन्या साजनयत्सुतान् ॥ ३७.१२७ ॥
</details>

<details><summary>मूलम्</summary>

मेधातिथिः सुरस्तस्य यस्मात् काण्ठायना द्विजाः।  
इतिनानुयमस्यासीत् कन्या साजनयत्सुतान् ॥ ३७.१२७ ॥
</details>

<details open><summary>विश्वास-प्रस्तुतिः</summary>

त्रसुः सुदयितम्पुत्रं मलिनं ब्रह्मवादिनम्।  
उपदातं ततो लेभे चतुरस्त्विति सात्मजान् ॥ ३७.१२८ ॥
</details>

<details><summary>मूलम्</summary>

त्रसुः सुदयितम्पुत्रं मलिनं ब्रह्मवादिनम्।  
उपदातं ततो लेभे चतुरस्त्विति सात्मजान् ॥ ३७.१२८ ॥
</details>

<details open><summary>विश्वास-प्रस्तुतिः</summary>

सुष्मन्तमथ दुष्यन्तं प्रवीरमनघन्तथा।  
चक्रवर्त्ती ततो जज्ञे दौष्यन्तिर्नृपसत्तमः ॥ ३७.१२९ ॥
</details>

<details><summary>मूलम्</summary>

सुष्मन्तमथ दुष्यन्तं प्रवीरमनघन्तथा।  
चक्रवर्त्ती ततो जज्ञे दौष्यन्तिर्नृपसत्तमः ॥ ३७.१२९ ॥
</details>

<details open><summary>विश्वास-प्रस्तुतिः</summary>

शकुन्तलायां भरतो यस्य नाम्ना तु भारतम्।  
दुष्यन्तं प्रति राजानं वागुवाचाशरीरिणी ॥ ३७.१३० ॥
</details>

<details><summary>मूलम्</summary>

शकुन्तलायां भरतो यस्य नाम्ना तु भारतम्।  
दुष्यन्तं प्रति राजानं वागुवाचाशरीरिणी ॥ ३७.१३० ॥
</details>

<details open><summary>विश्वास-प्रस्तुतिः</summary>

माता भस्त्रा पितुः पुत्रो येन जातः स एव सः।  
भरस्व पुत्रं दुष्यन्तं सत्यमाह शकुन्तला ॥ ३७.१३१ ॥
</details>

<details><summary>मूलम्</summary>

माता भस्त्रा पितुः पुत्रो येन जातः स एव सः।  
भरस्व पुत्रं दुष्यन्तं सत्यमाह शकुन्तला ॥ ३७.१३१ ॥
</details>

<details open><summary>विश्वास-प्रस्तुतिः</summary>

रेतोधाः पुत्रं नयति नरदेव यमक्षयात्।  
त्वञ्चास्य धाता गर्भस्य मावमंस्थाः शकुन्तलाम् ॥ ३७.१३२ ॥
</details>

<details><summary>मूलम्</summary>

रेतोधाः पुत्रं नयति नरदेव यमक्षयात्।  
त्वञ्चास्य धाता गर्भस्य मावमंस्थाः शकुन्तलाम् ॥ ३७.१३२ ॥
</details>

<details open><summary>विश्वास-प्रस्तुतिः</summary>

भरतस्त्रिसृषु स्त्रीषु नव पुत्रानजीजनत्।  
नाभ्यनन्दच्च तान् राजा नानुरूपान्ममेत्युत ॥ ३७.१३३ ॥
</details>

<details><summary>मूलम्</summary>

भरतस्त्रिसृषु स्त्रीषु नव पुत्रानजीजनत्।  
नाभ्यनन्दच्च तान् राजा नानुरूपान्ममेत्युत ॥ ३७.१३३ ॥
</details>

<details open><summary>विश्वास-प्रस्तुतिः</summary>

ततस्ता मातरः क्रुद्धाः पुत्रान्निन्युर्यमक्षयम्।  
ततस्तस्य नरेन्द्रस्य विततं पुत्रजन्म तत् ॥ ३७.१३४ ॥
</details>

<details><summary>मूलम्</summary>

ततस्ता मातरः क्रुद्धाः पुत्रान्निन्युर्यमक्षयम्।  
ततस्तस्य नरेन्द्रस्य विततं पुत्रजन्म तत् ॥ ३७.१३४ ॥
</details>

<details open><summary>विश्वास-प्रस्तुतिः</summary>

ततो मरुद्भिरानीय पुत्रस्तु स बृहस्पतेः।  
सङ्क्रामितो भरद्वाजो मरुद्भिः क्रतुभिर्विभुः ॥ ३७.१३५ ॥
</details>

<details><summary>मूलम्</summary>

ततो मरुद्भिरानीय पुत्रस्तु स बृहस्पतेः।  
सङ्क्रामितो भरद्वाजो मरुद्भिः क्रतुभिर्विभुः ॥ ३७.१३५ ॥
</details>

<details open><summary>विश्वास-प्रस्तुतिः</summary>

तत्रैवोदारहन्तीदं भरद्वाजस्य धीमतः।  
जन्मसङ्क्रमणञ्चैव मरुद्भिर्भरताय वै ॥ ३७.१३६ ॥
</details>

<details><summary>मूलम्</summary>

तत्रैवोदारहन्तीदं भरद्वाजस्य धीमतः।  
जन्मसङ्क्रमणञ्चैव मरुद्भिर्भरताय वै ॥ ३७.१३६ ॥
</details>

<details open><summary>विश्वास-प्रस्तुतिः</summary>

पत्न्यामासन्नगर्भायामशिजः संस्थितः किलः।  
भ्रातुर्भार्यां स दृष्ट्वाथ बृहस्पतिरुवाच ह।  
अलङ्कृत्य तनुं स्वान्तु मैथुनं देहि मे शुभे ॥ ३७.१३७ ॥
</details>

<details><summary>मूलम्</summary>

पत्न्यामासन्नगर्भायामशिजः संस्थितः किलः।  
भ्रातुर्भार्यां स दृष्ट्वाथ बृहस्पतिरुवाच ह।  
अलङ्कृत्य तनुं स्वान्तु मैथुनं देहि मे शुभे ॥ ३७.१३७ ॥
</details>

<details open><summary>विश्वास-प्रस्तुतिः</summary>

एवमुक्ताऽब्रवीदेन मन्तर्वत्नी ह्यहं विभो।  
गर्भः परिणतश्चायं ब्रह्म व्याहरते गिरा ॥ ३७.१३८ ॥
</details>

<details><summary>मूलम्</summary>

एवमुक्ताऽब्रवीदेन मन्तर्वत्नी ह्यहं विभो।  
गर्भः परिणतश्चायं ब्रह्म व्याहरते गिरा ॥ ३७.१३८ ॥
</details>

<details open><summary>विश्वास-प्रस्तुतिः</summary>

अमोघरेतास्त्वञ्चापि धर्मश्चैव विगर्हितः।  
एवमुक्तोऽब्रवीदेनां स्मयमानो बृहस्पतिः ॥ ३७.१३९ ॥
</details>

<details><summary>मूलम्</summary>

अमोघरेतास्त्वञ्चापि धर्मश्चैव विगर्हितः।  
एवमुक्तोऽब्रवीदेनां स्मयमानो बृहस्पतिः ॥ ३७.१३९ ॥
</details>

<details open><summary>विश्वास-प्रस्तुतिः</summary>

विनयो नोपदेष्टव्यस्त्वया मम कथञ्चन।  
हर्षमाणः प्रसह्यैनां मैथुनायोपचक्रमे ॥ ३७.१४० ॥
</details>

<details><summary>मूलम्</summary>

विनयो नोपदेष्टव्यस्त्वया मम कथञ्चन।  
हर्षमाणः प्रसह्यैनां मैथुनायोपचक्रमे ॥ ३७.१४० ॥
</details>

<details open><summary>विश्वास-प्रस्तुतिः</summary>

ततो बृहस्पतिं गर्भो हर्षमाणमुवाच ह।  
सन्निविष्टो ह्यहं पूर्वमिह तात बृहस्पते ॥ ३७.१४१ ॥
</details>

<details><summary>मूलम्</summary>

ततो बृहस्पतिं गर्भो हर्षमाणमुवाच ह।  
सन्निविष्टो ह्यहं पूर्वमिह तात बृहस्पते ॥ ३७.१४१ ॥
</details>

<details open><summary>विश्वास-प्रस्तुतिः</summary>

अमोघरेताश्च भवान्नावकाशोऽस्ति च द्वयोः।  
एवमुक्तः स गर्भेण कुपितः प्रत्युवाच ह ॥ ३७.१४२ ॥
</details>

<details><summary>मूलम्</summary>

अमोघरेताश्च भवान्नावकाशोऽस्ति च द्वयोः।  
एवमुक्तः स गर्भेण कुपितः प्रत्युवाच ह ॥ ३७.१४२ ॥
</details>

<details open><summary>विश्वास-प्रस्तुतिः</summary>

यस्मान्मामीदृशे काले सर्वभूतेप्सिते सति।  
प्रतिषेधसितत्तस्मात् तमो दीर्घं प्रवेक्ष्यसि ॥ ३७.१४३ ॥
</details>

<details><summary>मूलम्</summary>

यस्मान्मामीदृशे काले सर्वभूतेप्सिते सति।  
प्रतिषेधसितत्तस्मात् तमो दीर्घं प्रवेक्ष्यसि ॥ ३७.१४३ ॥
</details>

<details open><summary>विश्वास-प्रस्तुतिः</summary>

पादाभ्यान्तेन तच्छन्नं मातुर्द्वारं बृहस्पतेः।  
तद्रेतस्तु तयोर्मध्ये निवार्यः शिशुकोऽभवत् ॥ ३७.१४४ ॥
</details>

<details><summary>मूलम्</summary>

पादाभ्यान्तेन तच्छन्नं मातुर्द्वारं बृहस्पतेः।  
तद्रेतस्तु तयोर्मध्ये निवार्यः शिशुकोऽभवत् ॥ ३७.१४४ ॥
</details>

<details open><summary>विश्वास-प्रस्तुतिः</summary>

सद्यो जातं कुमारन्तं दृष्ट्वाऽथ ममताऽब्रवीत्।  
गमिष्यामि गृहं स्वं वै भरद्वाजं बृहस्पते ॥ ३७.१४५ ॥
</details>

<details><summary>मूलम्</summary>

सद्यो जातं कुमारन्तं दृष्ट्वाऽथ ममताऽब्रवीत्।  
गमिष्यामि गृहं स्वं वै भरद्वाजं बृहस्पते ॥ ३७.१४५ ॥
</details>

<details open><summary>विश्वास-प्रस्तुतिः</summary>

एवमुक्त्वा गतायां स पुत्रन्त्यजति तत्क्षणात्।  
भरस्व बाढमित्युक्तो भरद्वाजस्ततोऽभवत् ॥ ३७.१४६ ॥
</details>

<details><summary>मूलम्</summary>

एवमुक्त्वा गतायां स पुत्रन्त्यजति तत्क्षणात्।  
भरस्व बाढमित्युक्तो भरद्वाजस्ततोऽभवत् ॥ ३७.१४६ ॥
</details>

<details open><summary>विश्वास-प्रस्तुतिः</summary>

मातापितृभ्यां सन्त्यक्तं दृष्ट्वाथ मरुतः शिशुम्।  
गृहीत्वैनं भरद्वाजं जग्मुस्ते कृपया ततः ॥ ३७.१४७ ॥
</details>

<details><summary>मूलम्</summary>

मातापितृभ्यां सन्त्यक्तं दृष्ट्वाथ मरुतः शिशुम्।  
गृहीत्वैनं भरद्वाजं जग्मुस्ते कृपया ततः ॥ ३७.१४७ ॥
</details>

<details open><summary>विश्वास-प्रस्तुतिः</summary>

तस्मिन् काले तु भरतो मरुद्भिः क्रतुभिः क्रमात्।  
काम्यनैमित्तिकैर्यज्ञैर्यजते पुत्रलिप्सया ॥ ३७.१४८ ॥
</details>

<details><summary>मूलम्</summary>

तस्मिन् काले तु भरतो मरुद्भिः क्रतुभिः क्रमात्।  
काम्यनैमित्तिकैर्यज्ञैर्यजते पुत्रलिप्सया ॥ ३७.१४८ ॥
</details>

<details open><summary>विश्वास-प्रस्तुतिः</summary>

यदा स यजमानो वै पुत्रान्नासादयत् प्रभुः ।  
यज्ञं ततो मरुत्सोमं पुत्रार्थे पुनराहरत् ॥ ३७.१४९ ॥
</details>

<details><summary>मूलम्</summary>

यदा स यजमानो वै पुत्रान्नासादयत् प्रभुः ।  
यज्ञं ततो मरुत्सोमं पुत्रार्थे पुनराहरत् ॥ ३७.१४९ ॥
</details>

<details open><summary>विश्वास-प्रस्तुतिः</summary>

तेन ते मरुतस्तस्य मरुत्सोमेन तोषिताः।  
भरद्वाजं ततः पुत्रं बार्हस्पत्यं मनीषिणम् ॥ ३७.१५० ॥
</details>

<details><summary>मूलम्</summary>

तेन ते मरुतस्तस्य मरुत्सोमेन तोषिताः।  
भरद्वाजं ततः पुत्रं बार्हस्पत्यं मनीषिणम् ॥ ३७.१५० ॥
</details>

<details open><summary>विश्वास-प्रस्तुतिः</summary>

भरतस्तु भरद्वाजं पुत्रं प्राप्य तदाब्रवीत्।  
प्रजायां संहृतायां वै कृतार्थोऽहं त्वया विभो ॥ ३७.१५१ ॥
</details>

<details><summary>मूलम्</summary>

भरतस्तु भरद्वाजं पुत्रं प्राप्य तदाब्रवीत्।  
प्रजायां संहृतायां वै कृतार्थोऽहं त्वया विभो ॥ ३७.१५१ ॥
</details>

<details open><summary>विश्वास-प्रस्तुतिः</summary>

पूर्वन्तु वितथं तस्य कृतं वै पुत्रजन्म हि।  
ततः स वितथो नाम भरद्वाजस्तथाऽभवत् ॥ ३७.१५२ ॥
</details>

<details><summary>मूलम्</summary>

पूर्वन्तु वितथं तस्य कृतं वै पुत्रजन्म हि।  
ततः स वितथो नाम भरद्वाजस्तथाऽभवत् ॥ ३७.१५२ ॥
</details>

<details open><summary>विश्वास-प्रस्तुतिः</summary>

तस्माद्दिव्यो भरद्वाजो ब्राह्मण्यात् क्षत्रियोऽभवत्।  
द्विमुख्यायननामा स स्मृतो द्विपितृकस्तु वै ॥ ३७.१५३ ॥
</details>

<details><summary>मूलम्</summary>

तस्माद्दिव्यो भरद्वाजो ब्राह्मण्यात् क्षत्रियोऽभवत्।  
द्विमुख्यायननामा स स्मृतो द्विपितृकस्तु वै ॥ ३७.१५३ ॥
</details>

<details open><summary>विश्वास-प्रस्तुतिः</summary>

ततोऽथ वितथे जाते भरतः स दिवं ययौ।  
वितथस्य तु दायादो भुवमन्युर्बभूव ह ॥ ३७.१५४ ॥
</details>

<details><summary>मूलम्</summary>

ततोऽथ वितथे जाते भरतः स दिवं ययौ।  
वितथस्य तु दायादो भुवमन्युर्बभूव ह ॥ ३७.१५४ ॥
</details>

<details open><summary>विश्वास-प्रस्तुतिः</summary>

महाभूतोपमाश्चासंश्चत्वारो भुवमन्युजाः।  
बृहत्क्षत्रो महावीर्यो नरो गाग्रश्च वीर्यवान् ॥ ३७.१५५ ॥
</details>

<details><summary>मूलम्</summary>

महाभूतोपमाश्चासंश्चत्वारो भुवमन्युजाः।  
बृहत्क्षत्रो महावीर्यो नरो गाग्रश्च वीर्यवान् ॥ ३७.१५५ ॥
</details>

<details open><summary>विश्वास-प्रस्तुतिः</summary>

नरस्य साङ्कृतिः पुत्रस्तस्य पुत्रौ महौजसौ।  
गुरुवीर्यस्त्रिदेवश्च साङ्कृत्याववरौ स्मृतौ ॥ ३७.१५६ ॥
</details>

<details><summary>मूलम्</summary>

नरस्य साङ्कृतिः पुत्रस्तस्य पुत्रौ महौजसौ।  
गुरुवीर्यस्त्रिदेवश्च साङ्कृत्याववरौ स्मृतौ ॥ ३७.१५६ ॥
</details>

<details open><summary>विश्वास-प्रस्तुतिः</summary>

दायादाश्चापि गाग्रस्य शिनिबद्धात् बभूव ह।  
स्मृताश्चैते ततो गाग्र्याः क्षात्रोपेता द्विजातयः ॥ ३७.१५७ ॥
</details>

<details><summary>मूलम्</summary>

दायादाश्चापि गाग्रस्य शिनिबद्धात् बभूव ह।  
स्मृताश्चैते ततो गाग्र्याः क्षात्रोपेता द्विजातयः ॥ ३७.१५७ ॥
</details>

<details open><summary>विश्वास-प्रस्तुतिः</summary>

महावीर्यसुतश्चापि भीमस्तस्मादुभक्षयः।  
तस्य भार्या विशाला तु सुषुवे वै सुतांस्त्रयः ॥ ३७.१५८ ॥
</details>

<details><summary>मूलम्</summary>

महावीर्यसुतश्चापि भीमस्तस्मादुभक्षयः।  
तस्य भार्या विशाला तु सुषुवे वै सुतांस्त्रयः ॥ ३७.१५८ ॥
</details>

<details open><summary>विश्वास-प्रस्तुतिः</summary>

त्रय्यारुणिं पुष्करिणं तृतीयं सुषुवे कपिम्।  
कपेः क्षत्रवरा ह्येते तयोः प्रोक्ता महर्षयः ॥ ३७.१५९ ॥
</details>

<details><summary>मूलम्</summary>

त्रय्यारुणिं पुष्करिणं तृतीयं सुषुवे कपिम्।  
कपेः क्षत्रवरा ह्येते तयोः प्रोक्ता महर्षयः ॥ ३७.१५९ ॥
</details>

<details open><summary>विश्वास-प्रस्तुतिः</summary>

गाग्राः साङ्कृतयो वीर्याः क्षात्रोपेता द्विजातयः।  
संश्रिताङ्गिरसं पक्षं बृहत्क्षत्रस्य वक्ष्यति ॥ ३७.१६० ॥
</details>

<details><summary>मूलम्</summary>

गाग्राः साङ्कृतयो वीर्याः क्षात्रोपेता द्विजातयः।  
संश्रिताङ्गिरसं पक्षं बृहत्क्षत्रस्य वक्ष्यति ॥ ३७.१६० ॥
</details>

<details open><summary>विश्वास-प्रस्तुतिः</summary>

बृहत्क्षत्रस्य दायादः सुहोत्रो नाम धार्मिकः।  
सुहोत्रस्यापि दायादो हस्ती नाम बभूव ह।  
तेनेदं निर्मितं पूर्वं नाम्ना वै हास्तिनं पुरम् ॥ ३७.१६१ ॥
</details>

<details><summary>मूलम्</summary>

बृहत्क्षत्रस्य दायादः सुहोत्रो नाम धार्मिकः।  
सुहोत्रस्यापि दायादो हस्ती नाम बभूव ह।  
तेनेदं निर्मितं पूर्वं नाम्ना वै हास्तिनं पुरम् ॥ ३७.१६१ ॥
</details>

<details open><summary>विश्वास-प्रस्तुतिः</summary>

हस्तिनश्चापि दायादास्त्रयः परमधार्मिकाः।  
अजमीढो द्विमीढश्च पुरुमीढस्तथैव च ॥ ३७.१६२ ॥
</details>

<details><summary>मूलम्</summary>

हस्तिनश्चापि दायादास्त्रयः परमधार्मिकाः।  
अजमीढो द्विमीढश्च पुरुमीढस्तथैव च ॥ ३७.१६२ ॥
</details>

<details open><summary>विश्वास-प्रस्तुतिः</summary>

अजमीढस्य पुत्रास्तु शभाः शुभकुलोद्वहाः।  
तपसोऽन्ते सुमहतो राज्ञो वृद्धस्य धार्मिकाः ॥ ३७.१६३ ॥
</details>

<details><summary>मूलम्</summary>

अजमीढस्य पुत्रास्तु शभाः शुभकुलोद्वहाः।  
तपसोऽन्ते सुमहतो राज्ञो वृद्धस्य धार्मिकाः ॥ ३७.१६३ ॥
</details>

<details open><summary>विश्वास-प्रस्तुतिः</summary>

भरद्वाजप्रसादेन श्रृणुध्वं तस्य विस्तरम्।  
अज मीढस्य केशिन्यां कण्ठः समभवत्किल ॥ ३७.१६४ ॥
</details>

<details><summary>मूलम्</summary>

भरद्वाजप्रसादेन श्रृणुध्वं तस्य विस्तरम्।  
अज मीढस्य केशिन्यां कण्ठः समभवत्किल ॥ ३७.१६४ ॥
</details>

<details open><summary>विश्वास-प्रस्तुतिः</summary>

मेधातिथिः सुतस्तस्य तस्मात् कण्ठायना द्विजाः।  
अजमीढस्य धूमिन्यां जज्ञे बृहद्वसुर्नृपः ॥ ३७.१६५ ॥
</details>

<details><summary>मूलम्</summary>

मेधातिथिः सुतस्तस्य तस्मात् कण्ठायना द्विजाः।  
अजमीढस्य धूमिन्यां जज्ञे बृहद्वसुर्नृपः ॥ ३७.१६५ ॥
</details>

<details open><summary>विश्वास-प्रस्तुतिः</summary>

बृहद्वसोर्बृहद्विष्णुः पुत्रस्तस्य महाबलः।  
बृहत्कर्मा सुतस्तस्य पुत्रस्तस्य बृहद्रथः ॥ ३७.१६६ ॥
</details>

<details><summary>मूलम्</summary>

बृहद्वसोर्बृहद्विष्णुः पुत्रस्तस्य महाबलः।  
बृहत्कर्मा सुतस्तस्य पुत्रस्तस्य बृहद्रथः ॥ ३७.१६६ ॥
</details>

<details open><summary>विश्वास-प्रस्तुतिः</summary>

विश्वजित्तनयस्तस्य सेनजित्तस्य चात्मजः।  
अथ सेनजितः पुत्राश्चत्वारो लोकविश्रुताः ॥ ३७.१६७ ॥
</details>

<details><summary>मूलम्</summary>

विश्वजित्तनयस्तस्य सेनजित्तस्य चात्मजः।  
अथ सेनजितः पुत्राश्चत्वारो लोकविश्रुताः ॥ ३७.१६७ ॥
</details>

<details open><summary>विश्वास-प्रस्तुतिः</summary>

रुचिराश्वश्च काव्यश्च रामो दृढधनुस्तथा।  
वत्सश्चावन्तको राजा यस्य ते परिवत्सराः ॥ ३७.१६८ ॥
</details>

<details><summary>मूलम्</summary>

रुचिराश्वश्च काव्यश्च रामो दृढधनुस्तथा।  
वत्सश्चावन्तको राजा यस्य ते परिवत्सराः ॥ ३७.१६८ ॥
</details>

<details open><summary>विश्वास-प्रस्तुतिः</summary>

रुचिराश्वस्य दायादः पृथुषेणो महायशाः।  
पृथुषेणस्य पारस्तु पारान्नीपोऽथ जज्ञिवान् ॥ ३७.१६९ ॥
</details>

<details><summary>मूलम्</summary>

रुचिराश्वस्य दायादः पृथुषेणो महायशाः।  
पृथुषेणस्य पारस्तु पारान्नीपोऽथ जज्ञिवान् ॥ ३७.१६९ ॥
</details>

<details open><summary>विश्वास-प्रस्तुतिः</summary>

यस्य चैकशतञ्चासीत् पुत्राणामिति नः श्रुतम्।  
नीपा इति समाख्याता राजानः सर्व एव ते ॥ ३७.१७० ॥
</details>

<details><summary>मूलम्</summary>

यस्य चैकशतञ्चासीत् पुत्राणामिति नः श्रुतम्।  
नीपा इति समाख्याता राजानः सर्व एव ते ॥ ३७.१७० ॥
</details>

<details open><summary>विश्वास-प्रस्तुतिः</summary>

तेषां वंशकरः श्रीमान् राजासीत्कीर्त्तिवर्द्धनः।  
काम्पिल्ये समरो नाम स चेष्टसमरोऽभवत् ॥ ३७.१७१ ॥
</details>

<details><summary>मूलम्</summary>

तेषां वंशकरः श्रीमान् राजासीत्कीर्त्तिवर्द्धनः।  
काम्पिल्ये समरो नाम स चेष्टसमरोऽभवत् ॥ ३७.१७१ ॥
</details>

<details open><summary>विश्वास-प्रस्तुतिः</summary>

समरस्य परः पारः सत्वदश्च इति त्रयः।  
पुत्राः सर्वगुणोपेताः पारपुत्रो वृषुर्बभौ ॥ ३७.१७२ ॥
</details>

<details><summary>मूलम्</summary>

समरस्य परः पारः सत्वदश्च इति त्रयः।  
पुत्राः सर्वगुणोपेताः पारपुत्रो वृषुर्बभौ ॥ ३७.१७२ ॥
</details>

<details open><summary>विश्वास-प्रस्तुतिः</summary>

वृषोस्तु सुकृतिर्नाम सुकृतेनेह कर्मणा।  
जज्ञे सर्वगुणोपेतो विब्राजस्तस्य चात्मजः ॥ ३७.१७३ ॥
</details>

<details><summary>मूलम्</summary>

वृषोस्तु सुकृतिर्नाम सुकृतेनेह कर्मणा।  
जज्ञे सर्वगुणोपेतो विब्राजस्तस्य चात्मजः ॥ ३७.१७३ ॥
</details>

<details open><summary>विश्वास-प्रस्तुतिः</summary>

विभ्राजस्य तु दायादस्त्वणुहो नाम पार्थिवः।  
बभूव शुकजामाता ऋचीभर्त्ता महायशाः ॥ ३७.१७४ ॥
</details>

<details><summary>मूलम्</summary>

विभ्राजस्य तु दायादस्त्वणुहो नाम पार्थिवः।  
बभूव शुकजामाता ऋचीभर्त्ता महायशाः ॥ ३७.१७४ ॥
</details>

<details open><summary>विश्वास-प्रस्तुतिः</summary>

अणुहस्य तु दायादो ब्रह्मदत्तो महातपाः।  
योगसूनुः सुतस्तस्य विष्वक्सेनोऽभवनृपः ॥ ३७.१७५ ॥
</details>

<details><summary>मूलम्</summary>

अणुहस्य तु दायादो ब्रह्मदत्तो महातपाः।  
योगसूनुः सुतस्तस्य विष्वक्सेनोऽभवनृपः ॥ ३७.१७५ ॥
</details>

<details open><summary>विश्वास-प्रस्तुतिः</summary>

विब्राजपुत्रा राजानः कुकृतेनेह कर्मणा।  
विष्वक्सेनस्य पुत्रस्तु उदक्सेनो बभूव ह ॥ ३७.१७६ ॥
</details>

<details><summary>मूलम्</summary>

विब्राजपुत्रा राजानः कुकृतेनेह कर्मणा।  
विष्वक्सेनस्य पुत्रस्तु उदक्सेनो बभूव ह ॥ ३७.१७६ ॥
</details>

<details open><summary>विश्वास-प्रस्तुतिः</summary>

भल्लाटस्तस्य दायादो येन राजा पुराहतः।  
भल्लाटस्य तु दायादो राजासीज्जनमेजयः।  
उग्रायुधेन तस्यार्थे सर्वे नीपाः प्रणाशिताः ॥ ३७.१७७ ॥
</details>

<details><summary>मूलम्</summary>

भल्लाटस्तस्य दायादो येन राजा पुराहतः।  
भल्लाटस्य तु दायादो राजासीज्जनमेजयः।  
उग्रायुधेन तस्यार्थे सर्वे नीपाः प्रणाशिताः ॥ ३७.१७७ ॥
</details>
॥ऋषय ऊचुः ॥  

<details open><summary>विश्वास-प्रस्तुतिः</summary>

उग्रायुधः कस्य सुतः कस्मिन् वंशे च कीर्त्यते।  
किमर्थञ्चैव नीपास्ते तेन सर्वे प्रणाशिताः ॥ ३७.१७८ ॥
</details>

<details><summary>मूलम्</summary>

उग्रायुधः कस्य सुतः कस्मिन् वंशे च कीर्त्यते।  
किमर्थञ्चैव नीपास्ते तेन सर्वे प्रणाशिताः ॥ ३७.१७८ ॥
</details>
॥सूत उवाच॥


<details open><summary>विश्वास-प्रस्तुतिः</summary>

द्विमीढस्य तु दायादो विद्वान् जज्ञे यवीनरः।  
धृतिमांस्तस्य पुत्रस्तु तस्य सत्यधृतिः सुतः ॥ ३७.१७९ ॥
</details>

<details><summary>मूलम्</summary>

द्विमीढस्य तु दायादो विद्वान् जज्ञे यवीनरः।  
धृतिमांस्तस्य पुत्रस्तु तस्य सत्यधृतिः सुतः ॥ ३७.१७९ ॥
</details>

<details open><summary>विश्वास-प्रस्तुतिः</summary>

अथ सत्यधृतेः पुत्रो दृढनेमिः प्रतापवान् ।  
दृढनेमिसुतश्चापि सुवर्मा नाम पार्थिवः ॥ ३७.१८० ॥
</details>

<details><summary>मूलम्</summary>

अथ सत्यधृतेः पुत्रो दृढनेमिः प्रतापवान् ।  
दृढनेमिसुतश्चापि सुवर्मा नाम पार्थिवः ॥ ३७.१८० ॥
</details>

<details open><summary>विश्वास-प्रस्तुतिः</summary>

आसीत्सुवर्मणः पुत्रः सार्वभौमः प्रतापवान्।  
सार्वभौम इति ख्यातः पृथिव्यामेकराड्बभौ ॥ ३७.१८१ ॥
</details>

<details><summary>मूलम्</summary>

आसीत्सुवर्मणः पुत्रः सार्वभौमः प्रतापवान्।  
सार्वभौम इति ख्यातः पृथिव्यामेकराड्बभौ ॥ ३७.१८१ ॥
</details>

<details open><summary>विश्वास-प्रस्तुतिः</summary>

तस्यान्वये च महति महत्पौरवनन्दनः।  
महत्पौरवपुत्रस्तु राजा रुक्मरथः स्मृतः ॥ ३७.१८२ ॥
</details>

<details><summary>मूलम्</summary>

तस्यान्वये च महति महत्पौरवनन्दनः।  
महत्पौरवपुत्रस्तु राजा रुक्मरथः स्मृतः ॥ ३७.१८२ ॥
</details>

<details open><summary>विश्वास-प्रस्तुतिः</summary>

अथ रुक्मरथस्यापि सुपार्श्वो नाम पार्थिवः।  
सुपार्श्वतनयश्चापि सुमतिर्नाम धार्मिकः ॥ ३७.१८३ ॥
</details>

<details><summary>मूलम्</summary>

अथ रुक्मरथस्यापि सुपार्श्वो नाम पार्थिवः।  
सुपार्श्वतनयश्चापि सुमतिर्नाम धार्मिकः ॥ ३७.१८३ ॥
</details>

<details open><summary>विश्वास-प्रस्तुतिः</summary>

सुमतेरपि धर्मात्मा राजा सन्नतिमान् प्रभुः।  
तस्यासीत्सनतिर्नाम कृतस्तस्य सुतोऽभवत् ॥ ३७.१८४ ॥
</details>

<details><summary>मूलम्</summary>

सुमतेरपि धर्मात्मा राजा सन्नतिमान् प्रभुः।  
तस्यासीत्सनतिर्नाम कृतस्तस्य सुतोऽभवत् ॥ ३७.१८४ ॥
</details>

<details open><summary>विश्वास-प्रस्तुतिः</summary>

शिष्यो हिरण्यनाभेस्तु कौथुमस्य महात्मनः।  
चतुर्विंशतिधा तेन प्रोक्तास्ताः सामसंहिताः ॥ ३७.१८५ ॥
</details>

<details><summary>मूलम्</summary>

शिष्यो हिरण्यनाभेस्तु कौथुमस्य महात्मनः।  
चतुर्विंशतिधा तेन प्रोक्तास्ताः सामसंहिताः ॥ ३७.१८५ ॥
</details>

<details open><summary>विश्वास-प्रस्तुतिः</summary>

स्मृतास्ते प्राच्यनामानः कार्त्ताः साम्नान्तु सामगः ।  
कार्तिरुग्रायुधः सोऽथ वीरः पौरवनन्दनः ॥ ३७.१८६ ॥
</details>

<details><summary>मूलम्</summary>

स्मृतास्ते प्राच्यनामानः कार्त्ताः साम्नान्तु सामगः ।  
कार्तिरुग्रायुधः सोऽथ वीरः पौरवनन्दनः ॥ ३७.१८६ ॥
</details>

<details open><summary>विश्वास-प्रस्तुतिः</summary>

बभूव येन विक्रम्य पृषतस्य पितामहः।  
नीलो नाम महाबाहुः पञ्चालाधिपतिर्हतः ॥ ३७.१८७ ॥
</details>

<details><summary>मूलम्</summary>

बभूव येन विक्रम्य पृषतस्य पितामहः।  
नीलो नाम महाबाहुः पञ्चालाधिपतिर्हतः ॥ ३७.१८७ ॥
</details>

<details open><summary>विश्वास-प्रस्तुतिः</summary>

उग्रायुधस्य दायादः क्षेमो नाम महायशाः।  
क्षेमात्सु वीरः सञ्जज्ञे सुवीरस्य नृपञ्जयः।  
नृपञ्जयाद्वीररथो इत्येते पौरवाः स्मृताः ॥ ३७.१८८ ॥
</details>

<details><summary>मूलम्</summary>

उग्रायुधस्य दायादः क्षेमो नाम महायशाः।  
क्षेमात्सु वीरः सञ्जज्ञे सुवीरस्य नृपञ्जयः।  
नृपञ्जयाद्वीररथो इत्येते पौरवाः स्मृताः ॥ ३७.१८८ ॥
</details>

<details open><summary>विश्वास-प्रस्तुतिः</summary>

अजमीढस्य नीलिन्यां नीलः समभवन्नृपः।  
नीलस्य तपसोग्रेण सुशान्तिरभ्यजायत ॥ ३७.१८९ ॥
</details>

<details><summary>मूलम्</summary>

अजमीढस्य नीलिन्यां नीलः समभवन्नृपः।  
नीलस्य तपसोग्रेण सुशान्तिरभ्यजायत ॥ ३७.१८९ ॥
</details>

<details open><summary>विश्वास-प्रस्तुतिः</summary>

पुरुजानुः सुशान्तेस्तु रिक्षस्तु पुरुजानुजः।  
ततस्तु रिक्षदायादा भेदाश्च तनयास्त्विमे ॥ ३७.१९० ॥
</details>

<details><summary>मूलम्</summary>

पुरुजानुः सुशान्तेस्तु रिक्षस्तु पुरुजानुजः।  
ततस्तु रिक्षदायादा भेदाश्च तनयास्त्विमे ॥ ३७.१९० ॥
</details>

<details open><summary>विश्वास-प्रस्तुतिः</summary>

मुद्गलः सृञ्जयश्चैव राजा बृहदिषुस्तथा ।  
यवीयांश्चापि विक्रान्तः कम्पिल्यश्चैव पञ्चमः ॥ ३७.१९१ ॥
</details>

<details><summary>मूलम्</summary>

मुद्गलः सृञ्जयश्चैव राजा बृहदिषुस्तथा ।  
यवीयांश्चापि विक्रान्तः कम्पिल्यश्चैव पञ्चमः ॥ ३७.१९१ ॥
</details>

<details open><summary>विश्वास-प्रस्तुतिः</summary>

पञ्चानां रक्षणार्थाय पितैतानभ्यभाषत।  
पञ्चानां विद्धि पञ्चैतान् स्फीता जनपदा युताः ॥ ३७.१९२ ॥
</details>

<details><summary>मूलम्</summary>

पञ्चानां रक्षणार्थाय पितैतानभ्यभाषत।  
पञ्चानां विद्धि पञ्चैतान् स्फीता जनपदा युताः ॥ ३७.१९२ ॥
</details>

<details open><summary>विश्वास-प्रस्तुतिः</summary>

अलं संरक्षणे तेषां पञ्चाला इति विश्रुताः।  
मुद्गलस्यापि मौद्गल्याः क्षात्रोपेतद्विजातयः ॥ ३७.१९३ ॥
</details>

<details><summary>मूलम्</summary>

अलं संरक्षणे तेषां पञ्चाला इति विश्रुताः।  
मुद्गलस्यापि मौद्गल्याः क्षात्रोपेतद्विजातयः ॥ ३७.१९३ ॥
</details>

<details open><summary>विश्वास-प्रस्तुतिः</summary>

एते ह्यङ्गिरसः पक्षे संश्रिताः कण्ठमुद्घलाः ।  
मुद्घलस्य सुतो ज्येष्ठो ब्रह्मिष्ठः सुमहायशाः ॥ ३७.१९४ ॥
</details>

<details><summary>मूलम्</summary>

एते ह्यङ्गिरसः पक्षे संश्रिताः कण्ठमुद्घलाः ।  
मुद्घलस्य सुतो ज्येष्ठो ब्रह्मिष्ठः सुमहायशाः ॥ ३७.१९४ ॥
</details>

<details open><summary>विश्वास-प्रस्तुतिः</summary>

इन्द्रसेना यतो गर्भं बध्यश्वं प्रत्यपद्यत।  
बध्यश्वान्मिथुनं जज्ञे मेनका इति नः श्रुतिः ॥ ३७.१९५ ॥
</details>

<details><summary>मूलम्</summary>

इन्द्रसेना यतो गर्भं बध्यश्वं प्रत्यपद्यत।  
बध्यश्वान्मिथुनं जज्ञे मेनका इति नः श्रुतिः ॥ ३७.१९५ ॥
</details>

<details open><summary>विश्वास-प्रस्तुतिः</summary>

दिवोदासश्च राजर्षिरहल्या च यशस्विनी।  
शारद्वतस्तु दायादमहल्या समसूयत ॥ ३७.१९६ ॥
</details>

<details><summary>मूलम्</summary>

दिवोदासश्च राजर्षिरहल्या च यशस्विनी।  
शारद्वतस्तु दायादमहल्या समसूयत ॥ ३७.१९६ ॥
</details>

<details open><summary>विश्वास-प्रस्तुतिः</summary>

शतानन्दमृषिश्रेष्ठं तस्यापि सुमहायशाः।  
पुत्रः सत्यधृतिर्नाम धनुर्वेदस्य पारगः ॥ ३७.१९७ ॥
</details>

<details><summary>मूलम्</summary>

शतानन्दमृषिश्रेष्ठं तस्यापि सुमहायशाः।  
पुत्रः सत्यधृतिर्नाम धनुर्वेदस्य पारगः ॥ ३७.१९७ ॥
</details>

<details open><summary>विश्वास-प्रस्तुतिः</summary>

अथ सत्यधृतेः शुक्रं दृष्ट्वाप्सरसमग्रतः।  
प्रचस्कन्दे शरस्तम्बे मैथुनं समपद्यत ॥ ३७.१९८ ॥
</details>

<details><summary>मूलम्</summary>

अथ सत्यधृतेः शुक्रं दृष्ट्वाप्सरसमग्रतः।  
प्रचस्कन्दे शरस्तम्बे मैथुनं समपद्यत ॥ ३७.१९८ ॥
</details>

<details open><summary>विश्वास-प्रस्तुतिः</summary>

कृपया तच्च जग्राह शन्तनुर्मृगयां गतः।  
कृपः स्मृतः स वै तस्माद्गौतमी च कृपी तथा ॥ ३७.१९९ ॥
</details>

<details><summary>मूलम्</summary>

कृपया तच्च जग्राह शन्तनुर्मृगयां गतः।  
कृपः स्मृतः स वै तस्माद्गौतमी च कृपी तथा ॥ ३७.१९९ ॥
</details>

<details open><summary>विश्वास-प्रस्तुतिः</summary>

एते शारद्वताः प्रोक्ताः ऋतथ्यो गौतमान्वयः।  
अत ऊर्ध्वं प्रवक्ष्यामि दिवोदासस्य सन्ततिम् ॥ ३७.२०० ॥
</details>

<details><summary>मूलम्</summary>

एते शारद्वताः प्रोक्ताः ऋतथ्यो गौतमान्वयः।  
अत ऊर्ध्वं प्रवक्ष्यामि दिवोदासस्य सन्ततिम् ॥ ३७.२०० ॥
</details>

<details open><summary>विश्वास-प्रस्तुतिः</summary>

दिवोदासस्य दायादो ब्रह्मिष्ठो मित्रयुर्नृपः।  
मैत्रेयस्तु ततो जज्ञे स्मृता एतेऽपि संश्रिताः ॥ ३७.२०१ ॥
</details>

<details><summary>मूलम्</summary>

दिवोदासस्य दायादो ब्रह्मिष्ठो मित्रयुर्नृपः।  
मैत्रेयस्तु ततो जज्ञे स्मृता एतेऽपि संश्रिताः ॥ ३७.२०१ ॥
</details>

<details open><summary>विश्वास-प्रस्तुतिः</summary>

एतेऽपि संश्रिताः पक्षं क्षात्रोपेतास्तु भार्गवाः।  
राजापि च्यवनो विद्वांस्ततः प्रतिरथोऽभवत् ॥ ३७.२०२ ॥
</details>

<details><summary>मूलम्</summary>

एतेऽपि संश्रिताः पक्षं क्षात्रोपेतास्तु भार्गवाः।  
राजापि च्यवनो विद्वांस्ततः प्रतिरथोऽभवत् ॥ ३७.२०२ ॥
</details>

<details open><summary>विश्वास-प्रस्तुतिः</summary>

अथ वै च्यवनाद्धीमान् सुदासः समपद्यत।  
सौदासः सहदेवश्च सोमकस्तस्य चात्मजः ॥ ३७.२०३ ॥
</details>

<details><summary>मूलम्</summary>

अथ वै च्यवनाद्धीमान् सुदासः समपद्यत।  
सौदासः सहदेवश्च सोमकस्तस्य चात्मजः ॥ ३७.२०३ ॥
</details>

<details open><summary>विश्वास-प्रस्तुतिः</summary>

अजमीढः पुनर्जातः क्षीणे वंशे स सोमकः।  
सोमकस्य सुतो जन्तुर्हते तस्मिञ्छतं विभो ॥ ३७.२०४ ॥
</details>

<details><summary>मूलम्</summary>

अजमीढः पुनर्जातः क्षीणे वंशे स सोमकः।  
सोमकस्य सुतो जन्तुर्हते तस्मिञ्छतं विभो ॥ ३७.२०४ ॥
</details>

<details open><summary>विश्वास-प्रस्तुतिः</summary>

पुषाणामजमीढस्य सोमकत्वे महात्मनः।  
तेषां यवीयान् पृषतो द्रुपदस्य पितामहः ॥ ३७.२०५ ॥
</details>

<details><summary>मूलम्</summary>

पुषाणामजमीढस्य सोमकत्वे महात्मनः।  
तेषां यवीयान् पृषतो द्रुपदस्य पितामहः ॥ ३७.२०५ ॥
</details>

<details open><summary>विश्वास-प्रस्तुतिः</summary>

धृष्टद्युम्नः सुतस्तस्य धृष्टकेतुश्च तत्सुतः।  
महिषी चाजमीढस्य धूमिनी पुत्रगर्धिनी ॥ ३७.२०६ ॥
</details>

<details><summary>मूलम्</summary>

धृष्टद्युम्नः सुतस्तस्य धृष्टकेतुश्च तत्सुतः।  
महिषी चाजमीढस्य धूमिनी पुत्रगर्धिनी ॥ ३७.२०६ ॥
</details>

<details open><summary>विश्वास-प्रस्तुतिः</summary>

पुनर्भवे तपस्तेपे शतं वर्षाणि दुश्चरम्।  
हुताग्न्यनिद्रा ह्यभवत् पवित्रमितभोजना ॥ ३७.२०७ ॥
</details>

<details><summary>मूलम्</summary>

पुनर्भवे तपस्तेपे शतं वर्षाणि दुश्चरम्।  
हुताग्न्यनिद्रा ह्यभवत् पवित्रमितभोजना ॥ ३७.२०७ ॥
</details>

<details open><summary>विश्वास-प्रस्तुतिः</summary>

अहोरात्रं कुशेष्वेव सुष्वाप सुमहाव्रता।  
तस्यां वै धूम्रवर्णायामजमीढश्च वीर्यवान् ॥ ३७.२०८ ॥
</details>

<details><summary>मूलम्</summary>

अहोरात्रं कुशेष्वेव सुष्वाप सुमहाव्रता।  
तस्यां वै धूम्रवर्णायामजमीढश्च वीर्यवान् ॥ ३७.२०८ ॥
</details>

<details open><summary>विश्वास-प्रस्तुतिः</summary>

ऋक्षं सञ्जनयामास धूम्रवर्ण सिताग्रजम्।  
ऋक्षात् संवरणो जज्ञे कुरुः संवरणादभूत् ॥ ३७.२०९ ॥
</details>

<details><summary>मूलम्</summary>

ऋक्षं सञ्जनयामास धूम्रवर्ण सिताग्रजम्।  
ऋक्षात् संवरणो जज्ञे कुरुः संवरणादभूत् ॥ ३७.२०९ ॥
</details>

<details open><summary>विश्वास-प्रस्तुतिः</summary>

यः प्रयागं पदाक्रम्य कुरुक्षेत्रञ्चकार ह।  
कृष्ट्वैनं सुमहातेजा वर्षाणि सुबहून्यथ ॥ ३७.२१० ॥
</details>

<details><summary>मूलम्</summary>

यः प्रयागं पदाक्रम्य कुरुक्षेत्रञ्चकार ह।  
कृष्ट्वैनं सुमहातेजा वर्षाणि सुबहून्यथ ॥ ३७.२१० ॥
</details>

<details open><summary>विश्वास-प्रस्तुतिः</summary>

कृष्यमाणे तदा शक्रस्तत्रास्य वरदो बभौ।  
पुण्यञ्च रमणीयञ्च पुण्यकृद्भिर्निषेवितम् ॥ ३७.२११ ॥
</details>

<details><summary>मूलम्</summary>

कृष्यमाणे तदा शक्रस्तत्रास्य वरदो बभौ।  
पुण्यञ्च रमणीयञ्च पुण्यकृद्भिर्निषेवितम् ॥ ३७.२११ ॥
</details>

<details open><summary>विश्वास-प्रस्तुतिः</summary>

तस्यान्ववायजाः ख्याताः कुरवो नृपसत्तमाः।  
कुरोस्तु दयिताः पुत्राः सुधन्वा जह्नुरेव च ॥ ३७.२१२ ॥
</details>

<details><summary>मूलम्</summary>

तस्यान्ववायजाः ख्याताः कुरवो नृपसत्तमाः।  
कुरोस्तु दयिताः पुत्राः सुधन्वा जह्नुरेव च ॥ ३७.२१२ ॥
</details>

<details open><summary>विश्वास-प्रस्तुतिः</summary>

परिक्षितो महाराजः पुत्रकश्चारिमर्दनः।  
सुधन्वनस्तु दायादः सुहोत्रो मतिमान् स्मृतः ॥ ३७.२१३ ॥
</details>

<details><summary>मूलम्</summary>

परिक्षितो महाराजः पुत्रकश्चारिमर्दनः।  
सुधन्वनस्तु दायादः सुहोत्रो मतिमान् स्मृतः ॥ ३७.२१३ ॥
</details>

<details open><summary>विश्वास-प्रस्तुतिः</summary>

च्यवनस्तस्य पुत्रस्तु राजा धर्मार्थकोविदः।  
च्यवनस्य कृतः पुत्र इष्ट्वा यज्ञैर्महातपाः ॥ ३७.२१४ ॥
</details>

<details><summary>मूलम्</summary>

च्यवनस्तस्य पुत्रस्तु राजा धर्मार्थकोविदः।  
च्यवनस्य कृतः पुत्र इष्ट्वा यज्ञैर्महातपाः ॥ ३७.२१४ ॥
</details>

<details open><summary>विश्वास-प्रस्तुतिः</summary>

विश्रुतं जनयामास पुत्रमिन्द्रसखं नृपः।  
विद्योपरिचरं वीरं वसुं नामान्तरिक्षगम् ॥ ३७.२१५ ॥
</details>

<details><summary>मूलम्</summary>

विश्रुतं जनयामास पुत्रमिन्द्रसखं नृपः।  
विद्योपरिचरं वीरं वसुं नामान्तरिक्षगम् ॥ ३७.२१५ ॥
</details>

<details open><summary>विश्वास-प्रस्तुतिः</summary>

विद्योपरिचराज्जज्ञे गिरिका सप्त सूनवः।  
महारथो भगधरो विश्रुतो यो बृहद्रथः ॥ ३७.२१६ ॥
</details>

<details><summary>मूलम्</summary>

विद्योपरिचराज्जज्ञे गिरिका सप्त सूनवः।  
महारथो भगधरो विश्रुतो यो बृहद्रथः ॥ ३७.२१६ ॥
</details>

<details open><summary>विश्वास-प्रस्तुतिः</summary>

प्रत्यग्रहः कुशश्चैव यमाहुर्मणिवाहनम्।  
माथैल्यश्च ललित्थश्च मत्स्यकालश्च सप्तमः ॥ ३७.२१७ ॥
</details>

<details><summary>मूलम्</summary>

प्रत्यग्रहः कुशश्चैव यमाहुर्मणिवाहनम्।  
माथैल्यश्च ललित्थश्च मत्स्यकालश्च सप्तमः ॥ ३७.२१७ ॥
</details>

<details open><summary>विश्वास-प्रस्तुतिः</summary>

बृहद्रथस्य दायादः कुशाग्रो नाम विश्रुतः।  
कुशाग्रस्यात्मजश्चैव ऋषभो नाम वीर्यवान् ॥ ३७.२१८ ॥
</details>

<details><summary>मूलम्</summary>

बृहद्रथस्य दायादः कुशाग्रो नाम विश्रुतः।  
कुशाग्रस्यात्मजश्चैव ऋषभो नाम वीर्यवान् ॥ ३७.२१८ ॥
</details>

<details open><summary>विश्वास-प्रस्तुतिः</summary>

ऋषभस्यापि दायादः पुष्पवान्नाम धार्मिकः।  
विक्रान्तस्तस्य दायादो राजा सत्यहितः स्मृतः ॥ ३७.२१९ ॥
</details>

<details><summary>मूलम्</summary>

ऋषभस्यापि दायादः पुष्पवान्नाम धार्मिकः।  
विक्रान्तस्तस्य दायादो राजा सत्यहितः स्मृतः ॥ ३७.२१९ ॥
</details>

<details open><summary>विश्वास-प्रस्तुतिः</summary>

तस्य पुत्रः सुधन्वा च तस्मादूर्ज्जः प्रतापवान्।  
ऊर्ज्जस्य नभसः पुत्रस्तस्माज्जज्ञे स वीर्यवान् ॥ ३७.२२० ॥
</details>

<details><summary>मूलम्</summary>

तस्य पुत्रः सुधन्वा च तस्मादूर्ज्जः प्रतापवान्।  
ऊर्ज्जस्य नभसः पुत्रस्तस्माज्जज्ञे स वीर्यवान् ॥ ३७.२२० ॥
</details>

<details open><summary>विश्वास-प्रस्तुतिः</summary>

शकले द्वे स वै जातो जरया सन्धितस्तु सः।  
जरासन्धो महाबाहुर्जरया सन्धितस्तु सः ॥ ३७.२२१ ॥
</details>

<details><summary>मूलम्</summary>

शकले द्वे स वै जातो जरया सन्धितस्तु सः।  
जरासन्धो महाबाहुर्जरया सन्धितस्तु सः ॥ ३७.२२१ ॥
</details>

<details open><summary>विश्वास-प्रस्तुतिः</summary>

सर्वक्षत्रस्य जेताऽसौ जरासन्धो महाबलः।  
जरासन्धस्य पुत्रस्तु सहदेवः प्रतापवान् ॥ ३७.२२२ ॥
</details>

<details><summary>मूलम्</summary>

सर्वक्षत्रस्य जेताऽसौ जरासन्धो महाबलः।  
जरासन्धस्य पुत्रस्तु सहदेवः प्रतापवान् ॥ ३७.२२२ ॥
</details>

<details open><summary>विश्वास-प्रस्तुतिः</summary>

सहतेवात्मजः श्रीमान् सोमाधिः सुमहातपाः।  
श्रुतश्रुवस्तु सोमाधेर्मागधः परिकीर्तितः ॥ ३७.२२३ ॥
</details>

<details><summary>मूलम्</summary>

सहतेवात्मजः श्रीमान् सोमाधिः सुमहातपाः।  
श्रुतश्रुवस्तु सोमाधेर्मागधः परिकीर्तितः ॥ ३७.२२३ ॥
</details>
॥सूत उवाच॥


<details open><summary>विश्वास-प्रस्तुतिः</summary>

परिक्षितस्य दायादो बभूव जनमेजयः।  
श्रुतसेनस्य दायादो भीमसेनोऽपि नामतः ॥ ३७.२२४ ॥
</details>

<details><summary>मूलम्</summary>

परिक्षितस्य दायादो बभूव जनमेजयः।  
श्रुतसेनस्य दायादो भीमसेनोऽपि नामतः ॥ ३७.२२४ ॥
</details>

<details open><summary>विश्वास-प्रस्तुतिः</summary>

जह्नुस्त्वजनयत्पुत्रं सुरथं नाम भूमिपम्।  
सुरथस्य तु दायादो वीरो राजा विदूरथः ॥ ३७.२२५ ॥
</details>

<details><summary>मूलम्</summary>

जह्नुस्त्वजनयत्पुत्रं सुरथं नाम भूमिपम्।  
सुरथस्य तु दायादो वीरो राजा विदूरथः ॥ ३७.२२५ ॥
</details>

<details open><summary>विश्वास-प्रस्तुतिः</summary>

विदूरथसुतश्चापि सार्वभौम इति श्रुतिः।  
सार्वभौमा ज्जयत्सेन आराधिस्तस्य चात्मजः ॥ ३७.२२६ ॥
</details>

<details><summary>मूलम्</summary>

विदूरथसुतश्चापि सार्वभौम इति श्रुतिः।  
सार्वभौमा ज्जयत्सेन आराधिस्तस्य चात्मजः ॥ ३७.२२६ ॥
</details>

<details open><summary>विश्वास-प्रस्तुतिः</summary>

आराधितो महासत्त्व अयुतायुस्ततः स्मृतः ।  
अक्रोधनोऽयुतायोऽस्तु तस्माद्देवातिथिः स्मृतः ॥ ३७.२२७ ॥
</details>

<details><summary>मूलम्</summary>

आराधितो महासत्त्व अयुतायुस्ततः स्मृतः ।  
अक्रोधनोऽयुतायोऽस्तु तस्माद्देवातिथिः स्मृतः ॥ ३७.२२७ ॥
</details>

<details open><summary>विश्वास-प्रस्तुतिः</summary>

देवातिथेस्तु दायाद ऋक्ष एव बभूव ह।  
भीमसेनस्तथा ऋक्षाद्दिलीपस्तस्य चात्मजः ॥ ३७.२२८ ॥
</details>

<details><summary>मूलम्</summary>

देवातिथेस्तु दायाद ऋक्ष एव बभूव ह।  
भीमसेनस्तथा ऋक्षाद्दिलीपस्तस्य चात्मजः ॥ ३७.२२८ ॥
</details>

<details open><summary>विश्वास-प्रस्तुतिः</summary>

दिलीपसूनुः प्रतिपस्तस्य पुत्रास्त्रयः स्मृताः।  
देवापिः शन्तनुश्चैव बाह्लीकश्चैव ते त्रयः ॥ ३७.२२९ ॥
</details>

<details><summary>मूलम्</summary>

दिलीपसूनुः प्रतिपस्तस्य पुत्रास्त्रयः स्मृताः।  
देवापिः शन्तनुश्चैव बाह्लीकश्चैव ते त्रयः ॥ ३७.२२९ ॥
</details>

<details open><summary>विश्वास-प्रस्तुतिः</summary>

बाह्लीकस्य तु विज्ञेयः सप्तबाह्लीश्वरो नृपः।  
बाह्लीकस्य सुतश्चैव सोमदत्तो महायशाः ॥ ३७.२३० ॥
</details>

<details><summary>मूलम्</summary>

बाह्लीकस्य तु विज्ञेयः सप्तबाह्लीश्वरो नृपः।  
बाह्लीकस्य सुतश्चैव सोमदत्तो महायशाः ॥ ३७.२३० ॥
</details>

<details open><summary>विश्वास-प्रस्तुतिः</summary>

जज्ञिरे सोमदत्तात्तु भूरिर्भूरिश्रवाः शलः ।  
देवापिस्तु प्रवव्राज वनं धर्मपरीप्सया ॥ ३७.२३१ ॥
</details>

<details><summary>मूलम्</summary>

जज्ञिरे सोमदत्तात्तु भूरिर्भूरिश्रवाः शलः ।  
देवापिस्तु प्रवव्राज वनं धर्मपरीप्सया ॥ ३७.२३१ ॥
</details>

<details open><summary>विश्वास-प्रस्तुतिः</summary>

उपाध्यायस्तु देवानां देवापिरभवन्मुनिः।  
च्यवनोऽस्य हि पुत्रस्तु इष्टकश्च महात्मनः ॥ ३७.२३२ ॥
</details>

<details><summary>मूलम्</summary>

उपाध्यायस्तु देवानां देवापिरभवन्मुनिः।  
च्यवनोऽस्य हि पुत्रस्तु इष्टकश्च महात्मनः ॥ ३७.२३२ ॥
</details>

<details open><summary>विश्वास-प्रस्तुतिः</summary>

शन्तनुस्त्वभवद्राजा विद्वान् वै स महाभिषः ।  
इमं चोदाहरन्त्यत्र श्लोकं प्रति महाभिषम् ॥ ३७.२३३ ॥
</details>

<details><summary>मूलम्</summary>

शन्तनुस्त्वभवद्राजा विद्वान् वै स महाभिषः ।  
इमं चोदाहरन्त्यत्र श्लोकं प्रति महाभिषम् ॥ ३७.२३३ ॥
</details>

<details open><summary>विश्वास-प्रस्तुतिः</summary>

यं यं राजा स्पृशति वै जीर्णं समयतो नरम्।  
पुनर्युवा स भवति तस्मात्ते शन्तनुं विदुः ॥ ३७.२३४ ॥
</details>

<details><summary>मूलम्</summary>

यं यं राजा स्पृशति वै जीर्णं समयतो नरम्।  
पुनर्युवा स भवति तस्मात्ते शन्तनुं विदुः ॥ ३७.२३४ ॥
</details>

<details open><summary>विश्वास-प्रस्तुतिः</summary>

ततोऽस्य शन्तनुत्वं वै प्रजास्विह परिश्रुतम्।  
स उपयेमे धर्मात्मा शन्तनु र्जाह्नवीं नृपः ॥ ३७.२३५ ॥
</details>

<details><summary>मूलम्</summary>

ततोऽस्य शन्तनुत्वं वै प्रजास्विह परिश्रुतम्।  
स उपयेमे धर्मात्मा शन्तनु र्जाह्नवीं नृपः ॥ ३७.२३५ ॥
</details>

<details open><summary>विश्वास-प्रस्तुतिः</summary>

तस्यां देवव्रतं भीष्मं पुत्रं सोऽजनयत्प्रभुः ।  
स च भीष्म इति ख्यातः पाण्डवानां पितामहः ॥ ३७.२३६ ॥
</details>

<details><summary>मूलम्</summary>

तस्यां देवव्रतं भीष्मं पुत्रं सोऽजनयत्प्रभुः ।  
स च भीष्म इति ख्यातः पाण्डवानां पितामहः ॥ ३७.२३६ ॥
</details>

<details open><summary>विश्वास-प्रस्तुतिः</summary>

काले विचित्रवीर्यन्तु शन्तनु र्जनयत्सुतम्।  
शन्तनोर्दयितं पुत्रं प्रजाहितकरम्प्रभुम्।  
कृष्णद्वैपायनश्चैव क्षेत्रे वैचित्रवीर्यके ॥ ३७.२३७ ॥
</details>

<details><summary>मूलम्</summary>

काले विचित्रवीर्यन्तु शन्तनु र्जनयत्सुतम्।  
शन्तनोर्दयितं पुत्रं प्रजाहितकरम्प्रभुम्।  
कृष्णद्वैपायनश्चैव क्षेत्रे वैचित्रवीर्यके ॥ ३७.२३७ ॥
</details>

<details open><summary>विश्वास-प्रस्तुतिः</summary>

धृतराष्ट्रञ्च पाण्डुञ्च विदुरञ्चाप्यजीजनत्।  
धृतराष्ट्रात्तु गान्धारी पुत्राणां सुषुवे शतम् ॥ ३७.२३८ ॥
</details>

<details><summary>मूलम्</summary>

धृतराष्ट्रञ्च पाण्डुञ्च विदुरञ्चाप्यजीजनत्।  
धृतराष्ट्रात्तु गान्धारी पुत्राणां सुषुवे शतम् ॥ ३७.२३८ ॥
</details>

<details open><summary>विश्वास-प्रस्तुतिः</summary>

तेषां दुर्योधनो ज्येष्ठः सर्वक्षत्रस्य स प्रभुः।  
माद्री राज्ञी पृथा चैव पाण्डोर्भार्ये बभूवतुः ॥ ३७.२३९ ॥
</details>

<details><summary>मूलम्</summary>

तेषां दुर्योधनो ज्येष्ठः सर्वक्षत्रस्य स प्रभुः।  
माद्री राज्ञी पृथा चैव पाण्डोर्भार्ये बभूवतुः ॥ ३७.२३९ ॥
</details>

<details open><summary>विश्वास-प्रस्तुतिः</summary>

देवदत्ताः सुतास्ताभ्यां पाण्डोरर्थे विजज्ञिरे।  
धर्माद्युधिष्ठिरो जज्ञे वायोर्जज्ञे वृकोदरः ॥ ३७.२४० ॥
</details>

<details><summary>मूलम्</summary>

देवदत्ताः सुतास्ताभ्यां पाण्डोरर्थे विजज्ञिरे।  
धर्माद्युधिष्ठिरो जज्ञे वायोर्जज्ञे वृकोदरः ॥ ३७.२४० ॥
</details>

<details open><summary>विश्वास-प्रस्तुतिः</summary>

इन्द्राद्धनञ्जयो जज्ञे शक्रतुल्यपराक्रमः।  
अश्विभ्यां सह देवश्च नकुलश्चापि माद्रिजौ ॥ ३७.२४१ ॥
</details>

<details><summary>मूलम्</summary>

इन्द्राद्धनञ्जयो जज्ञे शक्रतुल्यपराक्रमः।  
अश्विभ्यां सह देवश्च नकुलश्चापि माद्रिजौ ॥ ३७.२४१ ॥
</details>

<details open><summary>विश्वास-प्रस्तुतिः</summary>

पञ्चैव पाण्डवेभ्यश्च द्रौपद्यां जज्ञिरे सुताः।  
द्रौपद्यजनयज्ज्येष्ठं श्रुतिविद्धं युधिष्ठिरात् ॥ ३७.२४२ ॥
</details>

<details><summary>मूलम्</summary>

पञ्चैव पाण्डवेभ्यश्च द्रौपद्यां जज्ञिरे सुताः।  
द्रौपद्यजनयज्ज्येष्ठं श्रुतिविद्धं युधिष्ठिरात् ॥ ३७.२४२ ॥
</details>

<details open><summary>विश्वास-प्रस्तुतिः</summary>

हिडम्बा भीमसेनात्तु जज्ञे पुत्रं घटोत्कचम्।  
काश्याः पुनर्भीमसेनाज्जज्ञे सर्ववृकं सुतम् ॥ ३७.२४३ ॥
</details>

<details><summary>मूलम्</summary>

हिडम्बा भीमसेनात्तु जज्ञे पुत्रं घटोत्कचम्।  
काश्याः पुनर्भीमसेनाज्जज्ञे सर्ववृकं सुतम् ॥ ३७.२४३ ॥
</details>

<details open><summary>विश्वास-प्रस्तुतिः</summary>

सुहोत्रं विजया माद्री सहदेवादजायत।  
करेमत्यान्तु वैद्यायां निरमित्रस्तु लाङ्गलिः ॥ ३७.२४४ ॥
</details>

<details><summary>मूलम्</summary>

सुहोत्रं विजया माद्री सहदेवादजायत।  
करेमत्यान्तु वैद्यायां निरमित्रस्तु लाङ्गलिः ॥ ३७.२४४ ॥
</details>

<details open><summary>विश्वास-प्रस्तुतिः</summary>

सुभद्रायां रथी पार्थादभिमन्युरजायत।  
उत्तरायान्तु वैराट्यां परिक्षिदभिमन्युजः ॥ ३७.२४५ ॥
</details>

<details><summary>मूलम्</summary>

सुभद्रायां रथी पार्थादभिमन्युरजायत।  
उत्तरायान्तु वैराट्यां परिक्षिदभिमन्युजः ॥ ३७.२४५ ॥
</details>

<details open><summary>विश्वास-प्रस्तुतिः</summary>

परिक्षितस्तु दायादो राजासीज्जनमेजयः।  
ब्राह्मणान् स्थापयामास स वै वाजसनेयिकान् ॥ ३७.२४६ ॥
</details>

<details><summary>मूलम्</summary>

परिक्षितस्तु दायादो राजासीज्जनमेजयः।  
ब्राह्मणान् स्थापयामास स वै वाजसनेयिकान् ॥ ३७.२४६ ॥
</details>

<details open><summary>विश्वास-प्रस्तुतिः</summary>

असपत्नं तदामर्षाद्वैशम्पायन एव तु।  
न स्थास्यतीह दुर्बुद्धे तवैतद्वचनं भुवि ॥ ३७.२४७ ॥
</details>

<details><summary>मूलम्</summary>

असपत्नं तदामर्षाद्वैशम्पायन एव तु।  
न स्थास्यतीह दुर्बुद्धे तवैतद्वचनं भुवि ॥ ३७.२४७ ॥
</details>

<details open><summary>विश्वास-प्रस्तुतिः</summary>

यावत्स्था स्याम्यहं लोके तावन्नैतत्प्रशस्यते।  
अभितः संस्थितश्चापि ततः स जनमेजयः ॥ ३७.२४८ ॥
</details>

<details><summary>मूलम्</summary>

यावत्स्था स्याम्यहं लोके तावन्नैतत्प्रशस्यते।  
अभितः संस्थितश्चापि ततः स जनमेजयः ॥ ३७.२४८ ॥
</details>

<details open><summary>विश्वास-प्रस्तुतिः</summary>

पौर्णमास्येन हविषा देवमिष्ट्वा प्रजापतिम्।  
विज्ञाय संस्थितोऽपश्यत्तद्वधीष्टां विभोर्मखे ॥ ३७.२४९ ॥
</details>

<details><summary>मूलम्</summary>

पौर्णमास्येन हविषा देवमिष्ट्वा प्रजापतिम्।  
विज्ञाय संस्थितोऽपश्यत्तद्वधीष्टां विभोर्मखे ॥ ३७.२४९ ॥
</details>

<details open><summary>विश्वास-प्रस्तुतिः</summary>

परिक्षित्तनयश्वापि पौरवो जनमेजयः ।  
द्विरश्वमेधमाहृत्य ततो वाजसनेयकम् ।  
प्रवर्त्तयित्वा तद्ब्रह्म त्रिखर्वी जनमेजयः ॥ ३७.२५० ॥
</details>

<details><summary>मूलम्</summary>

परिक्षित्तनयश्वापि पौरवो जनमेजयः ।  
द्विरश्वमेधमाहृत्य ततो वाजसनेयकम् ।  
प्रवर्त्तयित्वा तद्ब्रह्म त्रिखर्वी जनमेजयः ॥ ३७.२५० ॥
</details>

<details open><summary>विश्वास-प्रस्तुतिः</summary>

खर्वमश्वकमुख्यानां खर्वमङ्गनिवासिनाम्।  
सर्वञ्च मध्यदेशानां त्रिखर्वी जनमेजयः ।  
विषादाद्ब्राह्मणैः सार्द्धमभिशस्तः क्षयं ययौ ॥ ३७.२५१ ॥
</details>

<details><summary>मूलम्</summary>

खर्वमश्वकमुख्यानां खर्वमङ्गनिवासिनाम्।  
सर्वञ्च मध्यदेशानां त्रिखर्वी जनमेजयः ।  
विषादाद्ब्राह्मणैः सार्द्धमभिशस्तः क्षयं ययौ ॥ ३७.२५१ ॥
</details>

<details open><summary>विश्वास-प्रस्तुतिः</summary>

तस्य पुत्रः शतनीको बलवान् सत्यविक्रमः ।  
ततः सुतं शतानीकं विप्रास्तमभ्यषेचयत् ॥ ३७.२५२ ॥
</details>

<details><summary>मूलम्</summary>

तस्य पुत्रः शतनीको बलवान् सत्यविक्रमः ।  
ततः सुतं शतानीकं विप्रास्तमभ्यषेचयत् ॥ ३७.२५२ ॥
</details>

<details open><summary>विश्वास-प्रस्तुतिः</summary>

पुत्रोऽश्वमेध दत्तोऽभूच्छतानीकस्य वीर्यवान्।  
पुत्रोऽश्वमेधदत्ताद्वै जातः परपुरञ्जयः ॥ ३७.२५३ ॥
</details>

<details><summary>मूलम्</summary>

पुत्रोऽश्वमेध दत्तोऽभूच्छतानीकस्य वीर्यवान्।  
पुत्रोऽश्वमेधदत्ताद्वै जातः परपुरञ्जयः ॥ ३७.२५३ ॥
</details>

<details open><summary>विश्वास-प्रस्तुतिः</summary>

अधिसामकृष्णो धर्मात्मा साम्प्रतोऽयं महायशाः।  
यस्मिन् प्रशासति महीं युष्माभिरिदमाहृतम् ॥ ३७.२५४ ॥
</details>

<details><summary>मूलम्</summary>

अधिसामकृष्णो धर्मात्मा साम्प्रतोऽयं महायशाः।  
यस्मिन् प्रशासति महीं युष्माभिरिदमाहृतम् ॥ ३७.२५४ ॥
</details>

<details open><summary>विश्वास-प्रस्तुतिः</summary>

दुरापं दीर्घसत्रं वै त्रीणि वर्षाणि दुश्चरम्।  
वर्षद्वयं कुरुक्षेत्रे दृषद्वत्यां द्विजोत्तमाः ॥ ३७.२५५ ॥
</details>

<details><summary>मूलम्</summary>

दुरापं दीर्घसत्रं वै त्रीणि वर्षाणि दुश्चरम्।  
वर्षद्वयं कुरुक्षेत्रे दृषद्वत्यां द्विजोत्तमाः ॥ ३७.२५५ ॥
</details>
ऋषय ऊचुः ॥  

<details open><summary>विश्वास-प्रस्तुतिः</summary>

श्रोतुं भविष्यमिच्छामः प्रजानां वै महामते ।  
सूत सार्द्धं नृपैर्भाव्यं व्यतीतं कीर्त्तितं त्वया ॥ ३७.२५६ ॥
</details>

<details><summary>मूलम्</summary>

श्रोतुं भविष्यमिच्छामः प्रजानां वै महामते ।  
सूत सार्द्धं नृपैर्भाव्यं व्यतीतं कीर्त्तितं त्वया ॥ ३७.२५६ ॥
</details>

<details open><summary>विश्वास-प्रस्तुतिः</summary>

यत्तु संस्थास्यते कृत्यमुत्पत्स्यन्ति चे ये नृपाः।  
वर्षाग्रतोऽपि प्रब्रूहि नामतश्चैव तान्नृपान् ॥ ३७.२५७ ॥
</details>

<details><summary>मूलम्</summary>

यत्तु संस्थास्यते कृत्यमुत्पत्स्यन्ति चे ये नृपाः।  
वर्षाग्रतोऽपि प्रब्रूहि नामतश्चैव तान्नृपान् ॥ ३७.२५७ ॥
</details>

<details open><summary>विश्वास-प्रस्तुतिः</summary>

कालं युगप्रमाणञ्च गुणदोषान् भविष्यतः।  
सुखदुःखे प्रजानाञ्च धर्मतः कामतोऽर्थतः ॥ ३७.२५८ ॥
</details>

<details><summary>मूलम्</summary>

कालं युगप्रमाणञ्च गुणदोषान् भविष्यतः।  
सुखदुःखे प्रजानाञ्च धर्मतः कामतोऽर्थतः ॥ ३७.२५८ ॥
</details>

<details open><summary>विश्वास-प्रस्तुतिः</summary>

एतत्सर्वं प्रसङ्ख्याय पृच्छतां ब्रूहि तत्वतः।  
स एवमुक्तो मुनिभिः सूतो बुद्धिमतां वरः।  
आचचक्षे यथावृत्तं यथादृष्टं यथाश्रुतम् ॥ ३७.२५९ ॥
</details>

<details><summary>मूलम्</summary>

एतत्सर्वं प्रसङ्ख्याय पृच्छतां ब्रूहि तत्वतः।  
स एवमुक्तो मुनिभिः सूतो बुद्धिमतां वरः।  
आचचक्षे यथावृत्तं यथादृष्टं यथाश्रुतम् ॥ ३७.२५९ ॥
</details>
॥सूत उवाच॥


<details open><summary>विश्वास-प्रस्तुतिः</summary>

यथा मे कीर्त्तितं सर्वं व्यासेनाद्भुतकर्मणा।  
भाव्यं कलियुगञ्चैव तथा मन्वन्तराणि तु ॥ ३७.२६० ॥
</details>

<details><summary>मूलम्</summary>

यथा मे कीर्त्तितं सर्वं व्यासेनाद्भुतकर्मणा।  
भाव्यं कलियुगञ्चैव तथा मन्वन्तराणि तु ॥ ३७.२६० ॥
</details>

<details open><summary>विश्वास-प्रस्तुतिः</summary>

अनागतानि सर्वाणि ब्रुवतो मे निबोधत।  
अत ऊर्ध्वं प्रवक्ष्यामि भविष्यन्ति वृपास्तु ये ॥ ३७.२६१ ॥
</details>

<details><summary>मूलम्</summary>

अनागतानि सर्वाणि ब्रुवतो मे निबोधत।  
अत ऊर्ध्वं प्रवक्ष्यामि भविष्यन्ति वृपास्तु ये ॥ ३७.२६१ ॥
</details>

<details open><summary>विश्वास-प्रस्तुतिः</summary>

ऐलांश्चैव तथेक्ष्वाकून् सौद्युम्नांश्चैव पार्थिवान्।  
येषु संस्थाप्यते क्षेत्रणैक्ष्वाकवमिदं शुभम् ॥ ३७.२६२ ॥
</details>

<details><summary>मूलम्</summary>

ऐलांश्चैव तथेक्ष्वाकून् सौद्युम्नांश्चैव पार्थिवान्।  
येषु संस्थाप्यते क्षेत्रणैक्ष्वाकवमिदं शुभम् ॥ ३७.२६२ ॥
</details>

<details open><summary>विश्वास-प्रस्तुतिः</summary>

तान् सर्वान् कीर्त्तयिष्यामि भविष्ये पठितान्नृपान्।  
तेभ्यः परे च ये चान्ये उत्पत्स्यन्ते महीक्षितः ॥ ३७.२६३ ॥
</details>

<details><summary>मूलम्</summary>

तान् सर्वान् कीर्त्तयिष्यामि भविष्ये पठितान्नृपान्।  
तेभ्यः परे च ये चान्ये उत्पत्स्यन्ते महीक्षितः ॥ ३७.२६३ ॥
</details>

<details open><summary>विश्वास-प्रस्तुतिः</summary>

क्षत्राः पारशवाः शूद्रास्तथा ये च द्विजातयः।  
अन्धाः शकाः पुलिन्दाश्च तूलिका यवनैः सह ॥ ३७.२६४ ॥
</details>

<details><summary>मूलम्</summary>

क्षत्राः पारशवाः शूद्रास्तथा ये च द्विजातयः।  
अन्धाः शकाः पुलिन्दाश्च तूलिका यवनैः सह ॥ ३७.२६४ ॥
</details>

<details open><summary>विश्वास-प्रस्तुतिः</summary>

कैवर्त्ताभीरशबरा ये चान्ये म्लेच्छजातयः।  
वर्षाग्रतः प्रवक्ष्यामि नामतश्चैव तान्नृपान् ॥ ३७.२६५ ॥
</details>

<details><summary>मूलम्</summary>

कैवर्त्ताभीरशबरा ये चान्ये म्लेच्छजातयः।  
वर्षाग्रतः प्रवक्ष्यामि नामतश्चैव तान्नृपान् ॥ ३७.२६५ ॥
</details>

<details open><summary>विश्वास-प्रस्तुतिः</summary>

अधिसामकृष्णः सोऽयं साम्प्रतं पौरवान्नृपः।  
तस्यान्ववाये वक्ष्यामि भविष्ये तावतो नृपान् ॥ ३७.२६६ ॥
</details>

<details><summary>मूलम्</summary>

अधिसामकृष्णः सोऽयं साम्प्रतं पौरवान्नृपः।  
तस्यान्ववाये वक्ष्यामि भविष्ये तावतो नृपान् ॥ ३७.२६६ ॥
</details>

<details open><summary>विश्वास-प्रस्तुतिः</summary>

अधिसामकृष्णपुत्रो निर्वक्रे भविता किल।  
गङ्गयापहृते तस्मिन्नगरे नागसाह्वये।  
त्यक्त्वा च तं सुवासञ्च कौशाम्ब्यां स निवत्स्यति ॥ ३७.२६७ ॥
</details>

<details><summary>मूलम्</summary>

अधिसामकृष्णपुत्रो निर्वक्रे भविता किल।  
गङ्गयापहृते तस्मिन्नगरे नागसाह्वये।  
त्यक्त्वा च तं सुवासञ्च कौशाम्ब्यां स निवत्स्यति ॥ ३७.२६७ ॥
</details>

<details open><summary>विश्वास-प्रस्तुतिः</summary>

भविष्यदुष्णस्तत्पुत्र उष्णाच्चित्ररथः स्मृतः।  
शुचिद्रथश्चित्ररथाद्‌वृतिमांश्च शुचिद्रथात् ॥ ३७.२६८ ॥
</details>

<details><summary>मूलम्</summary>

भविष्यदुष्णस्तत्पुत्र उष्णाच्चित्ररथः स्मृतः।  
शुचिद्रथश्चित्ररथाद्‌वृतिमांश्च शुचिद्रथात् ॥ ३७.२६८ ॥
</details>

<details open><summary>विश्वास-प्रस्तुतिः</summary>

सुषेणो वै महावीर्यो भविष्यति महायशाः।  
तस्मात्सुषेणाद्भविता सुतीर्थो नाम पार्थिवः ॥ ३७.२६९ ॥
</details>

<details><summary>मूलम्</summary>

सुषेणो वै महावीर्यो भविष्यति महायशाः।  
तस्मात्सुषेणाद्भविता सुतीर्थो नाम पार्थिवः ॥ ३७.२६९ ॥
</details>

<details open><summary>विश्वास-प्रस्तुतिः</summary>

रुचः सुतीर्थाद्भविता त्रिचक्षो भविता ततः।  
त्रिचक्षस्य तु दायादो भविता वै सुखीबलः ॥ ३७.२७० ॥
</details>

<details><summary>मूलम्</summary>

रुचः सुतीर्थाद्भविता त्रिचक्षो भविता ततः।  
त्रिचक्षस्य तु दायादो भविता वै सुखीबलः ॥ ३७.२७० ॥
</details>

<details open><summary>विश्वास-प्रस्तुतिः</summary>

सुखीबलसुतश्चापि भाव्यो राजा परिप्लुतः।  
परिप्लुतसुतश्चापि भविता सुनयो नृपः ॥ ३७.२७१ ॥
</details>

<details><summary>मूलम्</summary>

सुखीबलसुतश्चापि भाव्यो राजा परिप्लुतः।  
परिप्लुतसुतश्चापि भविता सुनयो नृपः ॥ ३७.२७१ ॥
</details>

<details open><summary>विश्वास-प्रस्तुतिः</summary>

मेधावी सुनयस्याथ भविष्यति नराधिपः।  
मेधाविनः सुतश्चापि दण्डपाणिर्भविष्यति ॥ ३७.२७२ ॥
</details>

<details><summary>मूलम्</summary>

मेधावी सुनयस्याथ भविष्यति नराधिपः।  
मेधाविनः सुतश्चापि दण्डपाणिर्भविष्यति ॥ ३७.२७२ ॥
</details>

<details open><summary>विश्वास-प्रस्तुतिः</summary>

दण्डपाणेर्निरामित्रे निरामित्राच्च क्षेमकः।  
पञ्चविंशनृपा ह्येते भविष्याः पूर्ववंशजाः ॥ ३७.२७३ ॥
</details>

<details><summary>मूलम्</summary>

दण्डपाणेर्निरामित्रे निरामित्राच्च क्षेमकः।  
पञ्चविंशनृपा ह्येते भविष्याः पूर्ववंशजाः ॥ ३७.२७३ ॥
</details>

<details open><summary>विश्वास-प्रस्तुतिः</summary>

अत्रानुवंशश्लोकोऽयं गीतो विप्रैः पुराविदैः।  
ब्रह्मक्षत्रस्य यो योनिर्वंशो देवर्षिसत्कृतः ॥ ३७.२७४ ॥
</details>

<details><summary>मूलम्</summary>

अत्रानुवंशश्लोकोऽयं गीतो विप्रैः पुराविदैः।  
ब्रह्मक्षत्रस्य यो योनिर्वंशो देवर्षिसत्कृतः ॥ ३७.२७४ ॥
</details>

<details open><summary>विश्वास-प्रस्तुतिः</summary>

क्षेमकं प्राप्य राजानं संस्थां प्राप्स्यति वै कलौ।  
इत्येष पौरवो वंशो यथावदनुकीर्त्तितः ॥ ३७.२७५ ॥
</details>

<details><summary>मूलम्</summary>

क्षेमकं प्राप्य राजानं संस्थां प्राप्स्यति वै कलौ।  
इत्येष पौरवो वंशो यथावदनुकीर्त्तितः ॥ ३७.२७५ ॥
</details>

<details open><summary>विश्वास-प्रस्तुतिः</summary>

धीमतः पाण्डुपुत्रस्य ह्यर्जुनस्य महात्मनः।  
अत ऊर्ध्वं प्रवक्ष्यामि इक्ष्वाकूणां महात्मनाम् ॥ ३७.२७६ ॥
</details>

<details><summary>मूलम्</summary>

धीमतः पाण्डुपुत्रस्य ह्यर्जुनस्य महात्मनः।  
अत ऊर्ध्वं प्रवक्ष्यामि इक्ष्वाकूणां महात्मनाम् ॥ ३७.२७६ ॥
</details>

<details open><summary>विश्वास-प्रस्तुतिः</summary>

बृहद्रथस्य दायादो वीरो राजा बृहत्क्षयः ।  
ततः क्षयः सुतस्तस्य वत्सव्यूहस्ततः क्षयात् ॥ ३७.२७७ ॥
</details>

<details><summary>मूलम्</summary>

बृहद्रथस्य दायादो वीरो राजा बृहत्क्षयः ।  
ततः क्षयः सुतस्तस्य वत्सव्यूहस्ततः क्षयात् ॥ ३७.२७७ ॥
</details>

<details open><summary>विश्वास-प्रस्तुतिः</summary>

वत्सव्यूहात्प्रतिव्यूहस्तस्य पुत्रो दिवाकरः।  
यश्च साम्प्रतमध्यास्त अयोध्यां नगरीं नृपः ॥ ३७.२७८ ॥
</details>

<details><summary>मूलम्</summary>

वत्सव्यूहात्प्रतिव्यूहस्तस्य पुत्रो दिवाकरः।  
यश्च साम्प्रतमध्यास्त अयोध्यां नगरीं नृपः ॥ ३७.२७८ ॥
</details>

<details open><summary>विश्वास-प्रस्तुतिः</summary>

दिवाकरस्य भविता सहदेवो महायशाः।  
सहदेवस्य दायादो बृहदश्वो भविष्यति ॥ ३७.२७९ ॥
</details>

<details><summary>मूलम्</summary>

दिवाकरस्य भविता सहदेवो महायशाः।  
सहदेवस्य दायादो बृहदश्वो भविष्यति ॥ ३७.२७९ ॥
</details>

<details open><summary>विश्वास-प्रस्तुतिः</summary>

तस्य भानुरथो भाव्यः प्रतीताश्वश्च तत्सुतः।  
प्रतीताश्वसुतश्चापि सुप्रतीतो भविष्यति ॥ ३७.२८० ॥
</details>

<details><summary>मूलम्</summary>

तस्य भानुरथो भाव्यः प्रतीताश्वश्च तत्सुतः।  
प्रतीताश्वसुतश्चापि सुप्रतीतो भविष्यति ॥ ३७.२८० ॥
</details>
सहदेवः सुतस्तस्य सुनक्षत्रश्च तत्सुतः ॥ ३७.२८१ ॥  

<details open><summary>विश्वास-प्रस्तुतिः</summary>

किन्नरस्तु सुनक्षत्राद्भविष्यति परन्तपः।  
भविता चान्तरिक्षस्तु किन्नरस्य सुतो महान् ॥ ३७.२८२ ॥
</details>

<details><summary>मूलम्</summary>

किन्नरस्तु सुनक्षत्राद्भविष्यति परन्तपः।  
भविता चान्तरिक्षस्तु किन्नरस्य सुतो महान् ॥ ३७.२८२ ॥
</details>

<details open><summary>विश्वास-प्रस्तुतिः</summary>

अन्तरिक्षात्सुपर्णस्तु सुपर्णाच्चाप्यमित्रजित्।  
पुत्रस्तस्य भरद्वाजो धर्मी तस्य सुतः स्मृतः।  
पुत्रः कृतञ्जयो नाम धर्मिणः स भविष्यति।  
कृतञ्जयसुतो व्रातो तस्य पुत्रो रणञ्जयः ॥ ३७.२८३ ॥
</details>

<details><summary>मूलम्</summary>

अन्तरिक्षात्सुपर्णस्तु सुपर्णाच्चाप्यमित्रजित्।  
पुत्रस्तस्य भरद्वाजो धर्मी तस्य सुतः स्मृतः।  
पुत्रः कृतञ्जयो नाम धर्मिणः स भविष्यति।  
कृतञ्जयसुतो व्रातो तस्य पुत्रो रणञ्जयः ॥ ३७.२८३ ॥
</details>

<details open><summary>विश्वास-प्रस्तुतिः</summary>

भविता सञ्जयश्चापि वीरो राजा रणञ्जयात्।  
सञ्जयस्य सुतः शाक्यः शाक्याच्छुद्धोदनोऽभवत् ॥ ३७.२८४ ॥
</details>

<details><summary>मूलम्</summary>

भविता सञ्जयश्चापि वीरो राजा रणञ्जयात्।  
सञ्जयस्य सुतः शाक्यः शाक्याच्छुद्धोदनोऽभवत् ॥ ३७.२८४ ॥
</details>

<details open><summary>विश्वास-प्रस्तुतिः</summary>

शुद्धोदनस्य भविता शाक्यार्थे राहुलः स्मृतः।  
प्रसेनजित्ततो भाव्यः क्षुद्रको भविता ततः ॥ ३७.२८५ ॥
</details>

<details><summary>मूलम्</summary>

शुद्धोदनस्य भविता शाक्यार्थे राहुलः स्मृतः।  
प्रसेनजित्ततो भाव्यः क्षुद्रको भविता ततः ॥ ३७.२८५ ॥
</details>

<details open><summary>विश्वास-प्रस्तुतिः</summary>

क्षुद्रकात्क्षुलिको भाव्यः क्षुलिकात्सुरथः स्मृतः।  
सुमित्रः सुरथस्यापि अन्त्यश्च भविता नृपः ॥ ३७.२८६ ॥
</details>

<details><summary>मूलम्</summary>

क्षुद्रकात्क्षुलिको भाव्यः क्षुलिकात्सुरथः स्मृतः।  
सुमित्रः सुरथस्यापि अन्त्यश्च भविता नृपः ॥ ३७.२८६ ॥
</details>

<details open><summary>विश्वास-प्रस्तुतिः</summary>

एते ऐक्ष्वाकवाः प्रोक्ता भवितारः कलौ युगे।  
बृहद्बलान्वये जाता भवितारः कलौ युगे।  
शूराश्च कृतविद्याश्च सत्यसन्धा जितेन्द्रियाः ॥ ३७.२८७ ॥
</details>

<details><summary>मूलम्</summary>

एते ऐक्ष्वाकवाः प्रोक्ता भवितारः कलौ युगे।  
बृहद्बलान्वये जाता भवितारः कलौ युगे।  
शूराश्च कृतविद्याश्च सत्यसन्धा जितेन्द्रियाः ॥ ३७.२८७ ॥
</details>

<details open><summary>विश्वास-प्रस्तुतिः</summary>

अत्रानुवंशश्लोकोऽयं भविष्यज्ञैरुदाहृतः।  
इक्ष्वाकूणामयं वंशः सुमित्रान्तो भविष्यति।  
सुमित्रं प्राप्य राजानं संस्थां प्राप्स्यति वै कलौ।  
इत्येतन्मानवं क्षेत्रमैलञ्च समुदाहृतम् ॥ ३७.२८८ ॥
</details>

<details><summary>मूलम्</summary>

अत्रानुवंशश्लोकोऽयं भविष्यज्ञैरुदाहृतः।  
इक्ष्वाकूणामयं वंशः सुमित्रान्तो भविष्यति।  
सुमित्रं प्राप्य राजानं संस्थां प्राप्स्यति वै कलौ।  
इत्येतन्मानवं क्षेत्रमैलञ्च समुदाहृतम् ॥ ३७.२८८ ॥
</details>

<details open><summary>विश्वास-प्रस्तुतिः</summary>

अत ऊर्ध्वं प्रवक्ष्यामि मागधेयान्बृहद्रथान्।  
जरासन्धस्य ये वंशे सहदेवान्वये नृपाः ॥ ३७.२८९ ॥
</details>

<details><summary>मूलम्</summary>

अत ऊर्ध्वं प्रवक्ष्यामि मागधेयान्बृहद्रथान्।  
जरासन्धस्य ये वंशे सहदेवान्वये नृपाः ॥ ३७.२८९ ॥
</details>

<details open><summary>विश्वास-प्रस्तुतिः</summary>

अतीता वर्त्तमानाश्च भविष्याश्च तथा पुनः।  
प्राधान्यतः प्रवक्ष्यामि गदतो मे निबोधत ॥ ३७.२९० ॥
</details>

<details><summary>मूलम्</summary>

अतीता वर्त्तमानाश्च भविष्याश्च तथा पुनः।  
प्राधान्यतः प्रवक्ष्यामि गदतो मे निबोधत ॥ ३७.२९० ॥
</details>

<details open><summary>विश्वास-प्रस्तुतिः</summary>

सङ्ग्रामे भारते तस्मिन् सहदेवो निपातितः।  
सोमाधिस्तस्य तनयो राजर्षिः सगिरिव्रजे ॥ ३७.२९१ ॥
</details>

<details><summary>मूलम्</summary>

सङ्ग्रामे भारते तस्मिन् सहदेवो निपातितः।  
सोमाधिस्तस्य तनयो राजर्षिः सगिरिव्रजे ॥ ३७.२९१ ॥
</details>

<details open><summary>विश्वास-प्रस्तुतिः</summary>

पञ्चाशतं तथाष्टौ च समा राज्यमकारयत्।  
श्रुतश्रवाः चतुःषष्टिसमास्तस्य सुतोऽभवत्।  
अयुतायुस्तु षड्विंशं राज्यं वर्षाण्यकारयत्।  
समाः शतं निरामित्रो महीं भुक्त्वा दिवङ्गतः ॥ ३७.२९२ ॥
</details>

<details><summary>मूलम्</summary>

पञ्चाशतं तथाष्टौ च समा राज्यमकारयत्।  
श्रुतश्रवाः चतुःषष्टिसमास्तस्य सुतोऽभवत्।  
अयुतायुस्तु षड्विंशं राज्यं वर्षाण्यकारयत्।  
समाः शतं निरामित्रो महीं भुक्त्वा दिवङ्गतः ॥ ३७.२९२ ॥
</details>

<details open><summary>विश्वास-प्रस्तुतिः</summary>

पञ्चाशतं समाः षट् च सुकृत्तः प्राप्तवान्महीम्।  
त्रयोविंशं बृहत्कर्मा राज्यं वर्षाण्यकारयत् ॥ ३७.२९३ ॥
</details>

<details><summary>मूलम्</summary>

पञ्चाशतं समाः षट् च सुकृत्तः प्राप्तवान्महीम्।  
त्रयोविंशं बृहत्कर्मा राज्यं वर्षाण्यकारयत् ॥ ३७.२९३ ॥
</details>

<details open><summary>विश्वास-प्रस्तुतिः</summary>

सेनाजित्साम्प्रतं चापि एतां वै भुज्यते समाः।  
श्रुतञ्जयस्तु वर्षाणि चत्वारिंशद्भविष्यति ॥ ३७.२९४ ॥
</details>

<details><summary>मूलम्</summary>

सेनाजित्साम्प्रतं चापि एतां वै भुज्यते समाः।  
श्रुतञ्जयस्तु वर्षाणि चत्वारिंशद्भविष्यति ॥ ३७.२९४ ॥
</details>

<details open><summary>विश्वास-प्रस्तुतिः</summary>

महाबाहुर्महाबुद्धिर्महाभीमपराक्रमः।  
पञ्चत्रिंशत्तु वर्षाणि महीं पालयिता नृपः ॥ ३७.२९५ ॥
</details>

<details><summary>मूलम्</summary>

महाबाहुर्महाबुद्धिर्महाभीमपराक्रमः।  
पञ्चत्रिंशत्तु वर्षाणि महीं पालयिता नृपः ॥ ३७.२९५ ॥
</details>

<details open><summary>विश्वास-प्रस्तुतिः</summary>

अष्टपञ्चा शतं चाब्दान् राज्ये स्थास्यति वै शुचिः।  
अष्टाविंशत्समाः पूर्णाः क्षेमो राजा भविष्यति ॥ ३७.२९६ ॥
</details>

<details><summary>मूलम्</summary>

अष्टपञ्चा शतं चाब्दान् राज्ये स्थास्यति वै शुचिः।  
अष्टाविंशत्समाः पूर्णाः क्षेमो राजा भविष्यति ॥ ३७.२९६ ॥
</details>

<details open><summary>विश्वास-प्रस्तुतिः</summary>

भुवतस्तु चतुःषष्टीराज्यं प्राप्स्यति वीर्यवान्।  
पञ्चवर्षाणि पूर्णानि धर्मनेत्रो भविष्यति ॥ ३७.२९७ ॥
</details>

<details><summary>मूलम्</summary>

भुवतस्तु चतुःषष्टीराज्यं प्राप्स्यति वीर्यवान्।  
पञ्चवर्षाणि पूर्णानि धर्मनेत्रो भविष्यति ॥ ३७.२९७ ॥
</details>

<details open><summary>विश्वास-प्रस्तुतिः</summary>

भोक्ष्यते नृपतिश्चैव ह्यष्टपञ्चाशतं समाः।  
अष्टात्रिंशत्समा राज्यं सुव्रतस्य भविष्यति ॥ ३७.२९८ ॥
</details>

<details><summary>मूलम्</summary>

भोक्ष्यते नृपतिश्चैव ह्यष्टपञ्चाशतं समाः।  
अष्टात्रिंशत्समा राज्यं सुव्रतस्य भविष्यति ॥ ३७.२९८ ॥
</details>

<details open><summary>विश्वास-प्रस्तुतिः</summary>

चत्वारिंशद्दशाष्टौ च दृढसेनो भविष्यति।  
त्रयस्त्रिंशत्तु वर्षाणि सुमतिः प्राप्स्यते ततः ॥ ३७.२९९ ॥
</details>

<details><summary>मूलम्</summary>

चत्वारिंशद्दशाष्टौ च दृढसेनो भविष्यति।  
त्रयस्त्रिंशत्तु वर्षाणि सुमतिः प्राप्स्यते ततः ॥ ३७.२९९ ॥
</details>

<details open><summary>विश्वास-प्रस्तुतिः</summary>

द्वाविंशतिसमा राज्यं सुचलो भोक्ष्यते ततः।  
चत्वारिंशत्समा राजा सुनेत्रो भोक्ष्यते ततः ॥ ३७.३०० ॥
</details>

<details><summary>मूलम्</summary>

द्वाविंशतिसमा राज्यं सुचलो भोक्ष्यते ततः।  
चत्वारिंशत्समा राजा सुनेत्रो भोक्ष्यते ततः ॥ ३७.३०० ॥
</details>

<details open><summary>विश्वास-प्रस्तुतिः</summary>

सत्यजित्पृथिवीराज्यं त्र्यशीतिं भोक्ष्यते समाः।  
प्राप्येमां वीरजिच्चापि पञ्चत्रिंशद्भविष्यति ॥ ३७.३०१ ॥
</details>

<details><summary>मूलम्</summary>

सत्यजित्पृथिवीराज्यं त्र्यशीतिं भोक्ष्यते समाः।  
प्राप्येमां वीरजिच्चापि पञ्चत्रिंशद्भविष्यति ॥ ३७.३०१ ॥
</details>

<details open><summary>विश्वास-प्रस्तुतिः</summary>

अरीञ्जयस्तु वर्षाणि पञ्चाशत्प्राप्स्यते महीम्।  
द्वात्रिंशच्च नृपा ह्येते भवितारो बृहद्रथाः ॥ ३७.३०२ ॥
</details>

<details><summary>मूलम्</summary>

अरीञ्जयस्तु वर्षाणि पञ्चाशत्प्राप्स्यते महीम्।  
द्वात्रिंशच्च नृपा ह्येते भवितारो बृहद्रथाः ॥ ३७.३०२ ॥
</details>

<details open><summary>विश्वास-प्रस्तुतिः</summary>

पूर्णं वर्षसहस्रं वै तेषां राज्यं भविष्यति।  
बृहद्रथेष्वतीतेषु वीतहोत्रेषु वर्तिषु ॥ ३७.३०३ ॥
</details>

<details><summary>मूलम्</summary>

पूर्णं वर्षसहस्रं वै तेषां राज्यं भविष्यति।  
बृहद्रथेष्वतीतेषु वीतहोत्रेषु वर्तिषु ॥ ३७.३०३ ॥
</details>

<details open><summary>विश्वास-प्रस्तुतिः</summary>

मुनिकः स्वामिनं हत्वा पुत्रं समभिषेक्ष्यति।  
मिषतां क्षत्रियाणां हि प्रद्योतो मुनिको बलात् ॥ ३७.३०४ ॥
</details>

<details><summary>मूलम्</summary>

मुनिकः स्वामिनं हत्वा पुत्रं समभिषेक्ष्यति।  
मिषतां क्षत्रियाणां हि प्रद्योतो मुनिको बलात् ॥ ३७.३०४ ॥
</details>

<details open><summary>विश्वास-प्रस्तुतिः</summary>

स वै प्रणतसामन्तो भविष्ये नयवर्ज्जितः ।  
त्रयोविंशत्समा राजा भविता स नरोत्तमः ॥ ३७.३०५ ॥
</details>

<details><summary>मूलम्</summary>

स वै प्रणतसामन्तो भविष्ये नयवर्ज्जितः ।  
त्रयोविंशत्समा राजा भविता स नरोत्तमः ॥ ३७.३०५ ॥
</details>

<details open><summary>विश्वास-प्रस्तुतिः</summary>

चतुर्विंशत्समा राजा पालको भविता ततः।  
विशाखयूपो भविता नृपः पञ्चाशतीं समाः ॥ ३७.३०६ ॥
</details>

<details><summary>मूलम्</summary>

चतुर्विंशत्समा राजा पालको भविता ततः।  
विशाखयूपो भविता नृपः पञ्चाशतीं समाः ॥ ३७.३०६ ॥
</details>

<details open><summary>विश्वास-प्रस्तुतिः</summary>

एकत्रिंशत्समा राज्यमजकस्य भविष्यति।  
भविष्यति समा विंशत्तत्सुतो वर्त्तिवर्द्धनः ॥ ३७.३०७ ॥
</details>

<details><summary>मूलम्</summary>

एकत्रिंशत्समा राज्यमजकस्य भविष्यति।  
भविष्यति समा विंशत्तत्सुतो वर्त्तिवर्द्धनः ॥ ३७.३०७ ॥
</details>

<details open><summary>विश्वास-प्रस्तुतिः</summary>

अष्टात्रिंशच्छतं भाव्याः प्राद्योताः पञ्च ते सुताः।  
हत्वा तेषां यशः कृत्स्नं शिशुनाको भविष्यति ॥ ३७.३०८ ॥
</details>

<details><summary>मूलम्</summary>

अष्टात्रिंशच्छतं भाव्याः प्राद्योताः पञ्च ते सुताः।  
हत्वा तेषां यशः कृत्स्नं शिशुनाको भविष्यति ॥ ३७.३०८ ॥
</details>

<details open><summary>विश्वास-प्रस्तुतिः</summary>

वाराणस्यां सुतस्तस्य सम्प्राप्स्यति गिरिव्रजम्।  
शिशुनाकस्य वर्षाणि चत्वारिंशद्भविष्यति ॥ ३७.३०९ ॥
</details>

<details><summary>मूलम्</summary>

वाराणस्यां सुतस्तस्य सम्प्राप्स्यति गिरिव्रजम्।  
शिशुनाकस्य वर्षाणि चत्वारिंशद्भविष्यति ॥ ३७.३०९ ॥
</details>

<details open><summary>विश्वास-प्रस्तुतिः</summary>

शकवर्णः सुतस्तस्य षट्‌त्रिंशच्च भविष्यति।  
ततस्तु विंशतिं राजा क्षेमवर्मा भविष्यति ॥ ३७.३१० ॥
</details>

<details><summary>मूलम्</summary>

शकवर्णः सुतस्तस्य षट्‌त्रिंशच्च भविष्यति।  
ततस्तु विंशतिं राजा क्षेमवर्मा भविष्यति ॥ ३७.३१० ॥
</details>

<details open><summary>विश्वास-प्रस्तुतिः</summary>

अजातशत्रूर्भविता पञ्चविंशत्समा नृपः।  
चत्वारिंशत्समा राज्यं क्षत्रौजाः प्राप्स्यते ततः ॥ ३७.३११ ॥
</details>

<details><summary>मूलम्</summary>

अजातशत्रूर्भविता पञ्चविंशत्समा नृपः।  
चत्वारिंशत्समा राज्यं क्षत्रौजाः प्राप्स्यते ततः ॥ ३७.३११ ॥
</details>

<details open><summary>विश्वास-प्रस्तुतिः</summary>

अष्टाविंशत्समा राजा विविसारो भविष्यति।  
पञ्चविंशत्समा राजा दर्शकस्तु भविष्यति ॥ ३७.३१२ ॥
</details>

<details><summary>मूलम्</summary>

अष्टाविंशत्समा राजा विविसारो भविष्यति।  
पञ्चविंशत्समा राजा दर्शकस्तु भविष्यति ॥ ३७.३१२ ॥
</details>

<details open><summary>विश्वास-प्रस्तुतिः</summary>

उदायी भविता तस्मात्त्रयस्त्रिंशत्समा नृपः।  
स वै पुरवरं राजा पृथिव्यां कुसुमाह्वयम्।  
गङ्गाया दक्षिणे कूले चतुर्थेऽब्दे करिष्यति ॥ ३७.३१३ ॥
</details>

<details><summary>मूलम्</summary>

उदायी भविता तस्मात्त्रयस्त्रिंशत्समा नृपः।  
स वै पुरवरं राजा पृथिव्यां कुसुमाह्वयम्।  
गङ्गाया दक्षिणे कूले चतुर्थेऽब्दे करिष्यति ॥ ३७.३१३ ॥
</details>

<details open><summary>विश्वास-प्रस्तुतिः</summary>

द्वाचत्वारिंशत्समा भाव्यो राजा वै नन्दिवर्द्धनः।  
चत्वारिंशत्त्रयञ्चैव महा नन्दी भविष्यति ॥ ३७.३१४ ॥
</details>

<details><summary>मूलम्</summary>

द्वाचत्वारिंशत्समा भाव्यो राजा वै नन्दिवर्द्धनः।  
चत्वारिंशत्त्रयञ्चैव महा नन्दी भविष्यति ॥ ३७.३१४ ॥
</details>

<details open><summary>विश्वास-प्रस्तुतिः</summary>

इत्येते भवितारौ वै शैशुनाका नृपा दश।  
अतानि त्रीणि वर्षाणि द्विषष्ट्यभ्यधिकानि तु ॥ ३७.३१५ ॥
</details>

<details><summary>मूलम्</summary>

इत्येते भवितारौ वै शैशुनाका नृपा दश।  
अतानि त्रीणि वर्षाणि द्विषष्ट्यभ्यधिकानि तु ॥ ३७.३१५ ॥
</details>

<details open><summary>विश्वास-प्रस्तुतिः</summary>

शैशुनाका भविष्यन्ति तावत्कालं नृपाः परे।  
एतैः सार्द्धं भविष्यन्ति राजानः क्षत्रबान्धवाः ॥ ३७.३१६ ॥
</details>

<details><summary>मूलम्</summary>

शैशुनाका भविष्यन्ति तावत्कालं नृपाः परे।  
एतैः सार्द्धं भविष्यन्ति राजानः क्षत्रबान्धवाः ॥ ३७.३१६ ॥
</details>

<details open><summary>विश्वास-प्रस्तुतिः</summary>

ऐक्ष्वाकवाश्चतुर्विंशत्पाञ्चालाः पञ्चविंशतिः।  
कालकास्तु चतुर्विंशच्चतुर्विंशत्तु हैहयाः ॥ ३७.३१७ ॥
</details>

<details><summary>मूलम्</summary>

ऐक्ष्वाकवाश्चतुर्विंशत्पाञ्चालाः पञ्चविंशतिः।  
कालकास्तु चतुर्विंशच्चतुर्विंशत्तु हैहयाः ॥ ३७.३१७ ॥
</details>

<details open><summary>विश्वास-प्रस्तुतिः</summary>

द्वात्रिंशद्वै कलिङ्गास्तु पञ्चविंशत्तथा शकाः।  
कुरवश्चापि षड्विंशदष्टाविंशति मैथिलाः ॥ ३७.३१८ ॥
</details>

<details><summary>मूलम्</summary>

द्वात्रिंशद्वै कलिङ्गास्तु पञ्चविंशत्तथा शकाः।  
कुरवश्चापि षड्विंशदष्टाविंशति मैथिलाः ॥ ३७.३१८ ॥
</details>

<details open><summary>विश्वास-प्रस्तुतिः</summary>

शूरसे नास्त्रयोविंशद्वीतिहोत्राश्च विंशतिः।  
तुल्यकालं भविष्यन्ति सर्व एव महीक्षितः ॥ ३७.३१९ ॥
</details>

<details><summary>मूलम्</summary>

शूरसे नास्त्रयोविंशद्वीतिहोत्राश्च विंशतिः।  
तुल्यकालं भविष्यन्ति सर्व एव महीक्षितः ॥ ३७.३१९ ॥
</details>

<details open><summary>विश्वास-प्रस्तुतिः</summary>

महानन्दिसुतश्चापि शूद्रायां कालसंवृतः।  
उत्पत्स्यते महापद्मः सर्वक्षत्रान्तरे नृपः ॥ ३७.३२० ॥
</details>

<details><summary>मूलम्</summary>

महानन्दिसुतश्चापि शूद्रायां कालसंवृतः।  
उत्पत्स्यते महापद्मः सर्वक्षत्रान्तरे नृपः ॥ ३७.३२० ॥
</details>

<details open><summary>विश्वास-प्रस्तुतिः</summary>

ततःप्रभृति राजानो भविष्याः शूद्रयोनयः।  
एकराट् स महापद्म एकच्छत्रो भविष्यति ॥ ३७.३२१ ॥
</details>

<details><summary>मूलम्</summary>

ततःप्रभृति राजानो भविष्याः शूद्रयोनयः।  
एकराट् स महापद्म एकच्छत्रो भविष्यति ॥ ३७.३२१ ॥
</details>

<details open><summary>विश्वास-प्रस्तुतिः</summary>

अष्टा विंशतिवर्षाणि पृथिवीं पालयिष्यति।  
सर्वक्षत्रहृतोद्धृत्य भाविनोऽर्थस्य वै बलात् ॥ ३७.३२२ ॥
</details>

<details><summary>मूलम्</summary>

अष्टा विंशतिवर्षाणि पृथिवीं पालयिष्यति।  
सर्वक्षत्रहृतोद्धृत्य भाविनोऽर्थस्य वै बलात् ॥ ३७.३२२ ॥
</details>
सहस्रास्तत्सुता ह्यष्टौ समा द्वादश ते नृपाः॥  
महापद्मस्य पर्याये भविष्यन्ति नृपाः क्रमात् ॥ ३७.३२३ ॥  

<details open><summary>विश्वास-प्रस्तुतिः</summary>

उद्धरिष्यति तान् सर्वान् कौटिल्यो वै द्विरष्टभिः।  
भुक्त्वा महीं वर्षशतं नन्देन्दुः स भविष्यति ॥ ३७.३२४ ॥
</details>

<details><summary>मूलम्</summary>

उद्धरिष्यति तान् सर्वान् कौटिल्यो वै द्विरष्टभिः।  
भुक्त्वा महीं वर्षशतं नन्देन्दुः स भविष्यति ॥ ३७.३२४ ॥
</details>

<details open><summary>विश्वास-प्रस्तुतिः</summary>

चन्द्रगुप्तं नृपं राज्ये कौटिल्यः स्थापयिष्यति।  
चतुर्विंशत्समा राजा चन्द्रगुप्तो भविष्यति ॥ ३७.३२५ ॥
</details>

<details><summary>मूलम्</summary>

चन्द्रगुप्तं नृपं राज्ये कौटिल्यः स्थापयिष्यति।  
चतुर्विंशत्समा राजा चन्द्रगुप्तो भविष्यति ॥ ३७.३२५ ॥
</details>

<details open><summary>विश्वास-प्रस्तुतिः</summary>

भविता भद्र सारस्तु पञ्चविंशत्समा नृपः।  
षड्विंशत्तु समा राजा ह्यशोको भविता नृषु ॥ ३७.३२६ ॥
</details>

<details><summary>मूलम्</summary>

भविता भद्र सारस्तु पञ्चविंशत्समा नृपः।  
षड्विंशत्तु समा राजा ह्यशोको भविता नृषु ॥ ३७.३२६ ॥
</details>

<details open><summary>विश्वास-प्रस्तुतिः</summary>

तस्य पुत्रः कुनालस्तु वर्षाण्यष्टौ भविष्यति।  
कुनाल सूनुरष्टौ च भोक्ता वै बन्धुपालितः ॥ ३७.३२७ ॥
</details>

<details><summary>मूलम्</summary>

तस्य पुत्रः कुनालस्तु वर्षाण्यष्टौ भविष्यति।  
कुनाल सूनुरष्टौ च भोक्ता वै बन्धुपालितः ॥ ३७.३२७ ॥
</details>

<details open><summary>विश्वास-प्रस्तुतिः</summary>

बन्धुपालितदायादो दशमानीन्द्रपालितः।  
भविता सप्तवर्षाणि देववर्मा नराधिपः ॥ ३७.३२८ ॥
</details>

<details><summary>मूलम्</summary>

बन्धुपालितदायादो दशमानीन्द्रपालितः।  
भविता सप्तवर्षाणि देववर्मा नराधिपः ॥ ३७.३२८ ॥
</details>

<details open><summary>विश्वास-प्रस्तुतिः</summary>

राजा शतधरश्चाष्टौ तस्य पुत्रो भविष्यति।  
बृहदश्वश्च वर्षाणि सप्त वै भविता नृपः ॥ ३७.३२९ ॥
</details>

<details><summary>मूलम्</summary>

राजा शतधरश्चाष्टौ तस्य पुत्रो भविष्यति।  
बृहदश्वश्च वर्षाणि सप्त वै भविता नृपः ॥ ३७.३२९ ॥
</details>

<details open><summary>विश्वास-प्रस्तुतिः</summary>

इत्येते नव भूपा ये भोक्ष्यन्ति च वसुन्धराम्।  
सप्तत्रिंशच्छतं पूर्णं तेभ्यस्तु गौर्भविष्यति ॥ ३७.३३० ॥
</details>

<details><summary>मूलम्</summary>

इत्येते नव भूपा ये भोक्ष्यन्ति च वसुन्धराम्।  
सप्तत्रिंशच्छतं पूर्णं तेभ्यस्तु गौर्भविष्यति ॥ ३७.३३० ॥
</details>

<details open><summary>विश्वास-प्रस्तुतिः</summary>

पुष्पमित्रस्तु सेनानीरुद्धृत्य वै बृहद्रथम्।  
कारयिष्यति वै राज्यं समाः षष्टिं सदैव तु ॥ ३७.३३१ ॥
</details>

<details><summary>मूलम्</summary>

पुष्पमित्रस्तु सेनानीरुद्धृत्य वै बृहद्रथम्।  
कारयिष्यति वै राज्यं समाः षष्टिं सदैव तु ॥ ३७.३३१ ॥
</details>

<details open><summary>विश्वास-प्रस्तुतिः</summary>

पुष्पमित्रसुताश्चाष्टौ भविष्यन्ति समा नृपाः।  
भविता चापि तज्ज्येष्ठः सप्तवर्षाणि वै ततः ॥ ३७.३३२ ॥
</details>

<details><summary>मूलम्</summary>

पुष्पमित्रसुताश्चाष्टौ भविष्यन्ति समा नृपाः।  
भविता चापि तज्ज्येष्ठः सप्तवर्षाणि वै ततः ॥ ३७.३३२ ॥
</details>

<details open><summary>विश्वास-प्रस्तुतिः</summary>

वसुमित्रः सुतो भाव्यो दशवर्षाणि पार्थिवः।  
ततो ध्रुकः समा द्वे तु भविष्यति सुतश्च वै ॥ ३७.३३३ ॥
</details>

<details><summary>मूलम्</summary>

वसुमित्रः सुतो भाव्यो दशवर्षाणि पार्थिवः।  
ततो ध्रुकः समा द्वे तु भविष्यति सुतश्च वै ॥ ३७.३३३ ॥
</details>

<details open><summary>विश्वास-प्रस्तुतिः</summary>

भविष्यन्ति समास्तस्मात्तिस्र एव पुलिन्दकाः।  
राजा घोषसुतश्चापि वर्षाणि भविता त्रयः ॥ ३७.३३४ ॥
</details>

<details><summary>मूलम्</summary>

भविष्यन्ति समास्तस्मात्तिस्र एव पुलिन्दकाः।  
राजा घोषसुतश्चापि वर्षाणि भविता त्रयः ॥ ३७.३३४ ॥
</details>

<details open><summary>विश्वास-प्रस्तुतिः</summary>

ततो वै विक्रमित्रस्तु समा राजा ततः पुनः।  
द्वात्रिंशद्भविता चापि समा भागवतो नृपः ॥ ३७.३३५ ॥
</details>

<details><summary>मूलम्</summary>

ततो वै विक्रमित्रस्तु समा राजा ततः पुनः।  
द्वात्रिंशद्भविता चापि समा भागवतो नृपः ॥ ३७.३३५ ॥
</details>

<details open><summary>विश्वास-प्रस्तुतिः</summary>

भविष्यति सुतस्तस्य क्षेमभूमिः समा दश।  
दशैते तुङ्गराजानो भोक्ष्यन्तीमां वसुन्धरम् ॥ ३७.३३६ ॥
</details>

<details><summary>मूलम्</summary>

भविष्यति सुतस्तस्य क्षेमभूमिः समा दश।  
दशैते तुङ्गराजानो भोक्ष्यन्तीमां वसुन्धरम् ॥ ३७.३३६ ॥
</details>

<details open><summary>विश्वास-प्रस्तुतिः</summary>

शतं पूर्णं दश द्वे च तेभ्यः किं वा गमिष्यति।  
अपार्थिवसुदेवन्तु बाल्याद्व्यसनिनं नृपम् ॥ ३७.३३७ ॥
</details>

<details><summary>मूलम्</summary>

शतं पूर्णं दश द्वे च तेभ्यः किं वा गमिष्यति।  
अपार्थिवसुदेवन्तु बाल्याद्व्यसनिनं नृपम् ॥ ३७.३३७ ॥
</details>

<details open><summary>विश्वास-प्रस्तुतिः</summary>

देवभूमिस्ततोऽन्यश्च श्रृङ्गेषु भविता नृपः।  
भविष्यति समा राजा नव कण्ठायनस्तु सः ॥ ३७.३३८ ॥
</details>

<details><summary>मूलम्</summary>

देवभूमिस्ततोऽन्यश्च श्रृङ्गेषु भविता नृपः।  
भविष्यति समा राजा नव कण्ठायनस्तु सः ॥ ३७.३३८ ॥
</details>

<details open><summary>विश्वास-प्रस्तुतिः</summary>

भूतिमित्रः सुतस्तस्य चतुर्विंशद्भविष्यति।  
भविता द्वादश समास्तस्मान्नारायणो नृपः ॥ ३७.३३९ ॥
</details>

<details><summary>मूलम्</summary>

भूतिमित्रः सुतस्तस्य चतुर्विंशद्भविष्यति।  
भविता द्वादश समास्तस्मान्नारायणो नृपः ॥ ३७.३३९ ॥
</details>

<details open><summary>विश्वास-प्रस्तुतिः</summary>

सुशर्मा तत्सुतश्चापि भविष्यति समा दश।  
चतुरस्तुङ्गकृत्यास्ते नृपाः कण्ठायना द्विजाः ॥ ३७.३४० ॥
</details>

<details><summary>मूलम्</summary>

सुशर्मा तत्सुतश्चापि भविष्यति समा दश।  
चतुरस्तुङ्गकृत्यास्ते नृपाः कण्ठायना द्विजाः ॥ ३७.३४० ॥
</details>

<details open><summary>विश्वास-प्रस्तुतिः</summary>

भाव्याः प्रणतसामन्ताश्चत्वारिंशच्च पञ्च च।  
तेषां पर्यायकाले तु तरन्धा तु भविष्यति ॥ ३७.३४१ ॥
</details>

<details><summary>मूलम्</summary>

भाव्याः प्रणतसामन्ताश्चत्वारिंशच्च पञ्च च।  
तेषां पर्यायकाले तु तरन्धा तु भविष्यति ॥ ३७.३४१ ॥
</details>

<details open><summary>विश्वास-प्रस्तुतिः</summary>

कण्ठायनमथोद्धृत्य सुशर्माणं प्रसह्य तम्।  
श्रृङ्गाणां चापि यच्छिष्टं क्षययित्वा बलं तदा।  
सिन्धुको ह्यन्ध्रजातीयः प्राप्स्यतीमां वसुन्धराम् ॥ ३७.३४२ ॥
</details>

<details><summary>मूलम्</summary>

कण्ठायनमथोद्धृत्य सुशर्माणं प्रसह्य तम्।  
श्रृङ्गाणां चापि यच्छिष्टं क्षययित्वा बलं तदा।  
सिन्धुको ह्यन्ध्रजातीयः प्राप्स्यतीमां वसुन्धराम् ॥ ३७.३४२ ॥
</details>

<details open><summary>विश्वास-प्रस्तुतिः</summary>

त्रयोविंशत्समा राजा सिन्धुको भविता त्वथ।  
अष्टौ भातश्च वर्षाणि तस्माद्दश भविष्यति ॥ ३७.३४३ ॥
</details>

<details><summary>मूलम्</summary>

त्रयोविंशत्समा राजा सिन्धुको भविता त्वथ।  
अष्टौ भातश्च वर्षाणि तस्माद्दश भविष्यति ॥ ३७.३४३ ॥
</details>

<details open><summary>विश्वास-प्रस्तुतिः</summary>

श्रीसातकर्णिर्भविता तस्य पुत्रस्तु वै महान्।  
पञ्चाशतं समाः षट् च सातकर्णिर्भविष्यति ॥ ३७.३४४ ॥
</details>

<details><summary>मूलम्</summary>

श्रीसातकर्णिर्भविता तस्य पुत्रस्तु वै महान्।  
पञ्चाशतं समाः षट् च सातकर्णिर्भविष्यति ॥ ३७.३४४ ॥
</details>

<details open><summary>विश्वास-प्रस्तुतिः</summary>

आपादबद्धो दश वै तस्य पुत्रो भविष्यति।  
चतुर्विंशत्तु वर्षाणि षट् समा वै भविष्यति ॥ ३७.३४५ ॥
</details>

<details><summary>मूलम्</summary>

आपादबद्धो दश वै तस्य पुत्रो भविष्यति।  
चतुर्विंशत्तु वर्षाणि षट् समा वै भविष्यति ॥ ३७.३४५ ॥
</details>

<details open><summary>विश्वास-प्रस्तुतिः</summary>

भविता नेमिकृष्णस्तु वर्षाणां पञ्चविंशतिम्।  
ततः संवत्सरं पूर्णं हालो राजा भविष्यति ॥ ३७.३४६ ॥
</details>

<details><summary>मूलम्</summary>

भविता नेमिकृष्णस्तु वर्षाणां पञ्चविंशतिम्।  
ततः संवत्सरं पूर्णं हालो राजा भविष्यति ॥ ३७.३४६ ॥
</details>

<details open><summary>विश्वास-प्रस्तुतिः</summary>

पञ्च सप्तक राजानो भविष्यन्ति महाबलाः।  
भाव्यः पुत्रिकषेणस्तु समाः सोऽप्येकविंशतिम् ॥ ३७.३४७ ॥
</details>

<details><summary>मूलम्</summary>

पञ्च सप्तक राजानो भविष्यन्ति महाबलाः।  
भाव्यः पुत्रिकषेणस्तु समाः सोऽप्येकविंशतिम् ॥ ३७.३४७ ॥
</details>

<details open><summary>विश्वास-प्रस्तुतिः</summary>

सातकर्णिर्वर्षमेकं भविष्यति नराधिपः।  
अष्टाविंशत्तु वर्षाणि शिवस्वामी भविष्यति ॥ ३७.३४८ ॥
</details>

<details><summary>मूलम्</summary>

सातकर्णिर्वर्षमेकं भविष्यति नराधिपः।  
अष्टाविंशत्तु वर्षाणि शिवस्वामी भविष्यति ॥ ३७.३४८ ॥
</details>

<details open><summary>विश्वास-प्रस्तुतिः</summary>

राजा च गौतमीपुत्र एकविंशत्समा नृषु।  
एकोनविंशतिं राजा यज्ञश्रीः सातकर्ण्यथ ॥ ३७.३४९ ॥
</details>

<details><summary>मूलम्</summary>

राजा च गौतमीपुत्र एकविंशत्समा नृषु।  
एकोनविंशतिं राजा यज्ञश्रीः सातकर्ण्यथ ॥ ३७.३४९ ॥
</details>

<details open><summary>विश्वास-प्रस्तुतिः</summary>

षडेव भविता तस्माद्विजयस्तु समा नृपः।  
दण्डश्रीः सातकर्णी च तस्य पुत्रः समास्त्रयः ॥ ३७.३५० ॥
</details>

<details><summary>मूलम्</summary>

षडेव भविता तस्माद्विजयस्तु समा नृपः।  
दण्डश्रीः सातकर्णी च तस्य पुत्रः समास्त्रयः ॥ ३७.३५० ॥
</details>

<details open><summary>विश्वास-प्रस्तुतिः</summary>

पुलोवापि समाः सप्त अन्येषाञ्च भविष्यति ।  
इत्येते वै नृपास्त्रिंशदन्ध्रा भोक्ष्यन्ति ये महीम् ॥ ३७.३५१ ॥
</details>

<details><summary>मूलम्</summary>

पुलोवापि समाः सप्त अन्येषाञ्च भविष्यति ।  
इत्येते वै नृपास्त्रिंशदन्ध्रा भोक्ष्यन्ति ये महीम् ॥ ३७.३५१ ॥
</details>

<details open><summary>विश्वास-प्रस्तुतिः</summary>

समाः शतानि चत्वारि पञ्च षड्वै तथैव च।  
अन्ध्राणां संस्थिताः पञ्च तेषां वंशाः समाः पुनः ॥ ३७.३५२ ॥
</details>

<details><summary>मूलम्</summary>

समाः शतानि चत्वारि पञ्च षड्वै तथैव च।  
अन्ध्राणां संस्थिताः पञ्च तेषां वंशाः समाः पुनः ॥ ३७.३५२ ॥
</details>

<details open><summary>विश्वास-प्रस्तुतिः</summary>

सप्तैव तु भविष्यन्ति दशाभीरास्ततो नृपाः।  
सप्त गर्दभिनश्चापि ततोऽथ दश वै शकाः ॥ ३७.३५३ ॥
</details>

<details><summary>मूलम्</summary>

सप्तैव तु भविष्यन्ति दशाभीरास्ततो नृपाः।  
सप्त गर्दभिनश्चापि ततोऽथ दश वै शकाः ॥ ३७.३५३ ॥
</details>

<details open><summary>विश्वास-प्रस्तुतिः</summary>

यवनाष्टौ भविष्यन्ति तुषारास्तु चतुर्दश।  
त्रयोदश मरुण्डाश्च मौना ह्यष्टादशैव तु ॥ ३७.३५४ ॥
</details>

<details><summary>मूलम्</summary>

यवनाष्टौ भविष्यन्ति तुषारास्तु चतुर्दश।  
त्रयोदश मरुण्डाश्च मौना ह्यष्टादशैव तु ॥ ३७.३५४ ॥
</details>

<details open><summary>विश्वास-प्रस्तुतिः</summary>

अन्ध्रा भोक्ष्यन्ति वसुधां शते द्वे च शतं च वै।  
शतानि त्रीण्यशीतिञ्च भोक्ष्यन्ति वसुधां शकाः ॥ ३७.३५५ ॥
</details>

<details><summary>मूलम्</summary>

अन्ध्रा भोक्ष्यन्ति वसुधां शते द्वे च शतं च वै।  
शतानि त्रीण्यशीतिञ्च भोक्ष्यन्ति वसुधां शकाः ॥ ३७.३५५ ॥
</details>

<details open><summary>विश्वास-प्रस्तुतिः</summary>

अशीतिञ्चैव वर्षाणि भोक्तारो यवना महीम्।  
पञ्चवर्षशतानीह तुषाराणां मही स्मृता ॥ ३७.३५६ ॥
</details>

<details><summary>मूलम्</summary>

अशीतिञ्चैव वर्षाणि भोक्तारो यवना महीम्।  
पञ्चवर्षशतानीह तुषाराणां मही स्मृता ॥ ३७.३५६ ॥
</details>

<details open><summary>विश्वास-प्रस्तुतिः</summary>

शतान्यर्द्धचतुर्थानि भवितारस्त्रयोदश।  
मरुण्डा वृषलैः सार्द्धं भाव्यान्या म्लेच्छजातयः ॥ ३७.३५७ ॥
</details>

<details><summary>मूलम्</summary>

शतान्यर्द्धचतुर्थानि भवितारस्त्रयोदश।  
मरुण्डा वृषलैः सार्द्धं भाव्यान्या म्लेच्छजातयः ॥ ३७.३५७ ॥
</details>

<details open><summary>विश्वास-प्रस्तुतिः</summary>

शतानि त्रीणि भोक्ष्यन्ति म्लेच्छा एकादशैव तु।  
तच्छन्नेन च कालेन ततः कोलिकिला वृषाः ॥ ३७.३५८ ॥
</details>

<details><summary>मूलम्</summary>

शतानि त्रीणि भोक्ष्यन्ति म्लेच्छा एकादशैव तु।  
तच्छन्नेन च कालेन ततः कोलिकिला वृषाः ॥ ३७.३५८ ॥
</details>

<details open><summary>विश्वास-प्रस्तुतिः</summary>

ततः कोलिकिलेभ्यश्च विन्ध्यशक्तिर्भविष्यति।  
समाः षण्णवतिं त्रात्वा पृथिवीं च समेष्यति ॥ ३७.३५९ ॥
</details>

<details><summary>मूलम्</summary>

ततः कोलिकिलेभ्यश्च विन्ध्यशक्तिर्भविष्यति।  
समाः षण्णवतिं त्रात्वा पृथिवीं च समेष्यति ॥ ३७.३५९ ॥
</details>

<details open><summary>विश्वास-प्रस्तुतिः</summary>

वृषान् वै दिशकांश्चापि भविष्याश्च निबोधत।  
शेषस्य नागराजस्य पुत्रः स्वरपुरञ्जयः ॥ ३७.३६० ॥
</details>

<details><summary>मूलम्</summary>

वृषान् वै दिशकांश्चापि भविष्याश्च निबोधत।  
शेषस्य नागराजस्य पुत्रः स्वरपुरञ्जयः ॥ ३७.३६० ॥
</details>

<details open><summary>विश्वास-प्रस्तुतिः</summary>

भोगी भविष्यते राजा नृपो नागकुलोद्वहः।  
सदाचन्द्रस्तु चन्द्रांशो द्वितीयो नखवांस्तथा ॥ ३७.३६१ ॥
</details>

<details><summary>मूलम्</summary>

भोगी भविष्यते राजा नृपो नागकुलोद्वहः।  
सदाचन्द्रस्तु चन्द्रांशो द्वितीयो नखवांस्तथा ॥ ३७.३६१ ॥
</details>

<details open><summary>विश्वास-प्रस्तुतिः</summary>

धनधर्मा ततश्चापि चतुर्थो विंशजः स्मृतः।  
भूतिनन्दस्ततश्चापि वैदेशे तु भविष्यति ॥ ३७.३६२ ॥
</details>

<details><summary>मूलम्</summary>

धनधर्मा ततश्चापि चतुर्थो विंशजः स्मृतः।  
भूतिनन्दस्ततश्चापि वैदेशे तु भविष्यति ॥ ३७.३६२ ॥
</details>

<details open><summary>विश्वास-प्रस्तुतिः</summary>

अङ्गानां नन्दनस्यान्ते मधुनन्दिर्भविष्यति।  
तस्य भ्राता यवीयांस्तु नाम्ना नन्दियशाः किल ॥ ३७.३६३ ॥
</details>

<details><summary>मूलम्</summary>

अङ्गानां नन्दनस्यान्ते मधुनन्दिर्भविष्यति।  
तस्य भ्राता यवीयांस्तु नाम्ना नन्दियशाः किल ॥ ३७.३६३ ॥
</details>

<details open><summary>विश्वास-प्रस्तुतिः</summary>

तस्यान्वये भविष्यन्ति राजानस्ते त्रयस्तु वै।  
दोहित्रः शिशुको नाम पुरिकायां नृपोऽभवत् ॥ ३७.३६४ ॥
</details>

<details><summary>मूलम्</summary>

तस्यान्वये भविष्यन्ति राजानस्ते त्रयस्तु वै।  
दोहित्रः शिशुको नाम पुरिकायां नृपोऽभवत् ॥ ३७.३६४ ॥
</details>

<details open><summary>विश्वास-प्रस्तुतिः</summary>

विन्ध्यशक्तिसुतश्चापि प्रवीरो नाम वीर्यवान् ।  
भोक्ष्यन्ति च समाः षष्टिं पुरीं काञ्चनकाञ्च वै ॥ ३७.३६५ ॥
</details>

<details><summary>मूलम्</summary>

विन्ध्यशक्तिसुतश्चापि प्रवीरो नाम वीर्यवान् ।  
भोक्ष्यन्ति च समाः षष्टिं पुरीं काञ्चनकाञ्च वै ॥ ३७.३६५ ॥
</details>

<details open><summary>विश्वास-प्रस्तुतिः</summary>

यक्ष्यन्ति वाजपेयैश्च समाप्तवरदक्षिणैः।  
तस्य पुत्रास्तु चत्वारो भविष्यन्ति नराधिपाः ॥ ३७.३६६ ॥
</details>

<details><summary>मूलम्</summary>

यक्ष्यन्ति वाजपेयैश्च समाप्तवरदक्षिणैः।  
तस्य पुत्रास्तु चत्वारो भविष्यन्ति नराधिपाः ॥ ३७.३६६ ॥
</details>

<details open><summary>विश्वास-प्रस्तुतिः</summary>

विन्ध्यकानां कुलेऽतीते नृपा वै बाह्लिका स्त्रयः।  
सुप्रतीको नभीरस्तु समा भोक्ष्यति त्रिंशतिम् ॥ ३७.३६७ ॥
</details>

<details><summary>मूलम्</summary>

विन्ध्यकानां कुलेऽतीते नृपा वै बाह्लिका स्त्रयः।  
सुप्रतीको नभीरस्तु समा भोक्ष्यति त्रिंशतिम् ॥ ३७.३६७ ॥
</details>

<details open><summary>विश्वास-प्रस्तुतिः</summary>

शक्यमा नाम वै राजा माहिषीनां महीपतिः।  
पुष्पमित्रा भविष्यन्ति पट्टमित्रास्त्रयोदश ॥ ३७.३६८ ॥
</details>

<details><summary>मूलम्</summary>

शक्यमा नाम वै राजा माहिषीनां महीपतिः।  
पुष्पमित्रा भविष्यन्ति पट्टमित्रास्त्रयोदश ॥ ३७.३६८ ॥
</details>

<details open><summary>विश्वास-प्रस्तुतिः</summary>

मेकलायां नृपाः सप्त भविष्यन्ति च सत्तमाः।  
कोमलायान्तु राजानो भविष्यन्ति महाबलाः ॥ ३७.३६९ ॥
</details>

<details><summary>मूलम्</summary>

मेकलायां नृपाः सप्त भविष्यन्ति च सत्तमाः।  
कोमलायान्तु राजानो भविष्यन्ति महाबलाः ॥ ३७.३६९ ॥
</details>

<details open><summary>विश्वास-प्रस्तुतिः</summary>

मेघा इति समाख्याता बुद्धिमन्तो नवैव तु।  
नैषधाः पार्थिवाः सर्वे भविष्यन्त्यामनुक्षयात् ॥ ३७.३७० ॥
</details>

<details><summary>मूलम्</summary>

मेघा इति समाख्याता बुद्धिमन्तो नवैव तु।  
नैषधाः पार्थिवाः सर्वे भविष्यन्त्यामनुक्षयात् ॥ ३७.३७० ॥
</details>

<details open><summary>विश्वास-प्रस्तुतिः</summary>

नलवंशप्रसूतास्ते वीर्यवन्तो महाबलाः।  
मागधानां महावीर्यो विश्वस्फानिर्भविष्यति ॥ ३७.३७१ ॥
</details>

<details><summary>मूलम्</summary>

नलवंशप्रसूतास्ते वीर्यवन्तो महाबलाः।  
मागधानां महावीर्यो विश्वस्फानिर्भविष्यति ॥ ३७.३७१ ॥
</details>

<details open><summary>विश्वास-प्रस्तुतिः</summary>

उत्साद्य पार्थिवान् सर्वान्सोऽन्यान् वर्णान् करिष्यति।  
कैवर्त्तान् पञ्चकांश्चैव पुलिन्दान् ब्राह्मणांस्तथा ॥ ३७.३७२ ॥
</details>

<details><summary>मूलम्</summary>

उत्साद्य पार्थिवान् सर्वान्सोऽन्यान् वर्णान् करिष्यति।  
कैवर्त्तान् पञ्चकांश्चैव पुलिन्दान् ब्राह्मणांस्तथा ॥ ३७.३७२ ॥
</details>

<details open><summary>विश्वास-प्रस्तुतिः</summary>

स्थापयिष्यन्ति राजानो नानादेशेषु तेजसा।  
विश्वस्फानिर्महासत्त्वो युद्धे विष्णुसमो बली ॥ ३७.३७३ ॥
</details>

<details><summary>मूलम्</summary>

स्थापयिष्यन्ति राजानो नानादेशेषु तेजसा।  
विश्वस्फानिर्महासत्त्वो युद्धे विष्णुसमो बली ॥ ३७.३७३ ॥
</details>

<details open><summary>विश्वास-प्रस्तुतिः</summary>

विश्वस्फानिर्नरपतिः क्लीबा कृतिरिवोच्यते।  
उत्सादयित्वा क्षत्रन्तु क्षत्रमन्यत् करिष्यति ॥ ३७.३७४ ॥
</details>

<details><summary>मूलम्</summary>

विश्वस्फानिर्नरपतिः क्लीबा कृतिरिवोच्यते।  
उत्सादयित्वा क्षत्रन्तु क्षत्रमन्यत् करिष्यति ॥ ३७.३७४ ॥
</details>

<details open><summary>विश्वास-प्रस्तुतिः</summary>

देवान् पितॄंश्च विप्रांश्च तर्पयित्वा सकृत्पुनः।  
जाह्नवीतीरमासाद्य शरीरं यस्यते बली ॥ ३७.३७५ ॥
</details>

<details><summary>मूलम्</summary>

देवान् पितॄंश्च विप्रांश्च तर्पयित्वा सकृत्पुनः।  
जाह्नवीतीरमासाद्य शरीरं यस्यते बली ॥ ३७.३७५ ॥
</details>

<details open><summary>विश्वास-प्रस्तुतिः</summary>

सन्न्यस्य स्वशरीरन्तु शक्रलोकं गमिष्यति।  
नवनाकास्तु भोक्ष्यन्ति पुरीं चम्पावतीं नृपाः ॥ ३७.३७६ ॥
</details>

<details><summary>मूलम्</summary>

सन्न्यस्य स्वशरीरन्तु शक्रलोकं गमिष्यति।  
नवनाकास्तु भोक्ष्यन्ति पुरीं चम्पावतीं नृपाः ॥ ३७.३७६ ॥
</details>

<details open><summary>विश्वास-प्रस्तुतिः</summary>

मथुराञ्च पुरीं रम्यां नागा भोक्ष्यन्ति सप्त वै।  
अनुगङ्गं प्रयागञ्च साकेतं मगधांस्तथा।  
एताञ्जनपदान् सर्वान् भोक्ष्यन्ते गुप्तवंशजाः ॥ ३७.३७७ ॥
</details>

<details><summary>मूलम्</summary>

मथुराञ्च पुरीं रम्यां नागा भोक्ष्यन्ति सप्त वै।  
अनुगङ्गं प्रयागञ्च साकेतं मगधांस्तथा।  
एताञ्जनपदान् सर्वान् भोक्ष्यन्ते गुप्तवंशजाः ॥ ३७.३७७ ॥
</details>

<details open><summary>विश्वास-प्रस्तुतिः</summary>

निषधान् यदुकांश्चैव शैशी तान् कालतोपकान्।  
एताञ्जनपदान् सर्वान् भोक्ष्यन्ति मणिधान्यजाः ॥ ३७.३७८ ॥
</details>

<details><summary>मूलम्</summary>

निषधान् यदुकांश्चैव शैशी तान् कालतोपकान्।  
एताञ्जनपदान् सर्वान् भोक्ष्यन्ति मणिधान्यजाः ॥ ३७.३७८ ॥
</details>

<details open><summary>विश्वास-प्रस्तुतिः</summary>

कोशलांश्चान्ध्रपौण्ड्रांश्च ताम्रलिप्तान् ससागरान्।  
चम्पां चैव पुरीं रम्यां भोक्ष्यन्ति देवरक्षिताम् ॥ ३७.३७९ ॥
</details>

<details><summary>मूलम्</summary>

कोशलांश्चान्ध्रपौण्ड्रांश्च ताम्रलिप्तान् ससागरान्।  
चम्पां चैव पुरीं रम्यां भोक्ष्यन्ति देवरक्षिताम् ॥ ३७.३७९ ॥
</details>

<details open><summary>विश्वास-प्रस्तुतिः</summary>

कालिङ्गा महिषाश्चैव महेन्द्रनिलयाश्च ये।  
एताञ्जनपदान् सर्वान् पालयिष्यति वै गुहः ॥ ३७.३८० ॥
</details>

<details><summary>मूलम्</summary>

कालिङ्गा महिषाश्चैव महेन्द्रनिलयाश्च ये।  
एताञ्जनपदान् सर्वान् पालयिष्यति वै गुहः ॥ ३७.३८० ॥
</details>

<details open><summary>विश्वास-प्रस्तुतिः</summary>

स्त्रीराष्ट्रं भक्ष्यकांश्चैव भोक्ष्यते कनकाह्वयः।  
तुल्यकालं भविष्यन्ति सर्वे ह्येते महीक्षितः ॥ ३७.३८१ ॥
</details>

<details><summary>मूलम्</summary>

स्त्रीराष्ट्रं भक्ष्यकांश्चैव भोक्ष्यते कनकाह्वयः।  
तुल्यकालं भविष्यन्ति सर्वे ह्येते महीक्षितः ॥ ३७.३८१ ॥
</details>

<details open><summary>विश्वास-प्रस्तुतिः</summary>

अल्पप्रसादा ह्यनृता महाक्रोधाः ह्यधार्मिकाः।  
भविष्यन्तीह यवना धर्मतः कामतोऽर्थतः ॥ ३७.३८२ ॥
</details>

<details><summary>मूलम्</summary>

अल्पप्रसादा ह्यनृता महाक्रोधाः ह्यधार्मिकाः।  
भविष्यन्तीह यवना धर्मतः कामतोऽर्थतः ॥ ३७.३८२ ॥
</details>

<details open><summary>विश्वास-प्रस्तुतिः</summary>

नैव मूर्द्धाभिषिक्तास्ते भविष्यन्ति नराधिपाः।  
युगदोषदुराचारा भविष्यन्ति नृपास्तु ते ॥ ३७.३८३ ॥
</details>

<details><summary>मूलम्</summary>

नैव मूर्द्धाभिषिक्तास्ते भविष्यन्ति नराधिपाः।  
युगदोषदुराचारा भविष्यन्ति नृपास्तु ते ॥ ३७.३८३ ॥
</details>

<details open><summary>विश्वास-प्रस्तुतिः</summary>

स्त्रीणां बलवधेनैव हत्वा चैव परस्परम्।  
भोक्ष्यन्ति कलिशेषे तु वसुधां पार्थिवास्तथा ॥ ३७.३८४ ॥
</details>

<details><summary>मूलम्</summary>

स्त्रीणां बलवधेनैव हत्वा चैव परस्परम्।  
भोक्ष्यन्ति कलिशेषे तु वसुधां पार्थिवास्तथा ॥ ३७.३८४ ॥
</details>

<details open><summary>विश्वास-प्रस्तुतिः</summary>

उदितोदितवंशास्ते उदितास्तमितास्तथा ।  
भविष्यन्तीह पर्याये कालेन पृथिवीक्षितः ॥ ३७.३८५ ॥
</details>

<details><summary>मूलम्</summary>

उदितोदितवंशास्ते उदितास्तमितास्तथा ।  
भविष्यन्तीह पर्याये कालेन पृथिवीक्षितः ॥ ३७.३८५ ॥
</details>

<details open><summary>विश्वास-प्रस्तुतिः</summary>

विहीनास्तु भविष्यन्ति धर्मतः कामतोऽर्थतः।  
तैर्विमिश्रा जनपदा म्लेच्छाचाराश्च सर्वशः ॥ ३७.३८६ ॥
</details>

<details><summary>मूलम्</summary>

विहीनास्तु भविष्यन्ति धर्मतः कामतोऽर्थतः।  
तैर्विमिश्रा जनपदा म्लेच्छाचाराश्च सर्वशः ॥ ३७.३८६ ॥
</details>

<details open><summary>विश्वास-प्रस्तुतिः</summary>

विपर्ययेन वर्त्तन्ते नाशयिष्यन्ति वै प्रजाः।  
लुब्धानृतरताश्चैव भवितारस्तदा नृपाः ॥ ३७.३८७ ॥
</details>

<details><summary>मूलम्</summary>

विपर्ययेन वर्त्तन्ते नाशयिष्यन्ति वै प्रजाः।  
लुब्धानृतरताश्चैव भवितारस्तदा नृपाः ॥ ३७.३८७ ॥
</details>

<details open><summary>विश्वास-प्रस्तुतिः</summary>

तेषां व्यतीते पर्याये बहुस्त्रीके युगे तदा।  
लवाल्लवं भ्रश्यमाना आयूरूपबलश्रुतैः ॥ ३७.३८८ ॥
</details>

<details><summary>मूलम्</summary>

तेषां व्यतीते पर्याये बहुस्त्रीके युगे तदा।  
लवाल्लवं भ्रश्यमाना आयूरूपबलश्रुतैः ॥ ३७.३८८ ॥
</details>

<details open><summary>विश्वास-प्रस्तुतिः</summary>

तथा गतास्तु वै काष्ठां प्रजासु जगतीश्वराः ।  
राजानः सम्प्रणश्यन्ति कालेनोपहतास्तदा ॥ ३७.३८९ ॥
</details>

<details><summary>मूलम्</summary>

तथा गतास्तु वै काष्ठां प्रजासु जगतीश्वराः ।  
राजानः सम्प्रणश्यन्ति कालेनोपहतास्तदा ॥ ३७.३८९ ॥
</details>

<details open><summary>विश्वास-प्रस्तुतिः</summary>

कल्किनोपहताः सर्वे म्लेच्छा यास्यन्ति सर्वशः।  
अधार्मिकाश्च तेऽत्यर्थं पाषण्डाश्चैव सर्वशः ॥ ३७.३९० ॥
</details>

<details><summary>मूलम्</summary>

कल्किनोपहताः सर्वे म्लेच्छा यास्यन्ति सर्वशः।  
अधार्मिकाश्च तेऽत्यर्थं पाषण्डाश्चैव सर्वशः ॥ ३७.३९० ॥
</details>

<details open><summary>विश्वास-प्रस्तुतिः</summary>

प्रनष्टे नृपशब्दे च सन्ध्याश्लिष्टे कलौ युगे।  
किञ्ञ्चिच्छिष्टाः प्रजास्ता वै धर्मे नष्टेऽपरिग्रहाः ॥ ३७.३९१ ॥
</details>

<details><summary>मूलम्</summary>

प्रनष्टे नृपशब्दे च सन्ध्याश्लिष्टे कलौ युगे।  
किञ्ञ्चिच्छिष्टाः प्रजास्ता वै धर्मे नष्टेऽपरिग्रहाः ॥ ३७.३९१ ॥
</details>

<details open><summary>विश्वास-प्रस्तुतिः</summary>

असाधना हताश्वासा व्याधिशोकेन पीडिताः।  
अनावृष्टिहताश्चैव परस्परवधेन च ॥ ३७.३९२ ॥
</details>

<details><summary>मूलम्</summary>

असाधना हताश्वासा व्याधिशोकेन पीडिताः।  
अनावृष्टिहताश्चैव परस्परवधेन च ॥ ३७.३९२ ॥
</details>

<details open><summary>विश्वास-प्रस्तुतिः</summary>

अनाथा हि परित्रस्ता वार्त्तामुत्सृज्य दुःखिताः।  
त्यक्त्वा पुराणि ग्रामांश्च भविष्यन्ति वनौकसः ॥ ३७.३९३ ॥
</details>

<details><summary>मूलम्</summary>

अनाथा हि परित्रस्ता वार्त्तामुत्सृज्य दुःखिताः।  
त्यक्त्वा पुराणि ग्रामांश्च भविष्यन्ति वनौकसः ॥ ३७.३९३ ॥
</details>

<details open><summary>विश्वास-प्रस्तुतिः</summary>

एवं नृपेषु नष्टेषु प्रजास्त्यक्त्वा गृहाणि तु।  
नष्टे स्नेहे दुरापन्ना भ्रष्टस्नेहाः सुहृज्जनाः ॥ ३७.३९४ ॥
</details>

<details><summary>मूलम्</summary>

एवं नृपेषु नष्टेषु प्रजास्त्यक्त्वा गृहाणि तु।  
नष्टे स्नेहे दुरापन्ना भ्रष्टस्नेहाः सुहृज्जनाः ॥ ३७.३९४ ॥
</details>

<details open><summary>विश्वास-प्रस्तुतिः</summary>

वर्णाश्रमपरिभ्रष्टाः सङ्करं घोरमास्थिताः।  
सरित्पर्वतसेविन्यो भविष्यन्ति प्रजास्तदा ॥ ३७.३९५ ॥
</details>

<details><summary>मूलम्</summary>

वर्णाश्रमपरिभ्रष्टाः सङ्करं घोरमास्थिताः।  
सरित्पर्वतसेविन्यो भविष्यन्ति प्रजास्तदा ॥ ३७.३९५ ॥
</details>

<details open><summary>विश्वास-प्रस्तुतिः</summary>

सरितः सागरानूपान् सेवन्ते पर्वतानि च।  
अङ्गान् कलिङ्गान् वङ्गांश्च काश्मीरान् काशिकोशलान् ॥ ३७.३९६ ॥
</details>

<details><summary>मूलम्</summary>

सरितः सागरानूपान् सेवन्ते पर्वतानि च।  
अङ्गान् कलिङ्गान् वङ्गांश्च काश्मीरान् काशिकोशलान् ॥ ३७.३९६ ॥
</details>

<details open><summary>विश्वास-प्रस्तुतिः</summary>

ऋषिकान्तगिरिद्रोणीः संश्रयिष्यन्ति मानवाः।  
कृत्स्नं हिमवतः पृष्ठं कूलं च लवणाम्भसः ॥ ३७.३९७ ॥
</details>

<details><summary>मूलम्</summary>

ऋषिकान्तगिरिद्रोणीः संश्रयिष्यन्ति मानवाः।  
कृत्स्नं हिमवतः पृष्ठं कूलं च लवणाम्भसः ॥ ३७.३९७ ॥
</details>

<details open><summary>विश्वास-प्रस्तुतिः</summary>

अरण्यान्यभिपत्स्यन्ति ह्यार्या म्लेच्छजनैः सह।  
मृगैर्मीनैर्विहङ्गैश्च श्वापदैस्तक्षुभिस्तथा।  
मधुशाकफलैर्मूलैर्वर्त्तयिष्यन्ति मानवाः ॥ ३७.३९८ ॥
</details>

<details><summary>मूलम्</summary>

अरण्यान्यभिपत्स्यन्ति ह्यार्या म्लेच्छजनैः सह।  
मृगैर्मीनैर्विहङ्गैश्च श्वापदैस्तक्षुभिस्तथा।  
मधुशाकफलैर्मूलैर्वर्त्तयिष्यन्ति मानवाः ॥ ३७.३९८ ॥
</details>

<details open><summary>विश्वास-प्रस्तुतिः</summary>

चीरं पर्णञ्च विविधं वल्कलान्यजिनानि च।  
स्वयं कृत्वा विवत्स्यन्ति यथा मुनिजनास्तथा ॥ ३७.३९९ ॥
</details>

<details><summary>मूलम्</summary>

चीरं पर्णञ्च विविधं वल्कलान्यजिनानि च।  
स्वयं कृत्वा विवत्स्यन्ति यथा मुनिजनास्तथा ॥ ३७.३९९ ॥
</details>

<details open><summary>विश्वास-प्रस्तुतिः</summary>

बीजान्नानि तथा निम्नेस्वीहन्तः काष्ठशङ्कुभिः।  
अजैडकं खरोष्ट्रञ्च पालयिष्यन्ति यत्नतः ॥ ३७.४०० ॥
</details>

<details><summary>मूलम्</summary>

बीजान्नानि तथा निम्नेस्वीहन्तः काष्ठशङ्कुभिः।  
अजैडकं खरोष्ट्रञ्च पालयिष्यन्ति यत्नतः ॥ ३७.४०० ॥
</details>

<details open><summary>विश्वास-प्रस्तुतिः</summary>

नदीर्वत्स्यन्ति तोयार्थे कूलमाश्रित्य मानवाः।  
पार्थिवान् व्यवहारेण विबाधन्तः परस्परम् ॥ ३७.४०१ ॥
</details>

<details><summary>मूलम्</summary>

नदीर्वत्स्यन्ति तोयार्थे कूलमाश्रित्य मानवाः।  
पार्थिवान् व्यवहारेण विबाधन्तः परस्परम् ॥ ३७.४०१ ॥
</details>

<details open><summary>विश्वास-प्रस्तुतिः</summary>

बहुमन्याः प्रजाहीनाः शौचाचारविवर्जिताः।  
एवं भविष्यन्ति नरास्तदाधर्मे व्यवस्थिताः ॥ ३७.४०२ ॥
</details>

<details><summary>मूलम्</summary>

बहुमन्याः प्रजाहीनाः शौचाचारविवर्जिताः।  
एवं भविष्यन्ति नरास्तदाधर्मे व्यवस्थिताः ॥ ३७.४०२ ॥
</details>

<details open><summary>विश्वास-प्रस्तुतिः</summary>

हीनाद्धीनांस्तथा धर्मान् प्रजाः समनुवर्त्तते।  
आयुस्तदा त्रयोविंशं न कश्चिदतिवर्त्तते ॥ ३७.४०३ ॥
</details>

<details><summary>मूलम्</summary>

हीनाद्धीनांस्तथा धर्मान् प्रजाः समनुवर्त्तते।  
आयुस्तदा त्रयोविंशं न कश्चिदतिवर्त्तते ॥ ३७.४०३ ॥
</details>

<details open><summary>विश्वास-प्रस्तुतिः</summary>

दुर्बला विषयग्लाना जरया सम्परिप्लुताः।  
पत्रमूलफलाहाराश्चीरकृष्णाजिनाम्बराः ॥ ३७.४०४ ॥
</details>

<details><summary>मूलम्</summary>

दुर्बला विषयग्लाना जरया सम्परिप्लुताः।  
पत्रमूलफलाहाराश्चीरकृष्णाजिनाम्बराः ॥ ३७.४०४ ॥
</details>

<details open><summary>विश्वास-प्रस्तुतिः</summary>

वृत्त्यर्थमभिलिप्सन्तश्चरिष्यन्ति वसुन्धराम्।  
एतत्कालमनुप्राप्ताः प्रजाः कलियुगान्तके ॥ ३७.४०५ ॥
</details>

<details><summary>मूलम्</summary>

वृत्त्यर्थमभिलिप्सन्तश्चरिष्यन्ति वसुन्धराम्।  
एतत्कालमनुप्राप्ताः प्रजाः कलियुगान्तके ॥ ३७.४०५ ॥
</details>

<details open><summary>विश्वास-प्रस्तुतिः</summary>

क्षीणे कलियुगे तस्मिन् दिव्ये वर्षसहस्रके।  
निःशेषास्तु भविष्यन्ति सार्द्धं कलियुगेन तु।  
ससन्ध्यांशे तु निःशेषे कृतं वै प्रतिपत्स्यते ॥ ३७.४०६ ॥
</details>

<details><summary>मूलम्</summary>

क्षीणे कलियुगे तस्मिन् दिव्ये वर्षसहस्रके।  
निःशेषास्तु भविष्यन्ति सार्द्धं कलियुगेन तु।  
ससन्ध्यांशे तु निःशेषे कृतं वै प्रतिपत्स्यते ॥ ३७.४०६ ॥
</details>

<details open><summary>विश्वास-प्रस्तुतिः</summary>

यदा चन्द्रश्च सूर्यश्च तथा तिष्यबृहस्पती।  
एकरात्रे भरिष्यन्ति तदा कृतयुगं भवेत् ॥ ३७.४०७ ॥
</details>

<details><summary>मूलम्</summary>

यदा चन्द्रश्च सूर्यश्च तथा तिष्यबृहस्पती।  
एकरात्रे भरिष्यन्ति तदा कृतयुगं भवेत् ॥ ३७.४०७ ॥
</details>

<details open><summary>विश्वास-प्रस्तुतिः</summary>

एष वंशक्रमः कृत्स्नं कीर्तितो वो यथाक्रमम्।  
अतीता वर्त्तमानाश्च तथैवानागताश्च ये ॥ ३७.४०८ ॥
</details>

<details><summary>मूलम्</summary>

एष वंशक्रमः कृत्स्नं कीर्तितो वो यथाक्रमम्।  
अतीता वर्त्तमानाश्च तथैवानागताश्च ये ॥ ३७.४०८ ॥
</details>

<details open><summary>विश्वास-प्रस्तुतिः</summary>

महादेवाभिषेकात्तु जन्म यावत्परिक्षितः।  
एतद्वर्षसहस्रन्तु ज्ञेयं पञ्चादशदुत्तरम् ॥ ३७.४०९ ॥
</details>

<details><summary>मूलम्</summary>

महादेवाभिषेकात्तु जन्म यावत्परिक्षितः।  
एतद्वर्षसहस्रन्तु ज्ञेयं पञ्चादशदुत्तरम् ॥ ३७.४०९ ॥
</details>

<details open><summary>विश्वास-प्रस्तुतिः</summary>

प्रमाणं वै तथा चोक्तं महापद्मान्तरं च यत्।  
अन्तरं तच्छतान्यष्टौ षट्‌त्रिंशच्च समाः स्मृताः ॥ ३७.४१० ॥
</details>

<details><summary>मूलम्</summary>

प्रमाणं वै तथा चोक्तं महापद्मान्तरं च यत्।  
अन्तरं तच्छतान्यष्टौ षट्‌त्रिंशच्च समाः स्मृताः ॥ ३७.४१० ॥
</details>

<details open><summary>विश्वास-प्रस्तुतिः</summary>

एतत्कालान्तरं भाव्या अन्ध्रान्ता ये प्रकीर्त्तिताः।  
भविष्यैस्तत्र सङ्ख्याताः पुराणज्ञैः श्रुतर्षिभिः ॥ ३७.४११ ॥
</details>

<details><summary>मूलम्</summary>

एतत्कालान्तरं भाव्या अन्ध्रान्ता ये प्रकीर्त्तिताः।  
भविष्यैस्तत्र सङ्ख्याताः पुराणज्ञैः श्रुतर्षिभिः ॥ ३७.४११ ॥
</details>

<details open><summary>विश्वास-प्रस्तुतिः</summary>

सप्तर्षयस्तदा प्राहुः प्रतीपे राज्ञि वै शतम्।  
सप्तविंशैः शतैर्भाव्या अन्ध्राणां ते त्वया पुनः ॥ ३७.४१२ ॥
</details>

<details><summary>मूलम्</summary>

सप्तर्षयस्तदा प्राहुः प्रतीपे राज्ञि वै शतम्।  
सप्तविंशैः शतैर्भाव्या अन्ध्राणां ते त्वया पुनः ॥ ३७.४१२ ॥
</details>

<details open><summary>विश्वास-प्रस्तुतिः</summary>

सप्तविंशतिपर्यन्ते कृत्स्ने नक्षत्रमण्डले।  
सप्तर्षयस्तु तिष्ठन्ति पर्यायेण शतं शतम्।  
सप्तर्षीणां युगं ह्येतद्दिव्यया सङ्ख्यया स्मृतम् ॥ ३७.४१३ ॥
</details>

<details><summary>मूलम्</summary>

सप्तविंशतिपर्यन्ते कृत्स्ने नक्षत्रमण्डले।  
सप्तर्षयस्तु तिष्ठन्ति पर्यायेण शतं शतम्।  
सप्तर्षीणां युगं ह्येतद्दिव्यया सङ्ख्यया स्मृतम् ॥ ३७.४१३ ॥
</details>

<details open><summary>विश्वास-प्रस्तुतिः</summary>

सा सा दिव्या स्मृता षष्टिर्दिव्याह्नाश्चैव सप्तभिः ।  
तेभ्यः प्रवर्त्तते कालो दिव्यः सप्तर्षिभिस्तु तैः ॥ ३७.४१४ ॥
</details>

<details><summary>मूलम्</summary>

सा सा दिव्या स्मृता षष्टिर्दिव्याह्नाश्चैव सप्तभिः ।  
तेभ्यः प्रवर्त्तते कालो दिव्यः सप्तर्षिभिस्तु तैः ॥ ३७.४१४ ॥
</details>

<details open><summary>विश्वास-प्रस्तुतिः</summary>

सप्तर्षीणान्तु ये पूर्वा दृश्यन्ते उत्तरादिशि।  
ततो मध्येन च क्षेत्रं दृश्यते यत्समं दिवि ॥ ३७.४१५ ॥
</details>

<details><summary>मूलम्</summary>

सप्तर्षीणान्तु ये पूर्वा दृश्यन्ते उत्तरादिशि।  
ततो मध्येन च क्षेत्रं दृश्यते यत्समं दिवि ॥ ३७.४१५ ॥
</details>

<details open><summary>विश्वास-प्रस्तुतिः</summary>

तेन सप्तर्षयो युक्ता ज्ञेया व्योम्नि शतं समाः।  
नक्षत्राणामृषीणाञ्च योगस्यैतन्निदर्शनम् ॥ ३७.४१६ ॥
</details>

<details><summary>मूलम्</summary>

तेन सप्तर्षयो युक्ता ज्ञेया व्योम्नि शतं समाः।  
नक्षत्राणामृषीणाञ्च योगस्यैतन्निदर्शनम् ॥ ३७.४१६ ॥
</details>

<details open><summary>विश्वास-प्रस्तुतिः</summary>

सप्तर्षयो मघायुक्ताः काले पारिक्षिते शतम्।  
अन्ध्रांशे स चतुर्विशे भविष्यन्ति मते मम ॥ ३७.४१७ ॥
</details>

<details><summary>मूलम्</summary>

सप्तर्षयो मघायुक्ताः काले पारिक्षिते शतम्।  
अन्ध्रांशे स चतुर्विशे भविष्यन्ति मते मम ॥ ३७.४१७ ॥
</details>

<details open><summary>विश्वास-प्रस्तुतिः</summary>

इमास्तदा तु प्रकृतिर्व्यापत्स्यन्ति प्रजा भृशम्।  
अनृतोपहताः सर्वा धर्मतः कामतोऽर्थतः ॥ ३७.४१८ ॥
</details>

<details><summary>मूलम्</summary>

इमास्तदा तु प्रकृतिर्व्यापत्स्यन्ति प्रजा भृशम्।  
अनृतोपहताः सर्वा धर्मतः कामतोऽर्थतः ॥ ३७.४१८ ॥
</details>

<details open><summary>विश्वास-प्रस्तुतिः</summary>

श्रौतस्मार्त्ते प्रशिथिले धर्मे वर्णाश्रमे तदा।  
शङ्करं दुर्बलात्मानः प्रतिपत्स्यन्ति मोहिताः ॥ ३७.४१९ ॥
</details>

<details><summary>मूलम्</summary>

श्रौतस्मार्त्ते प्रशिथिले धर्मे वर्णाश्रमे तदा।  
शङ्करं दुर्बलात्मानः प्रतिपत्स्यन्ति मोहिताः ॥ ३७.४१९ ॥
</details>

<details open><summary>विश्वास-प्रस्तुतिः</summary>

संसक्ताश्च भविष्यन्ति शूद्राः सार्द्धं द्विजातिभिः।  
ब्राह्मणाः शूद्रयष्टारः शूद्रा वै मन्त्रयोनयः ॥ ३७.४२० ॥
</details>

<details><summary>मूलम्</summary>

संसक्ताश्च भविष्यन्ति शूद्राः सार्द्धं द्विजातिभिः।  
ब्राह्मणाः शूद्रयष्टारः शूद्रा वै मन्त्रयोनयः ॥ ३७.४२० ॥
</details>

<details open><summary>विश्वास-प्रस्तुतिः</summary>

उपस्थास्यन्ति तान् विप्रास्तदा वै वृत्तिलिप्सवः ।  
लवं लवं भ्रस्यमानाः प्रजाः सर्वाः क्रमेण तु ॥ ३७.४२१ ॥
</details>

<details><summary>मूलम्</summary>

उपस्थास्यन्ति तान् विप्रास्तदा वै वृत्तिलिप्सवः ।  
लवं लवं भ्रस्यमानाः प्रजाः सर्वाः क्रमेण तु ॥ ३७.४२१ ॥
</details>

<details open><summary>विश्वास-प्रस्तुतिः</summary>

क्षयमेव गमिष्यन्ति क्षीणशेषा युगक्षये।  
यस्मिन् कृष्णो दिवं यातस्तस्मिन्नेव तदा दिने ॥ ३७.४२२ ॥
</details>

<details><summary>मूलम्</summary>

क्षयमेव गमिष्यन्ति क्षीणशेषा युगक्षये।  
यस्मिन् कृष्णो दिवं यातस्तस्मिन्नेव तदा दिने ॥ ३७.४२२ ॥
</details>

<details open><summary>विश्वास-प्रस्तुतिः</summary>

प्रतिपन्नः कलियुगस्तस्य सङ्ख्यां निबोधत।  
सहस्राणां शतानीह त्रीणि मानुषसङ्ख्यया।  
षष्टिं चैव सहस्राणि वर्षाणामुच्यते कलिः ॥ ३७.४२३ ॥
</details>

<details><summary>मूलम्</summary>

प्रतिपन्नः कलियुगस्तस्य सङ्ख्यां निबोधत।  
सहस्राणां शतानीह त्रीणि मानुषसङ्ख्यया।  
षष्टिं चैव सहस्राणि वर्षाणामुच्यते कलिः ॥ ३७.४२३ ॥
</details>

<details open><summary>विश्वास-प्रस्तुतिः</summary>

दिव्ये वर्षसहस्रन्तु तत्सन्ध्यांशं प्रकीर्त्तितम्।  
निःशेषे च तदा तस्मिन् कृतं वै प्रतिपत्स्यते ॥ ३७.४२४ ॥
</details>

<details><summary>मूलम्</summary>

दिव्ये वर्षसहस्रन्तु तत्सन्ध्यांशं प्रकीर्त्तितम्।  
निःशेषे च तदा तस्मिन् कृतं वै प्रतिपत्स्यते ॥ ३७.४२४ ॥
</details>

<details open><summary>विश्वास-प्रस्तुतिः</summary>

ऐल इक्ष्वाकुवंशश्च सह भेदैः प्रकीर्त्तितौ।  
इक्ष्वाकोस्तु स्मृतः क्षत्रः सुमित्रान्तं विवस्वतः ॥ ३७.४२५ ॥
</details>

<details><summary>मूलम्</summary>

ऐल इक्ष्वाकुवंशश्च सह भेदैः प्रकीर्त्तितौ।  
इक्ष्वाकोस्तु स्मृतः क्षत्रः सुमित्रान्तं विवस्वतः ॥ ३७.४२५ ॥
</details>

<details open><summary>विश्वास-प्रस्तुतिः</summary>

ऐलं क्षत्रं क्षेमकान्तं सोमवंशविदो विदुः।  
एते विवस्वतः पुत्राः कीर्त्तिताः कीर्त्तिवर्द्धनाः ॥ ३७.४२६ ॥
</details>

<details><summary>मूलम्</summary>

ऐलं क्षत्रं क्षेमकान्तं सोमवंशविदो विदुः।  
एते विवस्वतः पुत्राः कीर्त्तिताः कीर्त्तिवर्द्धनाः ॥ ३७.४२६ ॥
</details>

<details open><summary>विश्वास-प्रस्तुतिः</summary>

अतीता वर्त्तमानाश्च तथैवानागताश्च ये।  
ब्राह्मणाः क्षत्रिया वैश्याः शूद्राश्चैवान्वये स्मृताः ॥ ३७.४२७ ॥
</details>

<details><summary>मूलम्</summary>

अतीता वर्त्तमानाश्च तथैवानागताश्च ये।  
ब्राह्मणाः क्षत्रिया वैश्याः शूद्राश्चैवान्वये स्मृताः ॥ ३७.४२७ ॥
</details>

<details open><summary>विश्वास-प्रस्तुतिः</summary>

युगे युगे महात्मानः समतीताः सहस्रशः।  
बहुत्वान्नामधेयानां परिसङ्ख्या कुले कुले ॥ ३७.४२८ ॥
</details>

<details><summary>मूलम्</summary>

युगे युगे महात्मानः समतीताः सहस्रशः।  
बहुत्वान्नामधेयानां परिसङ्ख्या कुले कुले ॥ ३७.४२८ ॥
</details>

<details open><summary>विश्वास-प्रस्तुतिः</summary>

पुनरुक्ता बहुत्वाच्च न मया परिकीर्त्तिता।  
वैवस्वतेऽन्तरे ह्यस्मिन् निमिवंशः समाप्यते ॥ ३७.४२९ ॥
</details>

<details><summary>मूलम्</summary>

पुनरुक्ता बहुत्वाच्च न मया परिकीर्त्तिता।  
वैवस्वतेऽन्तरे ह्यस्मिन् निमिवंशः समाप्यते ॥ ३७.४२९ ॥
</details>

<details open><summary>विश्वास-प्रस्तुतिः</summary>

एवायान्तु युगाख्यायां यतः क्षत्रं प्रपत्स्यते ।  
तथा हि कथयिष्यामि गदतो मे निबोधत ॥ ३७.४३० ॥
</details>

<details><summary>मूलम्</summary>

एवायान्तु युगाख्यायां यतः क्षत्रं प्रपत्स्यते ।  
तथा हि कथयिष्यामि गदतो मे निबोधत ॥ ३७.४३० ॥
</details>

<details open><summary>विश्वास-प्रस्तुतिः</summary>

देवापिः पौरवो राजा इक्ष्वाकोश्चैव यो मतः।  
महायोगबलोपेतः कलापग्राममास्थितः ॥ ३७.४३१ ॥
</details>

<details><summary>मूलम्</summary>

देवापिः पौरवो राजा इक्ष्वाकोश्चैव यो मतः।  
महायोगबलोपेतः कलापग्राममास्थितः ॥ ३७.४३१ ॥
</details>

<details open><summary>विश्वास-प्रस्तुतिः</summary>

सुवर्च्चाः सोमपुत्रस्तु इक्ष्वाकोस्तु भविष्यति।  
एतौ क्षत्रप्रणेतारौ चतुर्विंशे चतुर्युगे ॥ ३७.४३२ ॥
</details>

<details><summary>मूलम्</summary>

सुवर्च्चाः सोमपुत्रस्तु इक्ष्वाकोस्तु भविष्यति।  
एतौ क्षत्रप्रणेतारौ चतुर्विंशे चतुर्युगे ॥ ३७.४३२ ॥
</details>

<details open><summary>विश्वास-प्रस्तुतिः</summary>

न च विंशे युगे सोमवंशस्यादिर्भविष्यति।  
देवापिरसपत्नस्तु ऐलादिर्भविता नृपः ॥ ३७.४३३ ॥
</details>

<details><summary>मूलम्</summary>

न च विंशे युगे सोमवंशस्यादिर्भविष्यति।  
देवापिरसपत्नस्तु ऐलादिर्भविता नृपः ॥ ३७.४३३ ॥
</details>

<details open><summary>विश्वास-प्रस्तुतिः</summary>

क्षत्रप्रापर्त्तकौ ह्येतौ भविष्येते चतुर्युगे।  
एवं सर्वत्र विज्ञेयं सन्तानार्थे तु लक्षणम् ॥ ३७.४३४ ॥
</details>

<details><summary>मूलम्</summary>

क्षत्रप्रापर्त्तकौ ह्येतौ भविष्येते चतुर्युगे।  
एवं सर्वत्र विज्ञेयं सन्तानार्थे तु लक्षणम् ॥ ३७.४३४ ॥
</details>

<details open><summary>विश्वास-प्रस्तुतिः</summary>

क्षीणे कलियुगे तस्मिन् भविष्ये तु कृते युगे।  
सप्तर्षिभिस्तु तैः सार्द्धमाद्ये त्रेतायुगे पुनः ॥ ३७.४३५ ॥
</details>

<details><summary>मूलम्</summary>

क्षीणे कलियुगे तस्मिन् भविष्ये तु कृते युगे।  
सप्तर्षिभिस्तु तैः सार्द्धमाद्ये त्रेतायुगे पुनः ॥ ३७.४३५ ॥
</details>

<details open><summary>विश्वास-प्रस्तुतिः</summary>

गोत्राणां क्षत्रियाणाञ्च भविष्येते प्रवर्त्तकौ।  
द्वापरांशे न तिष्ठन्ति क्षत्रिया ऋषिभिः सह ॥ ३७.४३६ ॥
</details>

<details><summary>मूलम्</summary>

गोत्राणां क्षत्रियाणाञ्च भविष्येते प्रवर्त्तकौ।  
द्वापरांशे न तिष्ठन्ति क्षत्रिया ऋषिभिः सह ॥ ३७.४३६ ॥
</details>

<details open><summary>विश्वास-प्रस्तुतिः</summary>

काले कृतयुगे चैव क्षीणे त्रेतायुगे पुनः।  
बीजार्थन्ते भविष्यन्ति ब्रह्मक्षत्रस्य वै पुनः ॥ ३७.४३७ ॥
</details>

<details><summary>मूलम्</summary>

काले कृतयुगे चैव क्षीणे त्रेतायुगे पुनः।  
बीजार्थन्ते भविष्यन्ति ब्रह्मक्षत्रस्य वै पुनः ॥ ३७.४३७ ॥
</details>

<details open><summary>विश्वास-प्रस्तुतिः</summary>

एवमेव तु सर्वेषु तिष्ठन्तीहान्तरेषु वै ।  
सप्तर्षयो नृपैः सार्द्धं सन्तानार्थं युगे युगे ॥ ३७.४३८ ॥
</details>

<details><summary>मूलम्</summary>

एवमेव तु सर्वेषु तिष्ठन्तीहान्तरेषु वै ।  
सप्तर्षयो नृपैः सार्द्धं सन्तानार्थं युगे युगे ॥ ३७.४३८ ॥
</details>

<details open><summary>विश्वास-प्रस्तुतिः</summary>

क्षत्रस्यैव समुच्छेदः सम्बन्धो वै द्विजैः स्मृतः।  
मन्वन्तराणां सप्तानां सन्तानाश्च श्रुताश्च ते ॥ ३७.४३९ ॥
</details>

<details><summary>मूलम्</summary>

क्षत्रस्यैव समुच्छेदः सम्बन्धो वै द्विजैः स्मृतः।  
मन्वन्तराणां सप्तानां सन्तानाश्च श्रुताश्च ते ॥ ३७.४३९ ॥
</details>

<details open><summary>विश्वास-प्रस्तुतिः</summary>

परम्परा युगानाञ्च ब्रह्मक्षत्रस्य चोद्भवः।  
यथा प्रवृत्तिस्तेषां वै प्रवृत्तानां तथा क्षयः ॥ ३७.४४० ॥
</details>

<details><summary>मूलम्</summary>

परम्परा युगानाञ्च ब्रह्मक्षत्रस्य चोद्भवः।  
यथा प्रवृत्तिस्तेषां वै प्रवृत्तानां तथा क्षयः ॥ ३७.४४० ॥
</details>

<details open><summary>विश्वास-प्रस्तुतिः</summary>

सप्तर्षयो विदुस्तेषां दीर्घायुष्ट्वाक्षयन्तु ते।  
एतेन क्रमयोगेन ऐलेक्ष्वाक्वन्वया द्विजाः ॥ ३७.४४१ ॥
</details>

<details><summary>मूलम्</summary>

सप्तर्षयो विदुस्तेषां दीर्घायुष्ट्वाक्षयन्तु ते।  
एतेन क्रमयोगेन ऐलेक्ष्वाक्वन्वया द्विजाः ॥ ३७.४४१ ॥
</details>

<details open><summary>विश्वास-प्रस्तुतिः</summary>

उत्पद्यमानास्त्रेतायां क्षीयमाणे कलौ पुनः।  
अनुयान्ति युगाख्यां तु यावन्मन्वन्तरक्षयः ॥ ३७.४४२ ॥
</details>

<details><summary>मूलम्</summary>

उत्पद्यमानास्त्रेतायां क्षीयमाणे कलौ पुनः।  
अनुयान्ति युगाख्यां तु यावन्मन्वन्तरक्षयः ॥ ३७.४४२ ॥
</details>

<details open><summary>विश्वास-प्रस्तुतिः</summary>

जामदग्न्येन रामेण क्षत्रे निरवशेषिते।  
कृते वंशकुलाः सर्वाः क्षत्रियैर्वसुधाधिपैः।  
द्विवंशकरणाश्चैव कीर्त्तयिष्ये निबोधत ॥ ३७.४४३ ॥
</details>

<details><summary>मूलम्</summary>

जामदग्न्येन रामेण क्षत्रे निरवशेषिते।  
कृते वंशकुलाः सर्वाः क्षत्रियैर्वसुधाधिपैः।  
द्विवंशकरणाश्चैव कीर्त्तयिष्ये निबोधत ॥ ३७.४४३ ॥
</details>

<details open><summary>विश्वास-प्रस्तुतिः</summary>

ऐलस्येक्ष्वाकुनन्दस्य प्रकृतिः परिवर्त्तते।  
राजानः श्रेणिबद्धास्तु तथान्ये क्षत्रिया नृपाः ॥ ३७.४४४ ॥
</details>

<details><summary>मूलम्</summary>

ऐलस्येक्ष्वाकुनन्दस्य प्रकृतिः परिवर्त्तते।  
राजानः श्रेणिबद्धास्तु तथान्ये क्षत्रिया नृपाः ॥ ३७.४४४ ॥
</details>

<details open><summary>विश्वास-प्रस्तुतिः</summary>

ऐलवंशस्य ये ख्यातास्तथैवैक्ष्वाकवा नृपाः ।  
तेषामेकशतं पूर्णं कुलानामभिषेकिनाम् ॥ ३७.४४५ ॥
</details>

<details><summary>मूलम्</summary>

ऐलवंशस्य ये ख्यातास्तथैवैक्ष्वाकवा नृपाः ।  
तेषामेकशतं पूर्णं कुलानामभिषेकिनाम् ॥ ३७.४४५ ॥
</details>

<details open><summary>विश्वास-प्रस्तुतिः</summary>

तावदेव तु भोजानां विस्तारो द्विगुणः स्मृतः ।  
भजते त्रिंशकं क्षत्रं चतुर्धा तद्यथादिशम् ॥ ३७.४४६ ॥
</details>

<details><summary>मूलम्</summary>

तावदेव तु भोजानां विस्तारो द्विगुणः स्मृतः ।  
भजते त्रिंशकं क्षत्रं चतुर्धा तद्यथादिशम् ॥ ३७.४४६ ॥
</details>

<details open><summary>विश्वास-प्रस्तुतिः</summary>

तेष्वतीताः समाना ये ब्रुवतस्तान्निबोधत।  
शतं वै प्रतिविन्ध्यानां शतं नागाः शतं हयाः ॥ ३७.४४७ ॥
</details>

<details><summary>मूलम्</summary>

तेष्वतीताः समाना ये ब्रुवतस्तान्निबोधत।  
शतं वै प्रतिविन्ध्यानां शतं नागाः शतं हयाः ॥ ३७.४४७ ॥
</details>

<details open><summary>विश्वास-प्रस्तुतिः</summary>

धृतराष्ट्राश्चैकशतमशीतिर्जनमेजयाः।  
शतञ्च ब्रह्मदत्तानां शीरिणां वीरिणां शतम् ॥ ३७.४४८ ॥
</details>

<details><summary>मूलम्</summary>

धृतराष्ट्राश्चैकशतमशीतिर्जनमेजयाः।  
शतञ्च ब्रह्मदत्तानां शीरिणां वीरिणां शतम् ॥ ३७.४४८ ॥
</details>

<details open><summary>विश्वास-प्रस्तुतिः</summary>

ततः शतं पुरोमानां श्वेतकाशकुशादयः ।  
ततोऽपरे सहस्रं वै येऽतीताः शतबिन्दवः ॥ ३७.४४९ ॥
</details>

<details><summary>मूलम्</summary>

ततः शतं पुरोमानां श्वेतकाशकुशादयः ।  
ततोऽपरे सहस्रं वै येऽतीताः शतबिन्दवः ॥ ३७.४४९ ॥
</details>

<details open><summary>विश्वास-प्रस्तुतिः</summary>

ईजिरे चाश्वमेधैस्ते सर्वे नियुतदक्षिणैः ।  
एवं राजर्षयोऽतीताः शतशोऽथ सहस्रशः ॥ ३७.४५० ॥
</details>

<details><summary>मूलम्</summary>

ईजिरे चाश्वमेधैस्ते सर्वे नियुतदक्षिणैः ।  
एवं राजर्षयोऽतीताः शतशोऽथ सहस्रशः ॥ ३७.४५० ॥
</details>

<details open><summary>विश्वास-प्रस्तुतिः</summary>

मनोर्वैवस्वतस्यास्मिन् वर्त्तमानेऽन्तरे तु ये ।  
तेषां निबोधतोत्पन्ना लोके सन्ततयः स्मृताः ॥ ३७.४५१ ॥
</details>

<details><summary>मूलम्</summary>

मनोर्वैवस्वतस्यास्मिन् वर्त्तमानेऽन्तरे तु ये ।  
तेषां निबोधतोत्पन्ना लोके सन्ततयः स्मृताः ॥ ३७.४५१ ॥
</details>

<details open><summary>विश्वास-प्रस्तुतिः</summary>

नु शक्यं विस्तरं तेषां सन्तानानां परम्परा।  
तत्पूर्वापरयोगेन वक्तुं वर्षशतैरपि ॥ ३७.४५२ ॥
</details>

<details><summary>मूलम्</summary>

नु शक्यं विस्तरं तेषां सन्तानानां परम्परा।  
तत्पूर्वापरयोगेन वक्तुं वर्षशतैरपि ॥ ३७.४५२ ॥
</details>

<details open><summary>विश्वास-प्रस्तुतिः</summary>

अष्टाविंशद्युगाख्यास्तु गता वैवस्वतेऽन्तरे।  
एता राजर्षिभिः सार्द्धं शिष्टा यास्ता निबोधत ॥ ३७.४५३ ॥
</details>

<details><summary>मूलम्</summary>

अष्टाविंशद्युगाख्यास्तु गता वैवस्वतेऽन्तरे।  
एता राजर्षिभिः सार्द्धं शिष्टा यास्ता निबोधत ॥ ३७.४५३ ॥
</details>

<details open><summary>विश्वास-प्रस्तुतिः</summary>

चत्वारिंशच्च ये चैव भविष्याः सह राजभिः।  
युगाख्यानां विशिष्टास्तु ततो वैवस्वतक्षये ॥ ३७.४५४ ॥
</details>

<details><summary>मूलम्</summary>

चत्वारिंशच्च ये चैव भविष्याः सह राजभिः।  
युगाख्यानां विशिष्टास्तु ततो वैवस्वतक्षये ॥ ३७.४५४ ॥
</details>

<details open><summary>विश्वास-प्रस्तुतिः</summary>

एतद्वः कथितं सर्वं समासव्यासयोगतः।  
पुनरुक्तं बहुत्वाच्च न शक्यन्तु युगैः सह ॥ ३७.४५५ ॥
</details>

<details><summary>मूलम्</summary>

एतद्वः कथितं सर्वं समासव्यासयोगतः।  
पुनरुक्तं बहुत्वाच्च न शक्यन्तु युगैः सह ॥ ३७.४५५ ॥
</details>

<details open><summary>विश्वास-प्रस्तुतिः</summary>

एते ययातिपुत्राणां पञ्चविंशा विशां हिताः।  
कीर्त्तिताश्चामिता ये मे लोकान् वै धारयन्त्युत ॥ ३७.४५६ ॥
</details>

<details><summary>मूलम्</summary>

एते ययातिपुत्राणां पञ्चविंशा विशां हिताः।  
कीर्त्तिताश्चामिता ये मे लोकान् वै धारयन्त्युत ॥ ३७.४५६ ॥
</details>

<details open><summary>विश्वास-प्रस्तुतिः</summary>

लभते च वरेण्यञ्च दुर्लभानिह लौकिकान्।  
आयुः कीर्त्तिं धनं पुत्रान् स्वर्गं चानन्त्यमश्नुते ॥ ३७.४५७ ॥
</details>

<details><summary>मूलम्</summary>

लभते च वरेण्यञ्च दुर्लभानिह लौकिकान्।  
आयुः कीर्त्तिं धनं पुत्रान् स्वर्गं चानन्त्यमश्नुते ॥ ३७.४५७ ॥
</details>

<details open><summary>विश्वास-प्रस्तुतिः</summary>

धारणाच्छ्रवणाच्चैव ते लोकान् धारयन्त्युत।  
इत्येष वो मयो पादस्तृतीयः कथितो द्विजाः।  
विस्तरेणानुपूर्वी च किम्भूयो वर्त्तयाम्यहम् ॥ ३७.४५८ ॥
</details>

<details><summary>मूलम्</summary>

धारणाच्छ्रवणाच्चैव ते लोकान् धारयन्त्युत।  
इत्येष वो मयो पादस्तृतीयः कथितो द्विजाः।  
विस्तरेणानुपूर्वी च किम्भूयो वर्त्तयाम्यहम् ॥ ३७.४५८ ॥
</details>
इति श्रीमहापुराणे वायुप्रोक्ते अनुषङ्गपादो नाम सप्तत्रिंशोऽध्यायः ॥ ३७ ॥ इत्यनुषङ्गपादः ॥*