+++
title = "११० वसिष्ठसूचनम्"
title_english = "110 Vasishta gives details of the creation of the world to Sri Rama"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-110-Vasista_Soochanam_.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/07-rAma-darshanam/110_vasiShThasUchanam.md">
<details><summary><h3>IITK ...{Loading}...</h3></summary>

Vasistha explains about Brahman and about upholding of values by the
Ikshvaku family -- persuades Rama the eldest son to rightfully occupy
the throne.



#### श्लोकः
##### मूलम्
क्रुद्धमाज्ञाय रामं तु वसिष्ठः प्रत्युवाच ह।  
जाबालिरपि जानीते लोकस्यास्य गतागतिम्॥2.110.1॥

##### शब्दार्थः
रामम् Rama, क्रुद्धम् as wrathful, आज्ञाय having perceived, वसिष्ठः Vasistha, प्रत्युवाच ह intercedes, जाबालिरपि Jabali also, अस्य लोकस्य to this world, गतागतिम् exits and entrances, जानीते is aware.

##### आङ्ग्लानुवादः
Seeing Rama angry Vasistha intercedes, saying that Jabali is wellaware of the exits and entrances of humans on earth.



#### श्लोकः
##### मूलम्
निवर्तयितुकामस्तु त्वामेतद्वाक्यमब्रवीत्।  
इमां लोकसमुत्पत्तिं लोकनाथ निबोध मे॥2.110.2॥

##### शब्दार्थः
त्वाम् to you, निवर्तयितुकामश्तु only with the intention to make you return, एतत् all this, वाक्यम् statement, उक्तवान् had spoken, लोकनाथ O lord of the worlds, इमाम् this, लोकसमुत्पत्तिम् origin of the world, मे to (from) me, निबोध get yourself acquainted.

##### आङ्ग्लानुवादः
O lord of the worlds, Jabali had spoken all this only with the intention to make you return (to Ayodhya). Listen I shall (now) relate to you the origin of the world.



#### श्लोकः
##### मूलम्
सर्वं सलिलमेवासीत्पृथिवी यत्र निर्मिता।  
ततः स‌मभवद्ब्रह्मा स्वयम्भूर्दैवतैः स‌ह॥2.110.3॥

##### शब्दार्थः
सर्वम् all, सलिलम् एव आसीत् all this was water, यत्र where, पृथिवी the earth, निर्मिता was formed, ततः thereafter, स्वयंभूः the selfexistent, ब्रह्मा Brahma, दैवतैस्सह along with the gods, समभवत् came into existence.

##### आङ्ग्लानुवादः
At the beginning, all this was water from which the earth was created. Thereafter, the selfexistent Brahma along with the gods came into existence.



#### श्लोकः
##### मूलम्
स वराहस्ततो भूत्वा प्रोज्जहार वसुन्धराम्।  
असृजच्च जगत्सर्वं सह पुत्रैः कृतात्मभिः॥2.110.4॥

##### शब्दार्थः
ततः then, सः he, वराहः in the form of a boar, भूत्वा becoming, वसुन्धराम् this earth, प्रोज्जहार uplifted, कृतात्मभिः by purified souls, पुत्रैः सह with sons, जगत् the world, असृजच्छ created.

##### आङ्ग्लानुवादः
Then he assumed the form of a boar and uplifted the earth and created this world   with his progeny of purified souls.



#### श्लोकः
##### मूलम्
आकाशप्रभवो ब्रह्मा शाश्वतो नित्य अव्ययः।  
तस्मान्मरीचिः संज‌ज्ञे मरीचेः कश्यपः सुतः॥2.110.5॥

##### शब्दार्थः
शाश्वतः eternal, नित्यः changeless, अव्ययः imperishable, ब्रह्मा Brahma, आकाशप्रभवः arose  
from space (as his birthplace), तस्मात् from him, मरीचिः Marichi, सञ्जज्ञे was born, कश्यपः Kasyapa, मरीचेः Marichi's, सुतः son.

##### आङ्ग्लानुवादः
Eternal, changeless and imperishable Brahma arose from space and to him was born Marichi and to Marichi, Kasyapa.



#### श्लोकः
##### मूलम्
विवस्वान्काश्यपात् जज्ञे मनुर्वैवस्वतः स्वयम्।  
स तु प्रजापतिः पूर्वमिक्ष्वाकुस्तु मनोः सुतः॥2.110.6॥

##### शब्दार्थः
काश्यपात् from Kasyapa, विवस्वान् Vivaswat (Sun), जज्ञे was born, मनुः Manu, वैवस्वतः Vivaswat's, सुतः son, स तु as for him, पूर्वम् first, प्रजापतिः Prajapati, इक्ष्वाकुः Ikshvaku, मनोः Manu's, सुतः son.

##### आङ्ग्लानुवादः
Kasyapa begot Vivaswat (the Sun) and Vivaswat, Manu. This Manu was the first Prajapati to him whom was born Ikshvaku.



#### श्लोकः
##### मूलम्
यस्येयं प्रथमं दत्ता समृद्धा मनुना मही।  
तमिक्ष्वाकुमयोध्यायां राजानं विद्धि पूर्वकम्॥2.110.7॥

##### शब्दार्थः
यस्य to whom, प्रथमम् originally, समृद्धा prosperous, मही earth, मनुना by Manu, दत्ता was bestowed, तम् that, इक्ष्वाकुम् Ikshvaku, अयोध्यायाम् of Ayodhya, पूर्वकम् first, राजानम् king, विद्धि please know.

##### आङ्ग्लानुवादः
Manu had orginally bestowed the most prosperous earth on Ikshvaku and you know  Ikshvaku was the first king of Ayodhya.



#### श्लोकः
##### मूलम्
इक्ष्वाकोस्तु सुत  श्रीमान्कुक्षिरेवेति विश्रुतः।  
कुक्षेरथात्मजो वीरो विकुक्षिरुदपद्यत॥2.110.8॥

##### शब्दार्थः
इक्ष्वाकोः Ikshaku's, सुतः son, श्रीमान् illustrious, कुक्षिरेवेति as Kukshi, विश्रुतः wellknown, अथ thereafter, कुक्षेः Kukshi's, आत्मजः son, वीरः heroic, विकुक्षिः Vikukshi, उदपद्यत was born.

##### आङ्ग्लानुवादः
Ikshvaku had an illustrious son, wellknown as Kukshi and to Kukshi was born the heroic Vikukshi.



#### श्लोकः
##### मूलम्
विकुक्षेस्तु महातेजा बाणः पुत्र प्रतापवान्।  
बाणस्य तु महाबाहुरनरण्यो महात‌पाः॥2.110.9॥

##### शब्दार्थः
विकुक्षेः Vikukshi's, महातेजाः highly energetic, प्रतापवान् powerful, बाणः Bana, पुत्रः son, बाणस्य to Bana, महाबाहुः mighty armed, महायशाः of great renown, अनरण्यः Anaranya was born.

##### आङ्ग्लानुवादः
The son of Vikukshi was highly energetic and powerful Bana and to him was born the mightyarmed Anaranya of great renown.



#### श्लोकः
##### मूलम्
नानावृष्टिर्बभूवास्मिन्नदुर्भिक्षं सतां वरे।  
अनरण्ये महाराजे तस्करो नापि कश्चन॥2.110.10॥

##### शब्दार्थः
सताम् among the virtuous, वरे the best, अस्मिन् in this, अनरण्ये in Anaranya, महाराजे when he was king, अनावृष्टिः drought, न बभूव did not take place, दुर्भिक्षम् famine, न not, तस्करः thieves, कश्चन none, न not.

##### आङ्ग्लानुवादः
When Anaranya, the best of the virtuous, was ruling the kingdom, there was no drought, no famine and not even a thief (in his kingdom).



#### श्लोकः
##### मूलम्
अनरण्यान्महाबाहुः पृथु राजा बभूव ह।  
तस्मात्पृथोमेहाराजस्त्रिशङ्कुरुदपद्यत॥2.110.11॥  
स सत्यवचनाद् वीरः स‌शरीरो दिवं गतः।

##### शब्दार्थः
अनरण्यात् of Anaranya, महाबाहुः mightyarmed, पृथुः Prithu, राजा king, बभूव ह was born, तस्मात् पृथोः from that Prithu, त्रिशङ्कुः Trishanku, महाराजः great king, उदपद्यत was born, सः  
वीरः that heroic man, सत्यवचनात् on account of his truthfulness, सशरीरः with his physical body, दिवम् heaven, गतः ascended.

##### आङ्ग्लानुवादः
Mightyarmed king Prithu was the son of Anaranya and Prithu was father of the great king Trishanku. That heroic Trishanku, on account of his truthfulness ascended the heaven with his physical body.



#### श्लोकः
##### मूलम्
त्रिशङ्कोरभवत्सूनुर्दुन्धुमारो महायशाः॥2.110.12॥  
दुन्धुमारान्महातेजा युवनाश्वो व्यजायत।

##### शब्दार्थः
त्रिशङ्कोः to Trishanku, महायशाः of illustrious, दुन्धुमारः Dundhumara, सूनुः as son, अभवत् became, दुन्धुमारात् from Dundhumara, महातेजाः exceedingly powerful, युवनाश्वः Yuvanaswa, व्यजायत was born.

##### आङ्ग्लानुवादः
Trishanku's son was illustrious Dundhumara, father of the exceedingly powerful Yuvanaswa.



#### श्लोकः
##### मूलम्
युवनाश्वसुत श्श्रीमान्मान्धाता समपद्यत॥2.110.13॥  
मान्धातुस्त महातेजाः सुसन्धिरुदपद्यत।  
सुसन्धेरपि पुत्रौ द्वौ ध्रुवसन्धिः प्रसेनजित्॥2.110.14॥  
यशस्वी ध्रुवसन्धेस्तु भरतो रिपुसूदनः।

##### शब्दार्थः
श्रीमान् majestic, मान्धाता Mandhata, युवनाश्वसुतः as Yuvanasva's son, समपद्यत was born, मन्धातुः to Mandhat, महातेजाः mighty, सुसन्धि Susandhi, उदपध्यत was born, सुसंधेरपि and to Susandhi, ध्रुवसंधिः Dhruvasandhi, प्रसेनजित् Prasenjit, द्वौ two, पुत्रौ sons, यशस्वी renowned, रिपुसूदनः slayer of enemies, भरतः Bharata ध्रुवसन्धेः born to Dhruvasandhi.

##### आङ्ग्लानुवादः
Majestic Mandhata was Yuvanasva's son and father of mighty Susandhi. Sudsandhi had two sons Dhruvasandhi and Prasenjit. Renowned Bharata, slayer of enemies, was the son of Dhruvasandhi.



#### श्लोकः
##### मूलम्
युवनाश्वसुत श्श्रीमान्मान्धाता समपद्यत॥2.110.13॥  
मान्धातुस्त महातेजास् सुसन्धिरुदपद्यत।  
सुसन्धेरपि पुत्रौ द्वौ ध्रुवसन्धिः प्रसेनजित्॥2.110.14॥  
यशस्वी ध्रुवसन्धेस्तु भरतो रिपुसूदनः।

##### शब्दार्थः
श्रीमान् majestic, मान्धाता Mandhata, युवनाश्वसुतः as Yuvanasva's son, समपद्यत was born, मन्धातुः to Mandhat, महातेजाः mighty, सुसन्धि Susandhi, उदपध्यत was born, सुसंधेरपि and to Susandhi, ध्रुवसंधिः Dhruvasandhi, प्रसेनजित् Prasenjit, द्वौ two, पुत्रौ sons, यशस्वी  renowned, रिपुसूदनः slayer of enemies, भरतः Bharata  ध्रुवसन्धेः born to Dhruvasandhi.

##### आङ्ग्लानुवादः
Majestic Mandhata was Yuvanasva's son and father of mighty Susandhi. Sudsandhi had two sons Dhruvasandhi and Prasenjit. Renowned Bharata, slayer of enemies, was the son of Dhruvasandhi.



#### श्लोकः
##### मूलम्
भरतात्तु महाबाहोरसितो नाम जायत॥2.110.15॥  
यस्यैते प्रतिराजान उदपद्यन्त शत्रवः।  
हैहयास्तालजङ्घाश्च शूराश्च शशिबिन्दवः॥2.110.16॥

##### शब्दार्थः
महाबाहोः of the mightyarmed, भरतात् Bharata, असितो नाम named Asita, (अ)जायत was born, यस्य to him, हैहयाः Haihayas, तालजङ्घाश्च Talajanghas, शूराः indomitable, शशिबिन्दवश्च Sasibindus also, प्रतिराजानः rival kings, शत्रवः as enemies, उदपद्यन्त rose up.

##### आङ्ग्लानुवादः
Mightyarmed Bharata had a son named Asita against whom the Haihayas, Talajanghas and the indomitable Sasibindus, the rival kings rose as enenmies.



#### श्लोकः
##### मूलम्
तांस्तु सर्वान्प्रतिव्यूह्य युद्धे राजा प्रवासितः।  
स च शैलवरे रम्ये बभूवाभिरतो मुनिः॥2.110.17॥

##### शब्दार्थः
राजा the king, युद्धे in battle, तान् सर्वान् all of them, प्रतिव्यूह्य having engaged, प्रवासितः driven  
into exile, सः he, रम्ये in a delightful, शैलवरे on a tall mountain, अभिरतः contented, मुनिः sage, बभूव became.

##### आङ्ग्लानुवादः
Although king Asita engaged all of them in a battle, he was (defeated and) driven into exile. He retired to a delightful, tall mountain and lived a life of contentment of a sage.



#### श्लोकः
##### मूलम्
द्वे चास्य भार्ये गर्भिण्यौ बभूवतुरिति श्रुतिः।  
एका गर्भविनाशाय सपत्न्यै गरलं ददौ॥2.110.18॥

##### शब्दार्थः
अस्य his, द्वे भार्ये two wives, गर्भिण्यौ बभूवतुः became pregnant, इति like this, श्रुतिः it is said, एका one, गर्भविनाशाय to destroy the embryo, सपत्नयै to her cowife, गरलम् poison, ददौ gave.

##### आङ्ग्लानुवादः
Both his wives became pregnant. It is said that one of them gave the other poison (with the motive) to destroy the embryo.



#### श्लोकः
##### मूलम्
भार्गवश्च्यवनो नाम हिमवन्तमुपाश्रितः।  
तमृषिं समुपागम्य कालिन्दी त्वभ्यवादयत्॥2.110.19॥  
स तामभ्यवदद्विप्रो वरेप्सुं पुत्रजन्मनि।

##### शब्दार्थः
भार्गवः descendant of Bhrigu, च्यवनो नाम Chyavana by name, हिमवन्तम् Himavat mountain, उपाश्रितः had taken shelter, कालिन्दी Kalindi, तं ऋषिम् that rishi, समुपागम्य having approached, अभ्यवादयत् paid obeisance, सः विप्रः that brahmin, पुत्रजन्मनि for the birth of a son, वरेप्सुम् craving for a boon, ताम्  to her, अभ्यवदत् said.

##### आङ्ग्लानुवादः




#### श्लोकः
##### मूलम्
पुत्रस्ते भविता देवि महात्मा लोकविश्रुतः॥2.110.20॥  
धार्मिकश्च सुशीलश्च वंशकर्ताऽरिसूदनः।

##### शब्दार्थः
देवि O queen, ते to you, महात्मा magnanimous, लोक विश्रुतः renowned in the world, धार्मिकश्च virtuous, सुशीलश्च of good conduct, वंशकर्ता perpetuator of the race, अरिसूदनः destroyer of enemies, पुत्र a son, भविता will be born.

##### आङ्ग्लानुवादः
O queen, you will beget a son who will be magnanimous, virtuous, renowned in the world. He will be the perpetuator of the race and destroyer of enemies.



#### श्लोकः
##### मूलम्
कृत्वा प्रदक्षिणं हृष्टा मुनिंतमनुमान्य च॥2.110.21॥  
पद्मपत्रसमानाक्षं पद्मगर्भसमप्रभम्।  
ततःसा गृहमागम्य देवी पुत्रं व्यजायत॥2.110.22॥

##### शब्दार्थः
सा देवी that queen, हृष्टा delighted, तं मुनिम् to that sage, प्रदक्षिणं circumambulation, कृत्वा having made, अनुमान्य च taking leave of him, ततः then, गृहम् to home, आगम्य having returned, पद्मपत्रसमानाक्षम् with eyes like lotus petals, पद्मगर्भसमप्रभम् resplendent like Brahma, पुत्रम् son, व्यजायत gave birth.

##### आङ्ग्लानुवादः
The queen was happy. She circumambulated the sage, took leave of him and came back home. Thereafter, she gave birth to a son who had eyes like lotus petals and who  
looked resplendent like Brahma.



#### श्लोकः
##### मूलम्
सपत्न्या तु गरस्तस्यै दत्तो गर्भजिघांसया।  
गरेण सह तेनैव जातस् स सगरोऽभवत्॥2.110.23॥

##### शब्दार्थः
सपत्नया by her cowife, गर्भजिघांसया with a motive to destroy the embryo, तस्यै to her, गरः poison, दत्तः given, तेन for that reason, गरेण सहैव with poison, जातः born, सः he, सगरः Sagara, अभवत् became.

##### आङ्ग्लानुवादः
With a motive to destroy the embryo her cowife had poisoned her. That child was born with gara or poison for which he was called  Sagara.



#### श्लोकः
##### मूलम्
स राजा सगरो नाम यः स‌मुद्रमखानयत्।  
इष्ट्वा पर्वणि वेगेन त्रासयन इमाः प्रजाः॥2.110.24।

##### शब्दार्थः
सः he, सगरो नाम राजा a king, Sagara by name, यः who, इष्ट्वा having performed a sacrifice, पर्वणि on a fullmoon day, वेगेन swiftly, इमाः प्रजाः these men, त्रासयन्तम् frightening, समुद्रम् the ocean, अखानयत् excavated.

##### आङ्ग्लानुवादः
The king Sagara performed a sacrifice on the fullmoon day. And swiftly dug the ocean that frightened the people.



#### श्लोकः
##### मूलम्
असमञ्जस्तु पुत्रोऽभूत्सगरस्येति न श्श्रुतम्।  
जीवन्नेव स पित्रा तु निरस्तः पापकर्मकृत्॥2.110.25॥

##### शब्दार्थः
असमञ्जः Asamanja, सगरस्य Sagara's, पुत्रः son, अभूत् became, इति thus, नः for us, श्रुतम् heard, पापकर्मकृत् one who indulged in sinful deeds, सः he, जीवन्नेव while he was living in the kingdom, पित्रा by father, निरस्तः banished.

##### आङ्ग्लानुवादः
We have heard that a son, Asamanja by name, was born to Sagara. For his sinful deeds he was banished by his father while he was still alive.



#### श्लोकः
##### मूलम्
अंशुमानिति पुत्रोऽभूदसमञ्जस्य वीर्यवान्।  
दिलीपोंशुमतः पुत्रो दिलीपस्य भगीरथः॥2.110.26॥

##### शब्दार्थः
असमञ्जस्य Asamanja's, वीर्यवान् valiant, अंशुमानिति Anshuman by name, पुत्रः son, अभूत् was born, दिलीपः Dilipa, अंशुमतः Ansuman's, पुत्रः son, भगीरथः Bhagiratha, दिलीपस्य was son of Dilipa.

##### आङ्ग्लानुवादः
Valiant Anshuman was the son of Asamanja and the father of Dilipa. Dilipa's son was Bhagiratha.



#### श्लोकः
##### मूलम्
भगीरथात्ककुत्स्थस्तु काकुत्स्था येन विश्रुताः।  
ककुत्स्थस्य च पुत्रोऽभूद्रघुर्येन च राघवाः॥2.110.27॥

##### शब्दार्थः
भगीरथात् from Bhagiratha, ककुत्स्थः Kakutstha, येन by whom, काकुत्स्थाः as Kakutsthas, विश्रुताः are celebrated, ककुत्स्थस्य च to Kakutstha, रघुः Raghu, पुत्रः son, अभूत् was born, येन  by whom, राघवाः Raghavas

##### आङ्ग्लानुवादः
To Bhagiratha was born Kakutstha, by whom your race is wellknown. A son Raghu was born to Kakutstha and hence all of you are known as Raghavas.



#### श्लोकः
##### मूलम्
रघोस्तु पुत्रस्तेजस्वी प्रवृद्धः पुरुषादकः।  
कल्माषपादस् सौदास इत्येवं प्रथितो भुवि॥2.110.28॥

##### शब्दार्थः
रघोः Raghu, तेजस्वी illustrious, पुत्रः son, प्रवृद्धः has grown, पुरुषादकः Purushadaka, कल्माषपादः Kalmasapada, सौदासः Sowdasa, इत्येवम् like these, भुवि in this world, प्रथितः became famous.

##### आङ्ग्लानुवादः
The illustrious son of Raghu became famous in the world under the names of  Kalmasapada and Sowdasa. The curse of a sage turned him a devourer of men for  
some years.



#### श्लोकः
##### मूलम्
कल्माषपादपुत्रोऽभूच्छङ्खणस्त्विति विश्रुतः।  
यस्तु तद्वीर्यमासाद्य सहसैन्यो व्यनीनशत्॥2.110.29॥

##### शब्दार्थः
शङ्खणः Shankhana, इति thus, विश्रुतः is famous, कल्माषपादपुत्रः as son of Kalmashapada, अभूत् became, यः whoever, तद्वीर्यम् with that prowess, आसाद्य having been target acquired, सहसैन्यः with his army, व्यनीनशत् was destroyed.

##### आङ्ग्लानुवादः
Shankhana was the famous son of Kalmashapada. Whoever challenged his prowess was routed  with his entire army.



#### श्लोकः
##### मूलम्
शङ्खणस्य च पुत्रोऽभूच्छूर श्रीमान्सुदर्शनः।  
सुदर्शनस्याग्निवर्णः अग्निवर्णस्य शीघ्रगः॥2.110.30॥  
शीघ्रगस्य मरुः पुत्रो मरोः पुत्रः प्रशुश्रुवः।  
प्रशुश्रुवस्य पुत्रोभूदम्बरीषो महाद्युतिः॥2.110.31॥  
अम्बरीषस्य पुत्रोभून्नहुषः सत्यविक्रमः।  
नहुषस्य च नाभागः पुत्रः परमधार्मिकः॥2.110.32॥  
अजश्च सुव्रतश्चैव नाभागस्य सुतावुभौ।  
अजस्यैव च धर्मात्मा राजा दशरथस्सुतः॥2.110.33॥

##### शब्दार्थः
शङ्खणस्य to Shankhana, श्रीमान् glorious, सुदर्शनः Sudarshana, पुत्रः was his son, सुदर्शनस्य to Sudarshana, अग्निवर्णः Agnivarna, अग्निवर्णस्य to Agnivarna, शीघ्रगः Shighraga, शीघ्रगस्य to Shighraga, पुत्रः son, मरुः Maru, मरोः to Maru, पुत्रः son, प्रशुश्रुवः Prashushruva, प्रशुश्रुवस्य to Prashushruva, महाद्युतिः splendid, अम्बरीषः Ambarisha पुत्रः son, अभूत् was born, अम्बरीषस्य to Ambarisha, सत्यविक्रमः a man of real prowess, नहुषः Nahusha, पुत्रः son, अभूत् was born, नहुषस्य to Nahusha, परमधार्मिकः supremely righteous, नाभागः Nabhaga, पुत्रः son,  
नाभागस्य to Nabhaga, अजश्च Aja, सुव्रतश्चैव and Suvrata, उभौ two, सुतौ sons, धर्मात्मा rigtheous, राजा दशरथः king Dasaratha, अजस्यैव to Aja, सुतः son.

##### आङ्ग्लानुवादः
The son of Shankhana was the glorious Sudarshana, father of Agnivarna. Shighraga was the son of Agnivarna whose son was Maru. Maru's son was Prashushruva and to Prashushruva was born splendid Ambarisha. Nahusha of indisputable prowess was the son of Ambarisha whose son was the supremely righteous Nabhaga. Nabhaga had two sons, Aja and Suvrata and Aja's son was the righteous king Dasaratha.



#### श्लोकः
##### मूलम्
तस्य ज्येष्ठोऽसि दायादो राम इत्यभिविश्रुतः।  
तद्गृहाण स्वकं राज्यमवेक्षस्व जनं नृप॥2.110.34॥

##### शब्दार्थः
राम इति as Rama, अभिविश्रुतः known far and wide, तस्य that king's, दायादः an heir, ज्येष्ठः असि are the eldest son, नृपः O king, तत् for that reason, स्वकम् is your own, राज्यम् kingdom, गृहाण accept, जनम् the people, अवेक्षस्व look after.

##### आङ्ग्लानुवादः
Being the eldest son of king Dasaratha and widely  known as Rama you happen to be the  heir apparent. Hence, O king, accept the kingdom and look after the people.



#### श्लोकः
##### मूलम्
इक्ष्वाकूणां हि सर्वेषां राजा भवति पूर्वजः।  
पूर्वजे नापरः पुत्रो ज्येष्ठो राज्येऽभिषिच्यते॥2.110.35॥

##### शब्दार्थः
सर्वेषाम् for every one, इक्ष्वाकूणाम् among the Ikshvakus, पूर्वजः eldest son, राजा as king, भवति becomes, पूर्वजे when the eldest is there, अपरः younger one, न not, ज्येष्ठः पुत्रः the eldest son, राज्ये in the kingdom, अभिषिच्यते is consecrated.

##### आङ्ग्लानुवादः
In the line of the Ikshvakus, only the eldest son becomes king. When the eldest is living, a youger son cannot become the king. The eldest son alone is consecrated in the kingdom.



#### श्लोकः
##### मूलम्
स राघवाणां कुलधर्ममात्मनः  सनातनं नाद्य विहन्तुमर्हसि।  
प्रभूतरत्नामनुशाधि मेदिनीं प्रभूतराष्ट्रां पितृवन्महायशः॥2.110.36॥

##### शब्दार्थः
महायशः O illustrious Rama, सः that you, आत्मनः your, राघवाणाम् in house of Raghus, सनातनम् eternal, कुलधर्मम् family tradition, अद्य today, विहन्तुम् to abandon, नार्हसि does not  
behove you, प्रभूतरत्नाम् with abundance of treasures, प्रभूतराष्ट्राम् vast kingdom, मेदिनीम्  the earth, पितृवत् like your father, अनुशाधि rule.

##### आङ्ग्लानुवादः
O illustrious Rama, now it does not behove you to abandon the ancient family tradition of the  Raghus. Like your father rule this vast kingdom with abundance of treasures.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे दशोत्तरशततमस्सर्गः॥  
Thus ends the hundredtenth sarga in Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/07-rAma-darshanam/110_vasiShThasUchanam.md">
<details><summary><h3>भूषणम् ...{Loading}...</h3></summary>



क्रुद्धमाज्ञाय रामं तं वसिष्ठः प्रत्युवाच ह ।  

जाबालिरपि जानीते लोकस्यास्य गतागतिम्  ॥  २।११०।१  ॥   

अथ वसिष्ठो जाबालिवचनयाथार्थ्यप्रदर्शनेन तद्विषयकोपं निवर्त्त्य स्वाभिमतं
ज्येष्ठस्यैव राज्यार्हतारूपं निवर्त्तनोपायं
प्रतिपादयति--क्रुद्धमित्यादिना । लोकस्य जनस्य गतं गमनम् । भावे निष्ठा ।
परलोकप्राप्तिं तत इहागतिं च जानीते, नासौ नास्तिक इत्यर्थः  ॥  २।११०।१
 ॥   

  

निवर्त्तयितुकामस्तु त्वामेतद्वाक्यमुक्तवान् ।  

इमां लोकसमुत्पत्तिं लोकनाथ निबोध मे  ॥  २।११०।२  ॥   

सर्वं सलिलमेवासीत् पृथिवी यत्र निर्मिता ।  

ततः समभवद्ब्रह्मा स्वयम्भूर्दैवतैः सह ।  

स वराहस्ततो भूत्वा प्रोज्जहार वसुन्धराम्  ॥  २।११०।३  ॥   

निवर्तनार्थमिति तदुक्तमपि सत्यमित्याह निवर्तयितुकाम इत्यादिना ।
ज्येष्ठस्यैव राज्यार्हतां वक्तुमारभते इमामित्यादि । लोकनाथ तवैव
तत्प्रत्यक्षं हीति भावः  ॥  २।११०।२३  ॥   

  

असृजच्च जगत् सर्वं सह पुत्रैः कृतात्मभिः ।  

आकाशप्रभवो ब्रह्मा शाश्वतो नित्य अव्ययः  ॥  २।११०।४  ॥   

तस्मान्मरीचिः संजज्ञे मरीचेः काश्यपः सुतः  ॥  २।११०।५  ॥   

असृजदिति । आकाशप्रभव इत्यत्राकाशशब्दः परब्रह्मपरः । "आकाशो ह वै
नामरूपयोर्निर्वहिता ते यदन्तरा तद्ब्रह्म" इति श्रुतेः । इत्थमेव
"अव्यक्तप्रभवो ब्रह्म" इति बालकाण्डोक्तमपि । शाश्वतः प्रवाहरूपेण नित्यः
। नित्यः इतरापेक्षया चिरकालस्थायी, अन्यथा आकाशप्रभव इति विरुध्यते ।
अव्ययः तस्मात् स्थानात्तस्य मोक्षसिद्धेः  ॥  २।११०।४५  ॥   

  

विवस्वान् काश्यपाज्जज्ञे मनुर्वैवस्वतस्सुतः ।  

स तु प्रजापतिः पूर्वमिक्ष्वाकुस्तु मनोः सुतः  ॥  २।११०।६  ॥   

यस्येयं प्रथमं दत्ता समृद्धा मनुना मही ।  

तमिक्ष्वाकुमयोध्यायां राजानं विद्धि पूर्वकम्  ॥  २।११०।७  ॥   

इक्ष्वाकोस्तु सुतः श्रीमान् कुक्षिरेवेति विश्रुतः ।  

कुक्षेरथात्मजो वीरो विकुक्षिरुदपद्यत  ॥  २।११०।८  ॥   

विकुक्षेस्तु महातेजा बाणः पुत्रः प्रतापवान् ।  

बाणस्य तु महाबाहुरनरण्यो महायशाः  ॥  २।११०।९  ॥   

नानावृष्टिर्बभूवास्मिन्न दुर्भिक्षं सतां वरे ।  

अनरण्ये महाराजे तस्करो नापि कश्चन  ॥  २।११०।१०  ॥   

अनरण्यान्महाबाहुः पृथू राजा बभूव ह ।  

तस्मात् पृथोर्महाराजस्त्रिशङ्कुरुदपद्यत ।  

स सत्यवचनाद्वीरः सशरीरो दिवङ्गतः  ॥  २।११०।११  ॥   

विवस्वानिति । वैवस्वतः विवस्वत्सम्बन्धी तस्येक्ष्वाकुवंशकूटस्थत्वं च
दर्शयति स त्वित्यादिना । "मनुना मानवेन्द्रेण या पुरी निर्मिता स्वयम्"
इति तस्यायोध्यानिर्मातृत्वोक्तिः  ॥  २।११०।६११  ॥   

  

त्रिशङ्कोरभवत्सूनुर्धुन्धुमारो महायशाः ।  

धुन्धुमारो महातेजा युवनाश्वो व्यजायत  ॥  २।११०।१२  ॥   

युवनाश्वसुतः श्रीमान् मान्धाता समपद्यत ।  

मान्धातुस्तु महातेजाः सुसन्धिरुदपद्यत  ॥  २।११०।१३  ॥   

त्रिशङ्कोरिति । युवनाश्व एव महातेजाः महातेजःप्रभावेन
महाबलधुन्धुनामकासुरमारणाद्धुन्धुमारसंज्ञामलभतेत्यर्थः  ॥  २।११०।१२१३  ॥   

  

सुसन्धेरपि पुत्रौ द्वौ ध्रुवसन्धिः प्रसेनजित् ।  

यशस्वी ध्रुवसन्धेस्तु भरतो रिपुसूदनः  ॥  २।११०।१४  ॥   

सुसन्धेरिति । ज्येष्ठस्य ध्रुवसन्धेः । वंशकथनाज्ज्येष्ठस्यैव राज्ये
स्थापितत्वमुक्तम्  ॥  २।११०।१४  ॥   

  

भरतात्तु महाबाहोरसितो नाम जायत ।  

यस्यैते प्रतिराजान उदपद्यन्त शत्रवः ।  

हैहयास्तालजङ्घाश्च शूराश्च शशिबिन्दवः  ॥  २।११०।१५  ॥   

भरतादिति । जायतेत्यत्राडभावः अनित्यत्वात् । प्रतिराजानः सामन्ताः शत्रवः
। उदपद्यन्त आसन्नित्यर्थः । हैहयाद्यास्तत्तद्दशोधिपतयः  ॥  २।११०।१५  ॥   

  

तांस्तु सर्वान् प्रतिव्यूह्य युद्धे राजा प्रवासितः ।  

स च शैलवरे रम्ये बभूवाभिरतो मुनिः  ॥  २।११०।१६  ॥   

तानिति । प्रतिव्यूह्य युद्धं कृत्वा राजा असितः शैलवरे हिमवति रम्ये
निर्भयतया स्थातुं योग्ये मुनिः सन्नभिरतो बभूव अन्यथा तस्मादपि
शैलात्प्रवासयेयुरिति भावः  ॥  २।११०।१६  ॥   

  

द्वे चास्य भार्ये गर्भिण्यौ बभूवतुरिति श्रुतिः ।  

एका गर्भविनाशाय सपत्न्यै सगरं ददौ  ॥  २।११०।१७  ॥   

भार्गवश्च्यवनो नाम हिमवन्तमुपाश्रितः ।  

तमृषिं समुपागम्य कालिन्दी त्वभ्यवादयत्  ॥  २।११०।१८  ॥   

द्वे इति । श्रूयत इति श्रुतिः, जनवाद इत्यर्थः  ॥  २।११०।१७१८  ॥   

  

स तामभ्यवदद्विप्रो वरेप्सुं पुत्रजन्मनि ।  

पुत्रस्ते भविता देवि महात्मा लोकविश्रुतः ।  

धार्मिकश्च सुशीलश्च वंशकर्त्ता ऽरिसूदनः  ॥  २।११०।१९  ॥   

स इति । सः अभिवादनप्रसन्नो विप्रः । पुत्रजन्मनि विषये वरेप्सुं
तामभ्यवदत् उवाच । महात्मा महामतिः । लोकविश्रुतः सर्वलोकप्रसिद्धः ।
पुत्रा भवितेत्यभ्यवददित्यन्वयः  ॥  २।११०।१९  ॥   

  

कृत्वा प्रदक्षिणं हृष्टा मुनिं तमनुमान्य च ।  

पद्मपत्रसमानाक्षं पद्मगर्भसमप्रभम् ।  

ततः सा गृहमागम्य देवी पुत्रं व्यजायत  ॥  २।११०।२०  ॥   

सपत्न्या तु गरस्तस्यै दत्तो गर्भजिघांसया ।  

गरेण सह तेनैव जातः स सगरो ऽभवत्  ॥  २।११०।२१  ॥   

कृत्वेति । सा देवी तं मुनिं अनुमान्य सम्पूज्य ततो गृहमागम्य
पद्मपत्त्रसमानाक्षं पद्मगर्भसमप्रभं पुत्रं व्यजायत व्यजीजनत्  ॥ 
२।११०।२०२१  ॥   

  

स राजा सगरो नाम यः समुद्रमखानयत् ।  

इष्ट्वा पर्वणि वेगेन त्रासयन्तमिमाः प्रजाः  ॥  २।११०।२२  ॥   

स राजेति । यः इष्ट्वा दीक्षां कृत्वा पर्वणि वेगेन अम्बुवेगेन इमाः प्रजाः
त्रासयन्तं समुद्रम् अखानयत्  ॥  २।११०।२२  ॥   

  

असमञ्जस्तु पुत्रोभूत् सगरस्येति नः श्रुतम् ।  

जीवन्नेव स पित्रा तु निरस्तः पापकर्मकृत्  ॥  २।११०।२३  ॥   

अंशुमानपि पुत्रो ऽभूदसमञ्जस्य वीर्य्यवान् ।  

दिलीपों ऽशुमतः पुत्रो दिलीपस्य भगीरथः  ॥  २।११०।२४  ॥   

भगीरथात् ककुत्स्थस्तु काकुत्स्था येन विश्रुताः ।  

ककुत्स्थस्य च पुत्रो ऽभूद्रघुर्येन तु राघवाः  ॥  २।११०।२५  ॥   

रघोस्तु पुत्रस्तेजस्वी प्रवृद्धः पुरुषादकः ।  

कल्माषपादः सौदास इत्येवं प्रथितो भुवि  ॥  २।११०।२६  ॥   

असमञ्ज इति । नः श्रुतम् अस्माभिः श्रुतमित्यर्थः  ॥  २।११०।२३२६  ॥   

  

कल्माषपादपुत्रो ऽभूच्छङ्खणस्त्विति विश्रुतः ।  

यस्तु तद्वीर्यमासाद्य सहसैन्यो व्यनीनशत्  ॥  २।११०।२७  ॥   

शङ्खणस्य च पुत्रो ऽभूच्छूरः श्रीमान् सुदर्शनः ।  

सुदर्शनस्याग्निवर्ण अग्निवर्णस्य शीघ्रगः  ॥  २।११०।२८  ॥   

शीघ्रगस्य मरुः पुत्रो मरोः पुत्रः प्रशुश्रुकः ।  

प्रशुश्रुकस्य पुत्रो ऽभूदम्बरीषो महाद्युतिः  ॥  २।११०।२९  ॥   

अम्बरीषस्य पुत्रो ऽभून्नहुषः सत्यविक्रमः ।  

नहुषस्य च नाभागः पुत्रः परमधार्मिकः  ॥  २।११०।३०  ॥   

अजश्च सुव्रतश्चैव नाभागस्य सुतावुभौ ।  

अजस्य चैव धर्मात्मा राजा दशरथः सुतः  ॥  २।११०।३१  ॥   

कल्माषपादेति । तद्वीर्य्यं वसिष्ठशापाद्राक्षसत्वं प्राप्तस्य
कल्माषपादस्य पराक्रमम् । आसाद्य व्यनीनशत् विनाशं प्राप्तवानित्यर्थः ।
राक्षसत्वात् कल्माषपादेन स्वपुत्र एव विनाशित इत्यर्थः  ॥  २।११०।२७३१  ॥   

  

तस्य ज्येष्ठो ऽसि दायादो राम इत्यभिविश्रुतः ।  

तद्गृहाण स्वकं राज्यमवेक्षस्व जनं नृप  ॥  २।११०।३२  ॥   

तस्येति । दायादः सुतः । "दायादौ सुतबान्धवौ" इत्यमरः  ॥  २।११०।३२  ॥   

  

इक्ष्वाकूणां हि सर्वेषां राजा भवति पूर्वजः ।  

पूर्वजे नावरः पुत्रो ज्येष्ठो राज्ये ऽभिषिच्यते  ॥  २।११०।३३  ॥   

इक्ष्वाकूणामिति । पूर्वजे विद्यमाने अवरः कनिष्ठपुत्रो राज्ये नाभिषिच्यते
किंतु ज्येष्ठ एवेति अन्वयः  ॥  २।११०।३३  ॥   

  

स राघवाणां कुलधर्ममात्मनः सनातनं नाद्य विहन्तुमर्हसि ।  

प्रभूतरत्नामनुशाधि मेदिनीं प्रभूतराष्ट्रां पितृवन्महायशः  ॥  २।११०।३४
 ॥   

स राघवाणामिति । स त्वं आत्मनः सम्बन्धिना राघवाणां सनातनं परम्परयागतं
कुलधर्मं ज्येष्ठाभिषेचनरूपम् अद्य भवन्तमारभ्य न विहन्तुमर्हसि । अन्येन
रक्षितुं चाशक्यमित्याह प्रभूतेति । रत्नानि श्रेष्ठवस्तूनि ।
प्रभूतराष्ट्रां बहुविधावान्तरजनपदयुक्ताम्  ॥  २।११०।३४  ॥   

  

इत्यार्षे० श्रीमदयोध्याकाण्डे दशोत्तरशततमः सर्गः  ॥  ११०  ॥   

इति श्रीगोविन्दराजविरचिते श्रीरामायणभूषणे पीताम्बराख्याने
अयोध्याकाण्डव्याख्याने दशोत्तरशततमः सर्गः  ॥  ११०  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/07-rAma-darshanam/110_vasiShThasUchanam.md">
<details><summary><h3>शिरोमणी ...{Loading}...</h3></summary>



रामजाबालिवचनश्रवणानन्तरकालिकां वशिष्ठोक्तिमाह-- क्रुद्धमित्यादिभिः ।
क्रुद्धं नास्तिकवचनश्रवणहेतुककोपविशिष्टं राममाज्ञाय वसिष्ठ उवाच ।
तद्वचनाकारमाह-- अस्य लोकस्य गतागतिं गमनागमनं जाबालिरपि जानीते, एतेन
जाबालिर्न नास्तिक इति व्यञ्जितम्  ॥  २।११०।१  ॥   

  

ननु तद्वचनज्ञापिततन्नास्तिकत्वं कथं निवर्तयसीत्यत आह-- निवर्तयित्विति ।
त्वां निवर्तयितुकामः एतद्वाक्यमब्रवीत् हे लोकनाथ इमां लोकसमुत्पत्तिं मे
निबोध जानीहि  ॥  २।११०।२  ॥   

  

उत्पत्तिप्रकारमाह-- सर्वमिति । पूर्वं सृष्टेः पूर्वस्मिन्काले सर्वं
सलिलमेवासीत् आत्मकार्यभूताकाशकार्यभूतवायुकार्यभूताग्निकारणकं
सलिलमसृजदित्यर्थः । तत्र तस्मिन्सलिले पृथिवी निर्मिता
तत्प्रकाशपरब्रह्मणेति शेषः, ततः तत् पदब्रह्मैव दैवतैः
इन्द्रियाद्यधिष्ठातृदेवैः सह स्वयम्भूर्ब्रह्मा समभवत् । अयं भावः,
उत्पत्तिकारणीभूतरजोगुणधारणेन परब्रह्मैव ब्रह्मेति सञ्ज्ञां प्राप्नोत्
तदनन्तरं स ब्रह्मा देवान् असृजदिति  ॥  २।११०।३  ॥   

  

स इति । सः परब्रह्मशब्दवाच्यः ततः पालनहेतोः वसुन्धरां
जलान्तर्वर्तिपृथ्वीं वराहो भूत्वा प्रोज्जहार, अनन्तरं कृतात्मभिः
कृतप्रयत्नैः पुत्रैः सह सर्वं जगत् असृजत् ब्रह्मेति शेषः  ॥  २।११०।४  ॥   

  

तत्सर्जनप्रकारमाह-- आकाशेत्यादिभिः । शाश्वतः सार्वकालिकः अत एव नित्यः
ध्वंसाप्रतियोगी अत एव अव्ययः विकारशून्यः आकाशात् आकाशब्रह्मणः प्रभवो
यस्य सः यो ब्रह्मा परमपुरुषेच्छामात्रेण गृहीतरजोगुणहेतुकः
लब्धब्रह्मसञ्ज्ञं प्रकाशब्रह्मेत्यर्थः । तस्मान्मरीचिः सञ्जज्ञे मरीचेः
सुतः कश्यपः सञ्जज्ञे अत एव "सत्त्वं रजस्तम इति प्रकृतेर्गुणास्तैः" इति
भागवतेनैकवाक्यता । तत्र प्रकाशब्रह्मणः परपुरुषत्वं
प्रकाशिपरपुरुषतादात्म्यादिति नानुपपत्तिः, आकाशशब्दस्य परब्रह्मत्वं तु
"आकाशो ह वै एतयोः नामरूपयोर्निर्वहिता" इत्यादि श्रुतौ प्रसिद्धम् ।
निर्णीतं चैतद्विशेषेण "आकाशस्तल्लिङ्गात्" इति सूत्रे भाष्ये  ॥  २।११०।५
 ॥   

  

विवस्वानिति । कश्यपात् विवस्वान् सूर्यः जज्ञे वैवस्वतः विवस्वत्पुत्रः
मनुः जज्ञे स मनुः पूर्वं प्रजापतिः मनोः सुतः इक्ष्वाकुः  ॥  २।११०।६  ॥   

  

यस्येति । यस्य यस्मै इक्ष्वाकवे प्रथमं पूर्वं समृद्धा मही मनुना दत्ता
तमिक्ष्वाकुमयोध्यायां पूर्वकं प्रथमं राजानं विद्धि  ॥  २।११०।७  ॥   

  

इक्ष्वाकोरिति । इक्ष्वाकोः सुतः कुक्षिः इत्येव नाम्ना विश्रुतो विख्यातः,
कुक्षेः आत्मजः विकुक्षिः उदपद्यत  ॥  २।११०।८  ॥   

  

विकुक्षेरिति । विकुक्षेस्तु बाणः उदपद्यत, बाणस्य च अनरण्यः उदपद्यतेति
शेषः  ॥  २।११०।९  ॥   

  

नेति । सतां वरे महतां स्वीकारकर्तरि अस्मिन् अनरण्ये महाराजे सति
अनावृष्टिः दुर्भिक्षश्च न बभूव कश्चन तस्करश्च न बभूव  ॥  २।११०।१०  ॥   

  

अनरण्यादिति । हे महाराज अनरण्यात् पृथू राजा बभूव । तस्मात्पृथोः
त्रिशङ्कुः उदपद्यत  ॥  २।११०।११  ॥   

  

स इति । स त्रिशङ्कुः सत्यवचनात् विश्वामित्रसत्यप्रतिज्ञानात् दिवं गतः ।
त्रिशङ्को धुन्धुमारः सूनुः प्राभवत्  ॥  २।११०।१२  ॥   

  

धुन्धुमारादिति । धुन्धुमारात् युवनाश्वो व्यजायत, युवनाश्वसुतः मान्धाता
समपद्यत  ॥  २।११०।१३  ॥   

  

मान्धातुरिति । मान्धातुः सुसन्धिः उदपद्यत, सुसन्धेः ध्रुवसंन्धिः
प्रसेनजित् द्वौ पुत्रौ उदपद्येताम्  ॥  २।११०।१४  ॥   

  

यशस्वीति । ध्रुवसन्धेस्तु भरतो ऽजायत, भरतात्तु असितो नाम जायत अजयत
अडभावस्तु आगमशास्त्रस्यानित्यत्वात्  ॥  २।११०।१५  ॥   

  

यस्येति । यस्य असितस्य हैहयाद्याः चत्वारो राजानः प्रतिशत्रवः उदपद्यन्त,
सो ऽसितः तान् हैहयादीन् युद्धे प्रतिव्यूह्य स्वसैन्येनावृत्य विद्यमानो
ऽपि राजा पित्रा प्रवासितः शत्रुबाहुल्यात् पराजयशङ्कया विवासितः अत एव
रम्ये शैलवरे अभिरतः सन् मुनिः परमात्ममननशीलो बभूव । श्लोकद्वयमेकान्वयि
 ॥  २।११०।१६,१७  ॥   

  

द्वे इति । अस्य असितस्य द्वे भार्ये गर्भिण्यौ बभूवतुः । तत्र तयोर्मध्ये
एका भार्या उत्तमं पुत्रं काङ्क्षिणी सती देववर्चसं भार्गवं च्यवनं ववन्दे
वन्दनपूर्वकपुत्ररक्षां सम्प्रार्थ्य स्वगृहे तस्थावित्यर्थः । एका परा
गर्भविनाशाय सपत्न्यै गरं विषं ददौ इति श्रुतिः श्रवणम् ।
श्लोकद्वयमेकान्वयि  ॥  २।११०।१८,१९  ॥   

  

भार्गव इति । च्यवनो नाम भार्गवः हिमवन्तमुपाश्रितः प्राप्तः
सञ्जातसपत्नीकर्तृकगरदाना असितभार्या कालिन्दी तमृषिं च्यवनमभ्युपागम्य
अभ्यवादयत्  ॥  २।११०।२०  ॥   

  

स इति । सः कालिन्द्या अभिवादितः अत एव प्रीतः च्यवनः पुत्रजन्मनि
पुत्रजन्मार्थं वरेप्सुं कालिन्दीं हे देवि लोकविश्रुतः
धार्मिकत्वादिगुणविशिष्टः महात्मा ते पुत्रो भविता इति अभ्यवदत् ।
सार्धश्लोक एकान्वयी  ॥  २।११०।२१  ॥   

  

श्रुत्वेति । श्रुत्वा च्यवनोक्तमाकर्ण्य पद्मपत्रसमानाक्षं तं
मुनिमनुमान्य सम्पूज्य प्रदक्षिणं कृत्वा च ततः मुनिसमीपाद्गृहमागम्य पत्नी
असितस्य स्त्री पुत्रमजायत अजनयत्  ॥  २।११०।२२,२३  ॥   

  

सपत्न्येति । य गरः गर्भजिघांसया सपत्न्या दत्तः तेन गरेण सहैव जात इति
शेषः, तस्माद्धेतोः सः गरसहितजन्मा सगरः सगरनामा अभवत्  ॥  २।११०।२४  ॥   

  

स इति । यः पर्वणि इष्ट्वा दीक्षां गृहीत्वा वेगेन खननशब्दतरसा इमाः
प्रजास्त्रासयन् सन् यः समुद्रमखानयत् स्वपुत्रैरिति शेषः, तस्य सगरस्य
असमञ्जः पुत्रो ऽभूत् इति नः श्रुतं, सः असमञ्जः पापकर्मकृत् इव पित्रा
निरस्तः परित्यक्तः । एव इवार्थे । श्लोकद्वयमेकान्वयि  ॥  २।११०।२५,२६  ॥   

  

अंशुमानिति । असमञ्जस्य अंशुमान् पुत्रो ऽभूत्, अंशुमतः पुत्रो दिलीपो
ऽभूत्, दिलीपस्य भगीरथो ऽभूत्  ॥  २।११०।२७  ॥   

  

भगीरथादिति । भगीरथात्ककुत्स्थो ऽभूत् येन तद्वंशाः काकुत्स्थाः स्मृताः ।
ककुत्स्थस्य पुत्रो रघुरभूत् येन राघवाः स्मृताः  ॥  २।११०।२८  ॥   

  

रघोरिति । रघोः पुत्रस्तु प्रवृद्धादिनामचतुष्टयवान् प्रथितः प्रसिद्धो
ऽभवत्  ॥  २।११०।२९  ॥   

  

कल्माषेति । कल्माषपादपुत्रः शङ्खणो ऽभूत् यः शङ्खणः तद्वीर्यं
वसिष्ठशापवीर्यजनितराक्षसत्वमासाद्य प्राप्य सहसैन्यः व्यनीनशत् विनाशं
प्राप्नोत्, राक्षसानां विवेकाभावेन स्वसैन्यमप्यभक्षयदित्यर्थः, इति नः
श्रुतम्  ॥  २।११०।३०  ॥   

  

शङ्खणस्येति । शङ्खणस्य पुत्रः सुदर्शनो ऽभूत्, सुदर्शनस्य अग्निवर्णः
अग्निवर्णस्य शीघ्रगः अभूत्  ॥  २।११०।३१  ॥   

  

शीघ्रगस्येति । शीघ्रगस्य मरुः मरोः प्रशुश्रवः, प्रश्रुश्रवस्य पुत्रः
अम्बरीषः अभूत्  ॥  २।११०।३२  ॥   

  

अम्बरीषस्येति । अम्बरीषस्य पुत्रो नहुषो ऽभूत्, नहुषस्य नाभागः पुत्रो
ऽभूत्  ॥  २।११०।३३  ॥   

  

अज इति । अजः सुव्रतश्च उभौ नाभागस्य सुतौ, अजस्य सुतो राजा दशरथः  ॥ 
२।११०।३४  ॥   

  

तस्येति । तस्य दशरथस्य राम इत्यभिविश्रुतः ज्येष्ठः दायादः सुतः
यतस्त्वमसि अतः स्वकं ज्येष्ठस्यैव परम्पराप्राप्तत्वेन स्वकीयं राज्यं
गृहाण जगत् तद्व्यवहारमवेक्षस्व च "दायादौ सुतबान्धवौ" इत्यमरः  ॥  २।११०।३५
 ॥   

  

इक्ष्वाकूणामिति । सर्वेषामिष्वाकूणां पूर्वजः ज्येष्ठ एव राजा भवति ।
पूर्वजे विद्यमाने सति अवरः गुणैर्न्यूनः अज्येष्ठः कनिष्ठः राजा राज्ञा
राजा राजत्वेन वा नाभिषिच्यते  ॥  २।११०।३६  ॥   

  

स इति । राघवाणां सम्बन्धी स त्वमात्मनः कुलधर्मं विहातुं त्यक्तुं नार्हसि
अतः प्रभूतरत्नामनेकविधरत्नविशिष्टां प्रभूतराष्ट्रां बहुदेशविशिष्टां
मेदिनीं पितृवत् अनुशाधि  ॥  २।११०।३७  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे
दशाधिकश्ाततमः सर्गः  ॥  २।११०  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/07-rAma-darshanam/110_vasiShThasUchanam.md">
<details><summary><h3>तिलकम् ...{Loading}...</h3></summary>



अथ वसिष्ठो बगवतो जाबालिविषयकोपनाटनं शमयितुमाभिषेकस्वीकारशेषतया
ब्रह्मणमारभ्य ज्येष्ठाभिषेकरूपं कुलाचारं कथयतिक्रुद्धमित्यादि । गतागतिं
परलोकगमनं ततः पुनरिहागतिं च, अनेनास्तिकतामूलं जाबाल्युक्तौ  ॥  २।११०।१
 ॥   

  

लोकनाथेत्यनेन लोकनाथावतारत्वं ध्वनयति  ॥  २।११०।२  ॥   

  

सर्वमिति । पूर्वाहान्ते ऽपहृतं सर्वं जगत्पराहादौ सलिलमेव
सविग्रहहिरण्यगर्भात्मनावस्थितमभूत् । तत्र सलिलान्तः पृथिवी निर्मिता
सलिलरूपेण भगवता स्वेच्छया ब्रह्मा विराङ्पो दैवतैः सहाग्निर्वाग्भूत्वा
मुखं प्राविशदित्याद्युपदिष्टरीत्या  ॥  २।११०।३  ॥   

  

ततः स त्रिमूर्तेर्विराजो विष्ण्वात्मको ऽशोवराहरूपो भूत्वा वसुंधरां
प्रोजहार । तस्यैव विराजौ रजःप्रधानः सृष्टिव्यापारवानंशो ब्रह्मा इति
व्यवहियमाणः सर्वं जगत्पुत्रैः सह
निजानुग्रहप्राप्तसृष्ट्यादिशक्तिमद्भिर्दक्षादिभिः सहासृजत्  ॥  २।११०।४
 ॥   

  

नन्वसावेव सर्वादिर्नेत्याहआकशप्रभव इति । आकाशपदेन कारणोपाधिकं
ब्रह्मेश्वराक्यम् । ब्रह्मेति त्रिमूर्तेर्ग्रहणम् ।
अस्मिञ्शाश्वतत्वनित्यत्वाव्यवत्वान्यापेक्षिकाणि । तस्माद्विराजो ब्रह्मणः
 ॥  २।११०।५  ॥   

  

तत्र मन्वन्ता मानसी सृष्टिः मनोः क्षेत्रे इक्ष्वाकुः  ॥  २।११०।६  ॥   

  

तस्य साक्षात्क्षत्रियत्वात्समृद्धा चतुःसमुद्रवसना मही सर्वा भूर्दत्ता
पित्रा मनुनेति शेषः  ॥  २।११०।७  ॥   

  

विश्रुतः प्रसिद्धः  ॥  २।११०।८,९  ॥   

  

सतां वरे श्रेष्ठे ऽस्मिन्ननरण्ये राज्यं कुर्वति नानावृष्टिर्न तन्मूलो वा
दुर्भिक्षः  ॥  २।११०।१०,११  ॥   

  

स त्रिशङ्कुः सत्यवचनात्स्वीयाद्भगवतो विश्वामित्रस्य सत्यप्रतिज्ञानाच्च
 ॥  २।११०।१२  ॥   

  

धुन्धुमाराद्युवनाश्व इति । त्रिशङ्कुसुतो युवनाश्व इत्यन्यत्र श्रूयमाणं
कल्पान्तरविषयम्, यद्वान्यत्र त्रिशङ्कुसुत इत्यस्य तत्पौत्र इत्यर्थः  ॥ 
२।११०।१३  ॥   

  

पुत्रौ द्वाविति । तत्र ध्रुवसंधिर्ज्यैष्ठः । तत्पुत्रावलम्बनेनाग्रे
ऽयोध्याराज्यपरम्परावचनेन ज्येष्ठस्यैवाभिषेक इति सूचितम्  ॥  २।११०।१४,१५
 ॥   

  

यस्यासितस्य एते प्रतिशत्रव उदपद्यन्त सो ऽभवदित्यन्वयः  ॥  २।११०।१६  ॥   

  

तान्हैहयादिचतुर्विधशत्रून् युद्धे स्वसैन्यं प्रतिव्यूह्यावस्थितो ऽपि
शत्रुबाहुल्यात्तज्जयो ऽशक्य इति बुद्ध्या प्रवासितः संजातप्रवासो बभूव ।
शत्रुजयोद्देशेन हिमवद्गिरिं तपसे जगामेत्यन्वयः  ॥  २।११०।१७  ॥   

  

इति श्रुतिः प्रसिद्धिः । तत्र चेत्यादि बालाकाण्डे व्याख्यातप्रायम्  ॥ 
२।११०।१८२३  ॥   

  

तेनैव सह जात इति शेषः  ॥  २।११०।२४  ॥   

  

अखानयत् स्वपुत्रैरिति शेषः । इष्ट्वा दीक्षितो भूत्वा वेगेन खननवेगेन
त्रासयान उद्वेजयन्  ॥  २।११०।२५२७  ॥   

  

येन कूटस्थेन ककुत्स्थेन । येन रघुणा राघवपदवाच्याः  ॥  २।११०।२८  ॥   

  

रघोः पुत्रः प्रवृद्धादिनामचतुष्ठयेन प्रसिद्धः  ॥  २।११०।२९  ॥   

  

कल्माषपादपुत्रः शङ्खणनामा । यः शङ्खणस्तु तत्प्रसिद्धं वीर्यं पराक्रमं
युद्धे प्राप्य दैवात्सहसैन्यो व्यनीनशन्नष्टो ऽभूत् । स्वार्थे णिरिति
कतकः । तीर्थस्तुयः शङ्खणस्तद्वीर्यं वसिष्ठवीर्यमासाद्य
तच्छापाद्राक्षसत्वं प्राप्य कल्माषपादो राक्षसभावेन स्वसैन्यं स्वपुत्रं
शङ्खणं च  

भक्षितवानिति कथेत्याह  ॥  २।११०।३०३३  ॥   

  

अजो नाभागज्येष्ठपुत्रः  ॥  २।११०।३४  ॥   

  

दायादः सुतः ऽदायादौ सुतबान्धवौऽ तत्तस्मात्स्वकं राज्यं गृहाण  ॥  २।११०।३५
 ॥   

  

पूर्वजे विद्यमाने ऽवरः कनिष्ठो नामिषिच्यते, अपि तु ज्येष्ठ एवाभिषिच्यते
 ॥  २।११०।३६  ॥   

  

कुलधर्मं कुलक्रमागतं ज्येष्ठाभिषेकधर्मं विहन्तुं नार्हसि ।
प्रभूतराष्ट्रां प्रभूतावान्तरदेशाम्  ॥  २।११०।३७  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे दशोत्तरशततमः सर्गः  ॥  २।११०  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/07-rAma-darshanam/110_vasiShThasUchanam.md">
<details><summary><h3>द्राविडपाठः ...{Loading}...</h3></summary>


क्रुद्धमाज्ञाय रामं तं वसिष्ठः प्रत्युवाच ह।  
जाबालिरपि जानीते लोकस्यास्य गतागतिम् ॥ 2.110.1 ॥   
निवर्त्तयितुकामस्तु त्वामेतद्वाक्यमुक्तवान्।  
इमां लोकसमुत्पत्तिं लोकनाथ निबोध मे ॥ 2.110.2 ॥   
ततः समभवद्ब्रह्मा स्वयम्भूर्दैवतैः सह।  
स वराहस्ततो भूत्वा प्रोज्जहार वसुन्धराम् ॥ 2.110.3 ॥   
असृजच्च जगत् सर्वं सह पुत्रैः कृतात्मभिः।  
आकाशप्रभवो ब्रह्मा शाश्वतो नित्य अव्ययः ॥ 2.110.4 ॥   
तस्मान्मरीचिः सञ्जज्ञे मरीचेः काश्यपः सुतः ॥ 2.110.5 ॥   
विवस्वान् काश्यपाज्जज्ञे मनुर्वैवस्वतस्सुतः।  
स तु प्रजापतिः पूर्वमिक्ष्वाकुस्तु मनोः सुतः ॥ 2.110.6 ॥   
यस्येयं प्रथमं दत्ता समृद्धा मनुना मही।  
तमिक्ष्वाकुमयोध्यायां राजानं विद्धि पूर्वकम् ॥ 2.110.7 ॥   
इक्ष्वाकोस्तु सुतः श्रीमान् कुक्षिरेवेति विश्रुतः।  
कुक्षेरथात्मजो वीरो विकुक्षिरुदपद्यत ॥ 2.110.8 ॥   
विकुक्षेस्तु महातेजा बाणः पुत्रः प्रतापवान्।  
बाणस्य तु महाबाहुरनरण्यो महायशाः ॥ 2.110.9 ॥   
नानावृष्टिर्बभूवास्मिन्न दुर्भिक्षं सतां वरे।  
अनरण्ये महाराजे तस्करो नापि कश्चन ॥ 2.110.10 ॥   
तस्मात् पृथोर्महाराजस्त्रिशङ्कुरुदपद्यत।  
स सत्यवचनाद्वीरः सशरीरो दिवङ्गतः ॥ 2.110.11 ॥   
त्रिशङ्कोरभवत्सूनुर्धुन्धुमारो महायशाः।  
धुन्धुमारो महातेजा युवनाश्वो व्यजायत ॥ 2.110.12 ॥   
युवनाश्वसुतः श्रीमान् मान्धाता समपद्यत।  
मान्धातुस्तु महातेजाः सुसन्धिरुदपद्यत ॥ 2.110.13 ॥   
सुसन्धेरपि पुत्रौ द्वौ ध्रुवसन्धिः प्रसेनजित्।  
यशस्वी ध्रुवसन्धेस्तु भरतो रिपुसूदनः ॥ 2.110.14 ॥   
यस्यैते प्रतिराजान उदपद्यन्त शत्रवः।  
हैहयास्तालजङ्घाश्च शूराश्च शशिबिन्दवः ॥ 2.110.15 ॥   
तांस्तु सर्वान् प्रतिव्यूह्य युद्धे राजा प्रवासितः।  
स च शैलवरे रम्ये बभूवाभिरतो मुनिः ॥ 2.110.16 ॥   
द्वे चास्य भार्ये गर्भिण्यौ बभूवतुरिति श्रुतिः।  
एका गर्भविनाशाय सपत्न्यै सगरं ददौ ॥ 2.110.17 ॥   
भार्गवश्च्यवनो नाम हिमवन्तमुपाश्रितः।  
तमृषिं समुपागम्य कालिन्दी त्वभ्यवादयत् ॥ 2.110.18 ॥   
पुत्रस्ते भविता देवि महात्मा लोकविश्रुतः।  
धार्मिकश्च सुशीलश्च वंशकर्त्ताऽरिसूदनः ॥ 2.110.19 ॥   
पद्मपत्रसमानाक्षं पद्मगर्भसमप्रभम्।  
ततः सा गृहमागम्य देवी पुत्रं व्यजायत ॥ 2.110.20 ॥   
सपत्न्या तु गरस्तस्यै दत्तो गर्भजिघांसया।  
गरेण सह तेनैव जातः स सगरोऽभवत् ॥ 2.110.21 ॥   
स राजा सगरो नाम यः समुद्रमखानयत्।  
इष्ट्वा पर्वणि वेगेन त्रासयन्तमिमाः प्रजाः ॥ 2.110.22 ॥   
असमञ्जस्तु पुत्रोभूत् सगरस्येति नः श्रुतम्।  
जीवन्नेव स पित्रा तु निरस्तः पापकर्मकृत् ॥ 2.110.23 ॥   
अंशुमानपि पुत्रोऽभूदसमञ्जस्य वीर्य्यवान्।  
दिलीपोंऽशुमतः पुत्रो दिलीपस्य भगीरथः ॥ 2.110.24 ॥   
भगीरथात् ककुत्स्थस्तु काकुत्स्था येन विश्रुताः।  
ककुत्स्थस्य च पुत्रोऽभूद्रघुर्येन तु राघवाः ॥ 2.110.25 ॥   
रघोस्तु पुत्रस्तेजस्वी प्रवृद्धः पुरुषादकः।  
कल्माषपादः सौदास इत्येवं प्रथितो भुवि ॥ 2.110.26 ॥   
कल्माषपादपुत्रोऽभूच्छङ्खणस्त्विति विश्रुतः।  
यस्तु तद्वीर्यमासाद्य सहसैन्यो व्यनीनशत् ॥ 2.110.27 ॥   
शङ्खणस्य च पुत्रोऽभूच्छूरः श्रीमान् सुदर्शनः।  
सुदर्शनस्याग्निवर्ण अग्निवर्णस्य शीघ्रगः ॥ 2.110.28 ॥   
शीघ्रगस्य मरुः पुत्रो मरोः पुत्रः प्रशुश्रुकः।  
प्रशुश्रुकस्य पुत्रोऽभूदम्बरीषो महाद्युतिः ॥ 2.110.29 ॥   
अम्बरीषस्य पुत्रोऽभून्नहुषः सत्यविक्रमः।  
नहुषस्य च नाभागः पुत्रः परमधार्मिकः ॥ 2.110.30 ॥   
अजश्च सुव्रतश्चैव नाभागस्य सुतावुभौ।  
अजस्य चैव धर्मात्मा राजा दशरथः सुतः ॥ 2.110.31 ॥   
तस्य ज्येष्ठोऽसि दायादो राम इत्यभिविश्रुतः।  
तद्गृहाण स्वकं राज्यमवेक्षस्व जनं नृप ॥ 2.110.32 ॥   
इक्ष्वाकूणां हि सर्वेषां राजा भवति पूर्वजः।  
पूर्वजे नावरः पुत्रो ज्येष्ठो राज्येऽभिषिच्यते ॥ 2.110.33 ॥   
स राघवाणां कुलधर्ममात्मनः सनातनं नाद्य विहन्तुमर्हसि।  
प्रभूतरत्नामनुशाधि मेदिनीं प्रभूतराष्ट्रां पितृवन्महायशः ॥ 2.110.34 ॥   

</details>
</div>
