+++
title = "०५२ सीताविलापः"
title_english = "052 The combat of Jataayu and Ravana"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-052-Sitaa_Vilapaha.mp3"></div>
</details>



<details><summary>ಭಾಗಸೂಚನಾ</summary>

ರಾವಣನಿಂದ ಸೀತಾಪಹರಣ
</details>

###### 1


<details><summary>ಮೂಲಮ್</summary>

ಸಾ ತು ತಾರಾಧಿಪಮುಖೀ ರಾವಣೇನ ನಿರೀಕ್ಷ್ಯ ತಮ್ ।  
ಗೃಧ್ರರಾಜಂ ವಿನಿಹತಂ ವಿಲಲಾಪ ಸುದುಃಖಿತಾ ॥
</details>

<details><summary>ಅನುವಾದ</summary>

ರಾವಣನು ರೆಕ್ಕೆ ಕತ್ತರಿಸಿದ್ದರಿಂದ ಬಿದ್ದ ಗೃಧ್ರರಾಜ ಜಟಾಯುವನ್ನು ನೋಡಿ ಚಂದ್ರಮುಖಿ ಸೀತೆಯು ಅತ್ಯಂತ ದುಃಖಿತಳಾಗಿ ವಿಲಾಪಿಸತೊಡಗಿದಳು.॥1॥
</details>

###### 2


<details><summary>ಮೂಲಮ್</summary>

ನಿಮಿತ್ತಂ ಲಕ್ಷಣಂ ಸ್ವಪ್ನಂ ಶಕುನಿಸ್ವರದರ್ಶನಮ್ ।  
ಅವಶ್ಯಂ ಸುಖದುಃಖೇಷು ನರಾಣಾಂ ಪರಿದೃಶ್ಯತೇ ॥
</details>

<details><summary>ಅನುವಾದ</summary>

ಮನುಷ್ಯರ ಸುಖ-ದುಃಖ ಪ್ರಾಪ್ತಿಯ ಸೂಚಕ ಲಕ್ಷಣಗಳು, ಸ್ವಪ್ನ, ಪಕ್ಷಿಗಳ ಸ್ವರ, ಅವುಗಳ ಎಡಬಲ ದರ್ಶನ ಮುಂತಾದ ಶುಭಾಶುಭ ನಿಮಿತ್ತ ಶಕುನಗಳು ಅವಶ್ಯವಾಗಿ ಕಂಡುಬರುತ್ತವೆ.॥2॥
</details>

###### 3


<details><summary>ಮೂಲಮ್</summary>

ನ ನೂನಂ ರಾಮ ಜಾನಾಸಿ ಮಹದ್ ವ್ಯಸನಮಾತ್ಮನಃ ।  
ಧಾವಂತಿ ನೂನಂ ಕಾಕುತ್ಸ್ಥಮದರ್ಥಂ ಮೃಗಪಕ್ಷಿಣಾಃ ॥
</details>

<details><summary>ಅನುವಾದ</summary>

ಕಕುತ್ಸ್ಥ ಕುಲಭೂಷಣ ಶ್ರೀರಾಮಾ! ನನ್ನ ಅಪಹರಣದ ಸೂಚನೆಯನ್ನು ಕೊಡಲು ಈ ಮೃಗ, ಪಕ್ಷಿಗಳು ಅಶುಭ ಸೂಚಕವಾಗಿ ಓಡುತ್ತಿವೆ, ಆದರೆ ಅದರಿಂದ ಸೂಚಿತವಾದರೂ ನೀವು ನನಗೊದಗಿದ ಈ ಮಹಾಸಂಕಟವನ್ನು ಖಂಡಿತವಾಗಿ ತಿಳಿಯಲಾರಿರಿ. (ಏಕೆಂದರೆ ತಿಳಿದಮೇಲೆ ನೀವು ಇದನ್ನು ಉಪೇಕ್ಷಿಸುತ್ತಿರಲಿಲ್ಲ..॥3॥
</details>

###### 4


<details><summary>ಮೂಲಮ್</summary>

ಅಯಂ ಹಿ ಕೃಪಯಾ ರಾಮ ಮಾಂ ತ್ರಾತುಮಿಹ ಸಂಗತಃ ।  
ಶೇತೇ ವಿನಿಹತೋ ಭೂಮೌ ಮಮಾಭಾಗ್ಯಾದ್ ವಿಹಂಗಮಃ ॥
</details>

<details><summary>ಅನುವಾದ</summary>

ಅಯ್ಯೋ ರಾಮಾ! ಕೃಪೆಮಾಡಿ ನನ್ನನ್ನು ಕಾಪಾಡಲು ಬಂದಿರುವ ಈ ಪಕ್ಷಿಶ್ರೇಷ್ಠ ಜಟಾಯು ಈ ನಿಶಾಚರನಿಂದ ಗಾಯಗೊಂಡು ನೆಲದಲ್ಲಿ ಬಿದ್ದಿರುವನು. ಇದು ನನ್ನ ದುರ್ಭಾಗ್ಯವೇ ಆಗಿದೆ.॥4॥
</details>

###### 5


<details><summary>ಮೂಲಮ್</summary>

ತ್ರಾಹಿ ಮಾಮದ್ಯ ಕಾಕುತ್ಸ್ಥ ಲಕ್ಷ್ಮಣೇತಿ ವರಾಂಗನಾ ।  
ಸುಸಂತ್ರಸ್ತಾ ಸಮಾಂದಚ್ಛಣ್ವತಾಂ ತು ಯಥಾಂತಿಕೇ ॥
</details>

<details><summary>ಅನುವಾದ</summary>

ಹಾ ರಾಮಾ! ಹಾ ಲಕ್ಷ್ಮಣ! ಈಗ ನೀವಿಬ್ಬರೂ ನನ್ನನ್ನು ರಕ್ಷಿಸಿರಿ ಎಂದು ಹೇಳುತ್ತಾ ಅತ್ಯಂತ ಹೆದರಿದ ಸುಂದರೀ ಸೀತೆಯು ಹೀಗೆ ಬಳಿ ಇರುವ ದೇವತೆಗಳು ಮತ್ತು ಮನುಷ್ಯರು ಕೇಳುವಂತೆ ಆಕ್ರಂದನ ಮಾಡತೊಡಗಿದಳು.॥5॥
</details>

###### 6


<details><summary>ಮೂಲಮ್</summary>

ತಾಂ ಕ್ಲಿಷ್ಟಮಾಲ್ಯಾಭರಣಾಂ ವಿಲಪಂತೀಮನಾಥವತ್ ।  
ಅಭ್ಯಧಾವತ ವೈದೇಹೀಂ ರಾವಣೋ ರಾಕ್ಷಸಾಧಿಪಃ ॥
</details>

<details><summary>ಅನುವಾದ</summary>

ಆಕೆಯ ಪುಷ್ಪಹಾರ, ಒಡವೆಗಳು ಮಲಿನವಾಗಿ ಚೆಲ್ಲಿಹೋಗಿದ್ದವು. ಅವಳು ಅನಾಥಳಂತೆ ವಿಲಾಪಿಸುತ್ತಿದ್ದಳು. ಆ ಸ್ಥಿತಿಯಲ್ಲಿ ರಾಕ್ಷಸಾಧಿಪ ರಾವಣನು ಆ ವೈದೇಹಿ ಕಡೆಗೆ ಓಡಿದನು.॥6॥
</details>

###### 7


<details><summary>ಮೂಲಮ್</summary>

ತಾಂ ಲತಾಮಿವ ವೇಷ್ಟಂತೀ ಮಾಲಿಂಗಂತೀಂ ಮಹಾದ್ರುವಾನ್ ।  
ಮುಂಚ ಮುಂಚೇತಿ ಬಹುಶಃ ಪ್ರಾಪ ತಾಂ ರಾಕ್ಷಸಾಧಿಪಃ ॥
</details>

<details><summary>ಅನುವಾದ</summary>

ಅವಳು ಹಬ್ಬಿದ ಲತೆಯಂತೆ ದೊಡ್ಡ-ದೊಡ್ಡ ಮರಗಳನ್ನು ಅಪ್ಪಿಕೊಳ್ಳುತ್ತಿದ್ದಳು ಮತ್ತು ‘ನನ್ನನ್ನು ಸಂಕಟದಿಂದ ಪಾರು ಮಾಡಿರಿ, ಬಿಡಿಸಿರಿ’ ಎಂದು ಪದೇ ಪದೇ ಹೇಳುತ್ತಿರುವಾಗಲೇ ರಾವಣನು ಆಕೆಯ ಬಳಿಗೆ ಬಂದನು.॥7॥
</details>

###### 8


<details><summary>ಮೂಲಮ್</summary>

ಕ್ರೋಶಂತಿಂ ರಾಮ ರಾಮೇತಿ ರಾಮೇಣ ರಹಿತಾಂ ವನೇ ।  
ಜೀವಿತಾಂತಾಯ ಕೇಶೇಷು ಜಗ್ರಾಹಾಂತಕಸಂನಿಭಃ ॥
</details>

###### 9


<details><summary>ಮೂಲಮ್</summary>

ಪ್ರಧರ್ಷಿತಾಯಾಂ ವೈದೇಹ್ಯಾಂ ಬಭೂವ ಸಚರಾಚರಮ್ ।  
ಜಗತ್ಸರ್ವಮಮರ್ಯಾದಂ ತಮಸಾಂಧೇನ ಸಂವೃತಮ್ ॥
</details>

<details><summary>ಅನುವಾದ</summary>

ವನದಲ್ಲಿ ಶ್ರೀರಾಮನಿಂದ ಅಗಲಿದ ಸೀತೆಯು ರಾಮಾ ರಾಮಾ ಎಂದು ಜಪಿಸುತ್ತಿದ್ದುದನ್ನು ನೋಡಿ ಆ ಕಾಲನಂತಹ ವಿಕರಾಳ ರಾಕ್ಷಸನು ತನ್ನ ವಿನಾಶಕ್ಕಾಗಿಯೇ ಅವಳ ಕೂದಲನ್ನು ಹಿಡಿದನು. ಸೀತೆಯನ್ನು ಹೀಗೆ ತಿರಸ್ಕರಿಸಿದಾಗ ಸಮಸ್ತ ಚರಾಚರ ಜಗತ್ತಿಗೂ ಮರ್ಯಾದಾರಹಿತ ಹಾಗೂ ಅಂಧಕಾರ ಆವರಿಸಿದಂತಾಯ್ತು.॥8-9॥
</details>

###### 10


<details><summary>ಮೂಲಮ್</summary>

ನ ವಾತಿ ಮಾರುತಸ್ತತ್ರ ನಿಷ್ಪ್ರಭೋಽಭೂದ್ದಿವಾಕರಃ ।  
ದೃಷ್ಟ್ವಾ ಸೀತಾಂ ಪರಾಮೃಷ್ಟಾಂ ದೇವೋ ದಿವ್ಯೇನ ಚಕ್ಷುಷಾ ॥
</details>

<details><summary>ಅನುವಾದ</summary>

ಅಲ್ಲಿ ವಾಯುವಿನ ಗತಿ ನಿಂತು ಹೋಯಿತು. ಸೂರ್ಯನು ಮಂಕಾದನು. ಶ್ರೀಮಾನ್ ಪಿತಾಮಹ ಬ್ರಹ್ಮದೇವರು ದಿವ್ಯದೃಷ್ಟಿಯಿಂದ ಆ ರಾಕ್ಷಸನಿಂದ ವಿದೇಹನಂದಿನಿಯ ಕೇಶಾಕರ್ಷಣರೂಪೀ ಅಪಮಾನವನ್ನು ನೋಡಿ ‘ಸರಿ, ಈಗ ಕಾರ್ಯ ಸಿದ್ಧವಾಯಿತು’ ಎಂದು ನುಡಿದರು.॥10॥
</details>

###### 11


<details><summary>ಮೂಲಮ್</summary>

ಕೃತಂ ಕಾರ್ಯಮಿತಿ ಶ್ರೀಮಾನ್ವ್ಯಾಜಹಾರ ಪಿತಾಮಹಃ ।  
ಪ್ರಹೃಷ್ಟಾ ವ್ಯಥಿತಾಶ್ಚಾಸನ್ಸರ್ವೇ ತೇ ಪರಮರ್ಷಯಃ ॥
</details>

###### 12


<details><summary>ಮೂಲಮ್</summary>

ದೃಷ್ಟ್ವಾ ಸೀತಾಂ ಪರಾಮೃಷ್ಟಾಂ ದಂಡಕಾರಣ್ಯವಾಸಿನಃ ।  
ರಾವಣಸ್ಯ ವಿನಾಶಂ ಚ ಪ್ರಾಪ್ತಂ ಬುದ್ಧ್ವಾ ಯದೃಚ್ಛಯಾ ॥
</details>

<details><summary>ಅನುವಾದ</summary>

ಸೀತೆಯ ಕೂದಲನ್ನು ಹಿಡಿದೆಳೆಯುವುದನ್ನು ನೋಡಿ ದಂಡಕಾರಣ್ಯದಲ್ಲಿರುವ ಎಲ್ಲ ಮಹರ್ಷಿಗಳು ಮನಸ್ಸಿನಲ್ಲೇ ವ್ಯಥಿತರಾದರು. ಜೊತೆಗೆ ರಾವಣನ ವಿನಾಶಕಾಲವು ಹತ್ತಿರ ಬಂದಿದೆ ಎಂದು ತಿಳಿದು ಬಹಳ ಹರ್ಷಗೊಂಡರು.॥11-12॥
</details>

###### 13


<details><summary>ಮೂಲಮ್</summary>

ಸ ತು ತಾಂ ರಾಮ ರಾಮೇತಿ ರುದಂತೀಂ ಲಕ್ಷ್ಮಣೇತಿ ಚ ।  
ಜಗಾಮಾದಾಯ ಚಾಕಾಶಂ ರಾವಣೋ ರಾಕ್ಷಸೇಶ್ವರಃ ॥
</details>

<details><summary>ಅನುವಾದ</summary>

ಅಯ್ಯೋ ರಾಮ! ಹಾ ಲಕ್ಷ್ಮಣ! ಎಂದು ಅಳುತ್ತಿದ್ದ ಸೀತೆಯನ್ನು ಅದೇ ಸ್ಥಿತಿಯಲ್ಲಿ ರಾವಣನು ಆಕೆಯನ್ನೆತ್ತಿಕೊಂಡು ಆಕಾಶಮಾರ್ಗವಾಗಿ ಹೊರಟುಹೋದನು.॥13॥
</details>

###### 14


<details><summary>ಮೂಲಮ್</summary>

ತಪ್ತಾಭರಣವರ್ಣಾಂಗೀ ಪೀತಕೌಶೇಯವಾಸಿನೀ ।  
ರರಾಜ ಪಾಜಪುತ್ರೀ ತು ವಿದ್ಯುತ್ಸೌದಾಮಿನೀ ಯಥಾ ॥
</details>

<details><summary>ಅನುವಾದ</summary>

ಪುಟಕ್ಕಿಟ್ಟ ಚಿನ್ನದ ಒಡವೆಗಳಿಂದ ಸೀತೆಯ ಶರೀರ ಅಲಂಕೃತವಾಗಿತ್ತು. ಅವಳು ಹಳದಿ ರೇಶ್ಮೆ ಸೀರೆಯನ್ನುಟ್ಟಿದ್ದಳು. ಆದ್ದರಿಂದ ಆಗ ಸೀತೆಯು ಸುದಾಮ ಪರ್ವತದಿಂದ ಪ್ರಕಟವಾದ ವಿದ್ಯುಲ್ಲತೆಯಂತೆ ಪ್ರಕಾಶಿಸುತ್ತಿದ್ದಳು.॥14॥
</details>

###### 15


<details><summary>ಮೂಲಮ್</summary>

ಊದ್ಧೂತೇನ ಚ ವಸ್ತ್ರೇಣ ತಸ್ಯಾಃ ಪೀತೇನ ರಾವಣಃ ।  
ಅಧಿಕಂ ಪರಿಬಭ್ರಾಜ ಗಿರಿರ್ದೀಪ್ತ ಇವಾಗ್ನಿನಾ ॥
</details>

<details><summary>ಅನುವಾದ</summary>

ಹಾರಾಡುತ್ತಿದ್ದ ಹಳದಿ ಸೀರೆಯಿಂದ ಕೂಡಿದ ಸೀತೆಯನ್ನೆತ್ತಿಕೊಂಡ ರಾವಣನು ದಾವಾನಲದಿಂದ ಉರಿಯುತ್ತಿರುವ ಪರ್ವತದಂತೆ ಶೋಭಿಸುತ್ತಿದ್ದನು.॥15॥
</details>

###### 16


<details><summary>ಮೂಲಮ್</summary>

ತಸ್ಯಾಃ ಪರಮಕಲ್ಯಾಣ್ಯಾಸ್ತಾಮ್ರಾಣಿ ಸುರಭೀಣಿ ಚ ।  
ಪದ್ಮಪತ್ರಾಣಿ ವೈದೇಹ್ಯಾ ಅಭ್ಯಕೀರ್ಯಂತ ರಾವಣಮ್ ॥
</details>

<details><summary>ಅನುವಾದ</summary>

ಆ ಪರಮಕಲ್ಯಾಣಿ ವಿದೇಹಕುಮಾರಿಯ ಶರೀರದಲ್ಲಿ ಧರಿಸಿದ ಕಿಂಚಿತ್ ಅರುಣಕಮಲ ಪುಷ್ಪಗಳ ಸುಗಂಧಿತ ಎಸಳುಗಳು ಕಿತ್ತು-ಕಿತ್ತು ರಾವಣನ ಮೇಲೆ ಬೀಳುತ್ತಿದ್ದವು.॥16॥
</details>

###### 17


<details><summary>ಮೂಲಮ್</summary>

ತಸ್ಯಾಃ  ಕೌಶೇಯಮುದ್ಧೂತಮಾಕಾಶೇ ಕನಕಪ್ರಭಮ್ ।  
ಬಭೌ ಚಾದಿತ್ಯರಾಗೇಣ ತಾಮ್ರಮಭ್ರಮಿವಾತಪೇ ॥
</details>

<details><summary>ಅನುವಾದ</summary>

ಆಕಾಶದಲ್ಲಿ ಹಾರಾಡುತ್ತಿದ್ದ ಅವನ ಸುವರ್ಣಕಾಂತಿಯ ರೇಶ್ಮೆ ಪೀತಾಂಬರವು ಸಂಧ್ಯಾಕಾಲದ ಸೂರ್ಯನ ಕಿರಣಗಳಿಂದ ತಾಮ್ರವರ್ಣ ಪಡೆದ ಮೇಘ ಖಂಡದಂತೆ ಶೋಭಿಸುತ್ತಿತ್ತು.॥17॥
</details>

###### 18


<details><summary>ಮೂಲಮ್</summary>

ತಸ್ಯಾಸ್ತದ್ ವಿಮಲಂ ವಕ್ತ್ರಮಾಕಾಶೇ ರಾವಣಾಂಕಗಮ್ ।  
ನ ರರಾಜ ವಿನಾ ರಾಮಂ ವಿನಾಲಮಿವ ಪಂಕಜಮ್ ॥
</details>

<details><summary>ಅನುವಾದ</summary>

ಆಕಾಶದಲ್ಲಿ ರಾವಣನ ಹಿಡಿತದಲ್ಲಿದ್ದ ಸೀತೆಯ ನಿರ್ಮಿಲ ಮುಖವು ಶ್ರೀರಾಮನಿಲ್ಲದೆ ನಾಳರಹಿತ ಕಮಲದಂತೆ ಶೋಭಿಸುತ್ತಿರಲಿಲ್ಲ.॥18॥
</details>

###### 19


<details><summary>ಮೂಲಮ್</summary>

ಬಭೂವ ಜಲದಂ ನೀಲಂ ಭಿತ್ತ್ವಾ ಚಂದ್ರ ಇವೋದಿತಃ ।  
ಸುಲಲಾಟಂ ಸುಕೇಶಾಂತಂ ಪದ್ಮಗರ್ಭಾಭಮವ್ರಣಮ್ ॥
</details>

###### 20


<details><summary>ಮೂಲಮ್</summary>

ಶುಕ್ಲೈಃ ಸುವಿಮಲೈರ್ದಂತೈಃ ಪ್ರಭಾವದ್ಭಿರಲಂಕೃತಮ್ ।  
ತಸ್ಯಾಃ ಸುನಯನಂ ವಕ್ತ್ರಮಾಕಾಶೇ ರಾವಣಾಂಕಗಮ್ ॥
</details>

<details><summary>ಅನುವಾದ</summary>

ಸುಂದರ ಲಲಾಟ ಮತ್ತು ಮನೋಹರ ಕೇಶಯುಕ್ತ, ಕಮಲದ ಒಳಭಾಗದಂತೆ ಕಾಂತಿಯುಳ್ಳ, ಯಾವುದೇ ಕಲೆಗಳಿಲ್ಲದ, ಬಿಳಿಯ ನಿರ್ಮಲವಾಗಿ ಹೊಳೆಯುವ ದಂತಪಂಕ್ತಿಯಿಂದ ಅಲಂಕೃತ, ಸುಂದರ ನೇತ್ರಗಳಿಂದ ಸುಶೋಭಿತ ಆಕಾಶದಲ್ಲಿ ರಾವಣನ ಅಧೀನದಲ್ಲಿದ್ದ ಸೀತೆಯ ಮುಖವು ಕಪ್ಪಾದ ಮೋಡಗಳನ್ನು ಭೇದಿಸಿ ಉದಯಿಸಿದ ಚಂದ್ರನಂತೆ ಕಂಡುಬರುತ್ತಿತ್ತು.॥19-20॥
</details>

###### 21


<details><summary>ಮೂಲಮ್</summary>

ರುದಿತಂ ವ್ಯಪಮೃಷ್ಟಾಸ್ರಂ ಚಂದ್ರವತ್ಪ್ರಿಯದರ್ಶನಮ್ ।  
ಸುನಾಸಂ ಚಾರು ತಾಮ್ರೋಷ್ಠಮಾಕಾಶೇ ಹಾಟಕಪ್ರಭಮ್ ॥
</details>

###### 22


<details><summary>ಮೂಲಮ್</summary>

ರಾಕ್ಷನೇಂದ್ರಸಮಾಧೂತಂ ತಸ್ಯಾಸ್ತದ್ ವದನಂ ಶುಭಮ್ ।  
ಶುಶುಭೇ ನ ವಿನಾ ರಾಮಂ ದಿವಾಚಂದ್ರ ಇವೋದಿತಃ ॥
</details>

<details><summary>ಅನುವಾದ</summary>

ಚಂದ್ರನಂತೆ ಪ್ರಿಯವಾಗಿ ಕಾಣುವ ಸೀತೆಯ ಆ ಸುಂದರ ಮುಖವು ಆಗಲೇ ಅತ್ತಿರುವಂತಿತ್ತು. ಕಂಬನಿ ಒರೆಸಲಾಗಿತ್ತು. ಅವಳ ನೀಳವಾದ ಮೂಗು ಹಾಗೂ ತಾಮ್ರದಂತಹ ಕೆಂಪಾದ ಮನೋಹರ ತುಟಿಗಳಿದ್ದವು. ಆಕಾಶದಲ್ಲಿ ಅವಳು ತನ್ನ ಸ್ವರ್ಣಕಾಂತಿಯನ್ನು ಚೆಲ್ಲುತ್ತಿದ್ದವು. ರಾಕ್ಷಸರಾಜ ವೇಗವಾಗಿ ಹೋಗುವುದರಿಂದ ಅವಳು ನಡುಗುತ್ತಿದ್ದಳು. ಹೀಗೆ ಆಕೆಯ ಆ ಮನೋಹರ ಮುಖವು ಶ್ರೀರಾಮನಿಲ್ಲದೆ ಹಗಲಿನಲ್ಲಿ ಉದಯಿಸಿದ ಚಂದ್ರನಂತೆ ಕಾಂತಿಹೀನವಾಗಿತ್ತು.॥21-22॥
</details>

###### 23


<details><summary>ಮೂಲಮ್</summary>

ಸಾ ಹೇಮವರ್ಣಾ ನೀಲಾಂಗ ಮೈಥಿಲೀ ರಾಕ್ಷಸಾಧಿಪಮ್ ।  
ಶುಶುಭೇ ಕಾಂಚನೀ ಕಾಂಚೀ ನೀಲಂ ಗಜಮಿವಾಶ್ರಿತಾ ॥
</details>

<details><summary>ಅನುವಾದ</summary>

ಮೈಥಿಲಿಯ ಶ್ರೀ ಅಂಗಕಾಂತಿಯು ಸುವರ್ಣದಂತೆ ಹೊಳೆಯುತ್ತಿತ್ತು ಮತ್ತು ರಾವಣನ ಶರೀರವು ಕಡು ಕಪ್ಪಾಗಿತ್ತು.ಅವನ ಹಿಡಿತದಲ್ಲಿದ್ದ ಸೀತೆಯು ಕಪ್ಪಾದ ಆನೆಗೆ ಚಿನ್ನದ ಉಡಿದಾರ ತೊಡಿಸಿದಂತೆ ಕಂಡುಬರುತ್ತಿದ್ದಳು.॥23॥
</details>

###### 24


<details><summary>ಮೂಲಮ್</summary>

ಸಾ ಪದ್ಮಪೀತಾ ಹೇಮಾಭಾ ರಾವಣಂ ಜನಕಾತ್ಮಜಾ ।  
ವಿದ್ಯುದ್ಘನಮಿವಾವಿಶ್ಯ ಶುಶುಭೇ ತಪ್ತಭೂಷಣಾ ॥
</details>

<details><summary>ಅನುವಾದ</summary>

ಕಮಲ ಕೇಸರದಂತೆ ಹಳದಿ ಮತ್ತು ಸುವರ್ಣ ಕಾಂತಿಯುಳ್ಳ ಸೀತೆಯು ಶೋಭಿಸುತ್ತಿದ್ದಳು.॥24॥
</details>

###### 25


<details><summary>ಮೂಲಮ್</summary>

ತಸ್ಯಾ ಭೂಷಣಘೋಷೇಣ ವೈದೇಹ್ಯಾ ರಾಕ್ಷಸೇಶ್ವರಃ ।  
ಬಭೂವ ವಿಮಲೋ ನೀಲಃ ಸಘೋಷ ಇವ ತೋಯದಃ ॥
</details>

<details><summary>ಅನುವಾದ</summary>

ವೈದೇಹಿಯ ಆಭೂಷಣಗಳ ಝಣತ್ಕಾರದಿಂದ ರಾಕ್ಷಸೇಶ್ವರನು ಗರ್ಜಿಸುತ್ತಿರುವ ನಿರ್ಮಲ ನೀಲಮೇಘದಂತೆ ಗೋಚರಿಸುತ್ತಿದ್ದನು.॥25॥
</details>

###### 26


<details><summary>ಮೂಲಮ್</summary>

ಉತ್ತಮಾಂಗಚ್ಚ್ಯುತಾ ತಸ್ಯಾಃ ಪುಷ್ಪವೃಷ್ಟಿಃ ಸಮಂತತಃ ।  
ಸೀತಾಯಾ ಹ್ರಿಯಮಾಣಾಯಾಃ ಪಪಾತ ಧರಣೀತಲೇ ॥
</details>

<details><summary>ಅನುವಾದ</summary>

ಕದ್ದುಕೊಂಡು ಹೋಗುತ್ತಿರುವ ಸೀತೆಯ ಮುಡಿಯಿಂದ ಹೂವುಗಳು ಚೆಲ್ಲಿ ಪೃಥ್ವಿಯಲ್ಲಿ ಎಲ್ಲೆಡೆ ಬೀಳುತ್ತಿದ್ದವು.॥26॥
</details>

###### 27


<details><summary>ಮೂಲಮ್</summary>

ಸಾ ತು ರಾವಣವೇಗೇನ ಪುಷ್ಪವೃಷ್ಟಿಃ ಸಮಂತತಃ ।  
ಸಮಾಧೂತಾ ದಶಗ್ರೀವಂ ಪುನರೇವಾಭ್ಯವರ್ತತ ॥
</details>

<details><summary>ಅನುವಾದ</summary>

ಸುತ್ತಲೂ ಆಗುತ್ತಿರುವ ಆ ಹೂವುಗಳ ವೃಷ್ಟಿಯು ರಾವಣನ ವೇಗದಿಂದ ಎದ್ದಿರುವ ಗಾಳಿಯಿಂದ ಪುನಃ ಆ ದಶಾನನ ಮೇಲೆಯೇ ಬೀಳುತ್ತಿತ್ತು.॥27॥
</details>

###### 28


<details><summary>ಮೂಲಮ್</summary>

ಅಭ್ಯವರ್ತತ ಪುಷ್ಪಾಣಾಂ ಧಾರಾ ವೈಶ್ರವಣಾನುಜಮ್ ।  
ನಕ್ಷತ್ರಮಾಲಾ ವಿಮಲಾ ಮೇರುಂ ನಗಮಿವೋನ್ನತಮ್ ॥
</details>

<details><summary>ಅನುವಾದ</summary>

ಕುಬೇರನ ತಮ್ಮ ರಾವಣನ ಮೇಲೆ ಬೀಳುತ್ತಿದ್ದ ಹೂ ಮಳೆಯು ಆಗ ಎತ್ತರವಾದ ಮೇರುಪರ್ವತದ ಮೇಲೆ ಇಳಿಯುವ ನಿರ್ಮಲ ನಕ್ಷತ್ರಮಾಲೆಯಂತೆ ಶೋಭಿಸುತ್ತಿತ್ತು.॥28॥
</details>

###### 29


<details><summary>ಮೂಲಮ್</summary>

ಚರಣಾನ್ನೂಪುರಂ ಭ್ರಷ್ಟಂ ವೈದೇಹ್ಯಾ ರತ್ನಭೂಷಿತಮ್ ।  
ವಿದ್ಯುನ್ಮಂಡಲಸಂಕಾಶಂ ಪಪಾತ ಧರಣೀತಲೇ ॥
</details>

<details><summary>ಅನುವಾದ</summary>

ವೈದೇಹಿಯ ರತ್ನಖಚಿತ ಒಂದು ಕಾಲಿನ ನೂಪುರವು ಜಾರಿ ವಿದ್ಯುನ್ಮಂಡಲದಂತೆ ನೆಲಕ್ಕೆ ಬಿತ್ತು.॥29॥
</details>

###### 30


<details><summary>ಮೂಲಮ್</summary>

ತರುಪ್ರವಾಲರಕ್ತಾ ಸಾ ನೀಲಾಂಗಂ ರಾಕ್ಷಸೇಶ್ವರಮ್ ।  
ಪ್ರಾಶೋಭಯತ ವೈದೇಹೀ ಗಜಂ ಕಕ್ಷ್ಯೇವ ಕಾಂಚನೀ ॥
</details>

<details><summary>ಅನುವಾದ</summary>

ನವಪಲ್ಲವಗಳಂತೆ ಕೊಂಚ ಅರುಣವರ್ಣವುಳ್ಳ ಸೀತೆಯು ಆ ಕಾಡಿಗೆಯ ಬೆಟ್ಟದಂತೆ ಇದ್ದ ರಾಕ್ಷಸನ ಶೋಭೆಯು ಆನೆಯನ್ನು ಕಟ್ಟುವ ಬಂಗಾರದ ಸರಪಳಿಯಂತೆ ಅದರ ಶೋಭೆಯನ್ನು ಹೆಚ್ಚಿಸುವಂತೆ ಕಾಣುತ್ತಿತ್ತು.॥30॥
</details>

###### 31


<details><summary>ಮೂಲಮ್</summary>

ತಾಂ ಮಹೋಲ್ಕಾಮಿವಾಕಾಶೇ ದೀಪ್ಯಮಾನಾಂ ಸ್ವತೇಜಸಾ ।  
ಜಹಾರಾಕಾಶಮಾವಿಶ್ಯ ಸೀತಾಂ ವೈಶ್ರವಣಾನುಜಃ ॥
</details>

<details><summary>ಅನುವಾದ</summary>

ಆಕಾಶದಲ್ಲಿ ಬಹಳ ದೊಡ್ಡ ಉಲ್ಕೆಯು ಹೊಳೆಯುವಂತೆ ಪ್ರಕಾಶಿತ ಸೀತೆಯನ್ನು ರಾವಣನು ಆಕಾಶಮಾರ್ಗವನ್ನು ಆಶ್ರಯಿಸಿ ಕದ್ದುಕೊಂಡು ಹೋಗುತ್ತಿದ್ದನು.॥31॥
</details>

###### 32


<details><summary>ಮೂಲಮ್</summary>

ತಸ್ಯಾಸ್ತಾನ್ಯಗ್ನಿವರ್ಣಾನಿ ಭೂಷಣಾನಿ ಮಹೀತಲೇ ।  
ಸಘೋಷಾಣ್ಯವಕೀರ್ಯಂತ  ಕ್ಷೀಣಾಸ್ತಾರಾ ಇವಾಂಬರಾತ್ ॥
</details>

<details><summary>ಅನುವಾದ</summary>

ಜಾನಕಿಯ ಶರೀರದಲ್ಲಿ ಅಗ್ನಿಯಂತಹ ಪ್ರಕಾಶವುಳ್ಳ ಆಭೂಷಣಗಳಿದ್ದವು. ಅವು ಖಣ್-ಖಣ್ ಎಂದು ಶಬ್ಧಮಾಡುತ್ತಾ ಆಕಾಶದಿಂದ ತಾರೆಗಳು ಕಳಚಿ ಭೂಮಿಗೆ ಬೀಳುವಂತೆ ಒಂದೊಂದಾಗಿ ಬೀಳತೊಡಗಿದವು.॥32॥
</details>

###### 33


<details><summary>ಮೂಲಮ್</summary>

ತಸ್ಯಾಸ್ತನಾಂತರಾದ್ ಭ್ರಷ್ಟೋ ಹಾರಸ್ತಾರಾಧಿಪದ್ಯುತಿಃ ।  
ವೈದೇಹ್ಯಾ ನಿಪತನ್ಭಾತಿ ಗಂಗೇವ ಗಗನಚ್ಚ್ಯುತಾ ॥
</details>

<details><summary>ಅನುವಾದ</summary>

ಆ ವಿದೇಹನಂದಿನೀ ಸೀತೆಯ ವಕ್ಷಸ್ಥಳದಿಂದ ಜಾರಿ ಬೀಳುತ್ತಿರುವ ಚಂದ್ರಹಾರವು ಗಗನ ಮಂಡಲದಿಂದ ಕೆಳಗೆ ಇಳಿಯುತ್ತಿರುವ ಗಂಗೆಯಂತೆ ಕಾಣುತ್ತಿತ್ತು.॥33॥
</details>

###### 34


<details><summary>ಮೂಲಮ್</summary>

ಉತ್ಪಾತವಾತಾಭಿರತಾ ನಾನಾ ದ್ವಿಜಗಣಾಯುತಾಃ ।  
ಮಾ ಭೈರಿತಿ ವಿಧೂತಾಗ್ರಾ ವ್ಯಾಜಹ್ರುರಿವ ಪಾದಪಾಃ ॥
</details>

<details><summary>ಅನುವಾದ</summary>

ರಾವಣನ ವೇಗದಿಂದ ಉಂಟಾದ ಉತ್ಪಾತಸೂಚಕ ವಾಯುವಿನ ಹೊಡೆತಕ್ಕೆ ಅಲುಗಾಡುತ್ತಿರುವ ವೃಕ್ಷಗಳ ಮೇಲೆ ಕುಳಿತ ನಾನಾ ಪ್ರಕಾರದ ಹಕ್ಕಿಗಳು ಕೋಲಾಹಲ ಮಾಡುತ್ತಿದ್ದವು. ಆ ವೃಕ್ಷಗಳು ತಮ್ಮ ತಲೆಗಳನ್ನು ಅಲ್ಲಾಡಿಸುತ್ತಾ ಇರುವುದನ್ನು ನೋಡಿ ಅವುಗಳು ‘ನೀನು ಹೆದರಬೇಡ’ ಎಂದು ಹೇಳುತ್ತಿರುವವೋ ಎಂದೆನಿಸುತ್ತಿತ್ತು.॥34॥
</details>

###### 35


<details><summary>ಮೂಲಮ್</summary>

ನಲಿನ್ಯೋ ಧ್ವಸ್ತಕಮಲಾಸ್ತ್ರಸ್ತಮಿನಜಲೇಚರಾಃ ।  
ಸಖೀಮಿವ ಗತೋತ್ಸಾಹಾಂ ಶೋಚಂತೀವ ಮೈಥಿಲೀಮ್ ॥
</details>

<details><summary>ಅನುವಾದ</summary>

ಕಮಲಗಳು ಒಣಗಿದ್ದು, ಮೀನು ಮೊದಲಾದ ಜಲಚರಗಳು ಭಯಗೊಂಡಿದ್ದ ಪುಷ್ಕರಣಿಗಳು ಉತ್ಸಾಹಹೀನಳಾದ ಸೀತೆಯನ್ನು ತನ್ನ ಸಖಿ ಎಂದು ತಿಳಿದು ಶೋಕಿಸುತ್ತಿರುವಂತೆ ಇದ್ದವು.॥35॥
</details>

###### 36


<details><summary>ಮೂಲಮ್</summary>

ಸಮಂತಾದಭಿಸಂಪತ್ಯ ಸಿಂಹವ್ಯಾಘ್ರಮೃಗದ್ವಿಜಾಃ ।  
ಅನ್ವಧಾವಂಸ್ತದಾ ರೋಷಾತ್ ಸೀತಾಛಾಯಾನುಗಾಮಿನಃ ॥
</details>

<details><summary>ಅನುವಾದ</summary>

ಸೀತಾಪಹರಣದ ಸಮಯ ರಾವಣನ ಮೇಲೆ ಸಿಟ್ಟು ಬಂದು ಸಿಂಹ, ಹುಲಿ, ಜಿಂಕೆ,ಪಕ್ಷಿ ಮುಂತಾದ ಎಲ್ಲ ಪ್ರಾಣಿಗಳು ಸೀತೆಯ ನೆರಳನ್ನು ಅನುಸರಿಸುತ್ತಾ ಎಲ್ಲೆಡೆ ಓಡಾಡುತ್ತಿದ್ದವು.॥36॥
</details>

###### 37


<details><summary>ಮೂಲಮ್</summary>

ಜಲಪ್ರಪಾತಾಸ್ರಮುಖಾಃ ಶೃಂಗೈರುಚ್ಛ್ರಿತಬಾಹುಭಿಃ ।  
ಸೀತಾಯಾಂ ಹ್ರಿಯಮಾಣಾಯಾಂ ವಿಕ್ರೋಶಂತೀವ ಪರ್ವತಾಃ ॥
</details>

<details><summary>ಅನುವಾದ</summary>

ಸೀತೆಯ ಅಪರಹಣವಾದಾಗ ಅಲ್ಲಿಯ ಪರ್ವತಗಳು ಜಲಪಾತ ರೂಪದಲ್ಲಿ ಕಂಬನಿಯನ್ನು ಸುರಿಸುತ್ತಾ ಎತ್ತರ ಶಿಖರಗಳ ರೂಪದಲ್ಲಿ ತನ್ನ ಭುಜಗಳನ್ನೆತ್ತಿ ಜೋರಾಗಿ ಕಿರಿಚಿ ಕೊಳ್ಳುತ್ತಿರುವಂತೆ ಇತ್ತು.॥37॥
</details>

###### 38


<details><summary>ಮೂಲಮ್</summary>

ಹ್ರಿಯಮಾಣಾಂ ತು ವೈದೇಹೀಂ ದೃಷ್ಟ್ವಾ ದೀನೋ ದಿವಾಕರಃ ।  
ಪ್ರವಿಧ್ವಸ್ತಪ್ರಭಃ ಶ್ರೀಮಾನಾಸೀತ್ ಪಾಂಡುರಮಂಡಲಃ ॥
</details>

<details><summary>ಅನುವಾದ</summary>

ಸೀತೆಯ ಅಪಹರಣವನ್ನು ನೋಡಿ ಶ್ರೀಮಾನ್ ಸೂರ್ಯನು ದುಃಖಿತನಾಗಿ, ಅವನ ಪ್ರಭೆಯು ಮರೆಯಾಗಿ ಮುಖಮಂಡಲವು ಮಂಕಾಯಿತು.॥38॥
</details>

###### 39


<details><summary>ಮೂಲಮ್</summary>

ನಾಸ್ತಿ ಧರ್ಮಃ ಕುತಃ ಸತ್ಯಂ ನಾರ್ಜವಂ ನಾನೃಶಂಸತಾ ।  
ಯತ್ರ ರಾಮಸ್ಯ ವೈದೇಹೀಂ ಸಿತಾಂ ಹರತಿ ರಾವಣಃ ॥
</details>

###### 40


<details><summary>ಮೂಲಮ್</summary>

ಇತಿ ಭೂತಾನಿ ಸರ್ವಾಣಿ ಗಣಶಃ ಪರ್ಯದೇವಯನ್ ।  
ವಿತ್ರಸ್ತಕಾ ದೀನಮುಖಾ ರುರುದುರ್ಮೃಗಪೋತಕಾಃ ॥
</details>

<details><summary>ಅನುವಾದ</summary>

ಅಯ್ಯೋ! ಶಿವನೇ! ಶ್ರೀರಾಮಚಂದ್ರನ ಧರ್ಮಪತ್ನಿ ವಿದೇಹ ನಂದಿನೀ ಸೀತೆಯನ್ನು ರಾವಣನು ಕದ್ದುಕೊಂಡು ಹೋಗುತ್ತಿರುವಾಗ ಜಗತ್ತಿನಲ್ಲಿ ಧರ್ಮವೇ ಇಲ್ಲವಾಗಿದೆ, ಸತ್ಯವೂ ಎಲ್ಲೋ ಹೊರಟುಹೋಗಿದೆ, ಸರಳತೆ ದಯೆಯು ಸರ್ವಥಾ ಲೋಪವಾಯಿತು ಎಂದು ಹೇಳಬೇಕಾಗುತ್ತದೆ. ಹೀಗೆ ಅಲ್ಲಿಯ ಪ್ರಣಿಗಳು ಗುಂಪು-ಗುಂಪಾಗಿ ವಿಲಾಪಿಸುತ್ತಿದ್ದವು. ಮೃಗಗಳ ಮರಿಗಳೂ ಭಯಭೀತರಾಗಿ, ದೀನವದನದಿಂದ ಅಳುತ್ತಿದ್ದವು.॥39-40॥
</details>

## (ಶ್ಲೋಕ - 41½)


<details><summary>ಮೂಲಮ್</summary>

ಉದ್ವೀಕ್ಷ್ಯೋದ್ವೀಕ್ಷ್ಯ ನಯನೈರ್ಭಯಾದಿವ ಲಕ್ಷಣೈಃ ।  
ಸುಪ್ರವೇಪಿತಗಾತ್ರಾಶ್ಚ ಬಭೂವುರ್ವನದೇವತಾಃ ॥  
ವಿಕ್ರೋಶಂತೀ ದೃಢಂ ಸೀತಾಂ ದೃಷ್ಟ್ವಾ ದುಃಖಂ ತಥಾ ಗತಾಮ್ ।
</details>

<details><summary>ಅನುವಾದ</summary>

ಶ್ರೀರಾಮನನ್ನು ಜೋರು-ಜೋರಾಗಿ ಕೂಗುತ್ತಾ, ಭಾರೀ ದುಃಖದಲ್ಲಿ ಬಿದ್ದಿರುವ ಸೀತೆಯನ್ನು ತಮ್ಮ ವಿಲಕ್ಷಣ ಕಣ್ಣುಗಳಿಂದ ಪದೇ-ಪದೇ ನೋಡುತ್ತಾ ವನದೇವತೆಗಳು ಭಯದಿಂದ ಗಡ-ಗಡನೆ ನಡುಗತೊಡಗಿದವು.॥41॥
</details>

###### 42


<details><summary>ಮೂಲಮ್</summary>

ತಾಂ ತು ಲಕ್ಷ್ಮಣ ರಾಮೇತಿ ಕ್ರೋಶಂತೀ ಮಧುರಸ್ವರಾಮ್ ॥
</details>

###### 43


<details><summary>ಮೂಲಮ್</summary>

ಅವೇಕ್ಷಮಾಣಾಂ ಬಹುಶೋ ವೈದೇಹೀಂ ಧರಣೀತಲಮ್ ।  
ಸ ತಾಮಾಕುಲಕೇಶಾಂತಾಂ ವಿಪ್ರಮೃಷ್ಟವಿಶೇಷಕಾಮ್ ।  
ಜಹಾರಾತ್ಮವಿನಾಶಾಯ ದಶಗ್ರೀವೋ ಮನಸ್ವಿನೀಮ್ ॥
</details>

<details><summary>ಅನುವಾದ</summary>

ವಿದೇಹನಂದಿನಿಯು ಹಾ ರಾಮಾ! ಹಾ ಲಕ್ಷ್ಮಣಾ! ಎಂದು ಕರೆಯುತ್ತಾ ಪುನಃ ಪುನಃ ಭೂಮಿಯ ಕಡೆಗೆ ನೋಡುತ್ತಿದ್ದಳು. ಆಕೆಯ ಮುಡಿಯು ಬಿಚ್ಚಿ ಕೆದರಿಕೊಂಡಿತ್ತು. ಹಣೆಯ ಕುಂಕುಮ ಹರಡಿಕೊಂಡಿತ್ತು. ಅಂತಹ ಸ್ಥಿತಿಯಲ್ಲಿ ದಶಗ್ರೀವ ರಾವಣನು ತನ್ನ ವಿನಾಶಕ್ಕಾಗಿಯೇ ಮನಸ್ವಿನೀ ಸೀತೆಯನ್ನು ಎತ್ತಿಕೊಂಡು ಹೋಗುತ್ತಿದ್ದನು.॥42-43॥
</details>

###### 44


<details><summary>ಮೂಲಮ್</summary>

ತತಸ್ತು ಸಾ ಚಾರುದತೀ ಶುಚಿಸ್ಮಿತಾ  
ವಿನಾಕೃತಾ ಬಂಧುಜನೇನ ಮೈಥಿಲೀ ।  
ಅಪಶ್ಯತೀ ರಾಘವಲಕ್ಷ್ಮಣಾವುಭೌ  
ವಿವರ್ಣವಕ್ತ್ರಾಭಯಭಾರಪೀಡಿತಾ ॥
</details>

<details><summary>ಅನುವಾದ</summary>

ಆಗ ಮನೋಹರ ಹಲ್ಲು ಮತ್ತು ಮುಗುಳ್ನಗೆಯ ಮೈಥಿಲಿಯು ತನ್ನ ಬಂಧುಗಳಿಂದ ಅಗಲಿದ್ದಳು. ರಾಮ-ಲಕ್ಷ್ಮಣರನ್ನು ನೋಡದೆ ಭಯದಿಂದ ವ್ಯಾಕುಲಳಾಗಿದ್ದಳು. ಆಕೆಯ ಮುಖಕಾಂತಿಯು ಮಂಕಾಗಿತ್ತು.॥44॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀ ವಾಲ್ಮೀಕಿವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅರಣ್ಯಕಾಂಡದಲ್ಲಿ ಐವತ್ತೆರಡನೆಯ ಸರ್ಗ ಸಂಪೂರ್ಣವಾಯಿತು.॥52॥
</details>
