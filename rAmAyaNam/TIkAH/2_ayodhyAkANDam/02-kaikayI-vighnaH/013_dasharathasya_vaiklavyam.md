+++
title = "०१३ दशरथस्य वैक्लव्यम्"
title_english = "013 Dasaratha s grief and anguish"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-013-Dasharadhasya_Vaiklabyam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/02-kaikayI-vighnaH/013_dasharathasya_vaiklavyam.md">
<details><summary><h3>IITK ...{Loading}...</h3></summary>

Dasaratha tries to appease queen Kaikeyi.



#### श्लोकः
##### मूलम्
अतदर्हं महाराजं शयानमतथोचितम्।  
ययातिमिव पुण्यान्ते देवलोकात्परिच्युतम्॥2.13.1॥  
अनर्थरूपा सिद्धार्था ह्यभीता भयदर्शिनी।  
पुनराकारयामास तमेव वरमङ्गना॥2.13.2॥

##### शब्दार्थः
अनर्थरूपा misfortune incarnate, सिद्धार्था with her purpose fulfilled, अङ्गना that woman, अतदर्हम् who did not merit such treatment, अतथोचितम् who was not accustomed to that (treatment), पुण्यान्ते after exhausting the merits (earned), देवलोकात् from the heaven, परिच्युतम् fallen, ययातिमिव like Yayati, शयानम् lying, महाराजम्  to the maharaja (Dasaratha), अभीता fearless, भयदर्शिनी displaying fear, पुनः again, तमेव वरम् those very boons, आकारयामास urged.

##### आङ्ग्लानुवादः
The maharaja lying on the floor resembled (king) Yayati fallen from heaven after his merits (earned earlier) were exhausted. He neither deserved nor was accustomed to such (humiliating) treatment. Fearless Kaikeyi ,the incarnate of misfortune having accomplished her purpose, displyaing feigned fear, urged the king again (without inhibition), about the boonsः



#### श्लोकः
##### मूलम्
अतदर्हं महाराजं शयानमतथोचितम्।  
ययातिमिव पुण्यान्ते देवलोकात्परिच्युतम्॥2.13.1॥  
अनर्थरूपा सिद्धार्था ह्यभीता भयदर्शिनी।  
पुनराकारयामास तमेव वरमङ्गना॥2.13.2॥

##### शब्दार्थः
अनर्थरूपा misfortune incarnate, सिद्धार्था with her purpose fulfilled, अङ्गना that woman, अतदर्हम् who did not merit such treatment, अतथोचितम् who was not accustomed to that (treatment), पुण्यान्ते after exhausting the merits (earned), देवलोकात् from the heaven, परिच्युतम् fallen, ययातिमिव like Yayati, शयानम् lying, महाराजम्  to the maharaja (Dasaratha), अभीता fearless, भयदर्शिनी displaying fear, पुनः again, तमेव वरम् those very boons, आकारयामास urged.

##### आङ्ग्लानुवादः
The maharaja lying on the floor resembled (king) Yayati fallen from heaven after his merits (earned earlier) were exhausted. He neither deserved nor was accustomed to such (humiliating) treatment. Fearless Kaikeyi ,the incarnate of misfortune having accomplished her purpose, displyaing feigned fear, urged the king again (without inhibition), about the boonsः



#### श्लोकः
##### मूलम्
त्वं कत्थसे महाराज सत्यवादी दृढव्रतः।  
मम चेमं वरं कस्माद्विधारयितुमिच्छसि॥2.13.3॥

##### शब्दार्थः
महाराज O maharaja, सत्यवादी truthful, दृढव्रतः steadfast in your vows, त्वम् you, कत्थसे used to boast of, मम my, इमं वरम् this boon, कस्मात् why, विधारयितुम् to avoid, इच्छसि are seeking?

##### आङ्ग्लानुवादः
O great king you used to boast that you always speak the truth and are steadfast in your vows. Why are you now seeking to avoid granting me this boon?



#### श्लोकः
##### मूलम्
एवमुक्तस्तु कैकेय्या राजा दशरथस्तदा।  
प्रत्युवाच ततः क्रुद्धो मुहूर्तं विह्वलन्निव॥2.13.4॥

##### शब्दार्थः
तदा then, कैकेय्या by Kaikeyi, एवम् in this way, उक्तः having said, राजा दशरथः king Dasaratha, क्रुद्धः in indignation, मुहूर्तम् for a while, विह्वलन्निव as if in a state of delirium, ततः afterwards, प्रत्युवाच replied.

##### आङ्ग्लानुवादः
Thus addressed by Kaikeyi, king Dasaratha flew into a temper for a while, and then as if in a state of delirium, repliedः



#### श्लोकः
##### मूलम्
मृते मयि गते रामे वनं मनुजपुङ्गवे।  
हन्तानार्ये ममामित्रे सकामा सुखिनी भव॥2.13.5॥

##### शब्दार्थः
मनुजपुङ्गवे foremost among men, रामे Rama, वनंगते exiled, मयि me, मृते being dead, अनार्ये O ignoble woman मम अमित्रे my enemy, सकामा having satisfied your desire, सुखिनी भव be happy, हन्त alas.

##### आङ्ग्लानुवादः
Alas O ignoble woman, my enemy, your desire would be fulfilled after Rama, the foremost among men is exiled and I am dead. You will be happy thereafter



#### श्लोकः
##### मूलम्
स्वर्गेऽपि खलु रामस्य कुशलं दैवतैरहम्।  
प्रत्यादेशादभिहितं धारयिष्ये कथं बत॥2.13.6॥

##### शब्दार्थः
स्वर्गेऽपि even in heaven, अहम् I, प्रत्यादेशात् with repudiation, अभिहितम् stated, रामस्य about Rama's, कुशलम् welfare, दैवतैः by gods, कथं खलु how, धारयिष्ये will I hold (convince), बत what a catastrophe.

##### आङ्ग्लानुवादः
Even in heaven when the gods enquire about the welfare of Rama how will I convince them about his banishment repudiating the fact? What a catastrophe



#### श्लोकः
##### मूलम्
कैकेय्याः प्रियकामेन रामः प्रव्राजितो मया।  
यदि सत्यं ब्रवीम्येतत्तदसत्यं भविष्यति॥2.13.7॥

##### शब्दार्थः
कैकेय्याः of Kaikeyi, प्रियकामेन for the pleasure, मया by me, रामः Rama, प्रव्राजितः was sent (to the forest), एतत् this, सत्यम् truth, ब्रवीमि यदि if I tell, तत् that, असत्यम् untruth, भविष्यति will become.

##### आङ्ग्लानुवादः
If I tell the truth, 'To please Kaikeyi I have sent Rama to the forest', none will believe it  and will consider it untruth.



#### श्लोकः
##### मूलम्
अपुत्रेण मया पुत्रश्श्रमेण महता महान्।  
रामो लब्धो महाबाहुस् सकथं त्यज्यते मया॥2.13.8॥

##### शब्दार्थः
अपुत्रेण without sons, मया by me, महता with great, श्रमेण with effort, महान् mighty, महाबाहुः     mightyarmed, रामः Rama, पुत्रः as son, लब्धः obtained, सः he, मया by me, कथम् how, त्यज्यते can be abandoned.

##### आङ्ग्लानुवादः
When I was issueless, I obtained mighty and valiant Rama with great effort as a son. How can I banish him?



#### श्लोकः
##### मूलम्
शूरश्च कृतविद्यश्च जितक्रोधो क्षमापरः।  
कथं कमलपत्राक्षो मया रामो विवास्यते॥2.13.9॥

##### शब्दार्थः
शूरः brave, कृतविद्यश्च learned also, जितक्रोधः one who has subdued anger, क्षमापरः forgiving, कमलपत्राक्षः one with eyes resembling lotus petals, रामः Rama, मया by me, कथम्  
how, विवास्यते can be sent on exile.

##### आङ्ग्लानुवादः
How can I exile Rama, whose eyes resemble lotus petals, who is learned, who has subdued his anger and who is always full of forgiveness?



#### श्लोकः
##### मूलम्
कथमिन्दीवरश्यामं दीर्घबाहुं महाबलम्।  
अभिराममहं रामं प्रेषयिष्यामि दण्डकान्॥2.13.10॥

##### शब्दार्थः
इन्दीवरश्यामम् complexion resembling blue lotus, दीर्घबाहुम् one with long arms, महाबलम् one with immense strength, अभिरामम् a charming person, रामम् to Rama, अहम् I, दण्डकान् to Dandaka, कथम् how, प्रेषयिष्यामि can despatch.

##### आङ्ग्लानुवादः
Rama with a charming personality has a complexion like the blue lotus. He has long arms (with immense strength). How can I banish him to Dandaka forest?



#### श्लोकः
##### मूलम्
सुखानामुचितस्यैव दुःखैरनुचितस्य च।  
दुखं नामानुपश्येयं कथं रामस्य धीमतः॥2.13.11॥

##### शब्दार्थः
सुखानाम् happiness, उचितस्य deserves, दुःखैः sufferings, अनुचितस्य च does not deserve, धीमतः sagacious, रामस्य to Rama, दुःखम् distress, कथं नाम how, अनुपश्येयम् can I bear to see

##### आङ्ग्लानुवादः
Rama deserves happiness not suffering. How can I  bear to see such a sagacious Rama undergoing distress?



#### श्लोकः
##### मूलम्
यदि दुःखमकृत्वाऽद्य मम संक्रमणं भवेत्।  
अदुःखार्हस्य रामस्य ततस् सुखमवाप्नुयाम्॥2.13.12॥

##### शब्दार्थः
अदुःखार्हस्य one who does not deserve suffering, रामस्य of Rama, दुःखम् sorrow, अकृत्वा not inflicting, मम my, संक्रमणम् reaching death, अद्य now, भवेत् if it happens, ततः therefrom, सुखम् happiness, अवाप्नुयाम् I shall experience.

##### आङ्ग्लानुवादः
If death comes to me right now I shall be very happy because I will not have to inflict suffering on Rama who does not deserve it.



#### श्लोकः
##### मूलम्
नृशंसे पापसङ्कल्पे रामं सत्यपराक्रमम्।  
किं विप्रियेण कैकेयि प्रियं योजयसे मम॥2.13.13॥  
अकीर्तिरतुला लोके ध्रुवं परिभवश्च मे।

##### शब्दार्थः
नृशंसे O cruel one पापसङ्कल्पे O woman of evil intentions कैकेयि Kaikeyi, मम my, प्रियम् dear, सत्यपराक्रमम् truth as prowess, रामम् to Rama, विप्रियेण harmful, किम् why, योजयसे arranging, लोके in this world, मे to me, अतुला unequalled, अकीर्तिः infamy, परिभवश्च disgrace, ध्रुवं this is inevitable.

##### आङ्ग्लानुवादः
O cruel, malevolent Kaikeyi, why do you propose such a harmful act against Rama who has truth as his prowess and who is so dear to me? Certainly, you will get unparalleled infamy and disgrace in this world.



#### श्लोकः
##### मूलम्
तथा विलपतस्तस्य परिभ्रमितचेतसः॥2.13.14॥  
अस्तमभ्यगमत्सूर्यो रजनी चाभ्यवर्तत।

##### शब्दार्थः
परिभ्रमितचेतसः with a whirling mind, तस्य of that Dasaratha, तथा in that way, विलपतः lamenting सूर्यः the Sun, अस्तमभ्यगमत् set, रजनी च night also, अभ्यवर्तत च fell.

##### आङ्ग्लानुवादः
While Dasaratha was thus lamenting with a distracted mind, the Sun set and night fell.



#### श्लोकः
##### मूलम्
सा त्रियामा तथार्त्तस्य चन्द्रमण्डलमण्डिता॥2.13.15॥  
राज्ञो विलपमानस्य न व्यभासत शर्वरी।

##### शब्दार्थः
तथा in that way, आर्त्तस्य of the anguished, विलपमानस्य while he was lamenting, राज्ञः of the  king, त्रियामा with three yamas, सा that, शर्वरी night, चन्द्रमण्डलमण्डिता adorned with the lunar orb, न व्यभासत did not shine.

##### आङ्ग्लानुवादः
For the king who was in deep anguish and in tears the night appeared dark even though it was adorned with the lunar orb.



#### श्लोकः
##### मूलम्
तथैवोष्णं विनिश्वस्य वृद्धो दशरथो नृपः॥2.13.16॥  
विललापार्तवद्युखं गगनासक्तलोचनः।

##### शब्दार्थः
वृद्धः aged, दशरथः नृपः king Dasaratha, तथैव in that way only, उष्णम् hot, विनिश्श्वस्य heaving sighs, आर्तवत् like a sick man, गगनासक्तलोचनः looked at the sky with a fixed gaze, दुःखम् pitiably, विललाप lamented.

##### आङ्ग्लानुवादः
The old king Dasaratha, heaving hot sighs, started lamenting pitiably fixing his gaze at the sky like the sickः



#### श्लोकः
##### मूलम्
न प्रभातं त्वयेच्छामि निशे नक्षत्रभूषणे॥2.13.17॥  
क्रियतां मे दया भद्रे मयाऽयं रचितोऽञ्जलिः।

##### शब्दार्थः
नक्षत्रभूषणे adorned with stars, भद्रे O auspiciouslooking one, निशे O Night त्वया by you, प्रभातम् dawn, न इच्छामि I do not desire, मे to me, दया kindness, क्रियताम् be done, मया by me, अयम् this, अञ्जलिः with palms folded, रचितः is held.

##### आङ्ग्लानुवादः
'O auspiciouslooking Night adorned with stars, I do not wish to see the dawn. O gentle night, be kind to me I pray with folded hands'.



#### श्लोकः
##### मूलम्
अथवा गम्यतां शीघ्रं नाहमिच्छामि निर्घृणाम्॥2.13.18॥  
नृशंसां कैकयीं द्रष्टुं यत्कृते व्यसनं महत्।

##### शब्दार्थः
अथवा or, शीघ्रम् quickly, गम्यताम् let it go, यत्कृते for whose sake, महत् great, व्यसनम् misfortune, निर्घृणाम् merciless, नृशंसाम् malicious, कैकयीम् Kaikeyi, द्रष्टुम् to look at, अहम् I, नेच्छामि do not desire.

##### आङ्ग्लानुवादः
'Or, pass off quickly. I do not want to see this merciless, malicious Kaikeyi who is the  
cause of this great misfortune'.



#### श्लोकः
##### मूलम्
एवमुक्त्वा ततो राजा कैकेयीं संयताञ्जलिः॥2.13.19॥  
प्रसादयामास पुनः कैकेयीं चेदमब्रवीत्।

##### शब्दार्थः
राजा king, एवम् thus, उक्त्वा having said, ततः then, संयताञ्जलिः with folded hands,  कैकेयीम्  
to  Kaikeyi, प्रसादयामास appeased, पुनः again, कैकेयीम् to Kaikeyi, इदं च this word also, अब्रवीत् spoke.

##### आङ्ग्लानुवादः
Having said this, the king spoke again with folded hands to Kaikeyi in order to appease herः



#### श्लोकः
##### मूलम्
साधु वृत्तस्य दीनस्य त्वद्गतस्य गतायुषः॥2.1.20॥  
प्रसादः क्रियतां देवि भद्रे राज्ञो विशेषतः।

##### शब्दार्थः
भद्रे O gentle lady, देवि O queen, साधुवृत्तस्य having good conduct, दीनस्य of this wretch, त्वद्गतस्य devoted to you, गतायुषः of a man whose life is almost over, विशेषतः especially, राज्ञः as a king, प्रसादः favour, क्रियताम् let it be done.

##### आङ्ग्लानुवादः
O gentle queen, I am an old man and my life is almost over. I am a wretch devoted to you. I am a man of good conduct. Do me this favour especially as I am  king.



#### श्लोकः
##### मूलम्
शून्ये न खलु सुश्रोणि मयेदं समुदाहृतम्॥2.13.21॥  
कुरु साधु प्रसादं मे बाले सहृदया ह्यसि।

##### शब्दार्थः
सुश्रोणि fairhipped lady, मया by me, इदम् all this, शून्ये in the sky, न खलु समुदाहृतम् indeed has not been told, बाले O young lady, मे to me, साधु very well, प्रसादम् favour, कुरु do, सहृदया असि हि surely you are kindhearted.

##### आङ्ग्लानुवादः
O lady with fair hips, I hope whatever I have said has not been a cry in the (empty) sky. O young lady show me this favour. Surely you are kindhearted.



#### श्लोकः
##### मूलम्
प्रसीद देवि रामोमेत्वद्दत्तं राज्यमव्यम्॥2.13.22॥  
लभतामसितापाङ्गे यशः परमवाप्नु हि।

##### शब्दार्थः
देवि O queen, प्रसीद be pleased, रामः Rama, त्वद्दत्तम् given by you, मे राज्यम् my kingdom, लभताम् will receive, असितापाङ्गे O one with dark eyelashes, परम् very great, यशः fame, अवाप्नुहि acquire.

##### आङ्ग्लानुवादः
O queen with beautiful, dark eyelashes, show pity on me. Let Rama receive this unbounded kingdom through you and you acquire fame.



#### श्लोकः
##### मूलम्
मम रामस्य लोकस्य गुरूणां भरतस्य च॥2.13.23॥  
प्रियमेतद्गुरुश्रोणि कुरु चारुमुखेक्षणे

##### शब्दार्थः
गुरुश्रोणि O one with heavy hips चारुमुखेक्षणे having charming eyes and a beautiful face, मम for me, रामस्य of Rama, लोकस्य of the world, गुरूणाम् to all the preceptors, भरतस्य च of Bharata also, प्रियम् pleasing, एतत् this act, कुरु do.

##### आङ्ग्लानुवादः
O lady with heavy hips, charming eyes and a beautiful face, do this favour to me, to Rama, to the world, to all the preceptors and to Bharata too.



#### श्लोकः
##### मूलम्
विशुद्धभावस्य सुदुष्टभावा  
ताम्रेक्षणस्याश्रुकलस्य राज्ञः।  
श्रुत्वा विचित्रं करुणं विलापं  
भर्तुर्नृशंसा न चकार वाक्यम्॥2.13.24॥

##### शब्दार्थः
सुदुष्टभावा a lady with wicked thoughts, नृशंसा heartless, विशुद्धभावस्य of pure (kind) feeling, ताम्रेक्षणस्य of one with eyes rendered red, अश्रुकलस्य filled with tears, भर्तुः husband, राज्ञः king's, विचित्रम् in various ways, करुणं विलापम् piteous wailing, श्रुत्वा having heard, वाक्यं that word, न चकार did not obey.

##### आङ्ग्लानुवादः
The king with a clean heart, whose eyes had been rendered red with weeping wailed  piteously. Even after hearing it, that malicious woman full of wicked thoughts did not act upon his word.



#### श्लोकः
##### मूलम्
ततस्स राजा पुनरेव मूर्छितः  
प्रियामतुष्टां प्रतिकूलभाषिणीम्।  
समीक्ष्य पुत्रस्य विवासनं प्रति  
क्षितौ विसंज्ञो निपपात दुखितः॥2.13.25॥

##### शब्दार्थः
पुत्रस्य son's, विवासनं प्रति about banishment, प्रतिकूलभाषिणीम् speaking the opposite, अतुष्टाम् not satisfied, प्रियाम् beloved wife, समीक्ष्य having seen, दुःखितः struck with grief, ततः thereafter, सः राजा that king, पुनरेव again, मूर्छितः having fainted, विसंज्ञः losing consciousness, क्षितौ on the ground (floor), निपपात fell down.

##### आङ्ग्लानुवादः
Seeing his dear wife not pleased (despite his pleadings) and urging him, to the contrary, for the banishment of his son, the king overcome with grief fell down unconscious on the floor.



#### श्लोकः
##### मूलम्
इतीव राज्ञो व्यथितस्य सा निशा  
जगाम घोरं श्वसतो मनस्विनः  
विबोध्यमानः प्रतिबोधनं तदा  
निवारयामास स राजसत्तमः॥2.13.26॥

##### शब्दार्थः
इतीव like this, व्यथितस्य afflicted with grief, मनस्विनः of that highminded, राज्ञः of king, घोरम् dreadful, श्वसतः heaving deep sighs, सा निशा that night, जगाम passed off, सः राजसत्तमः that eminent king, विबोध्यमानः being awakened (by panegyrists), तदा then, प्रतिबोधनम् not to awaken, निवारयामास stopped.

##### आङ्ग्लानुवादः
The night passed off with the highminded king lamenting this way and heaving deep sighs. When he got up, the eminent king stopped (the panegyrists) awakening him.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे त्रयोदशस्सर्गः॥  
Thus ends the thirteenth sarga of Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/02-kaikayI-vighnaH/013_dasharathasya_vaiklavyam.md">
<details><summary><h3>भूषणम् ...{Loading}...</h3></summary>



अतदर्हं महाराजं शयानमतथोचितम् ।  

ययातिमिव पुण्यान्ते देवलोकात्परिच्युतम्  ॥  २।१३।१  ॥   

अनर्थरूपा सिद्धार्थाह्यभीता भयदर्शिनी ।  

पुनराकारयामास तमेव वरमङ्गना  ॥  २।१३।२  ॥   

ऽन ते करिष्यामि वचःऽ इत्युक्त्वापि धर्मपाशबद्धतया पश्चात्तप्तः पुनस्तां
सान्त्वयति त्रयोदशेअतदर्हमित्यादि श्लोकद्वयमेकान्वयम् । अतदर्हं तादृश
दुःखानर्हम् । अतथोचितम् अधःशयनानुचितम् । अनर्थरूपा पापरूपा । असिद्धार्था
अनिष्पन्नप्रयोजनो । अभीता लोकापवादभीतिरहिता । भयदर्शिनी । दशरथस्येति
शेषः । यद्वा अभयदर्शिनी दशरथस्य भयमपश्तीत्यर्थः । तमेव वरं पूर्वदत्तमेव
वरमुद्दिश्य महाराजम् आकारयामास सम्बोधयामास । यद्वा दातव्यत्वेन
ग्राहयामासेत्यर्थः । वस्तुतस्त्वेकवचनस्वारस्यात् वरं श्रेष्ठं दशरथं
स्वाभिमतकथनायाह्वयामासेत्यर्थः  ॥  २।१३।१२  ॥   

  

त्वं कत्थसे महाराज सत्यवादी दृढव्रतः ।  

मम चेमं वरं कस्माद्विधारयितुमिच्छसि  ॥  २।१३।३  ॥   

त्वमिति । विधारयितुम् ऋणत्वेन धारयितुं च्यावयितुं वा विशेषेण
धारयितुमादातुमितिवार्थः  ॥  २।१३।३  ॥   

  

एवमुक्तस्तु कैकेय्या राजा दशरथस्तदा ।  

प्रत्युवाच ततः क्रुद्धो मुहूत्त विह्वलन्निव  ॥  २।१३।४  ॥   

मृते मयि गते रामे वनं मनुजपुङ्गवे ।  

हन्तानार्ये ममामित्रे सकामा सुखिनी भव  ॥  २।१३।५  ॥   

विह्वलन् मूर्च्छन्  ॥  २।१३।४५  ॥   

  

स्वर्गेपि खलु रामस्य कुशलं दैवतैरहम् ।  

प्रत्यादेशादभिहितं धारयिष्ये कथं बत  ॥  २।१३।६  ॥   

स्वर्ग इति । रामस्य कुशलं प्रति दैवतैः प्रत्यादेशादभिहितं
धिक्कारपूर्वमभिहितं वाक्यं कथं धारयिष्ये सहिष्ये । मूढः स्त्रीहेतोः कथं
गुणवत्पुत्रं त्यक्तवानसीत्यभिहितं श्रुत्वा कथमात्मानं धारयिष्ये । तथा च
रामप्रवासने इह परत्र च मम सौख्यं नास्तीत्यर्थः  ॥  २।१३।६  ॥   

  

कैकेय्याः प्रियकामेन रामः प्रव्राजितो मया ।  

यदि सत्यं ब्रवीम्येतत्तदसत्यं भविष्यति  ॥  २।१३।७  ॥   

ननु सत्यप्रतिज्ञत्वनिर्वाहार्थं रामः प्रव्राजित इति
वक्तव्यमित्यत्राह--कैकेय्या इति । मयेत्यनन्तरमितिकरणं द्रष्टव्यम् ।
तदसत्यं भविष्यति ऽश्वस्त्वाहमभिषेक्ष्यामि यौवराज्ये परन्तपऽ इति
रामोद्देशेनोक्तं वाक्यमसत्यं भविष्यतीत्यर्थः  ॥  २।१३।७  ॥   

  

अपुत्रेण मया पुत्रः श्रमेण महता महान् ।  

रामो लब्धो महाबाहुः स कथं त्यज्यते मया  ॥  २।१३।८  ॥   

शूरश्च कृतविद्यश्च जितक्रोधः क्षमापरः ।  

कथं कमलपत्राक्षो मया रामो विवास्यते  ॥  २।१३।९  ॥   

कथमिन्दीवरश्यामं दीर्घबाहुं महाबलम् ।  

अभिराममहं रामं प्रेषयिष्यामि दण्डकान्  ॥  २।१३।१०  ॥   

अपरित्यागे हेत्वन्तराणि दर्शयति--अपुत्रेणेत्यादि  ॥  २।१३।८१०  ॥   

  

सुखानामुचितस्यैव दुःखैरनुचितस्य च ।  

दुःखं नामानुपश्येयं कथं रामस्य धीमतः  ॥  २।१३।११  ॥   

सुखानामिति । दुःखैरिति षष्ठ्यर्थे तृतीया  ॥  २।१३।११  ॥   

  

यदि दुःखमकृत्वाद्य मम संक्रमणं भवेत् ।  

अदुःखार्हस्य रामस्य ततः सुखमवाप्नुयाम्  ॥  २।१३।१२  ॥   

यदीति । अदुःखार्हस्य रामस्य दुःखमकृत्वा मम संक्रमणं यदि भवेत् ततस्तदा
सुखमवाप्नुयाम् । संक्रमणं तृणजलौकान्यायेन देहाद्देहान्तरप्राप्तिः ।
पञ्चत्वमिति यावत्  ॥  २।१३।१२  ॥   

  

नृशंसे पापसङ्कल्पे रामं सत्यपराक्रमम् ।  

किं विप्रियेण कैकेयि प्रियं योजयसे मम  ॥  २।१३।१३  ॥   

नृशंस इति । मम प्रियं रामं विप्रियेणानभिमतदण्डकारण्यगमेनन । किं किमर्थं
योजयसे  ॥  २।१३।१३  ॥   

  

अकीर्त्तिरतुला लोके ध्रुवः परिभवश्च मे  ॥  २।१३।१४  ॥   

अकीर्तिरित्यर्धम् । भविष्यतीति शेषः  ॥  २।१३।१४  ॥   

  

तथा विलपतस्तस्य परभ्रमितचेतसः ।  

अस्तमभ्यागमत् सूर्योरजनी चाभ्यवर्त्तत  ॥  २।१३।१५  ॥   

तथेति । तस्य विलपतः तस्मिन् विलपति सतीत्यर्थः  ॥  २।१३।१५  ॥   

  

सा त्रियामा तथार्त्तस्य चन्द्रमण्डलमण्डिता ।  

राज्ञो विलपमानस्य न व्यभासत शर्वरी  ॥  २।१३।१६  ॥   

सा त्रियामेति । अत्रियामा यामत्रयवत्त्वं विहायातिदीर्घेत्यर्थः  ॥ 
२।१३।१६  ॥   

  

तथैवोष्णं विनिश्वस्य वृद्धो दशरथो नृपः ।  

विललापार्त्तद्दुःखं गगनासक्तलोचनः  ॥  २।१३।१७  ॥   

तथेति । आर्तवत् महारोगादिना पीडित इव । दुःखं विललाप । श्रृण्वतां यथा
दुःखं भवति तथा विललापेत्यर्थः  ॥  २।१३।१७  ॥   

  

न प्रभातं त्वयेच्छामि निशे नक्षत्रभूषणे ।  

क्रियतां मे दया भद्रे मयायं रचितो ऽञ्जलिः  ॥  २।१३।१८  ॥   

नेति । प्रभातं प्रभातत्वम् । भावे निष्ठा । अत्र प्रकरणे
भर्त्सनप्रसादनाभ्यां पुनः पुनः क्रियमाणाभ्यां धर्ममपि त्यक्तुं न शक्नोमि
न पुत्रमपीति गम्यते  ॥  २।१३।१८  ॥   

  

अथवा गम्यतां शीघ्रं नाहमिच्छामि निर्घृणाम् ।  

नृशंसां कैकयीं द्रष्टुं यत्कृते व्यसनं महत्  ॥  २।१३।१९  ॥   

एवमुक्त्वा ततो राजा कैकेयीं संयताञ्जलिः ।  

प्रसादयामास पुनः कैकेयीं चेदमब्रवीत्  ॥  २।१३।२०  ॥   

अथवेति । निर्घृणां निर्दयां प्रत्युत नृशंसां क्रूराम्  ॥  २।१३।१९२०  ॥   

  

साधुवृत्तस्य दीनस्य त्वद्गतस्य गतायुषः ।  

प्रसादः क्रियतां देवि भद्रे राज्ञो विशेषतः  ॥  २।१३।२१  ॥   

साधुवृत्तस्येति । त्वद्गतस्य त्वदेकशरणस्येत्यर्थः । गतायुषः
अल्पावशेषमतीतायुष इत्यर्थः  ॥  २।१३।२१  ॥   

  

शून्ये न खलु सुश्रोणि मयेदं समुदाहृतम् ।  

कुरु साधु प्रसादं मे बाले सहृदया ह्यसि  ॥  २।१३।२२  ॥   

प्रसीद देवि रामो मे त्वद्दत्तं राज्यमव्ययम् ।  

लभतामसितापाङ्गे यशः परमवाप्नुहि  ॥  २।१३।२३  ॥   

मम रामस्य लोकस्य गुरूणां भरतस्य च ।  

प्रियमेतद्गुरुश्रोणि कुरु चारुमुखेक्षणे  ॥  २।१३।२४  ॥   

शून्य इति । शून्ये निर्जने प्रदेशे । इदं रामाभिषेचनम्, न समुदाहृतं खलु
किंतु सर्वजनसन्निधौ समुदाहृतमित्यर्थः । यद्वा शून्येन दीनेन मयेत्यर्थः
 ॥  २।१३।२२२४  ॥   

  

विशुद्धभावस्य हि दुष्टभावा ताम्रेक्षणस्याश्रुकलस्य राज्ञः ।  

श्रुत्वा विचित्रं करुणं विलापं भर्तुर्नृशंसा न चकार वाक्यम्  ॥  २।१३।२५
 ॥   

ततः स राजा पुनरेव मूर्च्छितः प्रियामदुष्टां प्रतिकूलभाषिणीम् ।  

समीक्ष्य पुत्रस्य विवासनं प्रति क्षितौ विसंज्ञो निपपात दुःखितः  ॥ 
२।१३।२६  ॥   

विशुद्धभावस्येति । ताम्रेक्षणस्य, दुःखातिशयेनेति शेषः । अश्रुकलस्य
अश्रुपूर्णस्य । कलिः कामधेनुः । विचित्रं प्रसादनभर्त्सनसहितत्वात्  ॥ 
२।१३।२५२६  ॥   

इतीव राज्ञो व्यथितस्य सा निशा जगाम घोरं श्वसतो मनस्विनः ।  

विबोध्यमानः प्रतिबोधनं तदा निवारयामास स राजसत्तमः  ॥  २।१३।२७  ॥   

इतीति । प्रतिबोधनं शङ्खपटहवीणादिकं प्रतिबोधनसाधनम् । यद्वा वैतालिकैः
क्रियमाणं प्रतिबोधनम्  ॥  २।१३।२७  ॥   

  

इत्यार्षे श्रीरामायणे वाल्मीकीये आदिकाव्ये श्रीमदयोध्याकाण्डे त्रयोदशः
सर्गः  ॥  १३  ॥   

इति श्रीगोविन्दराजविरचिते श्रीरामायणभूषणे पीताम्बराख्याने
श्रीमदयोध्याकाण्डे त्रयोदशः सर्गः  ॥  १३  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/02-kaikayI-vighnaH/013_dasharathasya_vaiklavyam.md">
<details><summary><h3>शिरोमणी ...{Loading}...</h3></summary>



दशरथोक्त्याद्यनुभवानन्तरकालिकं केकयीवृत्तान्तमाह-- अतदर्हमिति । अतदर्हं
शोकयोग्यतारहितं देवलोकात्परिच्युतं ययातिमिव शयानं भूमौ पतितमतथोचितं
तादृशशयनानर्हं महाराजं दशरथमनर्थरूपा
राजेप्सितार्थविरुद्धार्थनिरूपणकर्त्री सिद्धार्था साधितदेवप्रयोजना अभीता
वास्तवयशोरूपपत्यर्थसाधिकात्वरूपधर्मविविष्टात्वेन धर्मच्युतिभीतिरहिता,
किंच अभीता वारतवयशोरूपपत्यर्थप्रापिका इणो रूपम् । अभयदर्शिनी
रामनिष्ठसर्वहेतुकभयाभावदर्शनशीला केकयी तं याचितं वरं पुनः आकारयामास
राज्ञा सम्पादयामास । श्लोकद्वयमेकान्वयि  ॥  २।१३।१२  ॥   

  

तत्संपादनप्रकारमाह-- त्वमिति । हे महाराज सत्यवादी अत एव दृढव्रतः । त्वं
कथ्यसे जनैरिति शेषः । अतो मम वरं विधारयितुं स्वान्तरेव संस्थापयितुं
दूरीकर्तुं वा कस्माद्धेतोरिच्छसि अनुचितमेतदिति तात्पर्यम्  ॥  २।१३।३  ॥   

  

एवमिति । एवमुक्तो राजा क्रुद्ध इव विह्वलन् सन् प्रत्युवाच  ॥  २।१३।४  ॥   

  

तदाकारमाह-- मृत इति । हे अनार्ये आर्यविरुद्धे हे अमित्रे मयि मृते
लोकान्तरं प्राप्ते सति सुखिनी सुखविशिष्टा भव  ॥  २।१३।५  ॥   

  

स्वर्ग इति । स्वर्गे साकेते ऽपि दैवतैर्देवताभिमानिदेवैरभिहितं कथितं
रामस्य कुशलं धारयिष्ये प्रत्यादेशात्प्रत्यादेशं प्राप्तं प्रसङ्गाद्देवैः
कथितं तव कुशलं कथं धारयिष्ये तव कुशलं न श्रोष्यामीत्यर्थः  ॥  २।१३।६  ॥   

  

कैकेय्या इति । कैकेय्याः प्रियकामेन
केकयीनिष्ठप्रीतिविषयीभूतवरद्वयदानेच्छावता मया यदि रामो वनं प्रव्राजितः ।
एतत् सत्यं ब्रवीमि तदा तदभिषेकप्रतिज्ञानमसत्यं भविष्यति एतेन
अन्यतरासत्यत्वं दुष्परिहर्तव्यमिति सूचितम्  ॥  २।१३।७  ॥   

  

अपुत्रेणेति । अपुत्रेण पुत्ररहितेन मया महता श्रमेण लब्धो महातेजाः पुत्रः
स रामः मया कथं त्यज्यते त्यक्तुं न शक्नोमीत्यर्थः  ॥  २।१३।८  ॥   

  

त्यागानर्हत्वमेव बोधयन्नाह-- शूर इति । शूरत्वादिगुणविशिष्टः रामः कथं
विवास्यते  ॥  २।१३।९  ॥   

  

तदेव भङ्ग्यन्तरेणाह-- कथमिति । इन्दीवरश्यामत्वादिगुणविशिष्टं रामं
दण्डकान् कथं स्थापयिष्यामि प्रस्थापयिष्यामि  ॥  २।१३।१०  ॥   

  

सुखानामिति । सुखानामेव उचितस्य योग्यस्य दुःखैः दुःखानामनुचितस्य रामस्य
दुःखं कथमनुपश्येयम्  ॥  २।१३।११  ॥   

  

स्वसुखोपायं चिन्तयन्नाह-- यदीति । अदुःखार्हस्य रामस्य दुःखं
दुःखहेतुभूतवनप्रव्राजनरूपवरमकृत्वा असम्पाद्य अदत्त्वेत्यर्थः । यदि मम
संक्रमणं लोकान्तरगमनं भवेत् तदा सुखमवाप्नुयामहमिति शेषः । द्रुतं
लोकान्तरं प्राप्ते इहस्थया अनया संभाषणं न स्यात् । तर्हीयं भिया
स्वेप्सितं रामसन्निधौ न कथयिष्यतीति रामो वनं न, गमिष्यतीति तात्पर्यम्  ॥ 
२।१३।१२  ॥   

  

नृशंसे इति । सत्यपराक्रमं मम प्रियं रामं विप्रियेण वियोगेन किं किमर्थं
योजयसे  ॥  २।१३।१३  ॥   

  

रामप्रव्राजने अनर्थान्तरमपि भविष्यतीत्याह-- अकीर्तिरिति । अकीर्तिः
त्वद्वरप्रदानमूलकाभिषेकनिवृत्तिहेतुकप्रतिज्ञाहानिजनितदुर्यशः परिभविष्यति
दूरीकरिश्यति कीर्तिमिति शेषः । परिभविष्यतीत्यस्य यदि
भविष्यतीत्येवार्थस्तदा न शेषकल्पना । परीति लोके इत्यस्य विशेषणं वा
संपूर्णेत्यर्थः । विच्प्रत्ययान्तमेतत् । अर्धं पृथक् । दशरथोक्तिं समाप्य
वृत्तान्तमाह-- तथेति । तथा वर्णितप्रकारेण विलपतः परिभ्रमितचेतसः तस्य
राज्ञः सूर्यः अस्तमभ्यानमत् अत एव रजनी रात्रिः  

अभ्यवर्तत प्राप्नोत् अर्धद्वयमेकान्वयि । "षष्ठी चानादरे"
इत्यनुशासनविहिता तस्येत्यत्र षष्ठी  ॥  २।१३।१४  ॥   

  

सेति । चन्द्रमण्डलमण्डिता त्रियामा शर्वरी रात्रिः विलपमानस्य राज्ञो
दशरथस्य न व्यभासत न प्राकाशयत् अन्तर्भावितणिजर्थः ।
सम्बन्धसामान्यविवक्षया राज्ञ इत्यत्र षष्ठी  ॥  २।१३।१५  ॥   

  

तथेति । तथा तेन प्रकारेण वृद्धः त्यक्तलोकवृत्तान्तः दशरथः उष्णं
विनिःश्वस्य गगनासक्तलोचनः ऊर्ध्वदृष्टिः सन् आर्तवद्विललाप  ॥  २।१३।१६
 ॥   

  

तद्विलपनमेवाह-- नेति । हे नक्षत्रभूषिते निशे तव प्रभातं नेच्छामि
प्रभातकालभाविरामवियोगभिया न वाञ्छामीत्यर्थः । हे भद्रे मे दया
क्रियतामेतेन प्रभातत्वविशिष्टा न भवेति तत्प्रार्थना व्यञ्जिता  ॥  २।१३।१७
 ॥   

  

अथवेति । अथवा शीघ्रं गम्यताम् । तत्र हेतुः निर्घृणां दयारहितां यत्कृते
मम व्यसनं दुःखं तां केकयीं द्रष्टुमहं नेच्छामि । एतेन निशाविरामे
पुञ्जनबाहुल्यात् तद्दर्शनं न स्यादिति हेतुर्व्यक्तः । अर्धद्वयमेकान्वयि
 ॥  २।१३।१८  ॥   

  

एवमिति । राजा केकयीमनेन प्रकारेण उक्त्वा संयताञ्जलिः आसेति शेषः । अर्धं
पृथक्  ॥  २।१३।१९  ॥   

  

प्रसादयामासेति । राजधर्मवित् सामादिविज्ञाता राजा कैकेयीं पुनः
प्रसादयामास । अर्धं पृथक् । तत्प्रसादनमेवाह-- साधुवृत्तस्य
कपटरहितवृत्तिविशिष्टस्य त्वद्गतस्य तव वशे प्राप्तस्येत्यर्थः । गतायुषः
गता अवक्तव्यवचनेन निवृत्ता आयुः त्वद्विषयिणी प्रीतिर्यस्य तस्य विशेषतः
सर्वराजतो ऽधिकस्य राज्ञो मम प्रसादः क्रियताम् विशेषत इत्यत्र
षष्ठ्यन्तात्तसिः । प्रसादान्वयित्वे तु प्रथमान्ताद्बोध्यः ।
अर्धद्वयमेकान्वयि  ॥  २।१३।२०  ॥   

  

मद्दुर्वचनजनितो विषादस्त्वया न कार्य इति बोधयन्नाह-- शून्येनेति । हे
सुश्रोणि शून्येन जनरहितत्वेन हेतुना इदं दुर्वचनं मया समुदाहृतं कथितम् ।
एकान्ते क्रूराभासमप्युपदेशवचनं क्रोधकारणं लोके न दृष्टमिति तात्पर्यम् ।
तेन त्वया कोपो न कार्य इति व्यञ्जितम् । अर्धं पृथक्  ॥  २।१३।२१  ॥   

  

कुर्विति । हे बाले यतस्त्वं सहृदया रसज्ञा असि अतः मे प्रसादं प्रसन्नतां
कुरु । सम्पादय त्वं च प्रसीद । तेन किमत आह --त्वद्दत्तं राज्यं रामो
लभतां तेन त्वं परं यशः अवाप्स्यसि । सार्धश्लोक एकान्वयी  ॥  २।१३।२२  ॥   

  

ममेति । मदादेः प्रियमेतद् रामाभिषेचनं कुरु सम्पादय  ॥  २।१३।२३  ॥   

  

राजवाक्यश्रवणानन्तरं केकयीवृत्तान्तमाह-- विशुद्धेति । दुष्टभावा तत्सदृशी
अत एव नृशंसा तत्तुल्या केकयी विशुद्धभावस्य कापट्यरहिताभिप्रायविशिष्टस्य
ताम्राश्रुकलस्य अतिविलापेन ताम्रप्रायनेत्राभ्यामश्रुकला यस्य तस्य
भर्तुर्विलापं श्रुत्वा भर्तुर्वाक्यं वचनं न चकार । एतेन
राजयशोवृद्ध्यभिलाषिणीत्वं तस्याः सूचितम् । भर्तुरित्युभयान्वयि  ॥ 
२।१३।२४  ॥   

  

तत इति । ततः स्ववचनानङ्गीकारानन्तरं पुत्रस्य विवासनं प्रति विवासनहेतोः
प्रतिकूलभाषिणीं प्रियां समीक्ष्य पुनरपि मूर्छितः अत एव विसंज्ञो राजा
क्षितौ निपपात  ॥  २।१३।२५  ॥   

  

इतीवेति । इतीव अतीव व्यथितस्य श्वसतः उच्छ्वासं प्राप्नुवतः राज्ञः घोरं
यथा स्यात्तथा निशा जगाम । अत एव तदा बन्द्यादिप्रबोधनसमये तैः
प्रबोध्यमानो ऽपि राजसत्तमः प्रतिबोधनं प्रतिबोधकबन्द्यादिवचनं निवारयामास
। तेन क्लेशाधिक्यं सूचितम्  ॥  २।१३।२६  ॥   

  

इति श्रीमद्वाल्मीकीमयरामायणव्याख्याने रामायणशिरोमणावयोध्याकण्डे त्रयोदशः
सर्गः  ॥  २।१३  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/02-kaikayI-vighnaH/013_dasharathasya_vaiklavyam.md">
<details><summary><h3>तिलकम् ...{Loading}...</h3></summary>



चोम्मेन्तर्य् फ़ोर् थे सेलेच्तेद् वलुएस् दोएस्न्ऽत् एxइस्त्


</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/02-kaikayI-vighnaH/013_dasharathasya_vaiklavyam.md">
<details><summary><h3>द्राविडपाठः ...{Loading}...</h3></summary>



  
अतदर्हं महाराजं शयानमतथोचितम्।  
ययातिमिव पुण्यान्ते देवलोकात्परिच्युतम् ॥ 2.13.1 ॥   
अनर्थरूपा सिद्धार्थाह्यभीता भयदर्शिनी।  
पुनराकारयामास तमेव वरमङ्गना ॥ 2.13.2 ॥   
त्वं कत्थसे महाराज सत्यवादी दृढव्रतः।  
मम चेमं वरं कस्माद्विधारयितुमिच्छसि ॥ 2.13.3 ॥   
एवमुक्तस्तु कैकेय्या राजा दशरथस्तदा।  
प्रत्युवाच ततः क्रुद्धो मुहूत्त विह्वलन्निव ॥ 2.13.4 ॥   
मृते मयि गते रामे वनं मनुजपुङ्गवे।  
हन्तानार्ये ममामित्रे सकामा सुखिनी भव ॥ 2.13.5 ॥   
स्वर्गेपि खलु रामस्य कुशलं दैवतैरहम्।  
प्रत्यादेशादभिहितं धारयिष्ये कथं बत ॥ 2.13.6 ॥   
कैकेय्याः प्रियकामेन रामः प्रव्राजितो मया।  
यदि सत्यं ब्रवीम्येतत्तदसत्यं भविष्यति ॥ 2.13.7 ॥   
अपुत्रेण मया पुत्रः श्रमेण महता महान्।  
रामो लब्धो महाबाहुः स कथं त्यज्यते मया ॥ 2.13.8 ॥   
शूरश्च कृतविद्यश्च जितक्रोधः क्षमापरः।  
कथं कमलपत्राक्षो मया रामो विवास्यते ॥ 2.13.9 ॥   
कथमिन्दीवरश्यामं दीर्घबाहुं महाबलम्।  
अभिराममहं रामं प्रेषयिष्यामि दण्डकान् ॥ 2.13.10 ॥   
सुखानामुचितस्यैव दुःखैरनुचितस्य च।  
दुःखं नामानुपश्येयं कथं रामस्य धीमतः ॥ 2.13.11 ॥   
यदि दुःखमकृत्वाद्य मम सङ्क्रमणं भवेत्।  
अदुःखार्हस्य रामस्य ततः सुखमवाप्नुयाम् ॥ 2.13.12 ॥   
नृशंसे पापसङ्कल्पे रामं सत्यपराक्रमम्।  
किं विप्रियेण कैकेयि प्रियं योजयसे मम ॥ 2.13.13 ॥   
अकीर्तिरतुला लोके ध्रुवः परिभवश्च मे ॥ 2.13.14 ॥   
तथा विलपतस्तस्य परभ्रमितचेतसः।  
अस्तमभ्यागमत् सूर्योरजनी चाभ्यवर्त्तत ॥ 2.13.15 ॥   
सा त्रियामा तथार्त्तस्य चन्द्रमण्डलमण्डिता।  
राज्ञो विलपमानस्य न व्यभासत शर्वरी ॥ 2.13.16 ॥   
तथैवोष्णं विनिश्वस्य वृद्धो दशरथो नृपः।  
विललापार्त्तद्दुःखं गगनासक्तलोचनः ॥ 2.13.17 ॥   
न प्रभातं त्वयेच्छामि निशे नक्षत्रभूषणे।  
क्रियतां मे दया भद्रे मयायं रचितोऽञ्जलिः ॥ 2.13.18 ॥   
अथवा गम्यतां शीघ्रं नाहमिच्छामि निर्घृणाम्।  
नृशंसां कैकयीं द्रष्टुं यत्कृते व्यसनं महत् ॥ 2.13.19 ॥   
एवमुक्त्वा ततो राजा कैकेयीं संयताञ्जलिः।  
प्रसादयामास पुनः कैकेयीं चेदमब्रवीत् ॥ 2.13.20 ॥   
साधुवृत्तस्य दीनस्य त्वद्गतस्य गतायुषः।  
प्रसादः क्रियतां देवि भद्रे राज्ञो विशेषतः ॥ 2.13.21 ॥   
शून्ये न खलु सुश्रोणि मयेदं समुदाहृतम्।  
कुरु साधु प्रसादं मे बाले सहृदया ह्यसि ॥ 2.13.22 ॥   
प्रसीद देवि रामो मे त्वद्दत्तं राज्यमव्ययम्।  
लभतामसितापाङ्गे यशः परमवाप्नुहि ॥ 2.13.23 ॥   
मम रामस्य लोकस्य गुरूणां भरतस्य च।  
प्रियमेतद्गुरुश्रोणि कुरु चारुमुखेक्षणे ॥ 2.13.24 ॥   
विशुद्धभावस्य हि दुष्टभावा ताम्रेक्षणस्याश्रुकलस्य राज्ञः।  
श्रुत्वा विचित्रं करुणं विलापं भर्तुर्नृशंसा न चकार वाक्यम् ॥ 2.13.25 ॥   
ततः स राजा पुनरेव मूर्च्छितः प्रियामदुष्टां प्रतिकूलभाषिणीम्।  
समीक्ष्य पुत्रस्य विवासनं प्रति क्षितौ विसञ्ज्ञो निपपात दुःखितः ॥ 2.13.26 ॥   
इतीव राज्ञो व्यथितस्य सा निशा जगाम घोरं श्वसतो मनस्विनः।  
विबोध्यमानः प्रतिबोधनं तदा निवारयामास स राजसत्तमः ॥ 2.13.27 ॥   

</details>
</div>
