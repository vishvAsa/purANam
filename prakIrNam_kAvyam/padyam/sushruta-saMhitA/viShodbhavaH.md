---
title: विषोद्भवः
unicode_script: devanagari
---

प्रजाम् इमाम् आत्म-योनेर् ब्रह्मणः सृजतः किल।  
अकरोद् असुरो विघ्नं कैटभो नाम दर्पितः ॥  
तस्य क्रुद्धस्य वै वक्त्राद् ब्रह्मणस् तेजसो निधेः ।  
क्रोधो विग्रहवान् भूत्वा निपपात+अतिदारुणः ॥  
स तं ददाह गर्जन्तम् अन्तकाभं महाबलम् ।  
ततो ऽसुरं घातयित्वा तत् तेजो ऽवर्धत+अद्भुतम् ॥  
ततो विषादो देवानाम् अभवत् तं निरीक्ष्य वै ।  
विषाद-जननत्वाच् च विषम् इत्य् अभिधीयते ॥  

ततः सृष्ट्वा प्रजाः शेषं तदा तं क्रोधम् ईश्वरः ।  
विन्यस्तवान् स भूतेषु स्थावरेषु चरेषु च ॥  
यथा ऽव्यक्त-रसं तोयम् अन्तरिक्षान् महीगतम् ।  
तेषु तेषु प्रदेशेषु रसं तं तं नियच्छति ॥  
एवम् एव विषं यद्-यद् द्रव्यं व्याप्यावतिष्ठते ।  
स्वभावाद् एव तं तस्य रसं समनुवर्तते ॥
