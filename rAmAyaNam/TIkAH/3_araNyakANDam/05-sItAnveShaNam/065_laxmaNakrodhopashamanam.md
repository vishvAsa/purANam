+++
title = "०६५ लक्ष्मणक्रोधोपशमनम्"
title_english = "065 Lakshmana pacifies Rama s fury"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-065-Lakshmana_Krodho_Upashamanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/3_araNyakANDam/05-sItAnveShaNam/065_laxmaNakrodhopashamanam.md">
<details><summary><h3>IITK ...{Loading}...</h3></summary>

Lakshmana pacifies Rama -- explains that destruction of the world is not
proper -- initiates the search.



#### श्लोकः
##### मूलम्
तप्यमानं तथा रामं सीताहरणकर्शितम्।  
लोकानामभवे युक्तं सांवर्तकमिवानलम्॥3.65.1॥  
वीक्षमाणं धनुस्सज्यं निश्श्वसन्तं पुनः पुनः।  
दग्धुकामं जगत्सर्वं युगान्ते च यथा हरम्॥3.65.2॥  
अदृष्टपूर्वं सङ्क्रुद्धं दृष्ट्वा रामं तु लक्ष्मणः।  
अब्रवीत्प्राञ्जलिर्वाक्यं मुखेन परिशुष्यता॥3.65.3॥

##### शब्दार्थः
तथा that way, तप्यमानम् tormented by pain, रामम् Rama, सीताहरणकर्शितम् emaciated by Sita's abduction, सांवर्तकम् pertaining to dissolution of the world, अनलमिव the fire like, लोकानाम् of the worlds, अभवे to annihilate, युक्तम् ready, सज्यम् strung, धनुः bow, वीक्षमाणम् while seeing, पुनः पुनः again and again, निश्श्वसन्तम् sighing hot breath, युगान्ते at the end of the world, हरं यथा like Lord Siva, सर्वम् all, जगत् world, दग्धुकामम् desiring to burn, अदृष्टपूर्वम् never seen before, संक्रुद्धम् enraged, रामम् Rama, दृष्ट्वा seeing, लक्ष्मणः Lakshmana, प्राञ्जलिः with folded palms, परिशुष्यता mouth dried up, मुखेन face, अब्रवीत् said.

##### आङ्ग्लानुवादः
Tormented and emaciated due to Sita's abduction, resembling the fire at the time of dissolution of the creation, ready to destroy the world, Rama looked at his bow strung again and again, breathing hot sighs like Lord Siva at the end of the creation, wishing to burn down the world in a rage. Lakshmana who had never seen Rama in such anger before said to him with folded hands and parched throat.



#### श्लोकः
##### मूलम्
पुरा भूत्वा मृदुर्दान्तस्सर्वभूतहिते रतः।  
न क्रोधवशमापन्नः प्रकृतिं हातुमर्हसि॥3.65.4॥

##### शब्दार्थः
पुरा in the past, मृदुः gentle, दान्तः selfrestrained, सर्वभूतहिते in the welfare of all beings, रतः as engaged, भूत्वा after being, क्रोधवशम् under the spell of anger, आपन्नः attaining, प्रकृतिम् natural form, हातुम् to give up, नार्हसि do not behove.

##### आङ्ग्लानुवादः
Earlier you were gentle, self restrained and engaged in the welfare of all beings. (Now) it is not proper for you to give up your natural composure in anger.



#### श्लोकः
##### मूलम्
चन्द्रे लक्ष्मीः प्रभा सूर्ये गतिर्वायौ भुवि क्षमा।  
एतत्तु नियतं सर्वं त्वयि चानुत्तमं यशः॥3.65.5॥

##### शब्दार्थः
चन्द्रे of the Moon, लक्ष्मीः grace, सूर्ये of the Sun, प्रभा radiance, वायौ of the wind, गतिः motion, भुवि on earth, क्षमा forbearance, एतत् सर्वम् all this, नियतम् always, त्वयि in you, अनुत्तमम् the best, यशः च and fame.

##### आङ्ग्लानुवादः
In you are always present the grace of the Moon, the radiance of the Sun, the motion of the wind, the forbearance of the earth and reputation.



#### श्लोकः
##### मूलम्
एकस्य नापराधेन लोकान् हन्तुं त्वमर्हसि।  
न तु जानामि कस्यायं भग्नस्साङ्ग्रामिको रथः॥3.65.6॥  
केन वा कस्य वा हेतोस्सायुधस्सपरिच्छदः।

##### शब्दार्थः
एकस्य one's, अपराधेन by mistake, इह here, लोकान् worlds, हन्तुम् to destroy, नार्हसि it is not proper, सायुधः with weapons, सपरिच्छदः with all accesories, अयम् this, साङ्ग्रामिकः used in war, रथः chariot, कस्य whose, केन by whom, कस्य वा हेतोः for what reason, भग्नः broken, न जानामि I do not know.

##### आङ्ग्लानुवादः
To destroy the world for the mistake of a single person is not proper. Why and by whom is this warchariot broken with weapons and all its accesories I do not know.



#### श्लोकः
##### मूलम्
खुरनेमिक्षतश्चायं सिक्तो रुधिरबिन्धुभिः॥3.65.7॥  
देशो निर्वृत्तसङ्ग्रामस्सुघोरः पार्थिवात्मज।

##### शब्दार्थः
पार्थिवात्मज O prince , खुरनेमिक्षतः damaged by hooves of horses and the rims of the chariot', रुधिरबिन्दुभिः by drops of blood, सिक्तः drenched, सुघोरः very dreadful, अयं देशः this place, निर्वृत्तसंग्रामः a great combat was fought here.

##### आङ्ग्लानुवादः
O prince, this place is damaged by the hooves of the horses and the rims of the chariot. It is soaked with drops of blood.Very dreadful must have been the fight here.



#### श्लोकः
##### मूलम्
एकस्य तु विमर्धोऽयं न द्वयोर्वदतांवर॥3.65.8॥  
न हि वृत्तं हि पश्यामि बलस्य महतः पदम्।

##### शब्दार्थः
वदताम् of those intelligent in speech, वर the best one, अयम् this, एकस्य by one person, विमर्धः combat, द्वयोः of two people, न not, महतः great, बलस्य army, वृत्तम् this fight, पदम् footprints, न हि पश्यामि I do not see.

##### आङ्ग्लानुवादः
O, best of the eloquent  this fight involves only one and not two. I do not see the footprints of a big army.



#### श्लोकः
##### मूलम्
नैकस्य तु कृते लोकान्विनाशयितुमर्हसि॥3.65.9॥  
युक्तदण्डा हि मृदवः प्रशान्ता वसुधाधिपाः।

##### शब्दार्थः
एकस्य कृते for one's sake, लोकान् the worlds, विनाशयितुम् to destroy, नार्हसि not right, हि indeed, वसुधाधिपाः lords of the earth, युक्तदण्डाः punish the deserving, मृदवः gentle, प्रशान्ताः peaceful.

##### आङ्ग्लानुवादः
To destroy the entire world for one individual is not right. The lords of the earth should remain gentle, peaceful and punish only the deserving.



#### श्लोकः
##### मूलम्
सदा त्वं सर्वभूतानां शरण्यः परमा गतिः॥3.65.10॥  
को नु दारप्रणाशं ते साधु मन्येत राघव।

##### शब्दार्थः
त्वम् you, सर्वभूतानाम् of all beings, सदा always, शरण्यः a refuge, परमा गतिः ultimate resort, राघव Raghava, ते to you, दारप्रणाशम् lost track of her whereabouts, को नु who will, साधु proper, मन्येत think.

##### आङ्ग्लानुवादः
You are the ultimate resort and refuge of all beings. Who would like that your wife should be abducted ?



#### श्लोकः
##### मूलम्
सरितस्सागराश्शैला देवगन्धर्वदानवाः॥3.65.11॥  
नालं ते विप्रियं कर्तुं दीक्षितस्येव साधवः।

##### शब्दार्थः
सरितः rivers, सागराः seas, शैलाः mountains, देवगन्धर्वदानवाः gods, gandharvas and demons, ते to you, साधवः pious people, दीक्षितस्येव those who observe religious vows, विप्रियम् disagreeable, कर्तुम् to do, नालम् they are not.

##### आङ्ग्लानुवादः
Just as pious men do not do anything disagreeable towards persons who observe religious vows, so also rivers, seas and mountains, gods, gandharvas and demons are not capable of causing unhappiness to you.



#### श्लोकः
##### मूलम्
येन राजन्हृता सीता तमन्वेषितुमर्हसि॥3.65.12॥  
मद्वितीयो धनुष्पाणिस्सहायैः परमर्षिभिः।

##### शब्दार्थः
राजन् king, धनुष्पाणिः wielding a bow, मद्वितीयः followed by one, सहायैः with the help of, परमर्षिभिः by great sages, सीता Sita, येन whomsoever, हृता carried off, तम् him, अन्वेषितुम् to search, अर्हसि is proper for you.

##### आङ्ग्लानुवादः
O king bow in hands, followed by me and with the help of great sages you should search for the one who has abducted Sita.



#### श्लोकः
##### मूलम्
समुद्रं च विचेष्यामः पर्वतांश्च वनानि च॥3.65.13॥  
गुहाश्च विविधा घोरा नदी पद्मवनानि च।

##### शब्दार्थः
समुद्रं च in the oceans, पर्वतांश्च in the mountains, वनानि च and the forests, विविधाः several,  
घोराः dreadful, गुहाश्च caves, नदीः rivers, पद्मवनानि lotus ponds, विचेष्यामः we will search.

##### आङ्ग्लानुवादः
We will search oceans, mountains, forests and several dreadful caves, rivers and lotusponds.



#### श्लोकः
##### मूलम्
देवगन्धर्वलोकांश्च विचेष्यामस्समाहिताः॥3.65.14॥  
यावन्नाधिगमिष्यामस्तव भार्यापहारिणम्।

##### शब्दार्थः
समाहिताः relentlessly, तव your, भार्यापहारिणम् the abductor of your wife, यावत् so long as, नाधिगमिष्यामःwe will not find, देवगन्धर्वलोकांश्च the world of the gods and gandharvas, विचेष्यामः we will search.

##### आङ्ग्लानुवादः
We will search relentlessly for the abductor of your wife everywhere including the world of gods and gandharvas till we find her.



#### श्लोकः
##### मूलम्
न चेत्साम्ना प्रदास्यन्ति पत्नीं ते त्रिदशेश्वराः॥3.65.15॥  
कोसलेन्द्र ततः पश्चात्प्राप्तकालं करिष्यसि।

##### शब्दार्थः
कोसलेन्द्र lord of Kosala, Rama, त्रिदशेश्वराः gods, ते to you, पत्नीम् your wife, साम्ना with gentle request, न प्रदास्यन्ति not restore her, चेत् if so, ततः then, पश्चात् later, प्राप्तकालम् at the right time, करिष्यसि will take action.

##### आङ्ग्लानुवादः
O lord of Kosala when gods do not restore Sita on request, then you can think of taking action at the appropriate time.



#### श्लोकः
##### मूलम्
शीलेन साम्ना विनयेन सीतां नयेन न प्राप्स्यसि चेन्नरेन्द्र।  
ततस्समुत्सादय हेमपुङ्खै र्महेन्द्रवज्रप्रतिमैश्शरौघैः॥3.65.16॥

##### शब्दार्थः
नरेन्द्र O king, शीलेन with right conduct, साम्ना by appeasing, विनयेन through humility, नयेन by diplomacy, सीताम् Sita, न प्राप्स्यसि यदि if you do not get her, ततः then, हेमपुङ्खैः with gold feathered, महेन्द्रवज्रप्रतिमैः equalling Indra's thunderbolt, शरौघैः by stream of arrows, समुत्सादय destroy.

##### आङ्ग्लानुवादः
O king if you fail to get Sita through appeasement, through humility or diplomacy then you destroy (the three worlds) by your goldtipped stream of arrows comparable to Indra's thunderbolt.  

#### समाप्तिः
 श्रीमद्रामायणे वाल्मीकीय आदिकाव्ये अरण्यकाण्डे पञ्चषष्टितमस्सर्गः॥  
Thus ends the sixtyfifth sarga of Aranyakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/3_araNyakANDam/05-sItAnveShaNam/065_laxmaNakrodhopashamanam.md">
<details><summary><h3>भूषणम् ...{Loading}...</h3></summary>



तप्यमानं तथा रामं सीताहरणकर्शितम् ।  

लोकानामभवे युक्तं संवर्तकमिवानलम्  ॥  ३।६५।१  ॥   

वीक्षमाणं धनुः सज्यं निःश्वसन्तं पुनःपुनः ।  

दग्धुकामं जगत्सर्वं युगान्ते तु यथा हरम्  ॥  ३।६५।२  ॥   

अदृष्टपूर्वं सङ्क्रुद्धं दृष्ट्वा रामं तु लक्ष्मणः ।  

अब्रवीत् प्राञ्जलिर्वाक्यं मुखेन परिशुष्यता  ॥  ३।६५।३  ॥   

एवं जगदुपसंहारक्रोधकलुषं रामं लक्ष्मणः सन्धुक्ष(सान्त्व)यति पञ्चषष्टितमे
। तप्यमानमित्यादिश्लोकत्रयमेकान्वयम् । तप्यमानं तपन्तम् । तथा
तप्यमानमित्यनेन पूर्वोक्तजगदुपसंहारवाचस्तप्तत्वकृताः न तु सङ्कल्पपूर्वा
इत्युच्यते । रामं दृष्ट्वा राममब्रवीदिति क्रियाभेदान्न पुनरुक्तिदोषः ।
अभवे विनाशे । युक्तम् उद्युक्तम् । संवर्तकं संहारकम् । अदृष्टपूर्वमिति
क्रोधनक्रियाविशेषणम् । परिशुष्यता लोकविनाशभयेनेति भावः  ॥  ३।६५।१३  ॥   

  

पुरा भूत्वा मृदुर्दान्तः सर्वभूतहिते रतः ।  

न क्रोधवशमापन्नः प्रकृतिं हातुमर्हसि  ॥  ३।६५।४  ॥   

पुरेति । क्रोधवशमापन्नः सन् प्रकृतिं मृदुत्वादिनिजस्वभावं न हातुमर्हसि
 ॥  ३।६५।४  ॥   

  

चन्द्रे लक्ष्मीः प्रभा सूर्ये गतिर्वायौ भुवि क्षमा ।  

एतच्च नियतं सर्वं त्वयि चानुत्तमं यशः  ॥  ३।६५।५  ॥   

चन्द्र इति । लक्ष्म्यादिकमेकैकस्य प्रतिनियतम्, त्वयि तु एतत्सर्वं च
यशश्च प्रतिनियतमित्यर्थः  ॥  ३।६५।५  ॥   

  

एकस्य नापराधेन लोकान् हन्तुं त्वमर्हसि ।  

न तु जानामि कस्यायं भग्नः साङग्रामिको रथः ।  

केन वा कस्य वा हेतोः सायुधः सपरिच्छदः  ॥  ३।६५।६  ॥   

मम दान्ततयैवैतादृशी दशा जाता अधुना ऽपि यदि क्रोधो न स्यात् को वा मम
वित्रस्येत् कथं च सीताप्रातिरित्याशङ्क्याह एकस्येति । अर्धत्रयमेकान्वयम्
। अयं भावः एको रथो दृश्यते एकस्यैव पदं प्रतीयते तेन एक एवापराधीति
निश्चीयते एकस्य चापराधेन सर्वान् हन्तुं नार्हसि । तर्हि को वा
ऽपराधीत्यत्राह नत्विति । केन प्रतिपक्षिणा कस्य प्रयोजनस्य हेतोः । "षष्ठी
हेतुप्रयोगे" इति षष्ठी । प्रकृतादन्यस्माद्वा निमित्तादिति न जानामि,
त़च्चिन्तनीयमित्यर्थः । सपरिच्छदः सपरिकरः  ॥  ३।६५।६  ॥   

  

खुरनेमिक्षतश्चायं सिक्तो रुधिरबिन्दुभिः ।  

देशो निर्वृत्तसङ्ग्रामः सुघोरः पार्थिवात्मज  ॥  ३।६५।७  ॥   

अश्वानां खुरैः स्थनेमिभिः रथाङ्गैश्च क्षतः निर्वृत्तसङ्ग्रामः, दृश्यत
इति शेषः  ॥  ३।६५।७  ॥   

  

एकस्य तु विमर्दो ऽयं न द्वयोर्वदतां वर ।  

न हि वृत्तं हि पश्यामि बलस्य महतः पदम्  ॥  ३।६५।८  ॥   

विमर्दः सम्प्रहारः । तत्र हेतुमाह नहीति । वृत्तं सङ्क्रान्तम्  ॥  ३।६५।८
 ॥   

  

नैकस्य तु कृते लोकान्विनाशयितुमर्हसि ।  

युक्तदण्डा हि मृदवः प्रशान्ता वसुधाधिपाः  ॥  ३।६५।९  ॥   

वक्तव्यमुक्त्वा प्रकृतमाह नैकस्येति । युक्तदण्डा
अपराधोचितशिक्षणप्रवर्तकाः  ॥  ३।६५।९  ॥   

  

सदा त्वं सर्वभूतानां शरण्यः परमा गतिः ।  

को नु दारप्रणाशं ते साधु मन्येत राघव  ॥  ३।६५।१०  ॥   

विशिष्य तवायं धर्म इत्याह सदेति । शरण्यः शरणार्हः । परमा गतिः
परमप्राप्यः । देवादिकृतो ऽयमपराधो नेत्याह को न्विति  ॥  ३।६५।१०  ॥   

  

सरितः सागराः शैला देवगन्धर्वदानवाः ।  

नालं ते विप्रियं कर्तुं दीक्षितस्येव साधवः  ॥  ३।६५।११  ॥   

दीक्षितस्य उपक्रान्तयज्ञानुष्ठानस्य । साधवः ऋत्विजः  ॥  ३।६५।११  ॥   

  

येन राजन् हृता सीता तमन्वेषितुमर्हसि ।  

मद्द्वितीयो धनुष्पाणिः सहायैः परमर्षिभिः  ॥  ३।६५।१२  ॥   

परमर्षिभिः एतद्वनस्थैः  ॥  ३।६५।१२  ॥   

  

समुद्रं च विचेष्यामः पर्वतांश्च वनानि च ।  

गुहाश्च विविधा घोरा नदीः पद्मवनानि च  ॥  ३।६५।१३  ॥   

समुद्रमिति । विचेष्यामः अन्वेषिष्यामहे  ॥  ३।६५।१३  ॥   

  

देवगन्धर्वलोकांश्च विचेष्यामः समाहिताः ।  

यावन्नाधिगमिष्यामस्तव भार्यापहारिणम्  ॥  ३।६५।१४  ॥   

देवेति । स्पष्टम्  ॥  ३।६५।१४  ॥   

  

न चेत्साम्ना प्रदास्यन्ति पत्नीं ते त्रिदशेश्वराः ।  

कोसलेन्द्र ततः पश्चात् प्राप्तकालं करिष्यसि  ॥  ३।६५।१५  ॥   

न चेदिति । प्राप्तश्चतुर्थोपायकालो यस्मिन् कर्मणि तत्तथा  ॥  ३।६५।१५  ॥   

  

शीलेन साम्ना विनयेन सीतां नयेन न प्राप्स्यसि चेन्नरेन्द्र ।  

ततः समुत्पादय हेमपुङ्खैर्महेन्द्रवज्रप्रतिमैः शरौघैः  ॥  ३।६५।१६  ॥   

इत्यार्षे श्रीरामायणे वाल्मीकीये आदिकाव्ये श्रीमदारण्यकाण्डे
प़ञ्चषष्टितमः सर्गः  ॥  ६५  ॥   

एतदेव स्पष्टयति शीलेनेति । समुत्पादय, विवक्षितकार्यमिति शेषः ।
समुत्सादयेति पाठे लोकानिति शेषः । एवं लक्ष्मणप्रसादनेन
रामकोपशान्तिप्रपञ्चनाद्रावणाराधिततत्पक्षपातिरुद्रसङ्कल्पाद्रामकोपो भग्न
इति । वदन् मूर्ख इत्यवगन्तव्यः  ॥  ३।६५।१६  ॥   

इति श्रीगोविन्दराजविरचिते श्रीरामायणभूषणे रत्नमेखलाख्याने
आरण्यकाण्डव्याख्याने प़ञ्चषष्टितमः सर्गः  ॥  ६५  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/3_araNyakANDam/05-sItAnveShaNam/065_laxmaNakrodhopashamanam.md">
<details><summary><h3>शिरोमणी ...{Loading}...</h3></summary>



रामं प्रति लक्ष्मणोक्तिं वर्णयितुमाहतप्यमानमित्यादिभिः । सीताहरणकर्शितं
लोकानां भुवनानामभवे यथोचितं चिन्ताभावार्थं परमकल्याणार्थं वा
युक्तमुद्युक्तं सांवर्तकं प्रलयकालिकमनलमिव प्रतीयमानमिति शेषः । सज्यं
धनुः वीक्षमाणं पुनः पुनर्निःश्वसन्तं युगान्ते सर्वजगद्दग्धुकामम् अत एव
तप्यमानं प्राप्तकोपसंपत्तिं हरमिव संक्रुद्धम् अत एव अदृष्टपूर्वं
दृष्टपूर्वभिन्नं रामं सर्वाभिरामदातारं रामं तदभिधं दृष्ट्वा
प्राञ्जलिर्लक्ष्मणः परिशुष्यता मुखेनाब्रवीत् । श्लोकत्रयमेकान्वयि  ॥ 
३।६५।१३  ॥   

  

तद्वचनाकारमाह--पुरेत्यादिभिः । मृदुः सरलस्वभावः दान्तः नियमितोभयकरणः
सर्वभूतहिते रतः अत एव पुरा पालनार्थं भूत्वा प्रकटीभूय विद्यमानस्त्वं
क्रोधवशमापन्नः प्राप्तः सन् प्रकृतिं स्वस्वभावं हातुं नार्हसि  ॥  ३।६५।४
 ॥   

  

चन्द्र इति । चन्द्रादौ लक्ष्म्यादिचतुष्टयं क्रमेणास्ति अनुत्तमं
सर्वोत्तमं नियतं चाञ्चल्यरहितं नित्यम् एतत् लक्ष्म्यादिचतुष्टयं यशश्च
त्वय्यस्ति  ॥  ३।६५।५  ॥   

  

ननु राक्षसानां वधस्यावश्यकत्वे किमर्थं निवार्यते इत्यत आह--एकस्येति ।
एकस्य राक्षसस्य अपराधेन लोकान् सर्वजनान् हन्तुं त्वं नार्हसि एतेन
विभीषणकर्मकविघातजनितभीतिमत्त्वं लक्ष्मणस्य सूचितम् । अर्धं पृथक् । ननु
अपकारिणमेव बोधयेत्यत आह--नेति । सांग्रामिकः सायुधः आयुधसहितः सपरिच्छदः
सामग्रीसहितः अयं रथः कस्य हेतोः केन वा भग्नः इत्यहं नैव जानामि ।
अर्धद्वयमेकान्वयि  ॥  ३।६५।६  ॥   

  

ननु तर्हि बहूनामपराधो ऽस्ति इत्यत आह--खुरेति । खुरनेमिक्षतः खुरैः
अश्वाङ्घ्रिभिः नेमिभिश्च क्षतः रुधिरबिन्दुभिः सिक्तः निर्वृत्तः संजातः
संग्रामो यस्मिन् सो ऽयं देशः एकस्यैव विमर्दः विमर्दनविशिष्टः न द्वयोः
एतेन इदानीमपराध एककर्तृक एव प्रतीयत इति सूचितम्  ॥  ३।६५।७८  ॥   

  

नहीति । महतो बलस्य सैन्यस्य वृत्तं प्रवृत्तं पदं चरणचिह्नं नैव पश्यामि
अतः कस्यचित् एकस्यैव अपराध इति सूचितम् । अत एव एकस्यैव कृते तदपराधार्थं
लोकान् सर्वजनान् विनाशयितुं नार्हसि  ॥  ३।६५।९  ॥   

  

युक्तेति । वसुधाधिपाः रघुकुलोद्भूतमहीपतयः युक्तदण्डादिविशिष्टा भवन्ति अत
एव सर्वभूतानां शरण्यः परमा गतिश्च त्वमसि अतः हे राघव तव दारप्रणाशं कः
साधु मन्येत न को ऽपीत्यर्थः । सार्धश्लोक एकान्वयी  ॥  ३।६५।१०  ॥   

  

तदेव भङ्ग्यन्तरेणाह--सरित इति । दीक्षितस्य अप्रियं कर्तुं साधव इव ते
ऽप्रियं कर्तुं सरिदादयः नालमतः येन राक्षसेन सीता हृता तमन्वेषयितुं
मद्द्वितीयः अहं द्वितीयो यस्य सः परमर्षिभिः सहायैरुपलक्षितः धनुष्पाणिः
त्वमर्हसि । अर्धचतुष्टयमेकान्वयि  ॥  ३।६५।१११२  ॥   

  

अन्वेषणप्रकारमाह--समुद्रमिति । तव भार्यापहारिणं यावन्न अधिगमिष्यामः
प्राप्स्यामः तावत् समुद्रादीनि विचेष्यामः देवादिलोकांश्च विचेष्यामः ।
पद्मिन्यो विविधा इति समुदायस्य कर्मतया ऽन्वयात् न द्वितीया ।
अर्धचतुष्टयमेकान्वयि  ॥  ३।६५।१३१४  ॥   

  

नेति । हे कोशलेन्द्र त्रिदशेश्वराः तदुपलक्षितनिश्चितदारापहारिणः साम्ना
सामरूपोपायेन ते पत्नीं चेद्यदि न प्रदास्यन्ति ततः पश्चात् प्राप्तकालं
प्राप्तः कालो यस्मिन् तं चतुर्थोपायं दण्डं करिष्यसि  ॥  ३।६५।१५  ॥   

  

तदेव भङ्ग्यन्तरेणाह--शीलेनेति । हे नरेन्द्र शीलेन सुचरितेन साम्ना
साधूक्त्या विनयेन प्रश्रयेण नयेन पर्यटनेन च सीतां यदि न प्राप्स्यसि
तर्हि महेन्द्रवज्रप्रतिमैः इन्द्रवज्रः प्रतिमा उपमेयो येषां तैः शरौघैः
समुत्सादय निश्चितापकारिणमिति शेषः  ॥  ३।६५।१६  ॥   

  

इति श्रीमद्वाल्मीकीयरामायणव्याख्याने रामायणशिरोमणावारण्यकाण्डे
पञ्चषष्टितमः सर्गः  ॥  ३।६५  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/3_araNyakANDam/05-sItAnveShaNam/065_laxmaNakrodhopashamanam.md">
<details><summary><h3>तिलकम् ...{Loading}...</h3></summary>



अभवे नाशे युक्तमुद्युक्तम् सांवर्तकं प्रलयकालिकम्  ॥  ३।६५।१  ॥   

  

हरं कालाग्निरुद्रम्  ॥  ३।६५।२  ॥   

  

अदृष्टपूर्वं पूर्वमेवं कदाप्यदृष्टसंहारशक्त्यावेशं संक्रुद्धं रामं
दृष्ट्वा राममब्रवीदिति रामपदद्वयसंबन्धः । मुखपरिशोषो लोकविनाशभयेन  ॥ 
३।६५।३  ॥   

  

प्रकृतिं सर्वभूतहितत्वरूपाम्  ॥  ३।६५।४  ॥   

  

एतच्च उक्तचतुष्टयं च अनुत्तमं यशश्च त्वयि नियतमित्यर्थः  ॥  ३।६५।५  ॥   

  

एकस्यापराध इति कथं ज्ञायते तत्राह--नन्विति । ननु जानाम्येक एवापराद्ध इति
कुतस्तत्राह--कस्यचिदेव न केषांचिदित्यर्थः । सायुधपरिकरो भग्न इत्यन्वयः
 ॥  ३।६५।६  ॥   

  

स केन भग्नः केन हेतुनेत्येतत्तु न जानामीति शेषः ।
खुरनेमिक्षतत्वादिविशिष्टो ऽयं देशो निर्वृत्तसंग्रामो दृश्यते इति शेषः ।
एवंभूतैर्हेतुभिरयं विमर्दः संग्राम एकस्य रथिकस्य केनचित्सह न तु
द्वयोरधिकयोरिति शेषः  ॥  ३।६५।७,८  ॥   

  

तदेवाह--नहीति । वृत्तं भूवि कृतचिह्नमत एकस्य कृते लोकनाशो न युक्तः  ॥ 
३।६५।९  ॥   

  

युक्तदण्डा यथापराधदण्डाः । मृदवो ऽकठिनाः  ॥  ३।६५।१०  ॥   

  

किंच यदि त्वद्दारप्रणाशो लोककर्तृको लोकानुमतो वा स्यात्तद्युक्तं
तन्नाशनम् । नैवमस्तीत्याह--को न्विति  ॥  ३।६५।११  ॥   

  

सहिदादयस्ते विप्रियं कर्तुं नालं न समर्था न स्पृहावन्तो वा दीक्षितस्य
यजमानस्य साधवो ज्ञानसंपन्ना ऋत्विगादयो यथा विप्रियं शापादि दातु व्याङ्गं
वा कर्म कर्तुमसमर्थास्तद्वत्  ॥  ३।६५।१२  ॥   

  

मद्दिवतीयो ऽहं द्वितीयः सहायो यस्य सः । समुद्रादिस्थाश्रमेषु विचयनार्थं
परमर्षिभिः सहायैरित्युक्तम्  ॥  ३।६५।१३,१४  ॥   

  

यद्यस्मद्विचयनेनाशक्यां तत्प्राप्तिः स्यात् ततः परं देवाः सर्वज्ञा यदि
ते पत्नीं प्रत्नीवार्तां न दास्यन्ति ततः पश्चात्प्राप्तकालं चतुर्थोपायं
दण्डं तेषु करिष्यसि  ॥  ३।६५।१५  ॥   

  

शीलं सुचरित्रम् साम साधुवादः विनयः प्रश्रयः नयो नीतिः  ॥  ३।६५।१६  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽरण्यकाण्डे पञ्चषष्टितमः सर्गः  ॥  ३।६५  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/3_araNyakANDam/05-sItAnveShaNam/065_laxmaNakrodhopashamanam.md">
<details><summary><h3>द्राविडपाठः ...{Loading}...</h3></summary>


तप्यमानं तथा रामं सीताहरणकर्शितम्।  
लोकानामभवे युक्तं संवर्तकमिवानलम् ॥ 3.65.1 ॥   
वीक्षमाणं धनुः सज्यं निःश्वसन्तं पुनःपुनः।  
दग्धुकामं जगत्सर्वं युगान्ते तु यथा हरम् ॥ 3.65.2 ॥   
अदृष्टपूर्वं सङ्क्रुद्धं दृष्ट्वा रामं तु लक्ष्मणः।  
अब्रवीत् प्राञ्जलिर्वाक्यं मुखेन परिशुष्यता ॥ 3.65.3 ॥   
पुरा भूत्वा मृदुर्दान्तः सर्वभूतहिते रतः।  
न क्रोधवशमापन्नः प्रकृतिं हातुमर्हसि ॥ 3.65.4 ॥   
चन्द्रे लक्ष्मीः प्रभा सूर्ये गतिर्वायौ भुवि क्षमा।  
एतच्च नियतं सर्वं त्वयि चानुत्तमं यशः ॥ 3.65.5 ॥   
न तु जानामि कस्यायं भग्नः साङग्रामिको रथः।  
केन वा कस्य वा हेतोः सायुधः सपरिच्छदः ॥ 3.65.6 ॥   
खुरनेमिक्षतश्चायं सिक्तो रुधिरबिन्दुभिः।  
देशो निर्वृत्तसङ्ग्रामः सुघोरः पार्थिवात्मज ॥ 3.65.7 ॥   
एकस्य तु विमर्दोऽयं न द्वयोर्वदतां वर।  
न हि वृत्तं हि पश्यामि बलस्य महतः पदम् ॥ 3.65.8 ॥   
नैकस्य तु कृते लोकान्विनाशयितुमर्हसि।  
युक्तदण्डा हि मृदवः प्रशान्ता वसुधाधिपाः ॥ 3.65.9 ॥   
सदा त्वं सर्वभूतानां शरण्यः परमा गतिः।  
को नु दारप्रणाशं ते साधु मन्येत राघव ॥ 3.65.10 ॥   
सरितः सागराः शैला देवगन्धर्वदानवाः।  
नालं ते विप्रियं कर्तुं दीक्षितस्येव साधवः ॥ 3.65.11 ॥   
येन राजन् हृता सीता तमन्वेषितुमर्हसि।  
मद्द्वितीयो धनुष्पाणिः सहायैः परमर्षिभिः ॥ 3.65.12 ॥   
समुद्रं च विचेष्यामः पर्वतांश्च वनानि च।  
गुहाश्च विविधा घोरा नदीः पद्मवनानि च ॥ 3.65.13 ॥   
देवगन्धर्वलोकांश्च विचेष्यामः समाहिताः।  
यावन्नाधिगमिष्यामस्तव भार्यापहारिणम् ॥ 3.65.14 ॥   
न चेत्साम्ना प्रदास्यन्ति पत्नीं ते त्रिदशेश्वराः।  
कोसलेन्द्र ततः पश्चात् प्राप्तकालं करिष्यसि ॥ 3.65.15 ॥   
शीलेन साम्ना विनयेन सीतां नयेन न प्राप्स्यसि चेन्नरेन्द्र।  
ततः समुत्पादय हेमपुङ्खैर्महेन्द्रवज्रप्रतिमैः शरौघैः ॥ 3.65.16 ॥   

</details>
</div>
