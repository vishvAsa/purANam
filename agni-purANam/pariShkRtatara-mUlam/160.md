---
title: १६०

---
वानप्रस्थाश्रमः  
  
पुष्कर उवाच  
वानप्रस्थयतीनाञ्च(२) धर्मं वक्ष्येऽधुना शृणु ।१६०.००१  
जटित्वमग्निहोत्रित्वं भूशय्याजिनधारणं ॥१६०.००१  
वने वासः पयोमूलनीवारफलवृत्तिता ।१६०.००२  
प्रतिग्रहनिवृत्तिश्च त्रिःस्नानं ब्रह्मचारिता ॥१६०.००२  
देवातिथीनां पूजा च धर्मोऽयं वनवासिनः ।१६०.००३  
टिप्पणी  
१ औषधादीति क..  
२ यतीनान्तु इति ङ..  
गृही ह्यपत्यापत्यञ्च दृष्ट्वारण्यं(१) समाश्रयेत् ॥१६०.००३  
तृतीयमायुषो भागमेकाकी वा सभार्यकः ।१६०.००४  
ग्रीष्मे पञ्चतपा नित्यं वर्षास्वभ्राविकाशिकः ॥१६०.००४  
आर्द्रवासाश्च हेमन्ते तपश्चोग्रञ्चरेद्बली(२) ।१६०.००५  
अपरावृत्तिमास्थाय व्रजेद्दिशमजिह्मगः(३) ॥१६०.००५  
टिप्पणी  
१ दृष्ट्वावश्यमिति ङ..  
२ तपश्चोग्रं वने चरेदिति ङ..  
३ भजेद्दिशमजिम्हग इति ङ..  
इत्याग्नेये महापुराणे वानप्रस्थाश्रमो नाम षष्ट्यधिकशततमोऽध्यायः ॥