+++
title = "०२७ त्रिशिरो वधः"
title_english = "027 Elimination of Trishira"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-027-Thrishiro_Vadhaha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/3_araNyakANDam/03-raxo-hatyA/027_trishiro_vadhaH.md">
<details><summary><h3>IITK ...{Loading}...</h3></summary>

Rama's fight with Trisira -- death of Trisira.



#### श्लोकः
##### मूलम्
खरं तु रामाभिमुखं प्रयान्तं वाहिनीपतिः।  
राक्षसस्त्रिशिरा नाम सन्निपत्येदमब्रवीत्॥3.27.1॥

##### शब्दार्थः
रामाभिमुखम् approaching Rama, प्रयान्तम् marching towards, खरम् Khara, वाहिनीपतिः chief of army, त्रिशिराः Trisira, नाम by name, राक्षसः demon, सन्निपत्य going near, इदम् these words, अब्रवीत् spoke.

##### आङ्ग्लानुवादः
As Khara advanced towards Rama, Trisira the chief of the army approached him and said these wordsः



#### श्लोकः
##### मूलम्
मां नियोजय विक्रान्त सन्निवर्तस्व साहसात्।  
पश्य रामं महाबाहुं संयुगे विनिपातितम्॥3.27.2॥

##### शब्दार्थः
विक्रान्तः valiant Khara, माम् me, नियोजय assign, साहसात् audacity, निवर्तस्व put down, संयुगे in the combat, विनिपातितम् thrown down, महाबाहुम् mightyarmed , रामम् Rama, पश्य you can see.

##### आङ्ग्लानुवादः
O valiant one assign this work to me. Refrain from this audacity. See how I am going to put down the mightyarmed Rama in the battle.



#### श्लोकः
##### मूलम्
प्रतिजानामि ते सत्यमायुधं चाहमालभे।  
यथा रामं वधिष्यामि वधार्हं सर्वरक्षसाम्॥3.27.3॥

##### शब्दार्थः
अहम् I, ते to you, सत्यम् truth, प्रतिजानामि I promise, आयुधं च on my weapon, आलभे I am touching, यथा as, सर्वरक्षसाम् of all demons, वधार्हम् should be slain, रामम् Rama, वधिष्यामि I will kill.

##### आङ्ग्लानुवादः
I promise you on my weapon that I will kill Rama.He who killed all demons deserves to be slain.



#### श्लोकः
##### मूलम्
अहं वास्य रणे मृत्युरेष वा समरे मम।  
विनिवृत्य रणोत्साहान्मुहूर्तं प्राश्निको भव॥3.27.4॥

##### शब्दार्थः
रणोत्साहात् from the enthusiasm to fight, विनिवृत्य  restraining, रणे in fight, अहम् I, अस्य his, मृत्युः death, वा or, समरे in war, एषः this person, मम mine, मुहूर्तम् for a moment, प्राश्निकः a judge भव become.

##### आङ्ग्लानुवादः
Restrain yourself for a moment from the enthusiasm to fight the war. Please act as an arbitrator and see who is killing whom.



#### श्लोकः
##### मूलम्
प्रहृष्टो वा हते रामे जनस्थानं प्रयास्यसि।  
मयि वा निहते रामं संयुगायोपयास्यसि॥3.27.5॥

##### शब्दार्थः
रामे when Rama, हते is killed, प्रहृष्टः with joy, जनस्थानम् to Janasthanam, प्रयास्यसि वा you will go or else, मयि वा when myself, निहते am killed, संयुगाय to the fight, रामम् Rama, उपयास्यसि वा you can fight.

##### आङ्ग्लानुवादः
If Rama is killed be happy and go to Janasthana or else if I am killed you can fight.



#### श्लोकः
##### मूलम्
खरस्त्रिशिरसा तेन मृत्युलोभात्प्रसादितः।  
गच्छ युध्येत्यनुज्ञातो राघवाभिमुखो ययौ॥3.27.6॥

##### शब्दार्थः
खरः Khara, तेन by him, त्रिशिरसा by Trisira, मृत्युलोभात् due to eagerness to face death, प्रसादितः persuaded, गच्छ you may go, युध्य you may fight, इति thus, अनुज्ञातः permitted, राघवाभिमुखः forward to Rama, ययौ he went.

##### आङ्ग्लानुवादः
When Khara was prevailed upon by Trisara in that manner with a wish to face death, Khara  permitted him  by saying 'You may go and fight'.Accordingly he advanced towards Rama.



#### श्लोकः
##### मूलम्
त्रिशिराश्च रथेनैव वाजियुक्तेन भास्वता।  
अभ्यद्रवद्रणे रामं त्रिशृङ्ग इव पर्वतः॥3.27.7॥

##### शब्दार्थः
त्रिशिराश्च Trisira also, वाजियुक्तेन  horses harnessed, भास्वता shining, रथेनैव in a chariot, त्रिशृङ्गः three peaked Trishringa, पर्वतः इव mountain like, रणे in war, रामम् Rama, अभ्यद्रवत् attacked.

##### आङ्ग्लानुवादः
Trisira who looked a mountain with three peaks also got horses harnessed to a shining chariot and to attack Rama proceeded.



#### श्लोकः
##### मूलम्
शरधारासमूहान्स महामेघ इवोत्सृजन्।  
व्यसृजत्सदृशं नादं जलार्द्रस्य तु दुन्दुभेः॥3.27.8॥

##### शब्दार्थः
सः that Trisira, महामेघ इव like a huge cloud, शरधारासमूहान् streams of arrows, उत्सृजन्  unleashing, जलार्द्रस्य drenched with water, दुन्दुभेः of the drum, सदृशम् similar, नादम् sound, व्यसृजत् released.

##### आङ्ग्लानुवादः
Trisira unleashed a stream of arrows like a huge cloud (releasing rain). They produced sound, a drum drenched with water, creates.



#### श्लोकः
##### मूलम्
आगच्छन्तं त्रिशिरसं राक्षसं प्रेक्ष्य राघवः।  
धनुषा प्रतिजग्राह विधुन्वन्सायकान् शितान्॥3.27.9॥

##### शब्दार्थः
राघवः Rama, आगच्छन्तम् advancing towards him, राक्षसम् the demon, त्रिशिरसम् Trisira, प्रेक्षय observing, शितान् sharp, सायकान् arrow, धनुषा setting the bow, विधुन्वन् shaking, प्रतिजग्राह retaliated.

##### आङ्ग्लानुवादः
On seeing demon Trisira advancing towards him, Rama shook sharp arrows off his bow.



#### श्लोकः
##### मूलम्
स सम्प्रहारस्तुमुलो रामत्रिशिरसोर्महान्।  
बभूवातीव बलिनोस्सिंहकुञ्जरयोरिव॥3.27.10॥

##### शब्दार्थः
रामत्रिशिरसोः between Rama and Trisira, तुमुलः tumultuous, महान् great, सः सम्प्रहारः that fight, अतीव very, बलिनोः strong ones, सिंहकुञ्जरयोः इव as between a lion and an elephant, बभूव took place.

##### आङ्ग्लानुवादः
The tumultuous combat between Rama and Trisira looked like the strong fight between a lion and an elephant.



#### श्लोकः
##### मूलम्
ततस्त्रिशिरसा बाणैर्ललाटे ताडितस्त्रिभिः।  
अमर्षी कुपितोरामस्संरब्धमिदमब्रवीत्॥3.27.11॥

##### शब्दार्थः
ततः then, अमर्षी intolerant, रामः Rama, त्रिशिरसा by Trisira, त्रिभिः with three, बाणैः arrows, ललाटे on the forehead, ताडितः was hit, कुपितः a furious one, संरब्धम् very agitated, इदम् this way, अब्रवीत् he said.

##### आङ्ग्लानुवादः
Then Rama hit  with three arrows on the forehead by Trisira flew into a fury and said in a state of great excitementः



#### श्लोकः
##### मूलम्
अहो विक्रमशूरस्य राक्षसस्येदृशं बलम्।  
पुष्पैरिव शरैर्यस्य ललाटेऽस्मिन्परिक्षतः॥3.27.12॥

##### शब्दार्थः
अहो Oh, विक्रमशूरस्य of an undaunted hero, राक्षसस्य of the demon, बलम् strength, ईदृशम् this amount, यस्य his, शरैः with arrows, पुष्पैरिव with flowers, अस्मिन् ललाटे this forehead, परिक्षतः scratched.

##### आङ्ग्लानुवादः
Oh see the strength of this undaunted demon whose arrows fell like flowers on my forehead and only left a scratch.



#### श्लोकः
##### मूलम्
ममापि प्रतिगृह्णीष्व शरांश्चापगुणाच्च्युतान्।  
एवमुक्त्वा तु संरब्धश्शरानाशीविषोपमान्।3.27.13॥  
त्रिशिरोवक्षसि क्रुद्धो निजघान चतुर्दश।

##### शब्दार्थः
मम my, चापगुणातच्च्युतान् released from the string of the bow, शरानपि arrows too, प्रतिगृह्णीष्व you may receive, एवम् in that manner, उक्त्वा having said, संरब्धः agitated, क्रुद्धः angry, अशीविषोपमान् like the poison of a venomous snake, चतुर्दश fourteen, शरान् arrows, त्रिशिरोवक्षसि on the chest of Trisira, निजघान hit.

##### आङ्ग्लानुवादः
Receive the arrows released from my bowstring. Saying so, the angry and agitated Rama discharged fourteen arrows, venomous like a snake, on the chest of Trisira .



#### श्लोकः
##### मूलम्
चतुर्भिस्तुरगानस्य शरैः सन्नतपर्वभिः॥3.27.14॥  
न्यपातयत तेजस्वी चतुरस्तस्य वाजिनः।

##### शब्दार्थः
तेजस्वी mighty man, सन्नतपर्वभिः with those having strong joints, चतुर्भिः with four, शरैः with arrows, तस्य his, अस्य his (Rama's), तुरगान् swift, चतुरः four, वाजिनः horses, न्यपातयत threw down.

##### आङ्ग्लानुवादः
With four arrows having strong joints, the mighty hero (Rama) threw down his enemy's four swiftfooted horses.



#### श्लोकः
##### मूलम्
अष्टभिस्सायकैस्सूतं रथोपस्थान्न्यपातयत्॥3.27.15॥  
रामश्चिच्छेद बाणेन ध्वजं चास्य समुच्छ्रितम्।

##### शब्दार्थः
रामः Rama, अष्टभिः with eight, सायकैः arrows, सूतम् charioteer, रथोपस्थात् from the top of the chariot, न्यपातयत् brought down, बाणेन by one dart, अस्य his, समुच्छ्रितम् very lofty, ध्वजम् banner, चिच्छेद shattered to pieces.

##### आङ्ग्लानुवादः
Rama brought down the charioteer with eight arrows and with one tore down the lofty banner of the chariot to shreds.



#### श्लोकः
##### मूलम्
ततो हतरथात्तस्मादुत्पतन्तं निशाचरम्॥3.27.16॥  
बिभेद रामस्तं बाणैर्हृदये सोऽभवज्जडः।

##### शब्दार्थः
ततः then, रामः Rama, तस्मात् from that, हतरथात् from a broken chariot, उत्पतन्तम् one who was running away, तं निशाचरम् that demon, बाणैः with arrows, हृदये in the chest, बिभेद hit, सः he, जडः a numb man, अभवत् became.

##### आङ्ग्लानुवादः
Rama then hit the demon with arrows on his chest while he was running away from the broken chariot. The demon became numb.



#### श्लोकः
##### मूलम्
सायकैश्चाप्रमेयात्मा सामर्षस्तस्य रक्षसः॥3.27.17॥  
शिरांस्यपातयद्रामो वेगवद्भिस्त्रिभिश्शितैः।

##### शब्दार्थः
अप्रमेयात्मा a man of boundless strength, रामः Rama, सामर्षः an enraged one, वेगवद्भिः swift, शितैः with sharp ones, त्रिभिः three, सायकैः with arrows, तस्य रक्षसः that demon's, शिरांसि head, अपातयत् cut down.

##### आङ्ग्लानुवादः
The mighty Rama in fury dismembered the heads of that demon with three sharp and swift arrows.



#### श्लोकः
##### मूलम्
स भूमौ रुधिरोद्गारी रामबाणाभिपीडितः॥3.27.18॥  
न्यपतत्पतितैः पूर्वं स्वशिरोभिर्निशाचरः।

##### शब्दार्थः
रामबाणाभिपीडितः hit by the arrows of Rama, सः निशाचरः that demon, रुधिरोद्गारी vomitting blood, पूर्वम् a little while ago, पतितैः fallen down, स्वशिरोभिः with his heads, न्यपतत् fell down.

##### आङ्ग्लानुवादः
The demon with his heads decapitated, hit by Rama's arrows a little while ago, fell down, vomitting blood.



#### श्लोकः
##### मूलम्
हतशेषास्ततो भग्ना राक्षसाः खरसंश्रया॥3.27.19॥  
द्रवन्ति स्म न तिष्ठन्ति व्याघ्रत्रस्ता मृगा इव।

##### शब्दार्थः
ततः then, खरसंश्रया under the protection of Khara, हतशेषाः surviving, राक्षसाः demons, भग्नाः with broken hearts, व्याघ्रतस्ताः those scared of  tiger, मृगाः यथा like deer, द्रवन्ति स्म fast retreated, न तिष्ठन्ति did not stop.

##### आङ्ग्लानुवादः
Those surviving demons who were under the protection of Khara got scared and retreated fast and fled like deer frightened by a tiger.



#### श्लोकः
##### मूलम्
तान्खरो द्रवतो दृष्ट्वा निवर्त्य रुषितस्स्वयम्॥3.27.20॥  
राममेवाभिदुद्राव राहुश्चन्द्रमसं यथा।

##### शब्दार्थः
रुषितः angry, खरः Khara, द्रवतः retreating, तान् them, दृष्ट्वा on seeing, स्वयम् personally, निवर्त्य turning them back, राहुः Rahu, चन्द्रमसं यथा as towards Moon राममेव towards Rama alone, अभिदुद्राव ran after.

##### आङ्ग्लानुवादः
Personally persuading the fleeing army to come back, the angry Khara leaped forward towards Rama just as Rahu approaches the moon.  

#### समाप्तिः
 श्रीमद्रामायणे वाल्मीकीय आदिकाव्ये अरण्यकाण्डे सप्तविंशस्सर्गः॥  
Thus ends the twentyseventh sarga of Aranyakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/3_araNyakANDam/03-raxo-hatyA/027_trishiro_vadhaH.md">
<details><summary><h3>भूषणम् ...{Loading}...</h3></summary>



खरं तु रामाभिमुखं प्रयान्तं वाहिनीपतिः ।  

राक्षसस्त्रिशिरा नाम सन्निपत्येदमब्रवीत्  ॥  ३।२७।१  ॥   

त्रिशिरःशिरसां छेददृष्टान्तेन स्वसेविनाम् । दुःखत्रयनिहन्तारं
लक्ष्मणाग्रजमाश्रये  ॥  खरं त्विति । वाहिनीपतिः सेनापतिः । सन्निपत्य
समीपमागत्येत्यर्थः  ॥  ३।२७।१  ॥   

  

मां नियोजय विक्रान्त सन्निवर्तस्व साहसात् ।  

पश्य रामं महाबाहुं संयुगे विनिपातितम्  ॥  ३।२७।२  ॥   

साहसात् युद्धाभिमुख्यलक्षणात् । विनिपातितमिति मयेति शेषः  ॥  ३।२७।२  ॥   

  

प्रतिजानामि ते सत्यमायुधं चाहमालभे ।  

यथा रामं वधिष्यामि वधार्हं सर्वरक्षसाम्  ॥  ३।२७।३  ॥   

आलभे स्पृशामि । प्रतिज्ञाप्रकारमाह यथेति । सर्वरक्षसां सर्वरक्षोभिः  ॥ 
३।२७।३  ॥   

  

अहं वास्य रणे मृत्युरेष वा समरे मम ।  

विनिवृत्य रणोत्साहान्मुहूर्तं प्राश्निको भव  ॥  ३।२७।४  ॥   

मृत्युः मारयिता । प्राश्निकः जयापजयनिर्णायकः  ॥  ३।२७।४  ॥   

  

प्रहृष्टे वा हते रामे जनस्थानं प्रयास्यसि ।  

मयि वा निहते रामं संयुगायोपयास्यसि  ॥  ३।२७।५  ॥   

प्रहृष्टे गर्विष्ठे । संयुगाय युद्धं कर्तुम् । "क्रियार्थोपपदस्य च
कर्मणि स्थानिनः" इति चतुर्थी  ॥  ३।२७।५  ॥   

  

खरस्त्रिशिरसा तेन मृत्युलोभात्प्रसादितः ।  

गच्छ युद्ध्येत्यनुज्ञातो राघवाभिमुखो ययौ  ॥  ३।२७।६  ॥   

मृत्युलोभात् मृत्युना कृतो लोभो युद्धलोभस्तमात् । प्रसादितः निवर्तित इति
यावत् । युद्ध्य युद्धं कुरु । अनुज्ञातः खरेणेति शेषः । त्रिशिरा इति
सिद्धम्  ॥  ३।२७।६  ॥   

  

त्रिशिराश्च रथेनैव वाजियुक्तेन भास्वता ।  

अभ्यद्रवद्रणे रामं त्रिशृङ्ग इव पवर्तः  ॥  ३।२७।७  ॥   

त्रिशिराश्चेति चकारो न समुच्चयार्थः  ॥  ३।२७।७  ॥   

  

शरधारासमूहान् स महामेघ इवोत्सृजन् ।  

व्यसृजत्सदृशं नादं जलार्द्रस्य तु दुन्दुभेः  ॥  ३।२७।८  ॥   

शरा एव धाराः आसाराः तासां समूहान् । जलार्द्रस्येति । दुन्दुभिशब्दः
पुंलिङ्गः । "भेरी स्त्री दुन्दुभिः पुमान्" इत्युक्तेः । दुन्दुभेः
दुन्दुभिनादस्य । जलार्द्रस्येत्यनेनास्य हीनस्वरत्वमुक्तम्  ॥  ३।२७।८  ॥   

  

आगच्छन्तं त्रिशिरसं राक्षसं प्रेक्ष्य राघवः ।  

धनुषा प्रतिजग्राह विधून्वन् सायकान् शितान्  ॥  ३।२७।९  ॥   

धनुषा सायकान् विधून्वन् कम्पयन्, मुञ्चन्निति यावत्  ॥  ३।२७।९  ॥   

  

स सम्प्रहारस्तुमुलो रामत्रिशिरसोर्महान् ।  

बभूवातीव बलिनोः सिंहकुञ्जरयोरिव  ॥  ३।२७।१०  ॥   

सम्प्रहारो युद्धम्  ॥  ३।२७।१०  ॥   

  

ततस्त्रिशिरसा बाणैर्ललाटे ताडितस्त्रिभिः ।  

अमर्षी कुपुतो रामः संरब्धमिदमब्रवीत्  ॥  ३।२७।११  ॥   

संरब्धं सकोपमित्यर्थः । लोके कश्चित्कुपितो ऽपि वचनेन कोपं न प्रकटयति,
अयं तु प्रकटयतीति भावः  ॥  ३।२७।११  ॥   

  

अहो विक्रमशूरस्य राक्षसस्येदृशं बलम् ।  

पुष्पैरिव शरैर्यस्य ललाटे ऽस्मि परिक्षतः  ॥  ३।२७।१२  ॥   

ममापि प्रतिगृह्णीष्व शरांश्चापगुणच्युतान् ।  

एवमुक्त्वा तु संरब्धः शरानाशीविषोपमान् ।  

त्रिशिरोवक्षसि क्रुद्धो निजघान चतुर्दश  ॥  ३।२७।१३  ॥   

अहो इत्यादि व्यङ्ग्योक्तिः । विक्रमः पराभिभवनं तत्र शूरस्य
समर्थस्येत्यर्थः । ईदृशमित्यस्यैव विवरणम् पुष्पैरिवेत्यर्धम् । ललाटे
स्वललाटे । लालाटे स्वल्पापि क्षतिर्बधिका भवति सापि नास्तीति सूचयितुं
पुष्पतौल्यम् । चापगुणः चापमुर्वी । संरब्धः सन्नेवमुक्त्वा क्रुद्धो
निजघानेत्यन्वयः  ॥  ३।२७।१२,१३  ॥   

  

चतुर्भिस्तुरगानस्य शरैः सन्नतपर्वभिः ।  

न्यपातयत तेजस्वी चतुरस्तस्य वाजिनः  ॥  ३।२७।१४  ॥   

सन्नतपर्वभिः ऋजुपर्वभिः । वाजिनः वेगवतः  ॥  ३।२७।१४  ॥   

  

अष्टभिः सायकैः सूतं रथोपस्थे न्यपातयत् ।  

रामश्चिच्छेद बाणेन ध्वजं चास्य समुच्छ्रितम्  ॥  ३।२७।१५  ॥   

रथोपस्थे रथोपरिभागे  ॥  ३।२७।१५  ॥   

  

ततो हतरथात्तस्मादुत्पतन्तं निशाचरम् ।  

बिभेद रामस्तं बाणैर्हृदये सो ऽभवज्जडः  ॥  ३।२७।१६  ॥   

सायकैश्चाप्रमेयात्मा सामर्षस्तस्य रक्षसः ।  

शिरांस्यपातयद्रामो वेगवद्भिस्त्रिभिः शितैः  ॥  ३।२७।१७  ॥   

हतरथात् हतहयसारथिकरथात् । हृदये वक्षसि बिभेदेत्यन्वयः । जडः निश्चेष्टः
 ॥  ३।२७।१६,१७  ॥   

  

स भूमौ रुधिरोद्गारी रामबाणाभिपीडितः ।  

न्यपतत् पतितैः पूर्वं स्वशिरोभिर्निशाचरः  ॥  ३।२७।१८  ॥   

पूर्वं पतितैः शिरोभिः हेतुभिः स्वयं न्यपतत्  ॥  ३।२७।१८  ॥   

  

हतशेषास्ततो भग्ना राक्षसाः खरसंश्रयाः ।  

द्रवन्ति स्म न तिष्ठन्ति व्याघ्रत्रस्ता मृगा इव  ॥  ३।२७।१९  ॥   

तान् खरो द्रवतो दृष्ट्वा निवर्त्य रुषितः स्वयम् ।  

राममेवाभिदुद्राव राहुश्चन्द्रमसं यथा  ॥  ३।२७।२०  ॥   

इत्यार्षे श्रीरामायणे वाल्मीकीये आदिकाव्ये श्रीमदारण्यकाण्डे सप्तविंशः
सर्गः  ॥  २७  ॥   

खरसंश्रयाः खरसेवकाः  ॥  ३।२७।१९,२०  ॥   

इति श्रीगोविन्दराजविरचिते श्रीरामायणभूषणे रत्नमेखलाख्याने
आरण्यकाण्डव्याख्याने सप्तविंशः सर्गः  ॥  २७  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/3_araNyakANDam/03-raxo-hatyA/027_trishiro_vadhaH.md">
<details><summary><h3>शिरोमणी ...{Loading}...</h3></summary>



त्रितयावशेषानन्तरकालिकं वृत्तान्माह--खरमित्यादिभिः । वाहिनीपतिः सेनाधीशः
त्रिशिरा नाम राक्षसः रामाभिमुखं प्रयान्तं खरं दृष्ट्वा सन्निपत्य
तत्समीपं प्राप्य इदमब्रवीत्  ॥  ३।२७।१  ॥   

  

तद्वचनाकारमाह--मामिति । विक्रान्तमति विक्रमविशिष्टं मां नियोजय युद्धे
इति शेषः, त्वं साहसात् सहसाप्रवृत्तगमनात् त्वं निवर्तस्व रामं विनिपातितं
पश्य  ॥  ३।२७।२  ॥   

  

प्रतीति । ते तवाग्रे अहं सत्यं प्रतिजानामि आयुधं चालभे आयुधशपथं
करोमीत्यर्थः, सर्वरक्षसां वधार्हं संमिलितनिखिलराक्षसकर्तृकवधयोग्यं रामं
यथा यथावद्वधिष्यामि  ॥  ३।२७।३  ॥   

  

जयपराजययोः परमात्मायत्तत्वेन निश्चयाभावादाह--अहमिति । अस्य रामस्य
मृत्युर्विनाशकः अहं वा एष रामो वा मम मृत्युः, एतेन पलायितो न भविष्यामीति
सूचितम् । अतः रणोत्साहं तात्कालिकयुद्धोत्कटेच्छां निवर्त्य मुहूर्तं
प्राश्निकः मध्यस्थो भव साक्षितया युद्धं पश्येत्यर्थः  ॥  ३।२७।४  ॥   

  

युद्धदर्शनानन्तरकालिकं तत्कर्तव्यमाह--प्रहृष्ट इति । संयुगाय संग्रामाय
प्रयास्यति  ॥  ३।२७।५  ॥   

  

खर इति । मृत्युलोभात् मृत्युनिवृत्तिविषयकोत्कटेच्छातः किं च मृत्युलोभात्
मृत्युविषयकाविवेकात् अस्य मृत्युर्न भविष्यतीति भ्रमादित्यर्थः, त्रिशिरसा
प्रसादितः प्रसन्नचित्तः खरः अभवदिति शेषः, अत एव गच्छ युध्य युद्धं कुरु
इत्यभिज्ञातः त्रिशिराः इति शेषः, राघवाभिमुखः सन् ययौ  ॥  ३।२७।६  ॥   

  

त्रिशिरा इति । भास्वता प्रकाशमानेन वाजियुक्तेन रथेनोपलक्षितस्त्रिशृङ्गः
पर्वत इव त्रिशिराः रामम् अभ्यद्रवत्  ॥  ३।२७।७  ॥   

  

शरेति । स त्रिशिराः महामेघ इव शरधारासमूहान् उत्सृजंस्त्यजन् सन्
जलार्द्रस्य दुन्दुभेः सदृशमेव नादं व्यसृजत् । इवशब्द एवार्थे  ॥  ३।२७।८
 ॥   

  

आगच्छन्तमिति । त्रिशिरसम् आगच्छन्तं प्रेक्ष्य धनुषा सह शितान् सायकान्
विधुन्वन् सन् राघवः प्रतिजग्राह  ॥  ३।२७।९  ॥   

  

स इति । तदा उभयोः समागमे सति अतिबलिनोः रामत्रिशिरसोः सिंहकुञ्जरयोरिव
तुमुलः संप्रहारः संबभूव  ॥  ३।२७।१०  ॥   

  

तत इति । ततः समागमनानन्तरं त्रिभिर्बाणैः त्रिशिरसा ललाटे ताडितः अमर्षी
ऋष्यपराधासहनशीलः अत एव कुपितः स्वीकृतकोपाभासो रामः संरब्धः
राक्षसकोपोत्पादकः सन् इदमब्रवीत् । संरब्ध इत्यत्र अन्तर्भावितणिजर्थः
कर्तरिनिष्ठा तु कर्माविवक्षया ऽकर्मकत्वात्  ॥  ३।२७।११  ॥   

  

तद्वचनाकारमाह--अहो इति । यस्य राक्षसस्य शरैः पुष्पैरिव ललाटे ऽहं
परिक्षतो हतो ऽस्मि तस्य विक्रमशूरस्य परपराभवविषयकशौर्यविशिष्टस्य
राक्षसस्य ईदृशं बलम् अहो आश्चर्यम् एतेन राक्षसानां
परमात्रपराभवशक्तिमत्वे तन्निहतबाणस्य पुष्पवत्त्वं न स्यादिति सूचितं तेन
तव पराक्रमो नास्तीति सूचितम्  ॥  ३।२७।१२  ॥   

  

ममेति । चापगुणात् ज्यातः च्युतान् ममापि शरान् प्रतिगृह्णीष्व एवमुक्त्वा
सुसंरब्धः समुत्पादितराक्षसकोपः कुद्धः स्वीकृतकोपाभासो रामः आशीविषोपमान्
चतुर्दश शरान् त्रिशिरसो वक्षसि निजघान । सार्धश्लोक एकान्वयी  ॥  ३।२७।१३
 ॥   

  

चतुर्भिरिति । संनतानि पर्वाणि येषां तैश्चतुर्भिः शरैः अस्य त्रिशिरसः
वाजिनः अतिवेगयुक्तान् चतुरस्तुरगांस्तेजस्वी रामः न्यपातयत अष्टाभिः
सायकैः रथोपस्थे सूतं न्यपातयत्  ॥  ३।२७।१४१५  ॥   

  

राम इति । समुच्छ्रितं ध्वजं बाणेन रामः चिच्छेद । अर्धं पृथक्--तत इति ।
ततो ऽनन्तरं हतरथात् तस्मात् उत्पतन्तं तं निशाचरं बाणैः हृदये रामः
चिच्छेद अत एव स त्रिशिराः जडः जडसदृशः अभवत्  ॥  ३।२७।१६  ॥   

  

सायकैरिति । अप्रमेयात्मा इयत्तारहितधैर्यादिः रामः शरैरुपलक्षितस्य तस्य
रक्षसः त्रीणि शिरांसि त्रिभिः सायकैः अपातयत्  ॥  ३।२७।१७  ॥   

  

सेति । रामबाणाभिपीडितः अत एव सधूमशोणितोद्गारी धूमसहितरुधिरोद्गरणशीलः
समरस्थः पूर्वपतितैः पतितशरकृतव्रणैरुपलक्षितो निशाचरः न्यपतत्  ॥  ३।२७।१८
 ॥   

  

हतेति । ततः त्रिशिरोवधानन्तरं हतशेषाः भग्नाः छिन्नाङ्गुलिप्रभृतयः
राक्षसाः व्याघ्रत्रस्ता मृगा इव खरसंश्रयाः सन्तः द्रवन्ति स्म अत एव न
तिष्ठन्ति स्म । अर्धचतुष्टयमेकान्वयि  ॥  ३।२७।१९  ॥   

  

तानिति । द्रवतस्तान् राक्षसान् दृष्ट्वा रुषितः प्राप्तरोषः खरः त्वरन्
सन् निवर्त्य राहुः चन्द्रमसमिव राममेवाभिदुद्राव  ॥  ३।२७।२०  ॥   

  

इति श्रीमद्वाल्मीकीयरामायणव्याख्याने रामायणशिरोमणावारण्यकाण्डे सप्तविंशः
सर्गः  ॥  ३।२७  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/3_araNyakANDam/03-raxo-hatyA/027_trishiro_vadhaH.md">
<details><summary><h3>तिलकम् ...{Loading}...</h3></summary>



खरमिति । संनिपत्य त्वरया तत्समीपमागम्य  ॥  ३।२७।१  ॥   

  

विनिपातितं मयेति शेषः  ॥  ३।२७।२  ॥   

  

आलभे स्पृशामि । यथा वधिष्यामि तथा प्रयतिष्ये इति शेषः । सर्वरक्षसां
वधार्हं सर्वरक्षसां वध्यमित्यर्थः  ॥  ३।२७।३  ॥   

  

"अहं वा समरे" इति पाठे मृत्युरित्यस्यास्येति शेषः । "रणोत्साहात्" इति
पाठे ततो मनो निवर्त्येत्यर्थः । प्राश्निको मध्यस्थः
उभययुद्धसाक्षीत्यर्थः  ॥  ३।२७।४  ॥   

  

संयुगाय संयुगं कर्तुम्  ॥  ३।२७।५  ॥   

  

मृत्युलोभान्मृत्युकृतयुद्धलोभात् । मृत्युसमये रक्षःप्रकृतिविपर्ययात्तस्य
भगवत्तत्त्वं ज्ञात्वा तद्धस्तमृत्युलोभादित्यर्थश्च । युध्य युद्धं
कुरुष्व । अनुज्ञातः खरेणेति शेषः  ॥  ३।२७।६,७  ॥   

  

जलार्द्रस्येति । अनेन नादवैपरीत्येन मृत्युसांनिध्यं सूचितम्  ॥  ३।२७।८११
 ॥   

  

अहो इत्यादि व्यङ्ग्योक्तिः । पुष्पैरिव परिक्षत इत्यनेन त्वगपि न
विद्धेत्याशयः  ॥  ३।२७।१२,१३  ॥   

  

वाजिनस्तुरगान् वेगवतो ऽश्वानित्यर्थः  ॥  ३।२७।१४,१५  ॥   

  

हतरथाद्धतहयसारथिकाद्रथात्  ॥  ३।२७।१६  ॥   

  

जडः आयुधपरिग्रह इति शेषः  ॥  ३।२७।१७,१८  ॥   

  

पूर्वं पतितैः शिरोभिरुपलक्षितः पश्चान्न्यपतत् । "चतुर्दश सहस्राणि मम
चित्तानुवर्तिनाम्" इति सेनोद्योगे खरोक्तेश्चतुर्दश सहस्राणि हतानि
खरत्रिशिरसावेवावशिष्टाविति पूर्वसर्गान्ते उक्तेर्हतशेषान्निवर्त्येति
अत्रत्योक्तेश्चतुर्दशसहस्रं यूथपा अत्रेति ज्ञायते । हतशेषा इति तु
खरीयमूलबलाभिप्रायं बोध्यम्  ॥  ३।२७।१९२१  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽरण्यकाण्डे सप्तविंशः सर्गः  ॥  ३।२७  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/3_araNyakANDam/03-raxo-hatyA/027_trishiro_vadhaH.md">
<details><summary><h3>द्राविडपाठः ...{Loading}...</h3></summary>


खरं तु रामाभिमुखं प्रयान्तं वाहिनीपतिः।  
राक्षसस्त्रिशिरा नाम सन्निपत्येदमब्रवीत् ॥ 3.27.1 ॥   
मां नियोजय विक्रान्त सन्निवर्तस्व साहसात्।  
पश्य रामं महाबाहुं संयुगे विनिपातितम् ॥ 3.27.2 ॥   
प्रतिजानामि ते सत्यमायुधं चाहमालभे।  
यथा रामं वधिष्यामि वधार्हं सर्वरक्षसाम् ॥ 3.27.3 ॥   
अहं वास्य रणे मृत्युरेष वा समरे मम।  
विनिवृत्य रणोत्साहान्मुहूर्तं प्राश्निको भव ॥ 3.27.4 ॥   
प्रहृष्टे वा हते रामे जनस्थानं प्रयास्यसि।  
मयि वा निहते रामं संयुगायोपयास्यसि ॥ 3.27.5 ॥   
खरस्त्रिशिरसा तेन मृत्युलोभात्प्रसादितः।  
गच्छ युद्ध्येत्यनुज्ञातो राघवाभिमुखो ययौ ॥ 3.27.6 ॥   
त्रिशिराश्च रथेनैव वाजियुक्तेन भास्वता।  
अभ्यद्रवद्रणे रामं त्रिशृङ्ग इव पवर्तः ॥ 3.27.7 ॥   
शरधारासमूहान् स महामेघ इवोत्सृजन्।  
व्यसृजत्सदृशं नादं जलार्द्रस्य तु दुन्दुभेः ॥ 3.27.8 ॥   
आगच्छन्तं त्रिशिरसं राक्षसं प्रेक्ष्य राघवः।  
धनुषा प्रतिजग्राह विधून्वन् सायकान् शितान् ॥ 3.27.9 ॥   
स सम्प्रहारस्तुमुलो रामत्रिशिरसोर्महान्।  
बभूवातीव बलिनोः सिंहकुञ्जरयोरिव ॥ 3.27.10 ॥   
ततस्त्रिशिरसा बाणैर्ललाटे ताडितस्त्रिभिः।  
अमर्षी कुपुतो रामः संरब्धमिदमब्रवीत् ॥ 3.27.11 ॥   
अहो विक्रमशूरस्य राक्षसस्येदृशं बलम्।  
पुष्पैरिव शरैर्यस्य ललाटेऽस्मि परिक्षतः ॥ 3.27.12 ॥   
एवमुक्त्वा तु संरब्धः शरानाशीविषोपमान्।  
त्रिशिरोवक्षसि क्रुद्धो निजघान चतुर्दश ॥ 3.27.13 ॥   
चतुर्भिस्तुरगानस्य शरैः सन्नतपर्वभिः।  
न्यपातयत तेजस्वी चतुरस्तस्य वाजिनः ॥ 3.27.14 ॥   
अष्टभिः सायकैः सूतं रथोपस्थे न्यपातयत्।  
रामश्चिच्छेद बाणेन ध्वजं चास्य समुच्छ्रितम् ॥ 3.27.15 ॥   
ततो हतरथात्तस्मादुत्पतन्तं निशाचरम्।  
बिभेद रामस्तं बाणैर्हृदये सोऽभवज्जडः ॥ 3.27.16 ॥   
सायकैश्चाप्रमेयात्मा सामर्षस्तस्य रक्षसः।  
शिरांस्यपातयद्रामो वेगवद्भिस्त्रिभिः शितैः ॥ 3.27.17 ॥   
स भूमौ रुधिरोद्गारी रामबाणाभिपीडितः।  
न्यपतत् पतितैः पूर्वं स्वशिरोभिर्निशाचरः ॥ 3.27.18 ॥   
हतशेषास्ततो भग्ना राक्षसाः खरसंश्रयाः।  
द्रवन्ति स्म न तिष्ठन्ति व्याघ्रत्रस्ता मृगा इव ॥ 3.27.19 ॥   
तान् खरो द्रवतो दृष्ट्वा निवर्त्य रुषितः स्वयम्।  
राममेवाभिदुद्राव राहुश्चन्द्रमसं यथा ॥ 3.27.20 ॥   

</details>
</div>
