+++
title = "०६७ शिवधनुर्भङ्गः"
title_english = "067 rAma breaks shiva s bow"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_1/Kanda_1_BK-067-Shiva_Dhanur_Bhamgaha.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮನು ಶಿವಧನುಸ್ಸನ್ನು ಮುರಿದುದು, ಜನಕನು ವಿಶ್ವಾಮಿತ್ರರ ಆಜ್ಞೆಯಂತೆ ದಶರಥನನ್ನು ಕರೆತರಲು ಮಂತ್ರಿಗಳನ್ನು ಕಳಿಸಿದುದು
</details>

###### 1


<details><summary>ಮೂಲಮ್</summary>

ಜನಕಸ್ಯ ವಚಃ ಶ್ರುತ್ವಾ ವಿಶ್ವಾಮಿತ್ರೋ ಮಹಾಮುನಿಃ ।  
ಧನುರ್ದರ್ಶಯ ರಾಮಾಯ ಇತಿ ಹೋವಾಚ ಪಾರ್ಥಿವಮ್ ॥
</details>

<details><summary>ಅನುವಾದ</summary>

ಜನಕನ ಮಾತನ್ನು ಕೇಳಿ ಮಹಾಮುನಿ ವಿಶ್ವಾಮಿತ್ರರು ಹೇಳಿದರು - ರಾಜನೇ! ನೀನು ಶ್ರೀರಾಮನಿಗೆ ನಿನ್ನ ಧನುಸ್ಸನ್ನು ತೋರಿಸು.॥1॥
</details>

###### 2


<details><summary>ಮೂಲಮ್</summary>

ತತಃ ಸ ರಾಜಾ ಜನಕಃ ಸಚಿವಾನ್ ವ್ಯಾದಿದೇಶ ಹ ।  
ಧನುರಾನೀಯತಾಂ ದಿವ್ಯಂ ಗಂಧಮಾಲ್ಯಾನುಲೇಪಿತಮ್ ॥
</details>

<details><summary>ಅನುವಾದ</summary>

ಆಗ ಜನಕನು ಮಂತ್ರಿಗಳಿಗೆ - ಚಂದನ ಮತ್ತು ಮಾಲೆಗಳಿಂದ ಅಲಂಕೃತವಾದ ಆ ದಿವ್ಯ ಧನುಸ್ಸನ್ನು ಇಲ್ಲಿಗೆ ತೆಗೆದುಕೊಂಡು ಬನ್ನಿ ಎಂದು ಆಜ್ಞಾಪಿಸಿದನು.॥2॥
</details>

###### 3


<details><summary>ಮೂಲಮ್</summary>

ಜನಕೇನ ಸಮಾದಿಷ್ಟಾಃ ಸಚಿವಾಃ ಪ್ರಾವಿಶನ್ ಪುರಮ್ ।  
ತದ್ಧನುಃ ಪುರತಃ ಕೃತ್ವಾ ನಿರ್ಜಗ್ಮುರಮಿತೌಜಪಃ ॥
</details>

<details><summary>ಅನುವಾದ</summary>

ರಾಜಾ ಜನಕನ ಆಜ್ಞೆ ಪಡೆದು ಆ ಅಮಿತ ತೇಜಸ್ವೀ ಮಂತ್ರಿಗಳು ನಗರಕ್ಕೆ ಹೋಗಿ, ಆ ಧನುಸ್ಸನ್ನು ಮುಂದೆ ಮಾಡಿ ಪುರಿಯಿಂದ ಹೊರಗೆ ಹೊರಟರು.॥3॥
</details>

###### 4


<details><summary>ಮೂಲಮ್</summary>

ನೃಣಾಂ ಶತಾನಿ ಪಂಚಾಶದ್ ವ್ಯಾಯತಾನಾಂ ಮಹಾತ್ಮನಾಮ್ ।  
ಮಂಜೂಷಾಮಷ್ಟಚಕ್ರಾಂ ತಾಂ ಸಮೂಹುಸ್ತೇ ಕಥಂಚನ ॥
</details>

<details><summary>ಅನುವಾದ</summary>

ಆ ಧನುಸ್ಸು ಎಂಟು ಗಾಲಿಗಳುಳ್ಳ ಉಕ್ಕಿನ ದೊಡ್ಡ ಪೆಟ್ಟಿಗೆಯಲ್ಲಿ ಇಡಲಾಗಿತ್ತು. ಅದನ್ನು ಮಹಾ ಬಲಿಷ್ಠರಾದ ಐದು ಸಾವಿರ ವೀರರು ಹೇಗೋ ಕಷ್ಟಪಟ್ಟು ಅಲ್ಲಿಯವರೆಗೆ ತರುವಂತಾಯಿತು.॥4॥
</details>

###### 5


<details><summary>ಮೂಲಮ್</summary>

ತಾಮಾದಾಯ ಸುಮಂಜೂಷಾಮಾಯಸೀಂ ಯತ್ರ ತದ್ಧನುಃ ।  
ಸುರೋಪಮಂ ತೇ ಜನಕಮೂಚುರ್ನೃಪತಿಮಂತ್ರಿಣಃ ॥
</details>

<details><summary>ಅನುವಾದ</summary>

ಕಬ್ಬಿಣದ ಪೆಟ್ಟಿಗೆಯಲ್ಲಿ ಇರಿಸಿದ್ದ ಆ ಧನುಸ್ಸನ್ನು ತಂದು ಮಂತ್ರಿಗಳು ದೇವೋಪಮ ರಾಜಾ ಜನಕನಲ್ಲಿ ಇಂತೆಂದರು.॥5॥
</details>

###### 6


<details><summary>ಮೂಲಮ್</summary>

ಇದಂ ಧನುರ್ವರಂ ರಾಜನ್ ಪೂಜಿತಂ ಸರ್ವರಾಜಭಿಃ ।  
ಮಿಥಿಲಾಧಿಪ ರಾಜೇಂದ್ರ ದರ್ಶನೀಯಂ ಯದೀಚ್ಛಸಿ ॥
</details>

<details><summary>ಅನುವಾದ</summary>

ಮಿಥಿಲಾಧಿಪತೇ! ರಾಜೇಂದ್ರನೇ! ಇದು ಸಮಸ್ತ ರಾಜರಿಂದ ಸಮ್ಮಾನಿತವಾದ ಶ್ರೇಷ್ಠ ಧನುಷ್ಯವಾಗಿದೆ. ತಾವು ಈ ಇಬ್ಬರು ರಾಜಕುಮಾರರಿಗೆ ತೋರಿಸಲು ಬಯಸುತ್ತಿದ್ದರೆ ತೋರಿಸಿರಿ.॥6॥
</details>

###### 7


<details><summary>ಮೂಲಮ್</summary>

ತೇಷಾಂ ನೃಪೋ ವಚಃ ಶ್ರುತ್ವಾ ಕೃತಾಂಜಲಿರಭಾಷತ ।  
ವಿಶ್ವಾಮಿತ್ರಂ ಮಹಾತ್ಮಾನಂ ತಾವುಭೌ ರಾಮಲಕ್ಷ್ಮಣೌ ॥
</details>

<details><summary>ಅನುವಾದ</summary>

ಅವರ ಮಾತನ್ನು ಕೇಳಿ ರಾಜಾ ಜನಕನು ಕೈಮುಗಿದು ಮಹಾತ್ಮಾ ವಿಶ್ವಾಮಿತ್ರರಿಗೆ ಹಾಗೂ ಇಬ್ಬರೂ ಸಹೋದರ ಶ್ರೀರಾಮಾ - ಲಕ್ಷ್ಮಣರಲ್ಲಿ ಇಂತೆಂದನು.॥7॥
</details>

###### 8


<details><summary>ಮೂಲಮ್</summary>

ಇದಂ ಧನುರ್ವರಂ ಬ್ರಹ್ಮನ್ ಜನಕೈರಭಿಪೂಜಿತಮ್ ।  
ರಾಜಭಿಶ್ಚ ಮಹಾವೀರ್ಯೈಶಕ್ತೈಃ ಪೂಜಿತಂ ತದಾ ॥
</details>

<details><summary>ಅನುವಾದ</summary>

ಬ್ರಹ್ಮರ್ಷಿಗಳೇ! ಇದೇ ಆ ಶ್ರೇಷ್ಠ ಧನುಸ್ಸು ಆಗಿದೆ. ಇದನ್ನು ಜನಕವಂಶೀಯ ನರೇಶ್ವರರು ಸದಾ ಪೂಜಿಸಿದ್ದಾರೆ ಹಾಗೂ ಇದನ್ನು ಎತ್ತಲು ಅಸಮರ್ಥರಾದ ಮಹಾಪರಾಕ್ರಮಿ ಅರಸರಿಂದಲೂ ಹಿಂದೆ ಸಮ್ಮಾನಿತವಾಗಿದೆ.॥8॥
</details>

###### 9


<details><summary>ಮೂಲಮ್</summary>

ನೈತತ್ ಸುರಗಣಾಃ ಸರ್ವೇ ಸಾಸುರಾ ನ ಚ ರಾಕ್ಷಸಾಃ ।  
ಗಂಧರ್ವಯಕ್ಷಪ್ರವರಾಃ ಸಕಿನ್ನರಮಹೋರಗಾಃ ॥
</details>

<details><summary>ಅನುವಾದ</summary>

ಇದನ್ನು ಸಮಸ್ತ ದೇವತೆಗಳು, ಅಸುರರು, ರಾಕ್ಷಸರು, ಗಂಧರ್ವರು, ದೊಡ್ಡ-ದೊಡ್ಡ ಯಕ್ಷರು, ಕಿನ್ನರರು, ಮಹಾ ನಾಗಗಳೂ ಕೂಡ ಇದನ್ನು ಎತ್ತಲು ಸಾಧ್ಯವಾಗಲಿಲ್ಲ.॥9॥
</details>

###### 10


<details><summary>ಮೂಲಮ್</summary>

ಕ್ವ ಗತಿರ್ಮಾನುಷಾಣಾಂ ಚ ಧನುಷೋಽಸ್ಯ ಪ್ರಪೂರಣೇ ।  
ಆರೋಪಣೇ ಸಮಾಯೋಗೇ ವೇಪನೇ ತೋಲನೇ ತಥಾ ॥
</details>

<details><summary>ಅನುವಾದ</summary>

ಹಾಗಿರುವಾಗ ಈ ಬಿಲ್ಲನ್ನು ಹೆದೆ ಏರಿಸುವುದು, ಇದಕ್ಕೆ ಬಾಣ ಹೂಡುವುದು, ಪ್ರತ್ಯಂಚೆ ಸೆಳೆದು ಟಂಕಾರ ಮಾಡುವುದು ಎತ್ತಿ ಅತ್ತ - ಇತ್ತ ಅಲುಗಾಡಿಸುವುದು, ಇದೆಲ್ಲ ಮಾಡುವ ಮನುಷ್ಯರಿಗೆ ಶಕ್ತಿ ಎಲ್ಲಿದೆ.॥10॥
</details>

###### 11


<details><summary>ಮೂಲಮ್</summary>

ತದೇತದ್ಧನುಷಾಂ ಶ್ರೇಷ್ಠಮಾನೀತಂ ಮುನಿಪುಂಗವ ।  
ದರ್ಶಯೈತನ್ಮಹಾಭಾಗ ಅನಯೋ ರಾಜಪುತ್ರಯೋಃ ॥
</details>

<details><summary>ಅನುವಾದ</summary>

ಮುನಿಪುಂಗವರೇ! ಈ ಶ್ರೇಷ್ಠಧನುಸ್ಸು ಇಲ್ಲಿಗೆ ತರಲಾಗಿದೆ. ಮಹಾಭಾಗರೇ! ತಾವು ಇದನ್ನು ಈ ಇಬ್ಬರೂ ರಾಜಕುಮಾರರಿಗೆ ತೋರಿಸಿರಿ.॥11॥
</details>

###### 12


<details><summary>ಮೂಲಮ್</summary>

ವಿಶ್ವಾಮಿತ್ರಃ ಸರಾಮಸ್ತು ಶ್ರುತ್ವಾ ಜನಕಭಾಷಿತಮ್ ।  
ವತ್ಸ ರಾಮ ಧನುಃ ಪಶ್ಯ ಇತಿ ರಾಘವಮಬ್ರವೀತ್ ॥
</details>

<details><summary>ಅನುವಾದ</summary>

ಶ್ರೀರಾಮಸಹಿತ ವಿಶ್ವಾಮಿತ್ರರು ಜನಕನ ಮಾತನ್ನು ಕೇಳಿ ರಘುನಂದನಲ್ಲಿ ಹೇಳಿದರು-ವತ್ಸರಾಮಾ! ಈ ಧನುಸ್ಸನ್ನು ನೋಡ.॥12॥
</details>

###### 13


<details><summary>ಮೂಲಮ್</summary>

ಬ್ರಹ್ಮರ್ಷೇವಚನಾದ್ ರಾಮೋ ಯತ್ರ ತಿಷ್ಠತಿ ತದ್ಧನುಃ ।  
ಮಂಜೂಷಾಂ ತಾಮಪಾವೃತ್ಯ ದೃಷ್ಟ್ವಾ ಧನುರಥಾಬ್ರವೀತ್ ॥
</details>

<details><summary>ಅನುವಾದ</summary>

ಮಹರ್ಷಿಗಳ ಆಜ್ಞೆಯಂತೆ ಶ್ರೀರಾಮನು ಧನುಸ್ಸು ಇಟ್ಟಿರುವ ಪೆಟ್ಟಿಗೆಯನ್ನು ತೆರೆದು ಆ ಧನುಸ್ಸನ್ನು ನೋಡಿ ಹೇಳಿದನು -॥13॥
</details>

###### 14


<details><summary>ಮೂಲಮ್</summary>

ಇದಂ ಧನುರ್ವರಂ ದಿವ್ಯಂ ಸಂಪ್ಪೃಶಾಮೀಹ ಪಾಣಿನಾ ।  
ಯತ್ನವಾಂಶ್ಚ ಭವಿಷ್ಯಾಮಿ ತೋಲನೇ ಪೂರಣೇಽಪಿ ವಾ ॥
</details>

<details><summary>ಅನುವಾದ</summary>

ಸರಿ ಈಗ ನಾನು ಈ ದಿವ್ಯ ಹಾಗೂ ಶ್ರೇಷ್ಠ ಧನುಸ್ಸಿಗೆ ಕೈಹಚ್ಚಿ, ಎತ್ತಲೂ ಮತ್ತು ಹೆದೆಯೇರಿಸಲು ಪ್ರಯತ್ನಿಸುವೆನು.॥14॥
</details>

###### 15


<details><summary>ಮೂಲಮ್</summary>

ಬಾಢಮಿತ್ಯಬ್ರವೀದ್ ರಾಜಾ ಮುನಿಶ್ಚ ಸಮಭಾಷತ ।  
ಲೀಲಯಾ ಸ ಧನುರ್ಮಧ್ಯೇ ಜಗ್ರಾಹ ವಚನಾನ್ಮುನೇಃ ॥
</details>

###### 16


<details><summary>ಮೂಲಮ್</summary>

ಪಶ್ಯತಾಂ ನೃಸಹಸ್ರಾಣಾಂ ಬಹೂನಾಂ ರಘುನಂದನಃ ।  
ಆರೋಪ್ಯಯತ್ ಸ ಧರ್ಮಾತ್ಮಾ ಸಲೀಲಮಿವತದ್ಧನುಃ ॥
</details>

<details><summary>ಅನುವಾದ</summary>

ಆಗ ರಾಜನು ಮತ್ತು ಮುನಿಗಳು ಏಕಸ್ವರದಲ್ಲಿ ಹೇಳಿದರು - ‘ಹಾಗೆಯೇ ಮಾಡು’. ಮುನಿಗಳ ಆಜ್ಞೆಯಂತೆ ರಘುಕುಲನಂದನ ಧರ್ಮಾತ್ಮಾ ಶ್ರೀರಾಮನು ಆ ಧನುಸ್ಸನ್ನು ನಡುವಿನಲ್ಲಿ ಹಿಡಿದು ಸಲೀಸಾಗಿ ಎತ್ತಿಕೊಂಡನು ಹಾಗೂ ಲೀಲಾಜಾಲವಾಗಿ ಅದನ್ನು ಬಗ್ಗಿಸಿ ಹೆದೆಯೇರಿಸಿದನು. ಆಗ ಅನೇಕ ಸಾವಿರ ಮನುಷ್ಯರ ದೃಷ್ಟಿ ಅವನ ಮೇಲೆ ನೆಟ್ಟಿತ್ತು.॥15-16॥
</details>

###### 17


<details><summary>ಮೂಲಮ್</summary>

ಆರೋಪಯಿತ್ವಾ ಮೌರ್ವೀಂ ಚಪೂರಯಾಮಾಸ ತದ್ಧನುಃ ।  
ತದ್ ಬಭಂಜ ಧನುರ್ಮಧ್ಯೇ ನರಶ್ರೇಷ್ಠೋ ಮಹಾಯಶಾಃ ॥
</details>

<details><summary>ಅನುವಾದ</summary>

ಪ್ರತ್ಯಂಚೆಯನ್ನು ಏರಿಸಿ ಮಹಾಯಶಸ್ವೀ ನರಶ್ರೇಷ್ಠ ಶ್ರೀರಾಮನು ಆ ಧನುಸ್ಸವನ್ನು ಕಿವಿಯವರೆಗೆ ಸೆಳೆದಾಗ ಅದು ನಡುವಿನಲ್ಲಿ ತುಂಡಾಯಿತು.॥17॥
</details>

###### 18


<details><summary>ಮೂಲಮ್</summary>

ತಸ್ಯ ಶಬ್ದೋ ಮಹಾನಾಸೀನ್ನಿರ್ಘಾತಸಮನಿಃಸ್ವನಃ ।  
ಭೂಮಿಕಂಪಶ್ಚ ಸುಮಹಾನ್ ಪರ್ವತಸ್ಯೇವ ದೀರ್ಯತಃ ॥
</details>

<details><summary>ಅನುವಾದ</summary>

ಆ ಧನುಸ್ಸು ಮುರಿದಾಗ ವಜ್ರಪಾತದಂತೆ ಭಾರೀ ಸದ್ದು ಆಯಿತು. ಪರ್ವತಗಳೇ ಉರುಳಿ ಬೀಳುತ್ತವೋ ಅನಿಸಿತು. ಆಗ ಮಹಾ ಭೂಕಂಪವಾಯಿತು.॥18॥
</details>

###### 19


<details><summary>ಮೂಲಮ್</summary>

ನಿಪೇತುಶ್ಚ ನರಾಃ ಸರ್ವೇ ತೇನ ಶಬ್ದೇನ ಮೋಹಿತಾಃ ।  
ವರ್ಜಯಿತ್ವಾ ಮುನಿವರಂ ರಾಜಾನಂ ತೌ ಚ ರಾಘವೌ ॥
</details>

<details><summary>ಅನುವಾದ</summary>

ಮುನಿವರ ವಿಶ್ವಾಮಿತ್ರರು, ರಾಜಾ ಜನಕ, ರಘುಕುಲ ಭೂಷಣ ಇಬ್ಬರೂ ಸಹೋದರ ಶ್ರೀರಾಮ-ಲಕ್ಷ್ಮಣರು ಬಿಟ್ಟು, ಅಲ್ಲಿಗೆ ಬಂದಿರುವ ಇತರರೆಲ್ಲರೂ ಧನುಸ್ಸು ಮುರಿದ ಆ ಭಯಂಕರ ಶಬ್ದದಿಂದ ಮೂರ್ಛಿತರಾದರು.॥19॥
</details>

###### 20


<details><summary>ಮೂಲಮ್</summary>

ಪ್ರತ್ಯಾಶ್ವಸ್ತೇ ಜನೇ ತಸ್ಮಿನ್ ರಾಜಾ ವಿಗತಸಾಧ್ವಸಃ ।  
ಉವಾಚ ಪಾಂಜಲಿರ್ವಾಕ್ಯಂ ವಾಕ್ಯಜ್ಞೋ ಮುನಿಪುಂಗವಮ್ ॥
</details>

<details><summary>ಅನುವಾದ</summary>

ಸ್ವಲ್ಪ ಹೊತ್ತಿನಲ್ಲಿ ಎಲ್ಲರೂ ಎಚ್ಚರಗೊಂಡಾಗ ನಿರ್ಭಯನಾದ ರಾಜಾ ಜನಕನು ಅಂಜಲಿಬದ್ದನಾಗಿ ವಾಕ್ಯ ಕುಶಲರಾದ ಮುನಿವರ ವಿಶ್ವಾಮಿತ್ರರಲ್ಲಿ ಹೇಳಿದನು.॥20॥
</details>

###### 21


<details><summary>ಮೂಲಮ್</summary>

ಭಗವನ್ ದೃಷ್ಟವೀರ್ಯೋ ಮೇ ರಾಮೋ ದಶರಥಾತ್ಮಜಃ ।  
ಅತ್ಯದ್ಭುತಮಚಿಂತ್ಯಂ ಚ ಅತರ್ಕಿತಮಿದಂ ಮಯಾ ॥
</details>

<details><summary>ಅನುವಾದ</summary>

ಪೂಜ್ಯರೇ! ದಶರಥನಂದನ ಶ್ರೀರಾಮನ ಪರಾಕ್ರಮವನ್ನು ಇಂದು ನಾನು ಪ್ರತ್ಯಕ್ಷವಾಗಿ ನೋಡಿದೆ. ಮಹಾದೇವನ ಧನುಸ್ಸನನ್ನು ಹೆದೆ ಏರಿಸುವುದು ಅತ್ಯಂತ ಅದ್ಭುತ, ಅಚಿಂತ್ಯ ಮತ್ತು ಅತರ್ಕಿತ ಘಟನೆಯಾಗಿದೆ.॥21॥
</details>

###### 22


<details><summary>ಮೂಲಮ್</summary>

ಜನಕಾನಾಂ ಕುಲೇ ಕೀರ್ತಿಮಾಹರಿಷ್ಯತಿ ಮೇ ಸುತಾ ।  
ಸೀತಾ ಭರ್ತಾರಮಾಸಾದ್ಯ ರಾಮಂ ದಶರಥಾತ್ಮಜಮ್ ॥
</details>

<details><summary>ಅನುವಾದ</summary>

ನನ್ನ ಪುತ್ರಿ ಸೀತೆಯು ದಶರಥಕುಮಾರ ಶ್ರೀರಾಮನನ್ನು ಪತಿರೂಪದಲ್ಲಿ ಪಡೆದು ಜನಕವಂಶದ ಕೀರ್ತಿಯನ್ನು ಹೆಚ್ಚಿಸುವಳು.॥22॥
</details>

###### 23


<details><summary>ಮೂಲಮ್</summary>

ಮಮ ಸತ್ಯಾ ಪ್ರತಿಜ್ಞಾ ಸಾ ವೀರ್ಯಶುಲ್ಕೇತಿ ಕೌಶಿಕ ।  
ಸೀತಾ ಪ್ರಾಣೈರ್ಬಹುಮತಾ ದೇಯಾ ರಾಮಾಯ ಮೇ ಸುತಾ ॥
</details>

<details><summary>ಅನುವಾದ</summary>

ಕುಶಿಕನಂದನರೇ! ಸೀತೆಯನ್ನು ವೀರ್ಯಶುಲ್ಕಾ ಎಂದು ನಾನು ಮಾಡಿದ ಪ್ರತಿಜ್ಞೆಯು ಇಂದು ಸತ್ಯ ಹಾಗೂ ಸಫಲವಾಯಿತು. ಸೀತೆಯು ನನಗೆ ಪ್ರಾಣಕ್ಕಿಂತಲೂ ಹೆಚ್ಚಿನವಳಾಗಿದ್ದಾಳೆ. ನನ್ನ ಈ ಪುತ್ರಿಯನ್ನು ನಾನು ಶ್ರೀರಾಮನಿಗೆ ಸಮರ್ಪಿಸುವೆನು.॥23॥
</details>

###### 24


<details><summary>ಮೂಲಮ್</summary>

ಭವತೋಽನುಮತೇ ಬ್ರಹ್ಮನ್ ಶೀಘ್ರಂ ಗಚ್ಛಂತು ಮಂತ್ರಿಣಃ ।  
ಮಮ ಕೌಶಿಕ ಭದ್ರಂ ತೇ ಅಯೋಧ್ಯಾಂ ತ್ವರಿತಾ ರಥೈಃ ॥
</details>

###### 25


<details><summary>ಮೂಲಮ್</summary>

ರಾಜಾನಂ ಪ್ರಶ್ರಿತೈರ್ವಾಕ್ಯೈರಾನಯಂತು ಪುರಂ ಮಮ ।  
ಪ್ರದಾನಂ ವೀರ್ಯಶುಲ್ಕಾಯಾಃ ಕಥಯಂತು ಚಸರ್ವಶಃ ॥
</details>

<details><summary>ಅನುವಾದ</summary>

ಬ್ರಹ್ಮರ್ಷಿಗಳೇ! ಕುಶಿಕನಂದನರೇ! ನಿಮಗೆ ಮಂಗಳವಾಗಲಿ. ನಿಮ್ಮ ಆಜ್ಞೆಯಾದರೆ ನನ್ನ ಮಂತ್ರಿಗಳು ರಥಾರೂಢರಾಗಿ ಶೀಘ್ರವಾಗಿ ಅಯೋಧ್ಯೆಗೆ ಹೋಗಿ, ವಿನಯಯುಕ್ತವಾದ ವಚನಗಳಿಂದ ಮಹಾರಾಜಾ ದಶರಥರನ್ನು ನನ್ನ ನಗರಕ್ಕೆ ಕರೆದುಕೊಂಡು ಬರಲಿ. ಜೊತೆಗೆ ಇಲ್ಲಿಯ ಎಲ್ಲ ಸಮಾಚಾರ ನಿವೇದಿಸಿಕೊಂಡು ಯಾರಿಗಾಗಿ ಪರಾಕ್ರಮ ಶುಲ್ಕವನ್ನು ನಿಯತಗೊಳಿಸಿತ್ತೋ ಆ ಜನಕಕುಮಾರಿ ಸೀತೆಯ ವಿವಾಹ ಶ್ರೀರಾಮಚಂದ್ರನೊಂದಿಗೆ ಆಗುವುದಿದೆ ಎಂದು ತಿಳಿಸಲಿ.॥24-25॥
</details>

###### 26


<details><summary>ಮೂಲಮ್</summary>

ಮುನಿಗುಪ್ತೌ ಚ ಕಾಕುತ್ಸ್ಥೌ ಕಥಯಂತು ನೃಪಾಯ ವೈ ।  
ಪ್ರೀತಿಯುಕ್ತಂ ತು ರಾಜಾನಮಾನಯಂತು ಸುಶೀಘ್ರಗಾಃ ॥
</details>

<details><summary>ಅನುವಾದ</summary>

ಈ ಮಂತ್ರಿಗಳು ಮಹಾರಾಜ ದಶರಥನಿಗೆ ‘ನಿಮ್ಮ ಇಬ್ಬರು ಪುತ್ರರು ರಾಮ-ಲಕ್ಷ್ಮಣರು ವಿಶ್ವಾಮಿತ್ರರೊಂದಿಗೆ ಸುರಕ್ಷಿತರಾಗಿ ಮಿಥಿಲೆಗೆ ಬಂದಿರುವರು’ ಎಂದೂ ಹೇಳಲಿ. ಹೀಗೆ ಪ್ರೀತಿಯುಕ್ತ ತಿಳಿಸಿ ದಶರಥರಾಜರನ್ನು ಶ್ರೀ ಗಾಮಿ ಸಚಿವರು ಬೇಗನೇ ಇಲ್ಲಿಗೆ ಕರೆತರಲಿ.॥26॥
</details>

###### 27


<details><summary>ಮೂಲಮ್</summary>

ಕೌಶಿಕಸ್ತು ತಥೇತ್ಯಾಹ ರಾಜಾ ಚಾಭಾಷ್ಯ ಮಂತ್ರಿಣಃ ।  
ಅಯೋಧ್ಯಾಂ ಪ್ರೇಷಯಾಮಾಸ ಧರ್ಮಾತ್ಮಾ ಕೃತಶಾಸನಾನ್ ।  
ಯಥಾವೃತ್ತಂ ಸಮಾಖ್ಯಾತುಮಾನೇತುಂ ಚ ನೃಪಂ ತಥಾ ॥
</details>

<details><summary>ಅನುವಾದ</summary>

ವಿಶ್ವಾಮಿತ್ರರು ‘ತಥಾಸ್ತು’ ಎಂದು ಹೇಳಿ ರಾಜನ ಮಾತನ್ನು ಸಮರ್ಥಿಸಿದರು. ಆಗ ಧರ್ಮಾತ್ಮಾ ರಾಜಾ ಜನಕನು ತನ್ನ ಆಜ್ಞೆಯನ್ನು ಪಾಲಿಸುವ ಮಂತ್ರಿಗಳಿಗೆ ಸರಿಯಾಗಿ ತಿಳಿಸಿ, ಇಲ್ಲಿಯ ಎಲ್ಲ ಸಮಾಚಾರವನ್ನು ಸರಿಯಾಗಿ ಮಹಾರಾಜ ದಶರಥನಿಗೆ ತಿಳಿಸಿಕೊಟ್ಟನು.॥27॥
</details>

<details><summary>ಅನುವಾದ (ಸಮಾಪ್ತಿಃ)</summary>

ವಾಲ್ಮೀಕಿ ವಿರಚಿತ ಆರ್ಷ ರಾಮಾಯಣ ಆದಿಕಾವ್ಯದ ಬಾಲಕಾಂಡದಲ್ಲಿ ಅರವತ್ತೇಳನೆಯ ಸರ್ಗ ಪೂರ್ಣವಾಯಿತು.॥67॥
</details>
