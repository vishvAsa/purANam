+++
title = "०६३ सम्पातिना नूतनपक्षप्राप्तिः"
title_english = "063 Sampaati gets new wings and flew away"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_4/Kanda_4_KSK-063-Sampaati_gets_new_wings_and_flew_away.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/4_kiShkindhAkANDam/05-daxiNAnveShaNam/063_sampAtinA_nUtanapaxaprAptiH.md">
<details><summary><h3>IITK ...{Loading}...</h3></summary>

Sampati gets back his wings -- the monkeys rejoice and proceed
southward.



#### श्लोकः
##### मूलम्
एतैरन्यैश्च बहुभिर्वाक्यैर्वाक्यविशारदः।  
मां प्रशस्याभ्यनुज्ञाप्य प्रविष्टस्स स्वमालयम्॥4.63.1॥

##### शब्दार्थः
वाक्यविशारदः skilful in speech, सः he (sage), एतैः by these, अन्यैश्च and others, बहुभिः by many, वाक्यैः with words, माम् me, प्रशस्य having praised, अभ्यनुज्ञाप्य permitted me to leave, स्वम् his own, आलयम् dwelling, प्रविष्टः entered.

##### आङ्ग्लानुवादः
'The sage who was skilful in speech, having  praised me thus and in many other ways,  permitted me to leave and entered his dwelling.



#### श्लोकः
##### मूलम्
कन्दरात्तु विसर्पित्वा पर्वतस्य शनैश्शनैः।  
अहं विन्ध्यं समारुह्य भवतः प्रतिपालये॥4.63.2॥

##### शब्दार्थः
अहम् I, पर्वतस्य of the mountain, कन्दरात् from the cave, शनैः शनैः slowly and slowly, विसर्पित्वा having crawled, विन्ध्यम् Vindhya, समारुह्य after climbing, भवतः you, प्रतिपालये I am waiting for your arrival.

##### आङ्ग्लानुवादः
'Having crawled slowly and slowly from the cave and climbed the Vindhya, I have been awaiting your arrival.



#### श्लोकः
##### मूलम्
अद्य त्वेतस्य कालस्य साग्रं वर्षशतं गतम्।  
देशकालप्रतीक्षोऽस्मि हृदि कृत्वा मुनेर्वचः॥4.63.3॥

##### शब्दार्थः
अद्य now, एतस्य कालस्य of this time, साग्रम् more than, वर्षशतम् one hundred years, गतम् have passed, मुनेः sage's, वचः words, हृदि in heart, कृत्वा by bearing, देशकालप्रतीक्षः waiting for the right time and place, अस्मि I am.

##### आङ्ग्लानुवादः
'More than a hundred years have passed and all this time I have borne the sage's words in my heart and have waited for the right time and place.



#### श्लोकः
##### मूलम्
महाप्रस्थानमासाद्य स्वर्गते तु निशाकरे।  
मां निर्दहति सन्तापो वितर्कैर्बहुभिर्वृतम्॥4.63.4॥

##### शब्दार्थः
निशाकरे when Nishakara, महाप्रस्थानम् the last journey, आसाद्य having launched, स्वर्गते when he reached heaven, बहुभिः by many, वितर्कैः with alternatives, वृतम् filled with, माम् me, सन्तापः sorrow, निर्दहति it is burning.

##### आङ्ग्लानुवादः
'Nishakara went on his last journey and attained heaven. Since then many sad thoughts have crisscrossed my mind and I am consumed with those thoughts.



#### श्लोकः
##### मूलम्
उत्थितां मरणे बुद्धिं मुनिवाक्यैर्निवर्तये।  
बुद्धिर्या तेन मे दत्ता प्राणानां रक्षणाय तु॥4.63.5॥  
सा मेऽपनयते दुःखं दीप्तेवाग्निशिखा तमः।

##### शब्दार्थः
मरणे for death, उत्थिम् intending, बुद्धिम् my mind, मुनिवाक्यैः  sage's words, निवर्तये I avert, मे my, प्राणानाम् of life, रक्षणे in protecting, तेन by him, मे my, या such, बुद्धिः thought, दत्ता is given, सा that, दीप्ता glowing, अग्निशिखा like the flames of fire, तमः इव like darkness, मे my, दुःखम् agony, अपनयते take away.

##### आङ्ग्लानुवादः
'Whenever I intended to die, the words of the sage rang in my mind. The inspiration he gave me to preserve my life removed my agony like the glowing flames of fire that take away darkness.



#### श्लोकः
##### मूलम्
बुद्ध्यता च मया वीर्यं रावणस्य दुरात्मनः॥4.63.6॥  
पुत्रस्सन्तर्जितो वाग्भिर्न त्राता मैथिली कथम्।

##### शब्दार्थः
दुरात्मनः of the evilminded, रावणस्य Ravana's, वीर्यं बुद्ध्यता knowing his valour, मया by me, मैथिली princess from Mithila, कथम् how, न त्राता not protected, वाग्भिः with (harsh) words,  
पुत्रः son, संतर्जितः goaded.

##### आङ्ग्लानुवादः
'I goaded my son with harsh words saying, 'Knowing the valour of the evilminded Ravana, why did you not protect her (Sita)'



#### श्लोकः
##### मूलम्
तस्या विलपितं श्रुत्वा तौ च सीताविनाकृतौ॥4.63.7॥  
न मे दशरथस्नेहात्पुत्रेणोत्पादितं प्रियम्।

##### शब्दार्थः
तस्याः her, विलपितम् wailing, श्रुत्वा on hearing also, तौ both (Rama and Lakshmna), सीताविनाकृतौ separated from Sita, मे for me, दशरथस्नेहात् in view of my friendship with Dasaratha, पुत्रेण by my son, प्रियम् pleased, न उत्पादितम् not created.

##### आङ्ग्लानुवादः
'Even after hearing the wailing of Sita, knowing that both (Rama and Lakshmana) are separated from her and considering my friendship with Dasaratha, I felt displeased with my son (as he did not make an attempt to rescue her)'.



#### श्लोकः
##### मूलम्
तस्य त्वेवं ब्रुवाणस्य सम्पातेर्वानरैस्सह॥4.63.8॥  
उत्पेततुस्तदा पक्षौ समक्षं वनचारिणाम्।

##### शब्दार्थः
तदा then, संहतैः together with, वानरैस्सह with the monkeys, तस्य when he, एवम् in that way, ब्रुवाणस्य while he was speaking, वनचारिणाम् of forestdwellers, समक्षम् in the presence, पक्षौ both wings, उत्पेततुः started appearing.

##### आङ्ग्लानुवादः
Even as he was telling this to the monkeys his wings started appearing in their presence.



#### श्लोकः
##### मूलम्
स दृष्ट्वा स्वां तनुं पक्षैरुद्गतैररुणच्छदैः॥4.63.9॥  
प्रहर्षमतुलं लेभे वानरांश्चेदमब्रवीत्।

##### शब्दार्थः
सः he, अरुणच्छदैः with red feathers, उद्गतैः grown, पक्षैः with wings, स्वाम् his, तनुम् body, दृष्ट्वा seeing, अतुलम् unparalleled, प्रहर्षम् delight, लेभे experienced, वानरान् monkeys, इदम् thus, अब्रवीत् च and said.

##### आङ्ग्लानुवादः
He experienced an unparalleled delight seeing wings with red feathers growing on his body, and said to the monkeysः



#### श्लोकः
##### मूलम्
ऋषेर्निशाकरस्यैव प्रभावादमितात्मनः॥4.63.10॥  
आदित्यरश्मिनिर्दग्धौ पक्षौ मे पुनरुपस्थितौ।

##### शब्दार्थः
अमितात्मनः of the most revered soul, ऋषेः sage, निशाकरस्य Nishakara's, प्रभावात् due to his grace, आदित्यरश्मिनिर्दग्धौ those that are burnt by Sun's radiant heat, मे my, पक्षौ both wings, पुनः again, उपस्थितौ have grown.

##### आङ्ग्लानुवादः
'By the grace of the most revered soul,sage Nishakara, both my wings that were burnt by the Sun's radiance have grown again.



#### श्लोकः
##### मूलम्
यौवने वर्तमानस्य ममासीद्यः पराक्रमः॥4.63.11॥  
तमेवाद्यावगच्छामि बलं पौरुषमेव च।

##### शब्दार्थः
यौवने in youth, वर्तमानस्य while I was, मम my, यः that, पराक्रमः valour, आसीत् had been, तमेव the same one, अद्य now, अवगच्छामि I find, बलम् strength, पौरुषमेव even courage, च also.

##### आङ्ग्लानुवादः
'The valour, strength and even courage that I had in my youth,I am experiencing now.



#### श्लोकः
##### मूलम्
सर्वथा क्रियतां यत्नस् सीतामधिगमिष्यथ॥4.63.12॥  
पक्षलाभो ममायं वस्सिद्धिप्रत्ययकारकः।

##### शब्दार्थः
सर्वथा by all means, यत्नः effort, क्रियताम् may be made, सीताम् Sita, अधिगमिष्यथ you will trace, मम me, अयम् this, पक्षलाभः growing of wings, वः to you, सिद्धिप्रत्ययकारकः is a proof of your success in future.

##### आङ्ग्लानुवादः




#### श्लोकः
##### मूलम्
इत्युक्त्वा स तान्हरीन् सर्वान्सम्पातिः पतगोत्तमः॥4.63.13॥  
उत्पपात गिरेश्शृङ्गाज्जिज्ञासुः खगमो गतिम्।

##### शब्दार्थः
पतगोत्तमः foremost of birds, सम्पातिः Sampathi, सर्वान् all, सः those, हरीन् monkeys, इति in this way, उक्त्वा having said, खगमः the bird, गतिम् direction, जिज्ञासुः eager to find, गिरेः mountain's, शृङ्गात् from the peak, उत्पपात flew up.

##### आङ्ग्लानुवादः
Sampati, the foremost of the birds thus spoke to the monkeys and flew up from the mountain's peak keen on finding the aerial path.



#### श्लोकः
##### मूलम्
तस्य तद्वचनं श्रुत्वा प्रतिसंहृष्टमानसाः॥4.63.14॥  
बभूवुर्हरिशार्दूला विक्रमाभ्युदयोन्मुखाः।

##### शब्दार्थः
हरिशार्दूलाः tigers among monkeys, तस्य his, तत् वचनम् those words, श्रुत्वा after hearing, प्रतिसंहृष्टमानसाः in turn felt very happy, विक्रमाभ्युदयोन्मुखाः hoping success with their valour, बभूवुः  became.

##### आङ्ग्लानुवादः
The tigers among monkeys felt very happy on hearing the words of Sampati and became sure of their success with their valour.



#### श्लोकः
##### मूलम्
अथ पवनसमानविक्रमाः  
प्लवगवराः प्रतिलब्धपौरुषाः।  
अभिजिदभिमुखा दिशं ययु  
र्जनकसुतापरिमार्गणोन्मुखाः॥4.63.15॥

##### शब्दार्थः
अथ now, पवनसमानविक्रमाः as strong as the wind, प्रतिलब्धपौरुषाः regained courage, प्लवगवराः best of the monkeys, अभिजिदभिमुखाः facing Abhijit, जनकसुतापरिमार्गणोन्मुखाः eager to find the daughter of Janaka, दिशम् direction, ययुः went.

##### आङ्ग्लानुवादः
The monkeys as strong as the wind regained courage and went in search of the daughter of Janaka in the direction of Abhijit (constellation known as Abhijit is associated with success).  

#### समाप्तिः
 श्रीमद्रामायणे वाल्मीकीय आदिकाव्ये किष्किन्धाकाण्डे त्रिषष्टितमस्सर्गः॥  
Thus ends the sixtythird sarga in Kishkindakanda of the first epic, the Holy Ramayana composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/4_kiShkindhAkANDam/05-daxiNAnveShaNam/063_sampAtinA_nUtanapaxaprAptiH.md">
<details><summary><h3>भूषणम् ...{Loading}...</h3></summary>



एतैरन्यैश्च बहुभिर्वाक्यैर्वाक्यविदां वरः ।  

मां प्रशस्याभ्यनुज्ञाप्य प्रविष्टाः स स्वमाश्रमम्  ॥  ४।६३।१  ॥   

कन्दरात्तु विसर्पित्वा पर्वतस्य शनैःशनैः ।  

अहं विन्ध्यं समारुह्य भवतः प्रतिपालये  ॥  ४।६३।२  ॥   

एतैरित्यादि  ॥  ४।६३।१,२  ॥   

  

अद्य त्वेतस्य कालस्य साग्रं वर्षशतं गतम् ।  

देशकालप्रतीक्षो ऽस्मि हृदि कृत्वा मुनेर्वचः  ॥  ४।६३।३  ॥   

अद्य त्विति । पूर्वं निशाकरमुनिप्रयाणानन्तरम् अष्टौ वर्षसहस्राणि
व्यतीतानीत्युक्तवान् । अतः साग्रं वर्षशतं
गतमित्येतदष्टवर्षसहस्रोपलक्षणम्  ॥  ४।६३।३  ॥   

  

महाप्रस्थानमासाद्य स्वर्गते तु निशाकरे ।  

मां निर्दहति सन्तापो वितर्कैर्बहुभिर्वृतम्  ॥  ४।६३।४  ॥   

उत्थितां मरणे बुद्धिं मुनिवाक्यैर्निवर्तये ।  

बुद्धिर्या तेन मे दत्ता प्राणानां रक्षणाय तु ।  

सा मे ऽपनयते दुःखं दीप्तेवाग्निशिखा तमः  ॥  ४।६३।५  ॥   

बुध्यता च मया वीर्यं रावणस्य दुरात्मनः ।  

पुत्रः सन्तर्जितो वाग्भिर्न त्राता मैथिली कथम्  ॥  ४।६३।६  ॥   

तस्या विलपितं श्रुत्वा तौ च सीताविनाकृतौ ।  

न मे दशरथस्नेहात् पुत्रेणोत्पादितं प्रियम्  ॥  ४।६३।७  ॥   

तस्य त्वेवं ब्रुवाणस्य सम्पातेर्वानरैः सह ।  

उत्पेततुस्तदा पक्षौ समक्षं वनचारिणाम्  ॥  ४।६३।८  ॥   

वितर्कैः विविधविचारैः  ॥  ४।६३।४८  ॥   

स दृष्ट्वा स्वां तनुं पक्षैरुद्गतैररुणच्छदैः ।  

प्रहर्षमतुलं लेभे वानरांश्चेदमब्रवीत्  ॥  ४।६३।९  ॥   

ऋषेर्निशाकरस्यैव प्रभावादमितात्मनः ।  

आदित्यरश्मिनिर्दग्धौ पक्षौ मे पुनरुत्थितौ  ॥  ४।६३।१०  ॥   

यौवने वर्तमानस्य ममासीद्यः पराक्रमः ।  

तमेवाद्यानुगच्छामि बलं पौरुषमेव च  ॥  ४।६३।११  ॥   

सर्वथा क्रियतां यत्नः सीतामधिगमिष्यथ ।  

पक्षलाभो ममायं वः सिद्धिप्रत्ययकारकः  ॥  ४।६३।१२  ॥   

इत्युक्त्वा स हरीन् सर्वान् सम्पातिः पतगोत्तमः ।  

उत्पपात गिरेः शृङ्गाज्जिज्ञासुः खगमो गतिम्  ॥  ४।६३।१३  ॥   

तस्य तद्वचनं श्रुत्वा प्रीतिसंहृष्टमानसाः ।  

बभूवुर्हरिशार्दूला विक्रमाभ्युदयोन्मुखाः  ॥  ४।६३।१४  ॥   

अरुणच्छदैः अरुणबहिष्पत्रैः  ॥  ४।६३।९१४  ॥   

  

अथ पवनसमानविक्रमाः प्लवगवराः प्रतिलब्धपौरुषाः ।  

अभिजिदभिमुखा दिशं ययुर्जनकसुतापरिमार्गणोन्मुखाः  ॥  ४।६३।१५  ॥   

इत्यार्षे श्रीरामायणे वाल्मीकीये आदिकाव्ये श्रीमत्किष्किन्धाकाण्डे
त्रिषष्टितमः सर्गः  ॥  ६३  ॥   

अथेति । अभिजिदभिमुखाः अभिजिन्मुहूर्तप्रतीक्षकाः  ॥  ४।६३।१५  ॥   

इति श्रीगोविन्दराजविरचिते श्रीरामायणभूषणे मुक्ताहाराख्याने
किष्किन्धाकाण्डव्याख्याने त्रिषष्टितमः सर्गः  ॥  ६३  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/4_kiShkindhAkANDam/05-daxiNAnveShaNam/063_sampAtinA_nUtanapaxaprAptiH.md">
<details><summary><h3>शिरोमणी ...{Loading}...</h3></summary>



मुनिकर्तृकोपदेशानन्तरकालिकं वृत्तान्तमाह एतैरित्यादिभिः । वाक्यविशारदो
मुनिः एतैरुक्तैः रामकार्यसाधकैः अन्यैश्चैतदुपयोगिभिर्बहुभिर्वाक्यैर्मां
प्रशस्य सत्कारपूर्वकमुक्त्वा अनुज्ञाप्य वृत्तान्तं बोधयितुं नियुज्य च
स्वमालयमाश्रमं प्रविष्टो ऽभवदिति शेषः  ॥  ४।६३।१  ॥   

  

कन्दरादिति । पर्वतस्य कन्दरात् शनैः शनैर्विसर्पित्वा विसर्प्य निर्गत्य
विन्ध्यशृङ्गं समारुह्य भवतः दिव्यलोकं प्राप्तस्य मुनेः प्रतिपालये
वचनामिति शेषः  ॥  ४।६३।२  ॥   

  

अद्यत्व इति । अद्यत्वे अस्मिन् काले तस्य मुन्युपदिष्टकालस्य साग्रशतं
किंचिदधिकशतसंख्याकं वर्षं गतम् अहं तु मुनेर्वचो हृदि कृत्वा
देशकालप्रतीक्षो ऽस्मि । अत्र पूर्वोक्तानुरोधेन शतशब्दस्य अनन्तवाचकत्वं
स्वीकृत्य किंचिदधिकाष्टवर्षसहस्राणीति भट्टैर्व्याख्यातम्  ॥  ४।६३।३  ॥   

  

महेति । महाप्रस्थानं पुनरावृत्तिरहितयात्रामासाद्य प्राप्य निशाकरे
स्वर्गते सति बहुभिरनेकविधैः वितर्कैः रामकार्यसाधनविषयकविचारैर्वृतं मां
संतापो मुनिवियोगजनतखेदो दहति  ॥  ४।६३।४  ॥   

  

उदितामिति । मरणे उदितां उत्थितां बुद्धिं मुनिवाक्यैः निवर्तये । अर्धं
पृथक् । बुद्धिरिति । मम प्राणानां रक्षणे रक्षणार्थं मुनिना या बुद्धिर्मे
मह्यं दत्ता सा तमोन्धकारदीप्ताग्निशिखेव मे दुःखमपनयते दूरीकरोति ।
अर्धद्वयमेकान्वयि  ॥  ४।६३।५ ॥   

  

बुध्यतेति । रावणस्य वीर्यं बुध्यता मया मैथिली त्वया कथं न
त्रातेत्यादिभिर्वाग्भिः पुत्रो मया संतर्जितः । एतेन स्वपुत्रबलापेक्षया
रावणबलस्याल्पत्वं व्यञ्जितम्, तेन भवद्भिर्न भेतव्यमिति सूचितम्  ॥  ४।६३।६
 ॥   

  

स्वपश्चात्तापमाह तस्या इति । तस्याः सीताया विलपितं श्रुत्वा तौ
रामलक्ष्मणौ सीतावियोजितौ श्रुत्वा सिद्धानां वचनादवगत्य मे दशरथस्नेहात्
दशरथस्नेहं संस्मृत्य पुत्रेण मे प्रियं मैथिलीत्राणजनितप्रीतिः
नोत्पादितमिति संतपामीति शेषः  ॥  ४।६३।७  ॥   

  

तस्येति । तदा तद्वचनकथनावसरे वनचारिणां समक्षं संहतैः संघीभूतैर्वा ऽमरैः
सह एवं ब्रुवाणस्य संपातेः पक्षौ उत्पेततुः आरुरुहतुः  ॥  ४।६३।८  ॥   

  

स इति । अरुणच्छदैः आरुण्यावृतै रक्तैरित्यर्थः, उद्गतैः पक्षैः उपलक्षितां
स्वां तनुं दृष्ट्वा अतुलं प्रहर्षं लेभे वानरान् अब्रवीच्च  ॥  ४।६३।९  ॥   

  

तद्वचनाकारमाह निशाकरस्येति । निशाकरस्य प्रसादात् दग्धौ पक्षौ
पुनरुपस्थितौ यौवने वर्तमानस्य मम यः पराक्रम आसीत् तं बलं पौरुषं च
अवगच्छामि प्राप्नोमि । अर्धचतुष्टयमेकान्वयि  ॥  ४।६३।१०,११  ॥   

  

सर्वथेति । अयं मम पक्षलाभः वो युष्माकं सिद्धिप्रत्ययकारकः
सिद्धिविषयकविश्वाससंपादकः अतः सर्वथा यत्नः क्रियतां सीतामधिगमिष्यथ  ॥ 
४।६३।१२  ॥   

  

इतीति । संपातिरिति हरीन् वानरानुक्त्वा खगमः पक्षिणो गतिं पूर्ववद्गमनं
जिज्ञासुः सन् गिरेः शृङ्गात् उत्पपात उडुड्ये  ॥  ४।६३।१३  ॥   

  

तस्येति । तस्य संपातेः तद्वचनं श्रुत्वा प्रतिसंहृष्टमानसाः हरिशार्दूलाः
विक्रमाभ्युदयोन्मुखाः विक्रमकारणीभूताभ्युदयविशिष्टाः बभूवुः  ॥  ४।६३।१४
 ॥   

  

अथेति । प्रतिलब्धपौरुषाः सीतावृत्तान्तश्रवणेन प्राप्तस्वस्वबलाः
पवनसमानविक्रमा वायुवेगाः अत एव जनकसुतापरिमार्गणोन्मुखाः प्लवङ्गवराः
अभिजित् रामकर्तृकसर्वराक्षसविजयः अभिमुखः संमुखं प्रचलितो यां तां
दक्षिणां दिशं ययुः  ॥  ४।६३।१५  ॥   

  

इति श्रीमद्वाल्मीकीयरामायणव्याख्याने रामायणशिरोमणौ किष्किन्धाकाण्डे
त्रिषष्टितमः सर्गः  ॥  ४।६३  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/4_kiShkindhAkANDam/05-daxiNAnveShaNam/063_sampAtinA_nUtanapaxaprAptiH.md">
<details><summary><h3>तिलकम् ...{Loading}...</h3></summary>



एतैरिति । मां प्रशस्य भाविदेवकार्यसाधकत्वेन स्तुत्वा
ऽभ्यनुज्ञाप्यामन्त्र्य  ॥  ४।६३।१  ॥   

  

पर्वतकन्दरादहं शनैः शनैर्विसर्पित्वा निःसृत्य विन्ध्यं विन्ध्यशिखरम्  ॥ 
४।६३।२ ॥   

  

एतस्य कालस्य मुनिसंवादानन्तरकालस्य साग्रं वर्षशतं गतम् शतशब्दो ऽनन्तवाची
तेन किञ्चिदधिकाष्टवर्षसहस्राणीत्यथः, प्राक्तथैव तेनोक्तेः  ॥  ४।६३।३  ॥   

  

वितर्कैर्विचारैः । सन्तापः प्रक्षादिहीनजीवनजः  ॥  ४।६३।४  ॥   

  

निवर्तये स्मेति शेषः । मम प्राणानां रक्षणे तेन या मे
बुद्धिर्दत्तेत्यन्वयः  ॥  ४।६३।५  ॥   

  

रावणस्य वीर्यं बुध्यता मत्पुत्रवीर्यादल्पमिति जानता  ॥  ४।६३।६  ॥   

  

कथं न त्रातेति सन्तर्जितः । ननु सीतेत्यज्ञानादरक्षणमत आह तस्या इति । हा
राम हा लक्ष्मणेत्येवमात्मकं तस्या विलपितं श्रुत्वा तौ रामलक्ष्मणौ
सीताविनाकृताविति सिद्धानां वचः श्रुत्वा ऽनया विना कृतौ रामलक्ष्मणाविति
सुज्ञानम् एषा रामपत्नीति च सुज्ञानमिति भावः  ॥  ४।६३।७  ॥   

  

तस्माद्दशरथस्नेहादवश्यकर्तव्यं प्रियं मे पुत्रेण नोत्पादितम्  ॥  ४।६३।८
 ॥   

  

अरुणच्छदैररुणवर्णपत्रैः  ॥  ४।६३।९१२  ॥   

  

सिद्धिप्रत्ययः कार्यसिद्धिविश्वासः  ॥  ४।६३।१३  ॥   

  

गतिं जिज्ञासुरुत्थितपक्षैः प्राग्वत्खगतिं विज्ञातुमिच्छुः विक्रमसाध्ये
ऽभ्युदय सीताधिगमनरूप उन्मुखाः  ॥  ४।६३।१४  ॥   

  

प्रतिलब्धं प्राप्तं पौरुषं पौरुषप्रवृत्तिकालो यैस्ते ।
अभिजिदभिमुखामभिजिन्नक्षत्रसंमुखां दिशं दक्षिणाम् । यद्वाभिजित्
बाहुलकात्कर्मणि क्विप् । अभिजेतव्यो रावणः संमुखो यस्यां तां दिशम्  ॥ 
४।६३।१५  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
किष्किन्धाकाण्डे त्रिषष्टितमः सर्गः  ॥  ४।६३  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/4_kiShkindhAkANDam/05-daxiNAnveShaNam/063_sampAtinA_nUtanapaxaprAptiH.md">
<details><summary><h3>द्राविडपाठः ...{Loading}...</h3></summary>



  
एतैरन्यैश्च बहुभिर्वाक्यैर्वाक्यविदां वरः।  
मां प्रशस्याभ्यनुज्ञाप्य प्रविष्टाः स स्वमाश्रमम् ॥ 4.63.1 ॥   
कन्दरात्तु विसर्पित्वा पर्वतस्य शनैःशनैः।  
अहं विन्ध्यं समारुह्य भवतः प्रतिपालये ॥ 4.63.2 ॥   
अद्य त्वेतस्य कालस्य साग्रं वर्षशतं गतम्।  
देशकालप्रतीक्षोऽस्मि हृदि कृत्वा मुनेर्वचः ॥ 4.63.3 ॥   
महाप्रस्थानमासाद्य स्वर्गते तु निशाकरे।  
मां निर्दहति सन्तापो वितर्कैर्बहुभिर्वृतम् ॥ 4.63.4 ॥   
बुद्धिर्या तेन मे दत्ता प्राणानां रक्षणाय तु।  
सा मेऽपनयते दुःखं दीप्तेवाग्निशिखा तमः ॥ 4.63.5 ॥   
बुध्यता च मया वीर्यं रावणस्य दुरात्मनः।  
पुत्रः सन्तर्जितो वाग्भिर्न त्राता मैथिली कथम् ॥ 4.63.6 ॥   
तस्या विलपितं श्रुत्वा तौ च सीताविनाकृतौ।  
न मे दशरथस्नेहात् पुत्रेणोत्पादितं प्रियम् ॥ 4.63.7 ॥   
तस्य त्वेवं ब्रुवाणस्य सम्पातेर्वानरैः सह।  
उत्पेततुस्तदा पक्षौ समक्षं वनचारिणाम् ॥ 4.63.8 ॥   
स दृष्ट्वा स्वां तनुं पक्षैरुद्गतैररुणच्छदैः।  
प्रहर्षमतुलं लेभे वानरांश्चेदमब्रवीत् ॥ 4.63.9 ॥   
ऋषेर्निशाकरस्यैव प्रभावादमितात्मनः।  
आदित्यरश्मिनिर्दग्धौ पक्षौ मे पुनरुत्थितौ ॥ 4.63.10 ॥   
यौवने वर्तमानस्य ममासीद्यः पराक्रमः।  
तमेवाद्यानुगच्छामि बलं पौरुषमेव च ॥ 4.63.11 ॥   
सर्वथा क्रियतां यत्नः सीतामधिगमिष्यथ।  
पक्षलाभो ममायं वः सिद्धिप्रत्ययकारकः ॥ 4.63.12 ॥   
इत्युक्त्वा स हरीन् सर्वान् सम्पातिः पतगोत्तमः।  
उत्पपात गिरेः शृङ्गाज्जिज्ञासुः खगमो गतिम् ॥ 4.63.13 ॥   
तस्य तद्वचनं श्रुत्वा प्रीतिसंहृष्टमानसाः।  
बभूवुर्हरिशार्दूला विक्रमाभ्युदयोन्मुखाः ॥ 4.63.14 ॥   
अथ पवनसमानविक्रमाः प्लवगवराः प्रतिलब्धपौरुषाः।  
अभिजिदभिमुखा दिशं ययुर्जनकसुतापरिमार्गणोन्मुखाः ॥ 4.63.15 ॥   

</details>
</div>
