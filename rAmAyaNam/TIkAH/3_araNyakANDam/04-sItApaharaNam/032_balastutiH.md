+++
title = "०३२ बलस्तुतिः"
title_english = "032 Ravana s pomp and pride"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_3/Kanda_3_ARK-032-Shoorpanakakrutha_Ravana_Bala_Stuthi.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/3_araNyakANDam/04-sItApaharaNam/032_balastutiH.md">
<details><summary><h3>IITK ...{Loading}...</h3></summary>

Surpanakha meets Ravana at Lanka -- describes Rama, Sita and Lakshmana
to Ravana.



#### श्लोकः
##### मूलम्
ततश्शूर्पणखा दृष्ट्वा सहस्राणि चतुर्दश।  
हतान्येकेन रामेण रक्षसां भीमकर्मणाम्॥3.32.1॥  
दूषणं च खरं चैव हतं त्रिशिरसा सह।  
दृष्ट्वा पुनर्महानादं ननाद जलदो यथा॥3.32.2॥

##### शब्दार्थः
ततः thereafter, शूर्पणखा Surpanakha, एकेन alone, रामेण by Rama, भीमकर्मणाम् of terrible deeds, रक्षसाम् of demons चतुर्दशसहस्राणि fourteen thousand, हतानि killed, दृष्ट्वा after seeing, दूषणं च and Dusana, खरं चैव also Khara, त्रिशिरसा सह including Trisira, हतम् killed, दृष्ट्वा  seeing, पुनः again, जलदः यथा like a cloud, महानादम्  great noise, ननाद produced.

##### आङ्ग्लानुवादः
Seeing Dusana, Khara and also Trisira along with the fourteen thousand demon warriors of terrific performance killed by Rama, singlehanded, Surpanakha roared     like a cloud.



#### श्लोकः
##### मूलम्
सा दृष्ट्वा कर्म रामस्य कृतमन्यैस्सुदुष्करम्।  
जगाम परमोद्विग्ना लङ्कां रावणपालिताम्॥3.32.3॥

##### शब्दार्थः
सा she, अन्यैः by others, सुदुष्करम् very difficult to do, रामस्य Rama's, कृतम् done, कर्म deed, दृष्ट्वा after seeing, परमोद्विग्ना getting very scared, रावणपालिताम् a placed ruled by Ravana, लङ्काम् Lanka, जगाम went.

##### आङ्ग्लानुवादः
Seeing the performance of Rama which is very difficult for others, Surpanakha got scared and went to Lanka, ruled by Ravana.



#### श्लोकः
##### मूलम्
सा ददर्श विमानाग्रे रावणं दीप्ततेजसम्।  
उपोपविष्टं सचिवैर्मरुद्भिरिव वासवम्॥3.32.4॥

##### शब्दार्थः
सा Surpanakha, मरुद्भिः with Maruts, वासवम् इव like Indra, सचिवैः with ministers, उपोपविष्टम् seated, दीप्ततेजसम् shining brilliantly, रावणम् to Ravana, विमानाग्रे on top of the aerial chariot, ददर्श saw.

##### आङ्ग्लानुवादः
Surpanakha saw Ravana shining brilliantly, seated like Indra along with ministers and Maruts on top of the aerial chariot.



#### श्लोकः
##### मूलम्
आसीनं सूर्यसङ्काशे काञ्चने परमासने।  
रुक्मवेदिगतं प्राज्यं ज्वलन्तमिव पावकम्॥3.32.5॥

##### शब्दार्थः
सूर्यसङ्काशे radiating like the Sun, काञ्चने golden, परमासने on a magnificent seat, आसीनम् seated, रुक्मवेदिगतम् at the golden altar, प्राज्यम् ज्वलन्तम् blazing, पावकम् इव like fire.

##### आङ्ग्लानुवादः
Ravana, sitting on the magnificent golden seat on a golden altar looked radiant like the Sun or the blazing fire.



#### श्लोकः
##### मूलम्
देवगन्धर्वभूतानामृषीणां च महात्मनाम्।  
अजेयं समरे शूरं व्यात्ताननमिवान्तकम्॥3.32.6॥

##### शब्दार्थः
देवगन्धर्वभूतानाम् of gods, gandharvas, all living beings, महात्मनाम् of great sages, ऋषीणां च and seers, समरे in war, अजेयम् invincible, शूरम् warrior, व्यात्ताननम् wide open jaws, अन्तकम् इव like Yama, lord of death.

##### आङ्ग्लानुवादः
Invincible to gods, gandharvas, all living beings, great sages and seers, he was like Yama, lord of death with wide open jaws.



#### श्लोकः
##### मूलम्
देवासुरविमर्देषु वज्राशनिकृतव्रणम्।  
ऐरावतविषाणग्रैरुद्घृष्टकिणवक्षसम्॥3.32.7॥

##### शब्दार्थः
देवासुरविमर्देषु in encounter between gods and demons, वज्राशनिकृतव्रणम् wounded by missiles and thunderbolts,  ऐरावतविषाणाग्रैः by the tips of the tusks of elephant Airavata, उद्धृष्टकिणवक्षसम् marks of scars on the chest.

##### आङ्ग्लानुवादः
He had scars of wounds caused by the thunderbolt received in war between gods and demons, and marks of scars on his chest made by tips of the the tusks of elephant Airavata.



#### श्लोकः
##### मूलम्
विंशद्भुजं दशग्रीवं दर्शनीयपरिच्छदम्।  
विशालवक्षसं वीरं राजलक्षण शोभितम्॥3.32.8॥

##### शब्दार्थः
विंशद्भुजम् with twenty arms, दशग्रीवम् ten heads, दर्शनीयपरिच्छदम्  attractive attire, विशालवक्षसम् broadchested  वीरम् valiant , राजलक्षण शोभितम् with royal marks.

##### आङ्ग्लानुवादः
Valiant Ravana had an attractive appearance with beautiful dresses twenty arms,ten heads, a broad chest  and brilliant royal marks.



#### श्लोकः
##### मूलम्
स्निग्धवैडूर्यसङ्काशं तप्तकाञ्चनकुण्डलम्।  
सुभुजं शुक्लदशनं महास्यं पर्वतोपमम्॥3.32.9॥

##### शब्दार्थः
स्निग्धवैडूर्यसंकाशम् comparable to glittering vaiduryas, तप्तकाञ्चनकुण्डलम् wearing bright burnished golden earrings, सुभुजम्  strong arms, शुक्लदशनम् with white teeth, महास्यम्  wide mouth, पर्वतोपम् like a mountain.

##### आङ्ग्लानुवादः
Wearing burnished golden earrings, he looked bright like the glittering vaidurya. And with his wellformed arms, white teeth and  wide mouth, he looked like a mountain.



#### श्लोकः
##### मूलम्
विष्णुचक्रनिपातैश्च शतशो देवसंयुगे।  
अन्यैश्शस्त्रप्रहारैश्च महायुद्धेषु ताडितम्॥3.32.10॥

##### शब्दार्थः
देवसंयुगे while in war with gods, शतशः in hundreds  विष्णुचक्रनिपातैश्च hit with the wheel of Visnu, महायुद्धेषु in great wars, अन्यैः by others, शस्त्रप्रहारैश्च hit by several weapons, ताडितम्  
beaten.

##### आङ्ग्लानुवादः
He was hit by the wheel of Visnu for hundreds of times during great wars and beaten by other weapons.



#### श्लोकः
##### मूलम्
अहताङ्गं समस्तैश्च देवप्रहरणैस्तथा।  
अक्षोभ्याणां समुद्राणां क्षोभणं क्षिप्रकारिणम्॥3.32.11॥

##### शब्दार्थः
तथा so also, समस्तैः by all, देवप्रहरणैः with the striking weapons of gods, अहताङ्गम् one whose limbs are not hurt, अक्षोभ्याणाम् of the imperturbable, समुद्राणाम् of the seas, क्षोभणम् one who causes agitation, क्षिप्रकारिणम् quick in action.

##### आङ्ग्लानुवादः
Ravana whose body was not hurt by the weapons in war with gods, who could perturb even the imperturbable seas, was quick  in action.



#### श्लोकः
##### मूलम्
क्षेप्तारं पर्वतेन्द्राणां सुराणां च प्रमर्दनम्।  
उच्छेत्तारं च धर्माणां परदाराभिमर्शनम्॥3.32.12॥

##### शब्दार्थः
पर्वतेन्द्राणाम् of great mountains, क्षेप्तारम् who threw, सूराणां च of even gods, प्रमर्दनम् tormentor, धर्माणाम् of dharmas, उच्छेत्तारम् destroyer at the root, परदाराभिमर्शनम् one who casts evil eye on the wives of others.

##### आङ्ग्लानुवादः
(He was) one who could lift and throw great mountains, torment even gods, violate  dharma at the root, and cast an evil eye on the wives of others.



#### श्लोकः
##### मूलम्
सर्वदिव्यास्त्रयोक्तारं यज्ञविघ्नकरं सदा।  
पुरीं भोगवतीं प्राप्य पराजित्य च वासुकिम्॥3.32.13॥  
तक्षकस्य प्रियां भार्यां पराजित्य जहार यः।

##### शब्दार्थः
सर्वदिव्यास्त्रयोक्तारम् employ all divine weapons, सदा always, यज्ञविघ्नकरम् one who creates obstacles for sacrifices, यः such, भोगवतीम् to the city of  Bhogavati, पुरीम् city, प्राप्य  
having reached, वासुकिम् Vasuki the sepentking, पराजित्य च  having defeated, तक्षकस्य Takshaka's, प्रियाम् dear, भार्याम् wife, पराजित्य having defeated, जहार abducted.

##### आङ्ग्लानुवादः
He who could employ all divine weapons, disrupt sacrifices, had gone to the city of Bhogavati, defeated Vasuki and abducted the dear wife of Takshaka.



#### श्लोकः
##### मूलम्
कैलासपर्वतं गत्वा विजित्य नरवाहनम्।  
विमानं पुष्पकं तस्य कामगं वै जहार यः॥3.32.14॥

##### शब्दार्थः
यः such (Ravana), कैलासपर्वतम् mount Kailasa, गत्वा on going, नरवाहनम् Kubera, विजित्य having conquered, तस्य his, कामगम्  which can fly at the rider's desire, पुष्पकम् aerial chariot called Pushpaka, जहार took away forcibly.

##### आङ्ग्लानुवादः
Ravana went to mount Kailasa, conquered Kubera and took away forcibly his aerial chariot Pushpaka which can fly as per the rider's desire



#### श्लोकः
##### मूलम्
वनं चैत्ररथं दिव्यं नलिनीं नन्दनं वनम्।  
विनाशयति यः क्रोधाद्देवोद्यानानि वीर्यवान्॥3.32.15॥

##### शब्दार्थः
वीर्यवान् valiant, यः he was, चैत्ररथम् Chaitraratha, the garden of Kubera, वनम् garden, नलिनीम् lotuspond, नन्दनं वनम् pleasure garden of Indra, देवोद्यानानि gardens of gods, क्रोधात् with anguish, विनाशयति destroyed.

##### आङ्ग्लानुवादः
Out of anger he destroyed all the gardens of gods like Chitraratha of Kubera full of lotusponds and Nandana, the pleasuregarden of Indra.



#### श्लोकः
##### मूलम्
चन्द्रसूर्यौ महाभागावुत्तिष्ठन्तौ परन्तपौ।  
निवारयति बाहुभ्यां यश्शैलशिखरोपमः॥3.32.16॥

##### शब्दार्थः
परन्तपौ scorcher of enemies, शैलशिखरोपमः like the peak of a mountain, महाभागौ of great prowess, चन्द्रसूर्यौ Moon and Sun, बाहुभ्याम् with his arms, निवारयति  prevents, उत्तिष्ठन्तौ while they rise.

##### आङ्ग्लानुवादः
He was like the peak of a mountain. He could stop with his arms the great Moon and Sun from rising. He was a scorcher of enemies.



#### श्लोकः
##### मूलम्
दशवर्षसहस्राणि तपस्तप्वा महावने।  
पुरा स्वयंभुवे धीरश्शिरांस्युपजहार यः॥3.32.17॥

##### शब्दार्थः
धीरः steadfast, यः who, पुरा in the past, महावने in a dense forest, दशवर्षसहस्राणि ten thousand years, तपः penance, तप्त्वा after performing, स्वयंभुवे to the Creator,                                                                                                                                                                                               शिरांसि heads, उपजहार offered.

##### आङ्ग्लानुवादः
This steadfast Ravana who had in the past performed penance for ten thousand years in a dense forest offered his heads to the selfborn Brahma.



#### श्लोकः
##### मूलम्
देवदानवगन्धर्वपिशाचपतगोरगैः।  
अभयं यस्य सङ्ग्रामे मृत्युतो मानुषादृते॥3.32.18॥

##### शब्दार्थः
यस्य for whom, सङ्ग्रामे in war, मानुषात् ऋते except by humans, देवदानवगन्धर्वपिशाचपतगोरगैः by gods, demons, gandharvas, pisachas birds and snakes, मृत्युतः death, अभयम् fearless.

##### आङ्ग्लानुवादः
He was unafraid of death in the hands of gods or demons or gandharvas or pisachas or birds or snakes in war except humans.



#### श्लोकः
##### मूलम्
मन्त्रैरभिष्टुतं पुण्यमध्वरेषु द्विजातिभिः।  
हविर्धानेषु यस्सोममुपहन्ति महाबलः॥3.32.19॥

##### शब्दार्थः
महाबलः mighty, यः he, अध्वरेषु during sacrifices, हविर्धानेषु at places fit for offering oblations, द्विजातिभिः by brahmins, अभिष्टुतम् extracted, मन्त्रैः by chanting Vedic hymns, पुण्यम् sacred, सोमम् Soma juice, उपहन्ति made impure.

##### आङ्ग्लानुवादः
The mighty Ravana  defiled the sacred Soma juice, worthy of oblations, extracted by  
Brahmins by chanting mantras in scrifices.



#### श्लोकः
##### मूलम्
आप्तयज्ञहरं क्रूरं ब्रह्मघ्नं दुष्टचारिणम्।  
कर्कशं निरनुक्रोशं प्रजानामहिते रतम्॥3.32.20॥

##### शब्दार्थः
आप्तयज्ञहरम् a disrupter of sacrifices at the climax, क्रूरम् a cruel one, ब्रह्मघ्नम् destroyer of  brahmins, दुष्टचारिणम् one of ruthless conduct, कर्कशम् a harsh one, निरनुक्रोशम् a merciless one, प्रजानाम् towards people, अहिते against their welfare, रतम् involved.

##### आङ्ग्लानुवादः
He disrupted sacrifices at the final stage. He killed brahmins. He was ruthless, harsh, and  merciless. He was involved in activities against human welfare.



#### श्लोकः
##### मूलम्
रावणं सर्वभूतानां सर्वलोकभयावहम्।  
राक्षसी भ्रातरं शूरं सा ददर्श महाबलम्॥3.32.21॥

##### शब्दार्थः
सा that, राक्षसी demoness i, सर्वभूतानाम् of all beings, रावणम्  one who makes others cry, सर्वलोकभयावहम्  creates fear among all beings, शूरम् a valiant, महाबलम् very strong, भ्रातरम् brother, ददर्श saw.

##### आङ्ग्लानुवादः
That demoness , Surpanakha saw  her very strong,valiant brother Ravana who made all beings cry and created fear in all worlds



#### श्लोकः
##### मूलम्
तं दिव्यवस्त्राभरणं दिव्यमाल्योपशोभितम्।  
आसने सूपविष्टं च कालकालमिवोद्यतम्॥3.32.22॥

##### शब्दार्थः
दिव्यवस्त्राभरणम् resplendently attired and adorned with jewels, दिव्यमाल्योपशोभितम्  wearing beautiful garlands, आसने on the seat, सूपविष्टम् well seated, उद्यतम् on an elevated throne, कालकालमिव like death even to the lord of death, तम् him.

##### आङ्ग्लानुवादः
Resplendently attired, adorned with jewels, wearing beautiful gardlands, seated on a raised throne, he(Ravana) was like death to even the lord of death



#### श्लोकः
##### मूलम्
राक्षसेन्द्रं महाभागं पौलस्त्यकुलनन्दनम्। 3.32.23॥  
रावणं शत्रुहन्तारं मन्त्रिभिः परिवारितम्।  
अभिगम्याब्रवीद्वाक्यं राक्षसी भयविह्वला॥3.32.24॥

##### शब्दार्थः
राक्षसी demoness, भयविह्वला terrified, राक्षसेन्द्रम् lord of demons, महाभागम् of great prowess, पौलस्त्यकुलनन्दनम् delight of the Paulastya race, शत्रुहन्तारम् destroyer of enemies, मन्त्रिभिः by ministers, परिवारितम् surrounded, रावणम् Ravana, अभिगम्य   after reaching, वाक्यम् these words, अब्रवीत् said.

##### आङ्ग्लानुवादः
On reaching Ravana, the lord of demons, the delight of the Paulastya dynasty, and the destroyer of enemies surrounded by ministers, the terrified, Surpanakha said these wordsः



#### श्लोकः
##### मूलम्
तमब्रवीद्दीप्तविशाललोचनं प्रदर्शयित्वा भयमोहमूर्छिता।  
सुदारुणं वाक्यमभीतचारिणी महात्मना शूर्पणखा विरूपिता॥3.32.25॥

##### शब्दार्थः
अभीतचारिणी fearless wanderer, महात्मना great Lakshmana, विरूपिता disfigured, शूर्पणखा Surpanakha, भयमोहमूर्छिता overcome by fear, प्रदर्शयित्वा showing, दीप्तविशाललोचनम् of large, glittering eyes, तम् him, सुदारुणम् cruel, वाक्यम् these words, अब्रवीत् said.

##### आङ्ग्लानुवादः
Showing her body disfigured by great Lakshmana, Surpanakha, the fearless wanderer, overwhelmed with fear said these cruel words  to Ravana sitting with large, glittering eyesः  

#### समाप्तिः
 श्रीमद्रामायणे वाल्मीकीय आदिकाव्ये अरण्यकाण्डे द्वात्रिंशस्सर्गः॥  
Thus ends the thirtysecond sarga of Aranyakanda of the holy Ramayana the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/3_araNyakANDam/04-sItApaharaNam/032_balastutiH.md">
<details><summary><h3>भूषणम् ...{Loading}...</h3></summary>



ततः शूर्पणखी दृष्ट्वा सहस्राणि चतुर्दश ।  

हतान्येकेन रामेण रक्षसां भीमकर्मणाम्  ॥  ३।३२।१  ॥   

दूषणं च खरं चैव हतं त्रिशिरसा सह ।  

दृष्ट्वा पुनर्महानादं ननाद जलदो यथा  ॥  ३।३२।२  ॥   

तपोबाहुबलोपेतं सर्वभूतभयङ्करम् । यो हनिष्यति दुर्बुद्धिं रावणं सो ऽस्तु
मे मुदे  ॥  तत इति । शूर्पणखीत्यार्षो ङीषादिः । महानादमिति क्रियाविशेषणम्
 ॥  ३।३२।१,२  ॥   

  

सा दृष्ट्वा कर्म रामस्य कृतमन्यै सुदुष्करम् ।  

जगाम परमोद्विग्ना लङ्कां रावणपालिताम्  ॥  ३।३२।३  ॥   

कृतं कर्म पर्याप्तं कर्म । परमोद्विग्ना अत्यन्तभीता  ॥  ३।३२।३  ॥   

  

सा ददर्श विमानाग्रे रावणं दीप्ततेजसम् ।  

उपोपविष्टं सचिवैर्मरुद्भिरिव वासवम्  ॥  ३।३२।४  ॥   

विमानाग्रे पुष्पकविमानाग्रे । उपोपविष्टम् उपोपेत्येकनिपातः ।
उपनिविष्टमित्यर्थः । मरूद्भिः देवैः  ॥  ३।३२।४  ॥   

  

आसीनं सूर्यसङ्काशे काञ्चने परमासने ।  

रूक्मवेदिगतं प्राज्यं ज्वलन्तमिव पावकम्  ॥  ३।३२।५  ॥   

देवगन्धर्वभूतानामृषीणां च महात्मनाम् ।  

अजेयं समरे शूरं व्यात्ताननमिवान्तकम्  ॥  ३।३२।६  ॥   

रुक्मवेदिगतं हिरण्येष्टकाचितवेदिगतम् । तदुक्तमापस्तम्बेन "सावित्रं
स्वर्गकामश्चिन्वीत पञ्चाशीतिशतं हिरण्येष्टकाः" इत्यादिना । प्रभूतमाज्यं
यस्य तं प्राज्यम्, प्रभातेनाज्येन वर्धितमित्यर्थः । अत एव ज्वलन्तम्  ॥ 
३।३२।५,६  ॥   

  

देवासुरविमर्देषु वज्राशनिकृतव्रणम् ।  

ऐरावतविषाणाग्रैरुद्घृष्टकिणवक्षसम्  ॥  ३।३२।७  ॥   

विमर्देषु युद्धेषु वज्राशनिकृतव्रणमित्यनेन तदवध्यत्वमुक्तम् । उद्घृष्टम्
उल्लेखम् । भावे क्तः । तेन जातो यः किणः तदङ्कितवक्षसम्  ॥  ३।३२।७  ॥   

  

विंशद्भुजं दशग्रीवं दर्शनीयपरिच्छदम् ।  

विशालवक्षसं वीरं राजलक्षणशोभितम्  ॥  ३।३२।८  ॥   

विंशद्भुजं विंशतिभुजम् । दर्शनीयपरिच्छदं दर्शनीयच्छत्त्रचामरादिकम्  ॥ 
३।३२।८  ॥   

  

स्निग्धवैडूर्यसङ्काशं तप्तकाञ्जनकुण्डलम् ।  

सुभुजं शुक्लदशनं महास्यं पर्वातोपमम्  ॥  ३।३२।९  ॥   

स्निग्धवैडूर्यैः कान्तियुक्तवैडूर्यरत्नैः आभरणस्थैः सङ्काशं भासमानम् ।
सुभुजं दीर्घवृत्तभुजम्  ॥  ३।३२।९  ॥   

  

विष्णुचक्रनिपातैश्च शतशो देवसंयुगे ।  

अन्यैः शस्त्रप्रहारैश्च महायुद्धेषु ताडितम्  ॥  ३।३२।१०  ॥   

विष्णुचक्रनिपातैरित्यत्र ताडितमित्यनुषज्यते  ॥  ३।३२।१०  ॥   

  

आहताङ्गं समस्तैश्च देवप्रहरणैस्तथा ।  

अक्षोभ्याणां समुद्राणां क्षोभणं क्षिप्रकारिणम्  ॥  ३।३२।११  ॥   

क्षेप्तारं पर्वतेन्द्राणां सुराणां च प्रमर्दनम् ।  

उच्छेत्तारं च धर्माणां परदाराभिमर्शनम्  ॥  ३।३२।१२  ॥   

क्षोभणं क्षोभकर्तारम् । योक्तारं प्रयोक्तारम् । यज्ञेति ।
उच्छेत्तारमित्यत्र उच्छास्त्रवर्तित्वमुक्तम् । अत्र परयज्ञध्वंसकत्वम्  ॥ 
३।३२।११,१२  ॥   

  

सर्वदिव्यास्त्रयोक्तारं यज्ञविघ्नकरं सदा ।  

पुरीं भोगवतीं प्राप्य पराजित्य च वासुकिम्  ॥  ३।३२।१३  ॥   

भोगवतीं सर्पनगरीं पराजित्य बलात्कृत्येति यावत्  ॥  ३।३२।१३  ॥   

  

तक्षकस्य प्रित्यां भार्यां पराजित्य जहार यः ।  

कैलासपर्वतं गत्वा विजित्य नरवाहनम्  ॥  ३।३२।१४  ॥   

नरवाहनं कुबेरम्  ॥  ३।३२।१४।  ॥   

  

विमानं पुष्पकं तस्य कामगं वै जहार यः ।  

वनं चैत्ररथं दिव्यं नलिनीं नन्दनं वनम्  ॥  ३।३२।१५  ॥   

नलिनीं कुबेरस्य पुष्करिणीम् । नन्दनं वनम् इन्द्रोद्यानं देवोद्यानानि
नन्दनवनादन्यानि  ॥  ३।३२।१५  ॥   

  

विनाशयति यः क्रोधाद्देवोद्यानानि वीर्यावान् ।  

चन्द्रसूर्यौ महाभागावुत्तिष्ठन्तौ परन्तपौ  ॥  ३।३२।१६  ॥   

उत्तिष्ठन्तौ उद्यन्तौ  ॥  ३।३२।१६  ॥   

  

निवारयति बाहुभ्यां यः शैलशिखरोपमः ।  

दशवर्षसहस्राणि तपस्तप्त्वा महावने  ॥  ३।३२।१७  ॥   

उपजहार पूजोपकरणानि चकार  ॥  ३।३२।१७  ॥   

  

पुरा स्वयम्भुवे धीरः शिरांस्युपजहार यः ।  

देवदानवगन्धर्वपिशाचपतगोरगैः  ॥  ३।३२।१८  ॥   

अभयं यस्य सङ्ग्रमे मृत्युतो मानुषादृते ।  

मन्त्रैरभिष्टुतं पुण्यमध्वरेषु द्विजातिभिः  ॥  ३।३२।१९  ॥   

हविर्धानेषु यः सोममुपहन्ति महाबलः ।  

आप्तयज्ञहरं क्रूरं ब्रह्मघ्नं दुष्टचारिणम्  ॥  ३।३२।२०  ॥   

देवदानवेति देवादिभिः कर्तृभिः । मृत्युतः मृत्योः । षष्ठ्यर्थे तसिः ।
अभयं भयाभावः अस्तीति गम्यमानत्वादप्रयोगः । मनुष्यादृते मनुष्यं विना,
मनुष्यात्तु भयमस्तीत्यर्थः । अध्वरेषु यागेषु हविर्धानेषु सोमाभिषवशालासु
। मन्त्रैः प्रातरनुवाकग्रावस्तोत्रादिभिः करणैः । द्विजातिभिः कर्तृभिः ।
अभिष्टुतं क्षरितं सोमम् उपहन्ति होमकाले नाशयतीत्यर्थः । आप्तयज्ञहरम्
आप्तान् दक्षिणाकालं प्राप्तान् यज्ञान् हरतीति तथा  ॥  ३।३२।१८२०  ॥   

  

कर्कशं निरनुक्रोशं प्रजानामहिते रतम् ।  

रावणं सर्वभूतानां सर्वलोकभयावहम् ।  

राक्षसी भ्रातरं शूरं सा ददर्श महाबलम्  ॥  ३।३२।२१  ॥   

कर्कशं निर्दाक्षिण्यम् । निरनुक्रोशं निर्दयम् । रावणं रावकं सा ददर्श
महाबलमित्युपसंहारः, अतो न सर्गादिस्थेन ददर्शेतिपदेन पौनरुक्त्यम्  ॥ 
३।३२।२१  ॥   

  

तं दिव्यवस्त्राभरणं दिव्यमाल्योपशोभितम् ।  

आसने सूपविष्टं च कालकालमिवोद्यतम्  ॥  ३।३२।२२  ॥   

कालकालं मृत्योपरि मृत्युम् । उद्यतम् उद्युक्तम्  ॥  ३।३२।२२  ॥   

  

राक्षसेन्द्रं महाभागं पौलस्त्यकुलनन्दनम् ।  

रावणं शत्रुहन्तारं मन्त्रिभिः परिवारितम्  ॥  ३।३२।२३  ॥   

अभिगम्याब्रवीद्वाक्यं राक्षसी भयविह्वला  ॥  ३।३२।२४  ॥   

पौलस्त्यानां कुलं नन्दयतीति तथा  ॥  ३।३२।२३,२४  ॥   

  

तमब्रवीद्दीप्तविशाललोचनं प्रदर्शयित्वा भयमोहमूर्च्छिता ।  

सुदारुणं वाक्यमभीतचारिणी महात्मना शूर्पणखा विरूपिता  ॥  ३।३२।२५  ॥   

इत्यार्षे श्रीरामायणे वाल्मीकीये आदिकाव्ये श्रीमदारण्यकाण्डे द्वात्रिशं
सर्गः  ॥  ३२  ॥   

पुनः सर्गान्ते सङ्ग्रहश्लोकः तमिति । प्रदर्शयित्वा स्वकं वैरूप्यमिति
शेषः । विरूपितेत्युक्तेः अभीततया सर्वपुरुषेषु सर्वलोके चारो ऽस्या
अस्तीति सा  ॥  ३।३२।२५  ॥   

इति श्रीगोविन्दराजविरचिते श्रीरामायणभूषणे रत्नमेखलाख्याने
आरण्यकाण्डव्याख्याने द्वात्रिंशः सर्गः  ॥  ३२  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/3_araNyakANDam/04-sItApaharaNam/032_balastutiH.md">
<details><summary><h3>शिरोमणी ...{Loading}...</h3></summary>



मारीचोपदिष्टरावणकर्तृकस्वगृहगमनानन्तरकालिकं वृत्तान्तमाह--तत इत्यादिभिः
। जलदोपमा शूर्पणखा एकेन रामेण रक्षसां चतुर्दशसहस्राणि हतानि दृष्ट्वा
दूषणादिकं च हतं दृष्ट्वा ततस्तस्माद्धेतोः महानादं यथा भवति तथा ननाद
शोकसूचकशब्दं चकार । श्लोकद्वयमेकान्वयि  ॥  ३।३२।१२  ॥   

  

सेति । सा शूर्पणखा अन्यैः सुदुष्करं रामस्य कृतं कर्म दृष्ट्वा
रावणपालितां लङ्कां परमोद्विग्ना सती जगाम  ॥  ३।३२।३  ॥   

  

सेति । सा शूर्पणखा मरुद्भिर्देवैर्वासवमिन्द्रमिव सचिवैः उपोपविष्टं
दीप्ततेजसं रावणं विमानाग्रे ददर्श  ॥  ३।३२।४  ॥   

  

रावणं वर्णयन्नाह--आसीनमित्यादिभिः । काञ्चने स्वर्णनिर्मिते सूर्यसंकाशे
परमासने आसीनं रुक्मवेदिगतं हिरण्येष्टकाचितां वेदिप्राप्तां प्राज्यं
बह्वाज्यहोमवन्तमत एव पावकमिव ज्वलन्तम्  ॥  ३।३२।५  ॥   

  

देवादीनां समरे अजेयं व्यात्ताननं प्रसारितवदनमन्तकमिव घोरं भयङ्करम्  ॥ 
३।३२।६  ॥   

  

देवासुरविमर्देषु देवरक्षःसङ्ग्रामेषु वज्राशनिकृतव्रणं
मणिविशेषसंलग्नाशनिकृतव्रणविशिष्टम् ऐरावतविषाणाग्रैः ऐरावतदन्ताग्रभागैः
उत्कृष्टेन भेदनेन यः किणः दन्ताकारव्रणः तद्युक्तं वक्षो यस्य तम्  ॥ 
३।३२।७  ॥   

  

विंशद्भुजं विंशतिसंख्याकभुजविशिष्टं दशग्रीवं दशसंख्याकग्रीवाविशिष्टं
दर्शनीयाः परिच्छदाः छत्रचामरादयो यस्य तम्  ॥  ३।३२।८  ॥   

  

नद्धम् आभरणतया शरीरे संलग्नं यत् वैदूर्यमणिविशेषः तत्संकाशं
तद्वर्णसदृशवर्णविशिष्टं महास्यं बृहदाननविशिष्टम् । ऽस्निग्धवैदूर्य--ऽ
इति पाठो बहुलमिति भट्टाः  ॥  ३।३२।९  ॥   

  

देवसंयुगे महायुद्धेषु विष्णुमात्रसङ्ग्रामेषु च शतशो विष्णुचक्रनिपातैः
अन्यैश्चक्रभिन्नैः शस्त्रप्रहारैश्च ताडितम्  ॥  ३।३२।१०  ॥   

  

समस्तैः देवप्रहरणैः देवानामायुधैः आहताङ्गम् आहतानि ताडितानिन अङ्गानि
यस्य तम्, अक्षोभ्याणां क्षोभयितुमशक्यानां समुद्राणां क्षोभणं
क्षिप्रकारिणं झटिति सर्वकार्यप्रवर्तकम्  ॥  ३।३२।११  ॥   

  

धर्माणामुच्छेत्तारं निवर्तकमत एव परदाराभिमर्शनम्  ॥  ३।३२।१२  ॥   

  

सर्वदिव्यास्त्रयोक्तारं सर्वदिव्यास्त्राणां तत्प्रयोगाणां योक्तारं
कर्तारम्, यः भोगवतीं नागस्वामिकां पुरीं गत्वा वासुकिं पराजित्य तक्षकस्य
तक्षकं च पराजित्य तक्षकस्य प्रियां भार्यां जहार । तक्षकस्येत्युभयान्वयि
 ॥  ३।३२।१३  ॥   

  

कैलासं गत्वा नरवाहनं कुबेरं विजित्य कामगं तस्य पुष्पकं नाम विमानं यो
जहार  ॥  ३।३२।१४  ॥   

  

चैत्ररथं तत्संज्ञकं वनं कुबेरकाननं नलिनीं तदन्तर्वर्तिसरसीं च नन्दनं
तत्संज्ञकं वनमिन्द्रकाननं च देवोद्यानानि च यो निनाशयति  ॥  ३।३२।१५  ॥   

  

चन्द्रेति । शैलशिखरोपमो यःउत्तिष्ठन्तौ चन्द्रसूर्यौ बाहुभ्यां निवारयति
 ॥  ३।३२।१६  ॥   

  

दशवर्षसहस्राणि तपस्तप्त्वा स्वयम्भुवे ब्रह्मणे शिरांसि य उपजहार बलित्वेन
प्रापयामास  ॥  ३।३२।१७  ॥   

  

मानुषात् नित्यनराकृतिपरमात्मनः ऋते विना मृत्युतो मरणात् यस्याभयमत एव
देवादिभिश्चाभयम्  ॥  ३।३२।१८  ॥   

  

हविर्धानेषु सोमसवनकर्मविशिष्टेषु अध्वरेषु यागेषु द्विजातिभिः कर्तृभिः
मन्त्रैरभिष्टुतं सोमं चन्द्रमसं यो महाबलः उपहन्ति तम्  ॥  ३।३२।१९  ॥   

  

प्राप्तयज्ञहरम् आसन्नसमाप्तिकालिकयागविध्वंसकमत एव क्रूरकारिणम् अत एव
कर्कशम् अतिरूक्षम् अत एव निरनुक्रोशं दयारहितम् अत एव जनानामहिते रतम् अत
एव सर्वलोकभयावहं क्रूरं भ्रातरं रावणं राक्षसी सा शूर्पणखा ददर्श? ।
सार्धसप्तदशश्लोक एकान्वयी  ॥  ३।३२।२०२१  ॥   

  

तमिति । काले प्रलयसमये उद्यतं प्राप्तं प्रसिद्धं कालं महामृत्युमिव आसने
सूपविष्टं राक्षसेन्द्रं मन्त्रिभिः परिवारितं तं रावणम् उपगम्याब्रवीत् ।
सार्धश्लोकद्वयमेकान्वयि  ॥  ३।३२।२२२४  ॥   

  

तदेव भङ्ग्यन्तरेणाह--तमिति । दीप्ते प्रकाशिते विशाले लोचने यस्य तं रावणं
भयलोभमोहिता भयेन राक्षसविनाशजनितभीत्या लोभेन
अतिसुन्दररामविषयकप्राप्त्युत्कटेच्छया च मोहिता कर्तव्यविषयकाविवेकं
प्राप्ता अभीतचारिणी अभीताचरणशीला महात्मना विरूपिता शूर्पणखा
प्रदर्शयित्वा रामकृतं स्ववैरूप्यं प्रदर्श्य सुदारुणं वाक्यमब्रवीत्  ॥ 
३।३२।२५  ॥   

  

इति श्रीमद्वाल्मीकीयरामायणव्याख्याने रामायणशिरोमणावारण्यकाण्डे
द्वात्रिंशः सर्गः  ॥  ३।३२  ॥   

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/3_araNyakANDam/04-sItApaharaNam/032_balastutiH.md">
<details><summary><h3>तिलकम् ...{Loading}...</h3></summary>



तत इति  ॥  ३।३२।१  ॥   

  

महानादान्ननाद शोकादिति शेषः  ॥  ३।३२।२४  ॥   

  

रुक्मवेदिं प्राप्तं हिरण्येष्टकचितां वेदिं प्राप्तम् । प्राज्यं
भूर्याज्यहोमवन्तम् अत एव ज्वलन्तम्  ॥  ३।३२।५,६  ॥   

  

विमर्दो युद्धम् । वज्राशनिकृतव्रणामित्यनेन तदवध्यत्वमुक्तम् ।
ऐरावतदन्ताग्रैरुत्कृष्टं विलेखनं तेन जातो यः किणस्तदङ्कितवक्षसम्  ॥ 
३।३२।७  ॥   

  

परिच्छदश्छत्रचामरालङ्करणादीनि  ॥  ३।३२।८  ॥   

  

वैदूर्यं श्यामरक्तम् श्याममित्यन्ये ।
स्वशरीरनद्धवैदूर्यकान्तिसदृशशरीरकान्तिमित्यर्थः । "स्निग्धवैदूर्य" इति
पाठो बहुलम्  ॥  ३।३२।९,१०  ॥   

  

क्षोभणं क्षोभकर्तारम्  ॥  ३।३२।११,१२  ॥   

  

परदाराभिमर्शनं विवृणोति पुरीमिति  ॥  ३।३२।१३,१४  ॥   

  

नलिनीं चैत्ररथवनमध्यवर्तिनीं सरसीम्  ॥  ३।३२।१५  ॥   

  

उत्तिष्ठन्तावुदयन्तौ  ॥  ३।३२।१६,१७  ॥   

  

उपजहारोपहारत्वेन दत्तवान्  ॥  ३।३२।१८  ॥   

  

यस्य सङ्ग्रामे मृत्युतो ऽभयम् । मनुष्यातिरिक्ततो मरणभयहीन इत्यर्थः ।
मन्त्रैः प्रातरनुवाकग्रावस्तोत्रादिभिरभिष्टुतम्  ॥  ३।३२।१९  ॥   

  

सोमं हविर्धानेषु सोमाभषवशालासूपहन्ति नाशयति । प्राप्तान्दक्षिणाकालं
प्राप्तान्यज्ञान्हरति तम्  ॥  ३।३२।२०  ॥   

  

सर्वभूतानां रावणमाक्रोशशब्दकारिणम्  ॥  ३।३२।२१  ॥   

  

राक्षसी शूर्पणखा  ॥  ३।३२।२२  ॥   

  

काले प्रलयकाले पौलस्त्या राक्षसाः  ॥  ३।३२।२३,२४  ॥   

  

उपगम्याब्रवीदित्युक्तं तस्य विवरणम्-- तमिति । प्रदर्शयित्वा स्वकं
वैरुप्यमिति शेषः । भयं राक्षसवधेन रामजम् ।
लोभस्तत्सौन्दर्यात्तद्विषयस्ताभ्यां मोहिता । अभीतं यथा भवति तथा
सर्वलोकेषु चरति तच्छीला  ॥  ३।३२।२५  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽरण्यकाण्डे द्वात्रिंशः सर्गः  ॥  ३।३२  ॥   

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/3_araNyakANDam/04-sItApaharaNam/032_balastutiH.md">
<details><summary><h3>द्राविडपाठः ...{Loading}...</h3></summary>


ततः शूर्पणखी दृष्ट्वा सहस्राणि चतुर्दश।  
हतान्येकेन रामेण रक्षसां भीमकर्मणाम् ॥ 3.32.1 ॥   
दूषणं च खरं चैव हतं त्रिशिरसा सह।  
दृष्ट्वा पुनर्महानादं ननाद जलदो यथा ॥ 3.32.2 ॥   
सा दृष्ट्वा कर्म रामस्य कृतमन्यै सुदुष्करम्।  
जगाम परमोद्विग्ना लङ्कां रावणपालिताम् ॥ 3.32.3 ॥   
सा ददर्श विमानाग्रे रावणं दीप्ततेजसम्।  
उपोपविष्टं सचिवैर्मरुद्भिरिव वासवम् ॥ 3.32.4 ॥   
आसीनं सूर्यसङ्काशे काञ्चने परमासने।  
रूक्मवेदिगतं प्राज्यं ज्वलन्तमिव पावकम् ॥ 3.32.5 ॥   
देवगन्धर्वभूतानामृषीणां च महात्मनाम्।  
अजेयं समरे शूरं व्यात्ताननमिवान्तकम् ॥ 3.32.6 ॥   
देवासुरविमर्देषु वज्राशनिकृतव्रणम्।  
ऐरावतविषाणाग्रैरुद्घृष्टकिणवक्षसम् ॥ 3.32.7 ॥   
विंशद्भुजं दशग्रीवं दर्शनीयपरिच्छदम्।  
विशालवक्षसं वीरं राजलक्षणशोभितम् ॥ 3.32.8 ॥   
स्निग्धवैडूर्यसङ्काशं तप्तकाञ्जनकुण्डलम्।  
सुभुजं शुक्लदशनं महास्यं पर्वातोपमम् ॥ 3.32.9 ॥   
विष्णुचक्रनिपातैश्च शतशो देवसंयुगे।  
अन्यैः शस्त्रप्रहारैश्च महायुद्धेषु ताडितम् ॥ 3.32.10 ॥   
आहताङ्गं समस्तैश्च देवप्रहरणैस्तथा।  
अक्षोभ्याणां समुद्राणां क्षोभणं क्षिप्रकारिणम् ॥ 3.32.11 ॥   
क्षेप्तारं पर्वतेन्द्राणां सुराणां च प्रमर्दनम्।  
उच्छेत्तारं च धर्माणां परदाराभिमर्शनम् ॥ 3.32.12 ॥   
सर्वदिव्यास्त्रयोक्तारं यज्ञविघ्नकरं सदा।  
पुरीं भोगवतीं प्राप्य पराजित्य च वासुकिम् ॥ 3.32.13 ॥   
तक्षकस्य प्रित्यां भार्यां पराजित्य जहार यः।  
कैलासपर्वतं गत्वा विजित्य नरवाहनम् ॥ 3.32.14 ॥   
विमानं पुष्पकं तस्य कामगं वै जहार यः।  
वनं चैत्ररथं दिव्यं नलिनीं नन्दनं वनम् ॥ 3.32.15 ॥   
विनाशयति यः क्रोधाद्देवोद्यानानि वीर्यावान्।  
चन्द्रसूर्यौ महाभागावुत्तिष्ठन्तौ परन्तपौ ॥ 3.32.16 ॥   
निवारयति बाहुभ्यां यः शैलशिखरोपमः।  
दशवर्षसहस्राणि तपस्तप्त्वा महावने ॥ 3.32.17 ॥   
पुरा स्वयम्भुवे धीरः शिरांस्युपजहार यः।  
देवदानवगन्धर्वपिशाचपतगोरगैः ॥ 3.32.18 ॥   
अभयं यस्य सङ्ग्रमे मृत्युतो मानुषादृते।  
मन्त्रैरभिष्टुतं पुण्यमध्वरेषु द्विजातिभिः ॥ 3.32.19 ॥   
हविर्धानेषु यः सोममुपहन्ति महाबलः।  
आप्तयज्ञहरं क्रूरं ब्रह्मघ्नं दुष्टचारिणम् ॥ 3.32.20 ॥   
रावणं सर्वभूतानां सर्वलोकभयावहम्।  
राक्षसी भ्रातरं शूरं सा ददर्श महाबलम् ॥ 3.32.21 ॥   
तं दिव्यवस्त्राभरणं दिव्यमाल्योपशोभितम्।  
आसने सूपविष्टं च कालकालमिवोद्यतम् ॥ 3.32.22 ॥   
राक्षसेन्द्रं महाभागं पौलस्त्यकुलनन्दनम्।  
रावणं शत्रुहन्तारं मन्त्रिभिः परिवारितम् ॥ 3.32.23 ॥   
अभिगम्याब्रवीद्वाक्यं राक्षसी भयविह्वला ॥ 3.32.24 ॥   
तमब्रवीद्दीप्तविशाललोचनं प्रदर्शयित्वा भयमोहमूर्च्छिता।  
सुदारुणं वाक्यमभीतचारिणी महात्मना शूर्पणखा विरूपिता ॥ 3.32.25 ॥   

</details>
</div>
