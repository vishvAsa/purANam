---
title: २०७

---
अग्निरुवाच  
कौमुदाख्यं मयोक्तञ्च चरेदाश्वयुजे सिते ।२०७.००१  
हरिं यजेत्मासमेकमेकादश्यामुपोषितः ॥२०७.००१  
आश्विने शुक्लपक्षेहमेकाहारी हरिं जपन् ।२०७.००२  
मासमेकं भुक्तिमुक्त्यै करिष्ये कौमुदं व्रतं ॥२०७.००२  
उपोष्य विष्णुं द्वादश्यां यजेद्देवं विलिप्य च ।२०७.००३  
चन्दनागुरुकाश्मीरैः कमलोत्पलपुष्पकैः ॥२०७.००३  
कल्हारैर्वाथ मालत्या दीपं तैलेन वाग्यतः ।२०७.००४  
अहोरात्रं च नैवेद्यं पायसापूपमोदकैः ॥२०७.००४  
ओं नमो वासुदेवाय विज्ञाप्याथ क्षमापयेत् ।२०७.००५  
भोजनादि(१) द्विजे दद्याद्यावद्देवः प्रबुद्ध्यते ॥२०७.००५  
तावन्मासोपवासः स्यादधिकं फलमप्यतः ।२०७.००६  
  
इत्याग्नेये महापुराणे कौमुदव्रतं नाम सप्ताधिकद्विशततमोऽध्यायः ॥  
टिप्पणी  
१ भोजनानि इति ग.. , ज.. च