---
title: ०५८

---
ऋषय ऊचुः॥  
अभ्यषिञ्चत्कथं ब्रह्मा चाधिपत्ये प्रजापतिः॥  
देवदैत्यमुखान् सर्वान् सर्वात्मा वद साम्प्रतम्॥ ५८.१ ॥  
  
सूत उवाच॥  
ग्रहाधिपत्ये भगवानभ्यषिञ्चद्दिवाकरम्॥  
ऋक्षाणामोषधीनां च सोमं ब्रह्मा प्रजापतिः॥ ५८.२ ॥  
  
अपां च वरुणं देव धनानां यक्षपुङ्गवम्॥  
आदित्यानां तथा विष्णुं वसूनां पावकं तथा॥ ५८.३ ॥  
  
प्रजापतीनां दक्षं च मरुतां शकमेव च॥  
दैत्यानां दानवानां च प्रह्लाद दैत्यपुङ्गवम्॥ ५८.४ ॥  
  
धर्मं पितॄणामधिपं निर्ऋतिं पिशितासिनाम्॥  
रुद्रं पशूनां भूतानां नन्दीनां गणनायकम्॥ ५८.५ ॥  
  
वीराणां वीरभद्रं च पिशाचानां भयङ्करम्॥  
मातॄणां चैव चामुण्डां सर्वदेवनमस्कृताम्॥ ५८.६ ॥  
  
रुद्राणां देवदेवशं नीललोहितमीश्वरम्॥  
विघ्नानां व्योमजं देवं गजस्यं तु विनायकम्॥ ५८.७ ॥  
  
स्त्रीणां देवीमुमादेवीं वचसां च सरस्वतीम्॥  
विष्णुं मायाविनां चैव स्वत्मानं जगतां तथा॥ ५८.८ ॥  
  
हिमवन्तं गिरीणां तु नदीनां चैव जाह्नवीम्॥  
समुद्राणां च सर्वेषामधिपं पयसां निधिम्॥ ५८.९ ॥  
  
वृक्षाणां चैव चाश्वत्थं प्लक्षं च प्रपितामहः॥ ५८.१೦ ॥  
  
गङ्घर्वविद्याधरकिन्नराणामीशं पुनाश्चित्ररथं चकार॥  
नागाधिपं वासुकिमुग्रवीर्यं सर्पाधिपं तक्षकमुग्रवीर्यम्॥ ५८.११ ॥  
  
दिग्वारणानामधिपं चकार गजेन्द्रमैरावतमुग्रवीर्यम्॥  
सुपर्णमीशं पततामथाश्वराजानमुच्चैःश्रवसं चकार॥ ५८.१२ ॥  
  
सिंहं मृगाणां वृषभं गावां च मृगाधिपानां शरभं चकार॥  
सेनाधिपानां गुहमप्रमेयं श्रुतीस्मृतीनां लकुलीशमीशम्॥ ५८.१३ ॥  
  
अभ्यषिञ्चत्सुधर्माणं तथा शङ्खपदं दिशाम्॥  
केतुमन्तं क्रमेणैव हेमरोमाणमेव च॥ ५८.१४ ॥  
  
पृथिव्यां पृथुमीशानं सर्वेषां तु महेश्वरम्॥  
चतुर्मूर्तिषु सर्वज्ञं शङ्करं वृषभध्वजम्॥ ५८.१५ ॥  
  
प्रसादाद्भगवाञ्छम्भोश्चाभ्यषिञ्चद्यथाक्रमम्॥  
पुराभिषिच्य पुण्यात्मा रराज भुवनेश्वरः॥ ५८.१६ ॥  
  
एतद्वो विस्तरेणैव कथितं मुनिपुङ्गवाः॥  
अभिषिक्तास्ततस्त्वेते विशिष्टा विश्वयोनिना॥ ५८.१७ ॥  
  
इति श्रीलिङ्गमहापुराणे सूर्याद्यभिषेककथनं नामाष्टपञ्चाशत्तमोऽध्यायः॥ ५८ ॥