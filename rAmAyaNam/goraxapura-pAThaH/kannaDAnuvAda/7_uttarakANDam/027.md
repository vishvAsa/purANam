+++
title = "೦೨೭"
unicode_script = "kannada"

+++
[ಇಪ್ಪತ್ತೇಳನೆಯ ಸರ್ಗ]



<details><summary>ಭಾಗಸೂಚನಾ</summary>

ಸ್ವರ್ಗದ ಮೇಲೆ ಸೈನ್ಯಸಹಿತ ರಾವಣನ ಆಕ್ರಮಣ, ಇಂದ್ರನು ರಾವಣನ ಸಂಹಾರಕ್ಕಾಗಿ ಮಹಾವಿಷ್ಣುವನ್ನು ಪ್ರಾರ್ಥಿಸಿದುದು, ಮುಂದೆ ರಾವಣನ ವಧೆ ಮಾಡುವುದಾಗಿ ಹೇಳಿ ಮಹಾವಿಷ್ಣು ಇಂದ್ರನನ್ನು ಹಿಂದಕ್ಕೆ ಕಳಿಸಿಕೊಟ್ಟುದು, ದೇವ - ದಾನವರ ಯುದ್ಧ
</details>

###### 1


<details><summary>ಮೂಲಮ್</summary>

ಕೈಲಾಸಂ ಲಂಘಯಿತ್ವಾ ತು ಸಸೈನ್ಯಬಲವಾಹನಃ ।  
ಆಸಸಾದ ಮಹಾತೇಜಾ ಇಂದ್ರಲೋಕಂ ದಶಾನನಃ ॥
</details>

<details><summary>ಅನುವಾದ</summary>

ಮಹಾತೇಜಸ್ವೀ ದಶಾನನನು ಸೈನ್ಯ-ಬಲವಾಹಗಳೊಡನೆ ಕೈಲಾಸ ಪರ್ವತವನ್ನು ದಾಟಿ ಇಂದ್ರಲೋಕಕ್ಕೆ ಹೋದನು.॥1॥
</details>

###### 2


<details><summary>ಮೂಲಮ್</summary>

ತಸ್ಯ ರಾಕ್ಷಸಸೈನ್ಯಸ್ಯ ಸಮಂತಾದುಪಯಾಸ್ಯತಃ ।  
ದೇವಲೋಕೇ ಬಭೌ ಶಬ್ದೋ ಭಿದ್ಯಮಾನಾರ್ಣವೋಪಮಃ ॥
</details>

<details><summary>ಅನುವಾದ</summary>

ದೇವಲೋಕದಲ್ಲಿ ಎಲ್ಲೆಡೆ ಕೇಳಿ ಬರುತ್ತಿದ್ದ ರಾವಣನ ಸೈನ್ಯದ ಕೋಲಾಹಲವು ಸಮುದ್ರವನ್ನು ಕಡೆಯುವ ಶಬ್ದದಂತೆ ಕೇಳಿಬರುತ್ತಿತ್ತು.॥2॥
</details>

###### 3


<details><summary>ಮೂಲಮ್</summary>

ಶ್ರುತ್ವಾ ತು ರಾವಣಂ ಪ್ರಾಪ್ತಮಿಂದ್ರಶ್ಚಲಿತ ಆಸನಾತ್ ।  
ದೇವಾನಥಾಬ್ರವೀತ್ತತ್ರ ಸರ್ವಾನೇವ ಸಮಾಗತಾನ್ ॥
</details>

<details><summary>ಅನುವಾದ</summary>

ರಾವಣನ ಆಗಮನವನ್ನು ಕೇಳಿ ದೇವೇಂದ್ರನು ಆಸನದಿಂದ ಎದ್ದು, ತನ್ನ ಬಳಿಗೆ ಬಂದ ಸಮಸ್ತ ದೇವತೆಗಳಲ್ಲಿ ಹೇಳಿದನು.॥3॥
</details>

###### 4


<details><summary>ಮೂಲಮ್</summary>

ಆದಿತ್ಯಾಂಶ್ಚ ವಸೂನ್ ರುದ್ರಾನ್ಸಾಧ್ಯಾಂಶ್ಚ ಸಮರುದ್ಗಣಾನ್ ।  
ಸಜ್ಜಾ ಭವತ ಯುದ್ಧಾರ್ಥಂ ರಾವಣಸ್ಯ ದುರಾತ್ಮನಃ ॥
</details>

<details><summary>ಅನುವಾದ</summary>

ಅವನು ಆದಿತ್ಯರಿಗೆ, ವಸುಗಳಿಗೆ, ರುದ್ರರಿಗೆ, ಸಾಧ್ಯ ಮರುದ್ಗಣರಿಗೂ - ನೀವೆಲ್ಲರೂ ದುರಾತ್ಮಾ ರಾವಣನೊಂದಿಗೆ ಯುದ್ಧಮಾಡಲು ಸಿದ್ಧರಾಗಿರಿ ಎಂದು ತಿಳಿಸಿದನು.॥4॥
</details>

###### 5


<details><summary>ಮೂಲಮ್</summary>

ಏವಮುಕ್ತಾಸ್ತು ಶಕ್ರೇಣ ದೇವಾಃ ಶಕ್ರಸಮಾ ಯುಧಿ ।  
ಸಂನಹ್ಯ ಸುಮಹಾಸತ್ತ್ವಾ ಯುದ್ಧಶ್ರದ್ಧಾಸಮನ್ವಿತಾಃ ॥
</details>

<details><summary>ಅನುವಾದ</summary>

ಇಂದ್ರನು ಹೀಗೆ ಹೇಳಿದಾಗ ಯುದ್ಧದಲ್ಲಿ ಪರಾಕ್ರಮವನ್ನು ತೋರುವ ಮಹಾಬಲಿ ದೇವತೆಗಳು ಕವಚಾದಿ ಧರಿಸಿ ಯುದ್ಧಕ್ಕಾಗಿ ಉತ್ಸುಕರಾದರು.॥5॥
</details>

###### 6


<details><summary>ಮೂಲಮ್</summary>

ಸ ತು ದೀನಃ ಪರಿತ್ರಸ್ತೋ ಮಹೇಂದ್ರೋ ರಾವಣಂ ಪ್ರತಿ ।  
ವಿಷ್ಣೋಃ ಸಮೀಪಮಾಗತ್ಯ ವಾಕ್ಯಮೇತದುವಾಚ ಹ ॥
</details>

<details><summary>ಅನುವಾದ</summary>

ದೇವೇಂದ್ರನಿಗೆ ರಾವಣನಿಂದ ಭಯವಿತ್ತು, ಆದ್ದರಿಂದ ಅವನು ದುಃಖಿತನಾಗಿ ಭಗವಾನ್ ವಿಷ್ಣುವಿನ ಬಳಿಗೆ ಹೋಗಿ ಇಂತೆಂದನು.॥6॥
</details>

###### 7


<details><summary>ಮೂಲಮ್</summary>

ವಿಷ್ಣೋ ಕಥಂ ಕರಿಷ್ಯಾಮಿ ರಾವಣಂ ರಾಕ್ಷಸಂ ಪ್ರತಿ ।  
ಅಹೋಽತಿಬಲವದ್ರಕ್ಷೋ ಯುದ್ಧಾರ್ಥಮಭಿವರ್ತತೇ ॥
</details>

<details><summary>ಅನುವಾದ</summary>

ಮಹಾವಿಷ್ಣುವೇ! ಅತ್ಯಂತ ಬಲಶಾಲಿ ನಿಶಾಚರ ರಾಕ್ಷಸ ರಾವಣನು ನನ್ನೊಡನೆ ಯುದ್ಧ ಮಾಡಲು ಬಂದಿರುವನು, ಈಗ ನಾನೇನು ಮಾಡಲಿ.॥7॥
</details>

###### 8


<details><summary>ಮೂಲಮ್</summary>

ವರಪ್ರದಾನಾದ್ಬಲವಾನ್ ನ  ಖಲ್ವನ್ಯೇನ ಹೇತುನಾ ।  
ತತ್ತು ಸತ್ಯಂ ವಚಃ ಕಾರ್ಯಂ ಯದುಕ್ತಂ ಪದ್ಮಯೋನಿನಾ ॥
</details>

<details><summary>ಅನುವಾದ</summary>

ಅವನ ಈ ಉದ್ಧಟತನಕ್ಕೆ ಬ್ರಹ್ಮದೇವರಿಂದ ಪಡೆದ ವರಬಲವೇ ಕಾರಣವಾಗಿದೆ. ಬ್ರಹ್ಮದೇವರು ಕೊಟ್ಟಿರುವ ವರವನ್ನು ಸತ್ಯವಾಗಿಸುವುದು ನಮ್ಮೆಲ್ಲರ ಕರ್ತವ್ಯವಾಗಿದೆ.॥8॥
</details>

###### 9


<details><summary>ಮೂಲಮ್</summary>

ತದ್ಯಥಾ ನಮುಚಿರ್ವೃತ್ರೋ ಬಲಿರ್ನರಕಶಂಬರೌ ।  
ತ್ವದ್ಬಲಂ ಸಮವಷ್ಟಭ್ಯ ಮಯಾ ದಗ್ಧಾಸ್ತಥಾ ಕುರು ॥
</details>

<details><summary>ಅನುವಾದ</summary>

ಈ ಹಿಂದೆ ನಿನ್ನ ಬಲವನ್ನು ಆಶ್ರಯಿಸಿ ನಾನು ನಮೂಚಿ, ವೃತ್ರಾಸುರ, ಬಲಿ, ನರಕ, ಶಂಬರ ಆದಿ ಅಸುರರನ್ನು ಅಂತ್ಯಗೊಳಿಸಿದಂತೆ ಈಗಲೂ ರಾವಣನ ಅಂತ್ಯವಾಗುವಂತಹ ಉಪಾಯವನ್ನು ಯೋಚಿಸು.॥9॥
</details>

###### 10


<details><summary>ಮೂಲಮ್</summary>

ನ ಹ್ಯನ್ಯೋ ದೇವದೇವೇಶ ತ್ವದೃತೇ ಮಧುಸೂದನ ।  
ಗತಿಃ ಪರಾಯಣಂ ಚಾಪಿ ತ್ರೈಲೋಕ್ಯೇ ಸ ಚರಾಚರೇ ॥
</details>

<details><summary>ಅನುವಾದ</summary>

ಮಧಸೂದನನೇ! ನೀನೇ ದೇವದೇವನಾಗಿರುವೆ, ಈ ಚರಾಚರ ತ್ರಿಭುವನಗಳಲ್ಲಿ ದೇವತೆಗಳಾದ ನಮಗೆ ಪರಮಾಶ್ರಯನು ನೀನಲ್ಲದೆ ಬೇರೆ ಯಾರೂ ಇಲ್ಲ.॥10॥
</details>

###### 11


<details><summary>ಮೂಲಮ್</summary>

ತ್ವಂ ಹಿ ನಾರಾಯಣಃ ಶ್ರೀಮಾನ್ಪದ್ಮನಾಭಃ ಸನಾತನಃ ।  
ತ್ವಯೇಮೇ ಸ್ಥಾಪಿತಾ ಲೋಕಾಃ ಶಕ್ರಶ್ಚಾಹಂ ಸುರೇಶ್ವರಃ ॥
</details>

<details><summary>ಅನುವಾದ</summary>

ಪದ್ಮನಾಭಾ! ನಿನ್ನ ನಾಭಿಕಮಲದಿಂದಲೇ ಜಗತ್ತಿನ ಉತ್ಪತ್ತಿಯಾಗಿದೆ. ನೀನೇ ಸನಾತನ ನಾರಾಯಣನಾಗಿರುವೆ. ಈ ಮೂರು ಲೋಕಗಳನ್ನು ನೀನೇ ಸ್ಥಾಪಿಸಿ, ದೇವರಾಜ ಇಂದ್ರನಾದ ನನ್ನನ್ನು ನೀನೇ ನಿಯೋಜಿಸಿರುವೆ.॥11॥
</details>

###### 12


<details><summary>ಮೂಲಮ್</summary>

ತ್ವಯಾ ಸೃಷ್ಟಮಿದಂ ಸರ್ವಂ ತ್ರೈಲೋಕ್ಯಂ ಸಚರಾಚರಮ್ ।  
ತ್ವಾಮೇವ ಭಗವನ್ಸರ್ವೇ ಪ್ರವಿಶಂತಿ ಯುಗಕ್ಷಯೇ ॥
</details>

<details><summary>ಅನುವಾದ</summary>

ಭಗವಂತ! ನೀನೇ ಸ್ಥಾವರ - ಜಂಗಮ ಪ್ರಾಣಿಗಳ ಸಹಿತ ಈ ತ್ರಿಭುವನಗಳನ್ನು ಸೃಷ್ಟಿಸಿರುವೆ. ಪ್ರಳಯಕಾಲದಲ್ಲಿ ಸಮಸ್ತ ಪ್ರಾಣಿಗಳು ನಿನ್ನೊಳಗೇ ಪ್ರವೇಶಿಸುತ್ತವೆ.॥12॥
</details>

###### 13


<details><summary>ಮೂಲಮ್</summary>

ತದಾಚಕ್ಷ್ವ ಯಥಾತತ್ತ್ವಂ ದೇವದೇವ ಮಮ ಸ್ವಯಮ್ ।  
ಅಸಿಚಕ್ರಸಹಾಯಸ್ತ್ವಂ ಯೋತ್ಸ್ಯತೇ ರಾವಣಂ ಪ್ರತಿ ॥
</details>

<details><summary>ಅನುವಾದ</summary>

ಅದಕ್ಕಾಗಿ ದೇವದೇವನೇ! ನನ್ನ ವಿಜಯವಾಗುವಂತಹ ಯಾವುದಾದರೂ ಅಮೋಘ ಉಪಾಯವನ್ನು ತಿಳಿಸು. ನೀನು ಸ್ವತಃ ಚಕ್ರ ಮತ್ತು ಖಡ್ಗ ಧರಿಸಿ ರಾವಣನೊಡನೆ ಯುದ್ಧ ಮಾಡುವೆಯಾ.॥13॥
</details>

###### 14


<details><summary>ಮೂಲಮ್</summary>

ಏವಮುಕ್ತಃ ಸ ಶಕ್ರೇಣ ದೇವೋ ನಾರಾಯಣಃ ಪ್ರಭುಃ ।  
ಅಬ್ರವೀನ್ನ ಪರಿತ್ರಾಸಃ ಕರ್ತವ್ಯಃ ಶ್ರೂಯತಾಂ ಚ ಮೇ ॥
</details>

<details><summary>ಅನುವಾದ</summary>

ಇಂದ್ರನು ಹೀಗೆ ಹೇಳಿದಾಗ ಭಗವಾನ್ ನಾರಾಯಣನು ಹೇಳಿದನು - ದೇವೇಂದ್ರನೇ! ನೀನು ಭಯಪಡಬೇಡ. ನನ್ನ ಮಾತನ್ನು ಕೇಳು.॥14॥
</details>

###### 15


<details><summary>ಮೂಲಮ್</summary>

ನ ತಾವದೇಷ ದುಷ್ಟಾತ್ಮಾ ಶಕ್ಯೋ ಜೇತುಂ ಸುರಾಸುರೈಃ ।  
ಹಂತುಂ ಚಾಪಿ ಸಮಾಸಾದ್ಯ ವರದಾನೇನ ದುರ್ಜಯಃ ॥
</details>

<details><summary>ಅನುವಾದ</summary>

ಈ ದುಷ್ಟಾತ್ಮಾ ರಾವಣನನ್ನು ಸಮಸ್ತ ದೇವತೆಗಳು, ಅಸುರರು ಸೇರಿಯೂ ಕೊಲ್ಲಲಾರರು, ಸೋಲಿಸಲಾರರು; ಏಕೆಂದರೆ ಇವನು ವರ ಪಡೆದು ಈಗ ದುರ್ಜಯನಾಗಿದ್ದಾನೆ.॥15॥
</details>

###### 16


<details><summary>ಮೂಲಮ್</summary>

ಸರ್ವಥಾ ತು ಮಹತ್ಕರ್ಮ ಕರಿಷ್ಯತಿ ಬಲೋತ್ಕಟಃ ।  
ರಾಕ್ಷಸಃ ಪುತ್ರ ಸಹಿತೋ ದೃಷ್ಟಮೇತನ್ನಿಸರ್ಗತಃ ॥
</details>

<details><summary>ಅನುವಾದ</summary>

ತನ್ನ ಪುತ್ರನೊಂದಿಗೆ ಬಂದಿರುವ ಈ ಉತ್ಕಟ ಬಲಶಾಲಿ ರಾಕ್ಷಸನು ಮಹಾ ಪರಾಕ್ರಮವನ್ನು ಪ್ರಕಟಗೊಳಿಸುವನು. ಇದು ನನಗೆ ನನ್ನ ಸ್ವಾಭಾವಿಕ ಜ್ಞಾನದೃಷ್ಟಿಯಿಂದ ಕಾಣುತ್ತದೆ.॥16॥
</details>

###### 17


<details><summary>ಮೂಲಮ್</summary>

ಯತ್ತು ಮಾಂ ತ್ವಮಭಾಷಿಷ್ಠಾ ಯುಧ್ಯಸ್ವೇತಿ ಸುರೇಶ್ವರ ।  
ನಾಹಂ ತಂ ಪ್ರತಿಯೋತ್ಸ್ಯಾಮಿ ರಾವಣಂ ರಾಕ್ಷಸಂ ಯುಧಿ ॥
</details>

<details><summary>ಅನುವಾದ</summary>

ಸುರೇಶ್ವರ! ಇನ್ನೊಂದು ಮಾತು ಹೇಳುತ್ತೇನೆ - ‘ನೀನೇ ಅವನೊಡನೆ ಯುದ್ಧ ಮಾಡು’ ಎಂದು ನೀನು ಹೇಳುತ್ತಿರುವೆ. ಆದರೆ ಈಗ ನಾನು ಯುದ್ಧದಲ್ಲಿ ರಾವಣನನ್ನು ಇದಿರಿಸಲು ಹೋಗುವುದಿಲ್ಲ.॥17॥
</details>

###### 18


<details><summary>ಮೂಲಮ್</summary>

ನಾಹತ್ವಾ ಸಮರೇ ಶತ್ರುಂ ವಿಷ್ಣುಃ ಪ್ರತಿನಿವರ್ತತೇ ।  
ದುರ್ಲಭಶ್ಚೈವ ಕಾಮೋಽದ್ಯ ವರಗುಪ್ತಾದ್ಧಿ ರಾವಣಾತ್ ॥
</details>

<details><summary>ಅನುವಾದ</summary>

ನಾನು ಸಂಗ್ರಾಮದಲ್ಲಿ ಶತ್ರುವನ್ನು ವಧಿಸದೆ ಹಿಂದಿರುಗುವುದಿಲ್ಲ ಇದು ವಿಷ್ಣುವಾದ ನನ್ನ ಸ್ವಭಾವವಾಗಿದೆ. ಆದರೆ ಈಗ ರಾವಣನು ವರದಾನದಿಂದ ಸುರಕ್ಷಿತನಾಗಿದ್ದಾನೆ. ಅದಕ್ಕಾಗಿ ನನ್ನ ವಿಜಯ ಇಚ್ಛೆ ಅವನಿಂದ ಪೂರ್ಣವಾಗುವುದು ಕಠಿಣವಾಗಿದೆ.॥18॥
</details>

###### 19


<details><summary>ಮೂಲಮ್</summary>

ಪ್ರತಿಜಾನೇ ಚ ದೇವೇಂದ್ರ ತ್ವತ್ಸಮೀಪೇ ಶತಕ್ರತೋ ।  
ಭವಿತಾಸ್ಮಿ ಯಥಾಸ್ಯಾಹಂ ರಕ್ಷಸೋ ಮೃತ್ಯುಕಾರಣಮ್ ॥
</details>

<details><summary>ಅನುವಾದ</summary>

ಆದರೂ ದೇವೇಂದ್ರನೇ ! ಶತಕ್ರತೋ ! ಸಮಯ ಬಂದಾಗ ನಾನೇ ಈ ರಾಕ್ಷಸನ ಮೃತ್ಯುವಿನ ಕಾರಣವಾಗುವೆನೆಂದು ನಿನ್ನಲ್ಲಿ ಪ್ರತಿಜ್ಞಾಪೂರ್ವಕ ಹೇಳುತ್ತೇನೆ.॥19॥
</details>

###### 20


<details><summary>ಮೂಲಮ್</summary>

ಅಹಮೇವ ನಿಹಂತಾಸ್ಮಿ ರಾವಣಂ ಸಪುರಃಸರಮ್ ।  
ದೇವತಾ ನಂದಯಿಷ್ಯಾಮಿ ಜ್ಞಾತ್ವಾ ಕಾಲಮುಪಾಗತಮ್ ॥
</details>

<details><summary>ಅನುವಾದ</summary>

ನಾನೇ ಸೈನ್ಯ ಸಮೇತನಾದ ರಾವಣನನ್ನು ಸಂಹರಿಸಿ, ದೇವತೆಗಳನ್ನು ಆನಂದಗೊಳಿಸುವೆನು; ಆದರೆ ಅವನ ಮೃತ್ಯುವಿನ ಸಮಯ ಸನ್ನಿಹಿತವಾದಾಗಲೇ ಇದಾಗುವುದು.॥20॥
</details>

###### 21


<details><summary>ಮೂಲಮ್</summary>

ಏತತ್ತೇ ಕಥಿತಂ ತತ್ತ್ವಂ ದೇವರಾಜ ಶಚೀಪತೇ ।  
ಯುಧ್ಯಸ್ವ ವಿಗತತ್ರಾಸಃ ಸುರೈಃ ಸಾರ್ಧಂ ಮಹಾಬಲ ॥
</details>

<details><summary>ಅನುವಾದ</summary>

ದೇವರಾಜನೇ! ನಿನಗೆ ಎಲ್ಲ ವಿಷಯಗಳನ್ನು ಯಥಾವತ್ತಾಗಿ ಹೇಳಿರುವೆನು. ಮಹಾಬಲನೇ! ಈಗ ನೀನು ನಿರ್ಭಯನಾಗಿ ದೇವತೆಗಳೊಡನೆ ಆ ರಾಕ್ಷಸನೊಂದಿಗೆ ಯುದ್ಧ ಮಾಡು.॥21॥
</details>

###### 22


<details><summary>ಮೂಲಮ್</summary>

ತತೋ ರುದ್ರಾಃ ಸಹಾದಿತ್ಯಾ ವಸವೋ ಮರುತೋಽಶ್ವಿನೌ ।  
ಸಂನ್ನದ್ಧಾ ನಿರ್ಯಯುಸ್ತೂರ್ಣಂ ರಾಕ್ಷಸಾನಭಿತಃ ಪುರಾತ್ ॥
</details>

<details><summary>ಅನುವಾದ</summary>

ಬಳಿಕ ರುದ್ರ, ಆದಿತ್ಯ, ವಸು, ಮರುದ್ಗಣ, ಅಶ್ವಿನೀಕುಮಾರ ಮೊದಲಾದ ದೇವತೆಗಳು ಯುದ್ಧಕ್ಕೆ ಸಿದ್ಧರಾಗಿ, ಅಮರಾವತಿಯಿಂದ ಹೊರಟು ರಾಕ್ಷಸನನ್ನು ಎದುರಿಸಲು ಮುಂದರಿದರು.॥22॥
</details>

###### 23


<details><summary>ಮೂಲಮ್</summary>

ಏತಸ್ಮಿನ್ನಂತರೇ ನಾದಃ ಶುಶ್ರುವೇ ರಜನೀಕ್ಷಯೇ ।  
ತಸ್ಯ ರಾವಣಸೈನ್ಯಸ್ಯ ಪ್ರಯುದ್ಧಸ್ಯ ಸಮಂತತಃ ॥
</details>

<details><summary>ಅನುವಾದ</summary>

ರಾತ್ರೆ ಕಳೆಯುತ್ತಿರುವಂತೆ ಎಲ್ಲೆಡೆಗಳಿಂದ ಯುದ್ಧಕ್ಕೆ ಉದ್ಯುಕ್ತವಾದ ರಾವಣನ ಸೈನ್ಯದ ಮಹಾ ಕೋಲಾಹಲ ಕೇಳಿ ಬರತೊಡಗಿತು.॥23॥
</details>

###### 24


<details><summary>ಮೂಲಮ್</summary>

ತೇ ಪ್ರಬುದ್ಧಾ ಮಹಾವೀರ್ಯಾ ಅನ್ಯೋನ್ಯಮಭಿವೀಕ್ಷ್ಯವೈ।  
ಸಂಗ್ರಾಮಮೇವಾಭಿಮುಖಾ ಅಭ್ಯವರ್ತಂತ ಹೃಷ್ಟವತ್ ॥
</details>

<details><summary>ಅನುವಾದ</summary>

ಆ ಮಹಾಪರಾಕ್ರಮಿ ರಾಕ್ಷಸ ಸೈನಿಕರು ಬೆಳಿಗ್ಗೆ ಎದ್ದು ಪರಸ್ಪರ ನೋಡುತ್ತಾ, ಬಹಳ ಹರ್ಷ-ಉತ್ಸಾಹದಿಂದ ಯುದ್ಧಕ್ಕಾಗಿ ಮುನ್ನಡೆದರು.॥24॥
</details>

###### 25


<details><summary>ಮೂಲಮ್</summary>

ತತೋ ದೈವತಸೈನ್ಯಾನಾಂ ಸಂಕ್ಷೋಭಃ ಸಮಜಾಯತ ।  
ತದಕ್ಷಯಂ ಮಹಾಸೈನ್ಯಂ ದೃಷ್ಟ್ವಾ ಸಮರಮೂರ್ಧನಿ ॥
</details>

<details><summary>ಅನುವಾದ</summary>

ರಣರಂಗದಲ್ಲಿ ಅಪಾರವಾಗಿದ್ದ ರಾಕ್ಷಸ ಸೈನ್ಯವನ್ನು ನೋಡಿ ದೇವಸೈನ್ಯದಲ್ಲಿ ಕಳವಳವುಂಟಾಯಿತು.॥25॥
</details>

###### 26


<details><summary>ಮೂಲಮ್</summary>

ತತೋ ಯುದ್ಧಂ ಸಮಭವದ್ದೇವದಾನವ ರಕ್ಷಸಾಮ್ ।  
ಘೋರಂ ತುಮುಲನಿರ್ಹ್ರಾದಂ ನಾನಾ ಪ್ರಹರಣೋದ್ಯತಮ್ ॥
</details>

<details><summary>ಅನುವಾದ</summary>

ಮತ್ತೆ ದೇವತೆಗಳಿಗೆ ದಾನವ - ರಾಕ್ಷಸರೊಂದಿಗೆ ಭಯಂಕರ ಯುದ್ಧ ಪ್ರಾರಂಭವಾಯಿತು. ಭಯಂಕರ ಕೋಲಾಹಲ ದೊಂದಿಗೆ ಎರಡೂ ಕಡೆಗಳಿಂದ ಅಸ್ತ್ರ-ಶಸ್ತ್ರಗಳ ಮಳೆ ಸುರಿಯಿತು.॥26॥
</details>

###### 27


<details><summary>ಮೂಲಮ್</summary>

ಏತಸ್ಮಿನ್ನಂತರೇ ಶೂರಾ ರಾಕ್ಷಸಾ ಘೋರದರ್ಶನಾಃ ।  
ಯುದ್ಧಾರ್ಥಂ ಸಮವರ್ತಂತ ಸಚಿವಾ ರಾವಣಸ್ಯ ತೇ ॥
</details>

<details><summary>ಅನುವಾದ</summary>

ಆಗ ಭಯಂಕರವಾದ ರಾವಣನ ಮಂತ್ರಿಗಳು, ಶೂರವೀರ ರಾಕ್ಷಸರು ಯುದ್ಧಕ್ಕಾಗಿ ಮುನ್ನಡೆದರು.॥27॥
</details>

###### 28


<details><summary>ಮೂಲಮ್</summary>

ಮಾರೀಚಶ್ಚ ಪ್ರಹಸ್ತಶ್ಚ ಮಹಾಪಾರ್ಶ್ವ ಮಹೋದರೌ ।  
ಅಕಂಪನೋ ನಿಕುಂಭಶ್ಚ ಶುಕಃ ಸಾರಣ ಏವ ಚ ॥
</details>

###### 29


<details><summary>ಮೂಲಮ್</summary>

ಸಂಹ್ರಾದೋ ಧೂಮಕೇತುಶ್ಚ ಮಹಾದಂಷ್ಟ್ರೋ ಘಟೋದರಃ ।  
ಜಂಬುಮಾಲೀ ಮಹಾಹ್ರಾದೋ ವಿರೂಪಾಕ್ಷಶ್ಚ ರಾಕ್ಷಸಃ ॥
</details>

###### 30


<details><summary>ಮೂಲಮ್</summary>

ಸುಪ್ತಘ್ನೋ ಯಜ್ಞ ಕೋಪಶ್ಚ ದುರ್ಮುಖೋ ದೂಷಣಃ ಖರಃ ।  
ತ್ರಿಶಿರಾಃ ಕರವೀರಾಕ್ಷಃ ಸೂರ್ಯಶತ್ರುಶ್ಚ ರಾಕ್ಷಸಃ ॥
</details>

## (ಶ್ಲೋಕ - 31½)


<details><summary>ಮೂಲಮ್</summary>

ಮಹಾಕಾಯೋಽತಿಕಾಯಶ್ಚ ದೇವಾಂತಕ ನರಾಂತಕೌ ।  
ಏತೈಃ ಸರ್ವೈಃ ಪರಿವೃತೋ ಮಹಾವೀರ್ಯೌರ್ಮಹಾಬಲಃ ॥  
ರಾವಣಸ್ಯಾರ್ಯಕಃ ಸೈನ್ಯಂ ಸುಮಾಲೀ ಪ್ರವಿವೇಶ ಹ ।
</details>

<details><summary>ಅನುವಾದ</summary>

ಮಾರೀಚ, ಪ್ರಹಸ್ತ, ಮಹಾಪಾರ್ಶ್ವ, ಮಹೋದರ, ಅಕಂಪನ, ನಿಕುಂಭ, ಶುಕ, ಸಾರಣ, ಸಂಹ್ರಾದ, ಧೂಮಕೇತು, ಮಹಾದಂಷ್ಟ್ರ, ಘಟೋದರ, ಜಂಬುಮಾಲೀ, ಮಹಾಹ್ರಾದ, ವಿರೂಪಾಕ್ಷ, ಸುಪ್ತಘ್ನ, ಯಜ್ಞಕೋಪ, ದುರ್ಮುಖ, ದೂಷಣ, ಖರ, ತ್ರಿಶಿರ, ಕರವೀರಾಕ್ಷ, ಸೂರ್ಯಶತ್ರು, ಮಹಾಕಾಯ, ಅತಿಕಾಯ, ದೇವಾಂತಕ, ನರಾಂತಕ ಮೊದಲಾದ ಎಲ್ಲ ಮಹಾಪರಾಕ್ರಮಿ ರಾಕ್ಷಸರಿಂದ ಸುತ್ತು ವರೆದ ಮಹಾಬಲಿ ರಾವಣನ ತಾತನಾದ ಸುಮಾಲಿಯು ದೇವತೆಗಳ ಸೈನ್ಯದಲ್ಲಿ ಪ್ರವೇಶಿಸಿದನು.॥28-31½॥
</details>

## (ಶ್ಲೋಕ - 32½)


<details><summary>ಮೂಲಮ್</summary>

ಸ ದೈವತಗಣಾನ್ಸರ್ವಾನ್ ನಾನಾಪ್ರಹರಣೈಃ ಶಿತೈಃ ॥  
ವ್ಯಧ್ವಂಸಯತ್ಸಮಂ ಕ್ರುದ್ಧೋ ವಾಯುರ್ಜಲಧರಾನಿವ ।
</details>

<details><summary>ಅನುವಾದ</summary>

ಅವನು ಕುಪಿತನಾಗಿ ನಾನಾರೀತಿಯ ಹರಿತವಾದ ಅಸ್ತ್ರ-ಶಸ್ತ್ರಗಳಿಂದ ಸಮಸ್ತ ದೇವತೆಗಳನ್ನು ವಾಯುವು ಮೋಡಗಳನ್ನು ಛಿನ್ನ-ಭಿನ್ನಗೊಳಿಸುವಂತೆ ಹೊಡೆದು ಓಡಿಸಿದನು.॥32½॥
</details>

## (ಶ್ಲೋಕ - 33½)


<details><summary>ಮೂಲಮ್</summary>

ತದ್ದೈವತ ಬಲಂ ರಾಮ ಹನ್ಯಮಾನಂ ನಿಶಾಚರೈಃ ॥  
ಪ್ರಣುನ್ನಂ ಸರ್ವತೋ ದಿಗ್ಭ್ಯಃ ಸಿಂಹನುನ್ನಾ ಮೃಗಾ ಇವ ।
</details>

<details><summary>ಅನುವಾದ</summary>

ಶ್ರೀರಾಮಾ! ನಿಶಾಚರರ ಏಟು ತಿಂದು ದೇವತೆಗಳ ಸೈನ್ಯವು ಸಿಂಹವು ಬೆನ್ನಟ್ಟಿದ ಜಿಂಕೆಗಳಂತೆ ದಿಕ್ಕಾಪಾಲಾಗಿ ಓಡಿಹೋಯಿತು.॥33½॥
</details>

## (ಶ್ಲೋಕ - 34½)


<details><summary>ಮೂಲಮ್</summary>

ಏತಸ್ಮಿನ್ನಂತರೇ ಶೂರೋ ವಸೂನಾಮಷ್ಟಮೋ ವಸುಃ ॥  
ಸಾವಿತ್ರ ಇತಿ ವಿಖ್ಯಾತಃ ಪ್ರವಿವೇಶ ರಣಾಜಿರಮ್ ।
</details>

<details><summary>ಅನುವಾದ</summary>

ಆಗಲೇ ವಸುಗಳಲ್ಲಿ ಎಂಟನೆಯವನಾದ ಸಾವಿತ್ರವಸು ಸಮರಾಂಗಣವನ್ನು ಪ್ರವೇಶಿಸಿದನು.॥34½॥
</details>

## (ಶ್ಲೋಕ - 35½)


<details><summary>ಮೂಲಮ್</summary>

ಸೈನ್ಯೈಃ ಪರಿವೃತೋ ಹೃಷ್ಟೈರ್ನಾನಾಪ್ರಹರಣೋದ್ಯತೈಃ ॥  
ತ್ರಾಸಯನ್ ಶತ್ರುಸೈನ್ಯಾನಿ ಪ್ರವಿವೇಶ ರಣಾಜಿರಮ್ ।
</details>

<details><summary>ಅನುವಾದ</summary>

ಅವನು ನಾನಾ ಪ್ರಕಾರದ ಅಸ್ತ್ರ-ಶಸ್ತ್ರಗಳಿಂದ ಸುಸಜ್ಜಿತನಾಗಿ ಉತ್ಸಾಹೀ ಸೈನಿಕರಿಂದ ಪರಿವೃತನಾಗಿದ್ದನು. ಅವನು ಶತ್ರು ಸೈನ್ಯವನ್ನು ಸಂತ್ರಸ್ತಗೊಳಿಸುತ್ತಾ ರಣಭೂಮಿಯಲ್ಲಿ ಮುನ್ನಡೆದನು.॥35½॥
</details>

## (ಶ್ಲೋಕ - 36½)


<details><summary>ಮೂಲಮ್</summary>

ತಥಾದಿತ್ಯೌ ಮಹಾವೀರ್ಯೌ ತ್ವಷ್ಟಾ ಪೂಷಾ ಚ ತೌ ಸಮಮ್ ॥  
ನಿರ್ಭಯೌ ಸಹ ಸೈನ್ಯೇನ ತದಾ ಪ್ರಾವಿಶತಾಂ ರಣೇ ।
</details>

<details><summary>ಅನುವಾದ</summary>

ಇವನಲ್ಲದೆ ಅದಿತಿಯ ಪುತ್ರರಾದ ತ್ವಷ್ಟಾ ಮತ್ತು ಪೂಷಾ ಇವರಿಬ್ಬರೂ ಸೈನ್ಯದೊಂದಿಗೆ, ನಿರ್ಭಯರಾದ ಅವರು ಒಮ್ಮೆಗೆ ಯುದ್ಧರಂಗವನ್ನು ಪ್ರವೇಶಿಸಿದರು.॥36½॥
</details>

## (ಶ್ಲೋಕ - 37½)


<details><summary>ಮೂಲಮ್</summary>

ತತೋ ಯುದ್ಧಂ ಸಮಭವತ್ಸುರಾಣಾಂ ಸಹ ರಾಕ್ಷಸೈಃ ॥  
ಕ್ರುದ್ಧಾನಾಂ ರಕ್ಷಸಾಂ ಕೀರ್ತಿಂ ಸಮರೇಷ್ವ ನಿವರ್ತಿನಾಮ್ ।
</details>

<details><summary>ಅನುವಾದ</summary>

ಮತ್ತೆ ರಾಕ್ಷಸರೊಂದಿಗೆ ದೇವತೆಗಳ ಘೋರಯುದ್ಧ ಪ್ರಾರಂಭವಾಯಿತು. ಯುದ್ಧದಿಂದ ಹಿಂದಿರುಗದಿದ್ದ ರಾಕ್ಷಸರ ಕೀರ್ತಿಯನ್ನು ನೋಡಿ-ಕೇಳಿ ದೇವತೆಗಳು ಬಹಳ ಕುಪಿತರಾದರು.॥37½॥
</details>

## (ಶ್ಲೋಕ - 38½)


<details><summary>ಮೂಲಮ್</summary>

ತತಸ್ತೇ ರಾಕ್ಷಸಾಃ ಸರ್ವೇ ವಿಬುಧಾನ್ಸಮರೇ ಸ್ಥಿತಾನ್ ॥  
ನಾನಾ ಪ್ರಹರಣೈರ್ಘೋರೈರ್ಜಘ್ನುಃ ಶತಸಹಸ್ರಶಃ ।
</details>

<details><summary>ಅನುವಾದ</summary>

ಅನಂತರ ಸಮಸ್ತ ರಾಕ್ಷಸರು ಯುದ್ಧ ಭೂಮಿಯಲ್ಲಿ ನಿಂತಿದ್ದ ಲಕ್ಷಾವಧೀ ದೇವತೆಗಳನ್ನು ನಾನಾ ಪ್ರಕಾರದ ಅಸ್ತ್ರ-ಶಸ್ತ್ರಗಳಿಂದ ಹೊಡೆಯ ತೊಡಗಿದರು.॥38½॥
</details>

## (ಶ್ಲೋಕ - 39½)


<details><summary>ಮೂಲಮ್</summary>

ದೇವಾಶ್ಚ ರಾಕ್ಷಸಾನ್ ಘೋರಾನ್ಮಹಾಬಲಪರಾಕ್ರಮಾನ್ ॥  
ಸಮರೇ ವಿಮಲೈಃ  ಶಸ್ತ್ರೈರುಪನಿನ್ಯುರ್ಯಮಕ್ಷಯಮ್ ।
</details>

<details><summary>ಅನುವಾದ</summary>

ಹಾಗೆಯೇ ದೇವತೆಗಳೂ ಕೂಡ ಮಹಾ ಬಲ ಪರಾಕ್ರಮ ಸಂಪನ್ನ ಘೋರ ರಾಕ್ಷಸರನ್ನು ಯುದ್ಧದಲ್ಲಿ ಫಳ-ಫಳಿಸುತ್ತಿದ್ದ ಅಸ್ತ್ರ-ಶಸ್ತ್ರಗಳಿಂದ ಸಂಹರಿಸಿ ಯಮಲೋಕಕ್ಕೆ ಅಟ್ಟಿದರು.॥39½॥
</details>

###### 40


<details><summary>ಮೂಲಮ್</summary>

ಏತಸ್ಮಿನ್ನಂತರೇ ರಾಮ ಸುಮಾಲೀ ನಾಮ ರಾಕ್ಷಸಃ ॥
</details>

## (ಶ್ಲೋಕ - 41½)


<details><summary>ಮೂಲಮ್</summary>

ನಾನಾ ಪ್ರಹರಣೈಃ ಕ್ರುದ್ಧಸ್ತತ್ಸೈನ್ಯಂ ಸೋಽಭ್ಯವರ್ತತ ।  
ಸ ದೈವತಬಲಂ ಸರ್ವಂ ನಾನಾ ಪ್ರಹರಣೈಃ ಶಿತೈಃ ॥  
ವ್ಯಧ್ವಂಸಯತ ಸಂಕ್ರುದ್ಧೋ ವಾಯುರ್ಜಲಧರಂ ಯಥಾ ।
</details>

<details><summary>ಅನುವಾದ</summary>

ಶ್ರೀರಾಮ! ಅಷ್ಟರಲ್ಲಿ ಸುಮಾಲೀ ಎಂಬ ರಾಕ್ಷಸನು ಕುಪಿತನಾಗಿ ನಾನಾ ಪ್ರಕಾರದ ಆಯುಧಗಳಿಂದ ದೇವಸೈನ್ಯವನ್ನು ಆಕ್ರಮಿಸಿ, ಅತ್ಯಂತ ಕ್ರೋಧಗೊಂಡು ಮೋಡಗಳನ್ನು ಛಿನ್ನ-ಭಿನ್ನ ಮಾಡುವ ವಾಯುವಿನಂತೆ ಬಗೆ-ಬಗೆಯ ಹರಿತವಾದ ಅಸ್ತ್ರ-ಶಸ್ತ್ರಗಳಿಂದ ದೇವಸೈನ್ಯವನ್ನು ಚದುರಿಸಿಬಿಟ್ಟನು.॥40-41½॥
</details>

## (ಶ್ಲೋಕ - 42½)


<details><summary>ಮೂಲಮ್</summary>

ತೇ ಮಹಾಬಾಣವರ್ಷೈಶ್ಚ ಶೂಲಪ್ರಾಸೈಃ ಸುದಾರುಣೈಃ ॥  
ಹನ್ಯಮಾನಾಃ ಸುರಾಃ ಸರ್ವೇ ನ ವ್ಯತಿಷ್ಠಂತ ಸಂಹತಾಃ ।
</details>

<details><summary>ಅನುವಾದ</summary>

ಅವನ ಭಯಂಕರ ಮಹಾಬಾಣ, ಶೂಲ ಹಾಗೂ ಪ್ರಾಸಗಳ ಮಳೆಯಿಂದ ಪ್ರಹರಿಸಲ್ಪಟ್ಟ ದೇವತೆಗಳೆಲ್ಲರೂ ಯುದ್ಧರಂಗದಲ್ಲಿ ಸಂಘಟಿತರಾದರೂ ನಿಲ್ಲದಾದರು.॥42½॥
</details>

###### 43


<details><summary>ಮೂಲಮ್</summary>

ತತೋ ವಿದ್ರಾವ್ಯಮಾಣೇಷು ದೈವತೇಷು ಸುಮಾಲಿನಾ ॥
</details>

###### 44


<details><summary>ಮೂಲಮ್</summary>

ವಸೂನಾಮಷ್ಟಮಃ ಕ್ರುದ್ಧಃ ಸಾವಿತ್ರೋ ವೈ ವ್ಯವಸ್ಥಿತಃ ।  
ಸಂವೃತಃ ಸ್ವೈರಥಾನೀಕೈಃ ಪ್ರಹರಂತಂ ನಿಶಾಚರಮ್ ॥
</details>

<details><summary>ಅನುವಾದ</summary>

ಸುಮಾಲಿಯು ದೇವತೆಗಳನ್ನು ಓಡಿಸಿದಾಗ ಎಂಟನೆಯ ವಸು ಸಾವಿತ್ರನಿಗೆ ಭಾರೀ ಕ್ರೋಧ ಉಂಟಾಯಿತು. ಅವನು ತನ್ನ ರಥ ಸೈನ್ಯದೊಂದಿಗೆ ಪ್ರಹರಿಸುತ್ತಿದ್ದ ನಿಶಾಚರನ ಮುಂದೆ ಬಂದು ನಿಂತನು.॥43-44॥
</details>

## (ಶ್ಲೋಕ - 45½)


<details><summary>ಮೂಲಮ್</summary>

ವಿಕ್ರಮೇಣ ಮಹಾತೇಜಾ ವಾರಯಾಮಾಸ ಸಂಯುಗೇ ।  
ತತಸ್ತಯೋರ್ಮಹದ್ಯುದ್ಧಮಭವಲ್ಲೋಮಹರ್ಷಣಮ್ ॥  
ಸುಮಾಲಿನೋ ವಸೋಶ್ಚೈವ ಸಮರೇಷ್ವ ನಿವರ್ತಿನೋಃ ।
</details>

<details><summary>ಅನುವಾದ</summary>

ಮಹಾ ತೇಜಸ್ವೀ ಸಾವಿತ್ರನು ಯುದ್ಧದಲ್ಲಿ ತನ್ನ ಪರಾಕ್ರಮದಿಂದ ಸುಮಾಲಿಯನ್ನು ತಡೆದು ನಿಲ್ಲಿಸಿದನು. ಸುಮಾಲೀ ಮತ್ತು ವಸು ಇಬ್ಬರೂ ಯುದ್ಧದಿಂದ ಹಿಂದಿರುಗುವವರಾಗಿರಲಿಲ್ಲ. ಆದ್ದರಿಂದ ಅವರಿಬ್ಬರಲ್ಲಿ ಮಹಾ ರೋಮಾಂಚಕರ ಯುದ್ಧ ನಡೆಯಿತು.॥45½॥
</details>

## (ಶ್ಲೋಕ - 46½)


<details><summary>ಮೂಲಮ್</summary>

ತತಸ್ತಸ್ಯ ಮಹಾಬಾಣೈರ್ವಸುನಾ ಸುಮಹಾತ್ಮನಾ ॥  
ನಿಹತಃ ಪನ್ನಗರಥಃ ಕ್ಷಣೇನ ವಿನಿಪಾತಿತಃ ।
</details>

<details><summary>ಅನುವಾದ</summary>

ಬಳಿಕ ಮಹಾತ್ಮಾ ವಸು ತನ್ನ ವಿಶಾಲ ಬಾಣಗಳಿಂದ ಹಾವುಗಳನ್ನು ಹೂಡಿದ ಸುಮಾಲಿಯ ರಥವನ್ನು ಕ್ಷಣಾರ್ಧದಲ್ಲಿ ನುಚ್ಚುನೂರಾಗಿಸಿದನು.॥46½॥
</details>

###### 47


<details><summary>ಮೂಲಮ್</summary>

ಹತ್ವಾ ತು ಸಂಯುಗೇ ತಸ್ಯ ರಥಂ ಬಾಣಶತೈಶ್ಚಿತಮ್ ॥
</details>

## (ಶ್ಲೋಕ - 48½)


<details><summary>ಮೂಲಮ್</summary>

ಗದಾಂ ತಸ್ಯ ವಧಾರ್ಥಾಯ ವಸುರ್ಜಗ್ರಾಹ ಪಾಣಿನಾ ।  
ತತಃ ಪ್ರಗೃಹ್ಯ ದೀಪ್ತಾಗ್ರಾಂ ಕಾಲದಂಡೋಪಮಾಂ ಗದಾಮ್ ॥  
ತಾಂ ಮೂರ್ಧ್ನಿ ಪಾತಯಾಮಾಸ ಸಾವಿತ್ರೋ ವೈ ಸುಮಾಲಿನಃ ।
</details>

<details><summary>ಅನುವಾದ</summary>

ಹೀಗೆ ನೂರಾರು ಬಾಣಗಳಿಂದ ಸುಮಾಲಿಯ ರಥವನ್ನು ನಾಶಪಡಿಸಿ ಆ ನಿಶಾಚರನನ್ನು ವಧಿಸಲಿಕ್ಕಾಗಿ ವಸುವು ಕಾಲ ದಂಡದಂತಹ ಗದೆಯನ್ನು ಕೈಯಲ್ಲೆತ್ತಿಕೊಂಡನು. ಅದರ ತುದಿಯು ಅಗ್ನಿಯಂತೆ ಪ್ರಜ್ವಲಿಸುತ್ತಿತ್ತು. ಅದನ್ನೆತ್ತಿಕೊಂಡು ಸಾವಿತ್ರನು ಸುಮಾಲಿಯ ತಲೆಯ ಮೇಲೆ ಪ್ರಹರಿಸಿದನು.॥47-48½॥
</details>

## (ಶ್ಲೋಕ - 49½)


<details><summary>ಮೂಲಮ್</summary>

ಸಾ ತಸ್ಯೋಪರಿ ಚೋಲ್ಕಾಭಾ ಪತಂತೀ ವಿಬಭೌ ಗದಾ ॥  
ಇಂದ್ರಪ್ರಮುಕ್ತಾ ಗರ್ಜಂತೀ ಗಿರಾವಿವ ಮಹಾಶನಿಃ ।
</details>

<details><summary>ಅನುವಾದ</summary>

ಉಲ್ಕೆಯಂತೆ ಕಾಣುತ್ತಿದ್ದ ಆ ಗದೆಯು ಸುಮಾಲಿಯ ತಲೆಯ ಮೇಲೆ ಬೀಳುತ್ತಿದ್ದಾಗ ಇಂದ್ರನು ಪ್ರಯೋಗಿಸಿದ ವಜ್ರಾಯುಧವು ಗರ್ಜಿಸುತ್ತಾ ಪರ್ವತಕ್ಕೆ ಅಪ್ಪಳಿಸುವಂತೆ ಕಾಣುತ್ತಿತ್ತು.॥49½॥
</details>

## (ಶ್ಲೋಕ - 50½)


<details><summary>ಮೂಲಮ್</summary>

ತಸ್ಯ ನೈವಾಸ್ಥಿ ನ ಶಿರೋ ನ ಮಾಂಸಂ ದದೃಶೇ ತದಾ ॥  
ಗದಯಾ ಭಸ್ಮತಾಂ ನೀತಂ ನಿಹತಸ್ಯ ರಣಾಜಿರೇ ।
</details>

<details><summary>ಅನುವಾದ</summary>

ಗದಾಘಾತದಿಂದ ಸುಮಾಲಿಯು ಮಡಿದು ಅವನ ಎಲುಬಾಗಲೀ, ಮಾಂಸವಾಗಲೀ, ತಲೆಯಾಗಲೀ ಯಾವುದೂ ಕಾಣಲಿಲ್ಲ. ಅದೆಲ್ಲವೂ ಆ ಗದೆಯ ಬೆಂಕಿಯಿಂದ ಸುಟ್ಟು ಬೂದಿಯಾಯಿತು.॥50½॥
</details>

###### 51


<details><summary>ಮೂಲಮ್</summary>

ತಂ ದೃಷ್ಟ್ವಾ ನಿಹತಂ ಸಂಖ್ಯೇ ರಾಕ್ಷಸಾಸ್ತೇ ಸಮನ್ತತಃ ॥
</details>

###### 52


<details><summary>ಮೂಲಮ್</summary>

ವ್ಯದ್ರವನ್ಸಹಿತಾಃ ಸರ್ವೇ ಕ್ರೋಶಮಾನಾಃ ಪರಸ್ಪರಮ್ ।  
ವಿದ್ರಾವ್ಯಮಾಣಾ ವಸುನಾ ರಾಕ್ಷಸಾ ನಾವತಸ್ಥಿರೇ ॥
</details>

<details><summary>ಅನುವಾದ</summary>

ಯುದ್ಧದಲ್ಲಿ ಸುಮಾಲಿಯು ಹತನಾದುದನ್ನು ನೋಡಿ ಎಲ್ಲ ರಾಕ್ಷಸರು ಪರಸ್ಪರ ಕೂಗುತ್ತಾ ದಿಕ್ಕಾಪಾಲಾಗಿ ಓಡಿಹೋದರು. ವಸುವು ಅಟ್ಟಿಸಿದಾಗ ಆ ರಾಕ್ಷಸರು ಸಮರ ಭೂಮಿಯಲ್ಲಿ ನಿಲ್ಲದಾದರು.॥51-52॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಉತ್ತರ ಕಾಂಡದಲ್ಲಿ ಇಪ್ಪತ್ತೇಳನೆಯ ಸರ್ಗ ಪೂರ್ಣವಾಯಿತು. ॥27॥
</details>
