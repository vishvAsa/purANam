+++
title = "०८६ गुहेन रामवृत्तान्तकथनम्"
title_english = "086 Guha narrates Bharata about Rama s stay"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-086-Guhena_Rama_Vruththantha_Kathanam.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/07-rAma-darshanam/086_guhena_rAmavRttAntakathanam.md">
<details><summary><h3>IITK ...{Loading}...</h3></summary>

Guha's reminiseesces.



#### श्लोकः
##### मूलम्
आचचक्षेऽथ सद्भावं लक्ष्मणस्य महात्मनः।  
भरतायाप्रमेयाय गुहो गहनगोचरः॥2.86.1॥

##### शब्दार्थः
अथ then, गहनगोचरः forest ranger, गुहः Guha, अप्रमेयाय to a man of immeasurable (virtues), भरताय to Bharata, महात्मनः of the magnanimous, लक्ष्मणस्य Lakshmana's, सद्भावम् good nature, आचचक्षे explained.

##### आङ्ग्लानुवादः
Then Guha, the forest ranger, described to Bharata the countless qualities of the goodnatured, magnanimous Lakshmanaः



#### श्लोकः
##### मूलम्
तं जाग्रतं गुणैर्युक्तं शरचापासिधारिणम्।  
भ्रातृगुप्त्यर्थमत्यन्तमहं लक्ष्मणमबृवम्॥2.86.2॥

##### शब्दार्थः
अहम् I, भ्रातृगुप्त्यर्थम् for the sake of protecting his brother, अत्यन्तम् completely, जाग्रतम् keeping awake, शरचापासिधारिणम् holding arrows, bow and sword, गुणैः with virtues, युक्तम् endowed with, तं लक्ष्मणम् that Lakshmana, अबृवम् I said.

##### आङ्ग्लानुवादः
I spoke to the virtuous Lakshmana, who was holding arrows, bow and sword in his hand and keeping awake completely for the protection of his brother.



#### श्लोकः
##### मूलम्
इयं तात सुखा शय्या त्वदर्थमुपकल्पिता।  
प्रत्याश्वसिहि शेष्वास्यां सुखं राघवनन्दन॥2.86.3॥

##### शब्दार्थः
राघवनन्दन delight of the race of Raghu, तात my friend, (लक्ष्मण Lakshmana), सुखा comfortable, इयम् this, शय्या couch, त्वदर्थम् for your sake, उपकल्पिता has been arranged, प्रत्याश्वसिहि be assured, अस्याम् upon it, सुखम् peacefully, शेष्व lie down.

##### आङ्ग्लानुवादः
My friend, Lakshmana, the delight of the Raghavas this comfortable couch has been arranged for you. Lie down peacefully without any anxiety.



#### श्लोकः
##### मूलम्
उचितोऽयं जनस्सर्वो दुःखानां त्वं सुखोचितः।  
धर्मात्मंस्तस्य गुप्त्यर्थं जागरिष्यामहे वयम्॥2.86.4॥

##### शब्दार्थः
धर्मात्मन् O righteous one, अयम् this, सर्वः all, जनः people, दुःखानाम् for hardships, उचितः  are accustomed, त्वम् you, सुखोचितः are used to comfort, तस्य for Rama's, गुप्त्यर्थम् for the sake of protection, वयम् we, जागरिष्यामहे will stay awake.

##### आङ्ग्लानुवादः
O righteous one you are used to conforts where as all of our people are accustomed to hardships. So we will stay awake and protect Rama.



#### श्लोकः
##### मूलम्
नहि रामात्प्रियतरो ममास्ति भुवि कश्चन।  
मोत्सुकोऽभूर्ब्रवीम्येतदप्यसत्यं तवाग्रतः॥2.86.5॥

##### शब्दार्थः
मम for me, भुवि on earth, रामात् more than Rama, प्रियतरः dearer, कश्चन none, नास्ति हि does not exist, अथ and, उत्सुकः anxious, मा भूः do not have, तव your, अग्रतः in presence, एतत् this, सत्यम् truthful, वाक्यम् words, ब्रवीमि I am telling.

##### आङ्ग्लानुवादः
To me, there is none on earth dearer than Rama. Do not have any anxiety. I am telling you the truth.



#### श्लोकः
##### मूलम्
अस्य प्रसादादाशंसे लोकेऽस्मिन् सुमहद्यशः।  
धर्मावाप्तिं च विपुलामर्थकामौ च केवलम्॥2.86.6॥

##### शब्दार्थः
अस्य this Rama's, प्रसादात् grace, अस्मिन् in this लोके world, सुमहत् great, यशः renown, विपुलाम् abundance of, धर्मावाप्तिं च advantage of righteousness, केवलम् solely, अर्थकामौ च  artha (prosperity) and kama (pleasure), आशंसे I desire.

##### आङ्ग्लानुवादः
By the grace of Rama, I want to acquire in this world great renown, abundance of righteousness, absolute artha (prosperity) and kama (pleasure).



#### श्लोकः
##### मूलम्
सोऽहं प्रियसखं रामं शयानं सह सीतया।  
रक्षिष्यामि धनुष्पाणिस् सर्वैस् स्वैर्ज्ञातिभिस्सह॥2.86.7॥

##### शब्दार्थः
सः अहं as for me, सर्वैः with all, स्वैः own, ज्ञातिभिः सह with relatives, सीतया सह along with Sita, शयानम् asleep, प्रियसखम् dear friend, रामम् to Rama, धनुष्पाणिः bow in hand, रक्षिष्यामि I will protect.

##### आङ्ग्लानुवादः
As for me, bow in hand and all my kinsmen with me, I shall protect my dear friend Rama who is resting with Sita.



#### श्लोकः
##### मूलम्
न हि मेऽविदितं किञ्चिद्वनेऽस्मिंश्चरतस् सदा।  
चतुरङ्गं ह्यपि बलं प्रसहेम वयं युधि॥2.86.8॥

##### शब्दार्थः
अस्मिन् वने in this forest, सदा always, चरतः ranging, मे to me, अविदितम् unknown, किञ्चित् nothing, न हि not, वयम् we, युधि in the battle, चतुरङ्गं बलम् अपि four divisions of the army also, प्रसहेम हि will withstand.

##### आङ्ग्लानुवादः
Nothing is unknown to me in this forest in which I range about continually. We can withstand an army of four divisions in a battle.



#### श्लोकः
##### मूलम्
एवमस्माभिरुक्तेन लक्ष्मणेन महात्मना।  
अनुनीता वयं सर्वे धर्ममेवानुपश्यता॥ 2.86.9॥

##### शब्दार्थः
एवं thus, अस्माभिः by us, उक्तेन having been uttered, महात्मना by the  magnanimous, धर्ममेव virtuousness alone, अनुपश्यता seeing, लक्ष्मणेन by Lakshmana, वयम् we, सर्वे all, अनुनीताः  have been entreated.

##### आङ्ग्लानुवादः
The magnanimous Lakshmana, established in dharma, repliedः



#### श्लोकः
##### मूलम्
कथं दाशरथौ भूमौ शयाने सह सीतया।  
शक्या निद्रा मया लब्धुं जीवितं वा सुखानि वा॥2.86.10॥

##### शब्दार्थः
दाशरथौ Rama, सीतया सह with Sita, भूमौ on the ground, शयाने while sleeping, मया by me,  निद्रा sleep, लब्धुम् to obtain, कथम् how, शक्या is it possible, जीवितं वा either life, सुखानि वा  or comforts.

##### आङ्ग्लानुवादः
While Rama sleep on the ground with Sita, how can I find sleep or joy or comfort?



#### श्लोकः
##### मूलम्
यो न देवासुरैस्सर्वैश्शक्यः प्रसहितुं युधि।  
तं पश्य गुह संविष्टं तृणेषु सह सीतया॥2.86.11॥

##### शब्दार्थः
गुह O Guha, यः that Rama, सर्वैः by all, देवासुरैः by gods and demons, युधि in battle, प्रसहितुं  to withstand, न शक्यः not possible, तम् him, सीतया सह with Sita, तृणेषु on the grass, संविष्टम् lying down, पश्य behold.

##### आङ्ग्लानुवादः
O Guha behold Rama, whom gods and demons combined cannot withstand in a battle now lying on a bed of grass with Sita.



#### श्लोकः
##### मूलम्
महता तपसा लब्धो विविधैश्च परिश्रमैः।  
एको दशरथस्यैष पुत्रस्सदृशलक्षणः॥2.86.12॥

##### शब्दार्थः
एषः this Rama, महता by great, तपसा with austerities, विविधैः by various, परिश्रमैश्च with   efforts as well, लब्धः was obtained, दशरथस्य Dasaratha's, एकः one, सदृशलक्षणः one with very similar virtues, पुत्रः is the son.

##### आङ्ग्लानुवादः
Rama is the only one among the sons who resembles his father in various virtues. Dasaratha obtained him after a great deal of austerities and efforts as well.



#### श्लोकः
##### मूलम्
अस्मिन्प्रव्राजिते राजा न चिरं वर्तयिष्यति।  
विधवा मेदिनी नूनं क्षिप्रमेव भविष्यति॥2.86.13॥

##### शब्दार्थः
अस्मिन् when he, प्रव्राजिते is exiled, राजा king Dasaratha, चिरम् for a long time, न वर्तयिष्यति will not survive, नूनम् surely, मेदिनी earth, क्षिप्रमेव soon, विधवा widow, भविष्यति will become.

##### आङ्ग्लानुवादः
After Rama is exiled, king Dasaratha will not survive for long and surely the earth will soon be widowed.



#### श्लोकः
##### मूलम्
विनद्य सुमहानादं श्रमेणोपरताः स्त्रियः।  
निर्घोषो विरतो नूनमध्य राजनिवेशने॥2.86.14॥

##### शब्दार्थः
स्त्रियः women, सुमहानादम् loud sounds, विनद्य having cried, श्रमेण with exhaustion, उपरताः  have ceased, अद्य now, राजनिवेशने in the king's palace, निर्घोषः clamour, नूनम् surely, विरतः   has subsided.

##### आङ्ग्लानुवादः
The women of the inner apartment who lamented loudly, must have stopped weeping out of weariness. By now, the clamour in the king's palace would have surely subsided.



#### श्लोकः
##### मूलम्
कौसल्या चैव राजा च तथैव जननी मम।  
नाशंसे यदि जीवेयुस्सर्वे ते शर्वरीमिमाम्॥2.86.15॥

##### शब्दार्थः
कौसल्या चैव even Kausalya, राजा च king also, तथैव in the same way, मम जननी my mother, ते सर्वे all of them, इमाम् this, रजनीम् night, यदि जीवेयुः if they are alive, नाशंसे I do not think.

##### आङ्ग्लानुवादः
I doubt whether the king, Kausalya and my mother Sumitra and the rest of them will outlive this night.



#### श्लोकः
##### मूलम्
जीवेदपि च मे माता शत्रुघ्नस्यान्ववेक्षया।  
दुःखिता या तु कौसल्या वीरसूर्विनशिष्यति॥2.86.16॥

##### शब्दार्थः
मे माता my mother, शत्रुघ्नस्य Satrughna's, अन्ववेक्षया looking at, जीवेदपि च might be alive, वीरसूः mother of a warrior, या कौसल्या that Kausalya, सा तु as for her, दुःखिता with extreme grief, विनशिष्यति will die.

##### आङ्ग्लानुवादः
My mother might live, looking at Satrughna. But Kausalya, who is the mother of a hero, will die from extreme grief.



#### श्लोकः
##### मूलम्
अतिक्रान्तमतिक्रान्तमनवाप्य मनोरथम्।  
राज्ये राममनिक्षिप्य पिता मे विनशिष्यति॥2.86.17॥

##### शब्दार्थः
मे पिता my father, अतिक्रान्तम् अतिक्रान्तम् gone by one after another, मनोरथम् cherished desire, अनवाप्य without fulfilling, राज्ये in the kingdom, रामम् Rama, अनिक्षिप्य without placing, विनशिष्यति will pass away.

##### आङ्ग्लानुवादः
My father, king Dasaratha, failing to fulfil his cherished desires one after another and unable to place Rama on the throne, will pass away.



#### श्लोकः
##### मूलम्
सिद्धार्थाः पितरं वृत्तं तस्मिन्काले ह्युपस्थिते।  
प्रेतकार्येषु सर्वेषु संस्करिष्यन्ति भूमिपम्॥2.86.18॥

##### शब्दार्थः
तस्मिन्काले when that moment, उपस्थिते had arrived, वृत्तम् being in that state, पितरम् my father, भूमिपम् for the lord of the earth, सर्वेषु all, प्रेतकार्येषु in funeral rites, संस्करिष्यन्ति will perform, सिद्धार्थाः men who attained their purpose.

##### आङ्ग्लानुवादः
When the moment of death arrives for my father, those who perform the funeral rites for him would have fulfilled their desire.



#### श्लोकः
##### मूलम्
रम्यचत्वरसंस्थानां सुविभक्तमहापथाम्।  
हर्म्यप्रासादम्पन्नां सर्वरत्नविभूषिताम्॥2.86.19॥  
गजाश्वरथसंबाधां तूर्यनादविनादिताम्।  
सर्वकल्याणसंपूर्णां हृष्टपुष्टजनाकुलाम्॥2.86.20॥  
आरामोद्यानसंपूर्णां समाजोत्सवशालिनीम्।  
सुखिता विचरिष्यन्ति राजधानीं पितुर्मम॥2.86.21॥

##### शब्दार्थः
रम्यचत्वरसस्थानाम् with lovely crossroads and squares, सुविभक्तमहापथाम् welllaid  highways, हर्म्यप्रासादसंपन्नाम् full of mansions and palaces, सर्वरत्नविभूषिताम् encrusted with every kind of precious stone, गजाश्वरथसंबाधाम् full of elephants, horses and chariots, तूर्यनादविनादिताम् resounding with trumpets, सर्वकल्याणसंपूर्णाम् with universal wellbeing, हृष्टपुष्टजनाकुलाम् crowded with healthy people, आरामोद्यानसंपूर्णाम् with plenty of pleasuregardens and parks, समाजोत्सवशालिनीम् shining with community festivities, मम पितुः my father's, राजधानीम् capital (Ayodhya), सुखिताः with all comforts, विचरिष्यन्ति will move  about.

##### आङ्ग्लानुवादः
There in the capital of my father with its lovely crossroads and squares, welllaid  highways, full of mansions and palaces encrusted with all kinds of precious stones, teeming with elephants, horses and chariots, resounding with trumpets, and with wellbeing everywhere, and plenty of pleasuregardens, and parks and community festivals, people sound in health would be moving about in great comfort.



#### श्लोकः
##### मूलम्
अपिसत्यप्रतिज्ञेन सार्धं कुशलिना वयं।  
निवृत्ते समये ह्यस्मिन् सुखिताः प्रविशेमहि॥2.86.22॥

##### शब्दार्थः
वयं we, आस्मिन् in this, समये the time, निवृत्ते returning, सत्यप्रतिज्ञेन who fulfilled his vow, कुशलिना सार्धं along with him in safe condition, सुखिताः with happiness, अपि प्रविशेमहि will we enter Ayodhya?

##### आङ्ग्लानुवादः
Can we ever reenter Ayodhya happily after safely fulfilling the vow and completing the term of exile?



#### श्लोकः
##### मूलम्
परिदेवयमानस्य तस्यैवं सुमहात्मनः।  
तिष्ठतो राजपुत्रस्य शर्वरी साऽत्यवर्तत॥2.86.23॥

##### शब्दार्थः
सुमहात्मनः of the highminded, एवं in this way, परिदेवयमानस्य lamenting so, तस्य राजपुत्रस्य that prince, तिष्ठतः while waiting, सा शर्वरी that night, अत्यवर्तत elapsed.

##### आङ्ग्लानुवादः
While the highminded prince was lamenting this way and was waiting, the night passed off.



#### श्लोकः
##### मूलम्
प्रभाते विमले सूर्ये कारयित्वा जटा उभौ।  
अस्मिन् भागीरथीतीरे सुखं सन्तारितौ मया॥2.86.24॥

##### शब्दार्थः
विमले when bright, सूर्ये Sun, प्रभाते at dawn, उभौ both, आस्मिन् in this, भागीरथीतीरे on the bank of Bhagirathi, जटाः matting their hair, कारयित्वा made, मया by me, सुखम् comfortably, सन्तारितौ were ferried.

##### आङ्ग्लानुवादः
The next morning when the Sun shone bright, both of them matted their hair on the bank of the river Bhagirathi (Ganga) and I ferried them across comfortably.



#### श्लोकः
##### मूलम्
जटाधरौ तौ द्रुमचीरवाससौ महाबलौ कुञ्जरयूथपोपमौ।  
वरेषुचापासिधरौ परन्तपौ व्यपेक्षमाणौ सह सीतया गतौ॥2.86.25॥

##### शब्दार्थः
जटाधरौ wearing matted hair, द्रुमचीरवाससौ those two dressed in bark robes, महाबलौ of great strength, कुञ्जरयूथपोपमौ comparable to elephants, वरेषुचापासिधरौ armed with excellent bows, arrows and swords, तौ both, परन्तपौ slayers of enemies, व्यपेक्षमाणौ looking back alertly, सीतया सह along with Sita, गतौ went.

##### आङ्ग्लानुवादः
Rama and Lakshmana, slayers of enemies, who are as strong as bull elephants, with their hair matted, wearing robes made of bark, armed with excellent bows, arrows and swords went along with Sita looking around (vigilantly).  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे षडशीतितमस्सर्गः॥  
Thus ends the eightysixth sarga in Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/07-rAma-darshanam/086_guhena_rAmavRttAntakathanam.md">
<details><summary><h3>भूषणम् ...{Loading}...</h3></summary>



आचचक्षे ऽथ सद्भावं लक्ष्मणस्य महात्मनः ।  

भरतायाप्रमेयाय गुहो गहनगोचरः  ॥  २।८६।१  ॥   

आचचक्ष इत्यादि । अथ आश्वासनानन्तरम् । सद्भावं ज्येष्ठानुवर्तनरूपं
समीचीनस्वभावम् । आचचक्ष इत्यादि भगवद्विषयोपदेशे नूतनपुरातनविभागो नास्ति
। देशिका वक्तारः सादराः श्रोतार इत्याह । आङीषदर्थे ।
स्ववागिन्द्रियविषयमेवावदत् नतु कार्त्स्न्येन । अथ भरतस्वभावज्ञानानन्तरम्
। सद्भावं ऽबाल्यात्प्रभृति सुस्निग्धःऽ इति सत्ताव्याप्तं स्वभावम् ।
लक्ष्मणस्य महात्मनः । पयोधिं पाणिना परिच्छेत्तुमुद्युक्तः भरतायाप्रमेयाय
एतादृशस्योपदेष्टेति नास्ति, गुहो गहनगोचरः वन्यवृक्षादितारतम्यमात्रज्ञः
एतादृशस्वभावमविज्ञातवान् । यद्वा रामविरहेण कुत्रचित् कुञ्जे स्थितः
तद्देशीयागमने समुत्थाय निर्गतः  ॥  २।८६।१  ॥   

  

तं जाग्रतं गुणैर्युक्तं शरचापासिधारिणम् ।  

भ्रातृगुप्त्यर्थमत्यन्तमहं लक्ष्मणमब्रुवम्  ॥  २।८६।२  ॥   

इयं तात सुखा शय्यात्वदर्थमुपकल्पिता ।  

प्रत्याश्वसि हि शेष्वास्यां सुखं राघवनन्दन  ॥  २।८६।३  ॥   

भरतस्य रामविषयस्नेहमभिवर्द्धयितुं लक्ष्मणस्य ज्येष्ठानुवर्तनरूपं
पूर्ववृत्तान्तमाह--तं जाग्रतमित्यादिना । भ्रातृगुप्त्यर्थम् अत्यन्तं
जाग्रतं शरचापासिधारिणम् एकहस्ते शरयुक्तचापम् अपरहस्ते असिं च
दधानमित्यर्थः । गुणैर्भ्रातृभक्यादिगुणैर्युक्तम्  ॥  २।८६।२३  ॥   

  

उचितो ऽयं जनः सर्वो दुःखानां त्वं सुखोचितः ।  

धर्मात्मंस्तस्य गुप्त्यर्थं जागरिष्यामहे वयम्  ॥  २।८६।४  ॥   

उचित इति । तस्य रामस्य  ॥  २।८६।४  ॥   

  

नहि रामात् प्रियतरो ममास्ति भुवि कश्चन ।  

मोत्सुकोभूर्ब्रवीम्येतदप्यसत्यं तवाग्रतः  ॥  २।८६।५  ॥   

नहीति । मोत्सुकोभूः अस्यां रात्रौ रामरक्षणौत्सुक्यं मा कृथा इत्यर्थः ।
एतद्रक्षणं प्रति तवाग्रतः असत्यं ब्रवीम्यपि ब्रवीमि किम् ? न
ब्रवीम्येवेत्यर्थः  ॥  २।८६।५  ॥   

  

अस्य प्रसादादाशंसे लोके ऽस्मिन् सुमहद्यशः ।  

धर्मावाप्तिं च विपुलामर्थावाप्तिं च केवलाम्  ॥  २।८६।६  ॥   

स्वस्यैहिकमामुष्मिकं च फलं रामायत्तमित्याह--अस्येत्यादिना ।
धर्मावाप्तिम् आमुष्मिकफलसाधनसिद्धिम् केवलां न्यायप्राप्तामिति यावत्  ॥ 
२।८६।६  ॥   

  

सो ऽहं प्रियसखं रामं शयानं सह सीतया ।  

रक्षिष्यामि धनुष्पाणिः सर्वैः स्वैर्ज्ञातिभिः सह  ॥  २।८६।७  ॥   

नहि मे ऽविदितं किञ्चिद्वने ऽस्मिंश्चरतः सदा ।  

चतुरङ्गं ह्यपि बलं प्रसहेम वयं युधि  ॥  २।८६।८  ॥   

एवमस्माभिरुक्तेन लक्ष्मणेन महात्मना ।  

अनुनीता वयं सर्वे धर्ममेवानुपश्यता  ॥  २।८६।९  ॥   

कथं दाशरथौ भूमौ शयाने सह सीतया ।  

शक्या निद्रा मया लब्धुं जीवितं वा सुखानि वा  ॥  २।८६।१०  ॥   

यो न देवासूरैः सर्वैः शक्यः प्रसहितुं युधि ।  

तं पश्य गुह संविष्टं तृणेषु सह सीतया  ॥  २।८६।११  ॥   

नेति । मेविदितमित्यत्र अविदितमिति पदच्छेदः  ॥  २।८६।८११  ॥   

  

महता तपसा लब्धो विविधैश्च परिश्रमैः ।  

एको दशरथस्यैष पुत्रः सदृशलक्षणः  ॥  २।८६।१२  ॥   

महतेति । तपसा अनशनेन । परिश्रमैः यज्ञादिभिरित्यर्थः । एकः मुख्यः "एके
मुख्यान्यकेवलाः" इत्यमरः  ॥  २।८६।१२  ॥   

  

अस्मिन् प्रव्राजिते राजा न चिरं वर्त्तयिष्यति ।  

विधवा मेदिनी नूनं क्षिप्रमेव भविष्यति  ॥  २।८६।१३  ॥   

प्रव्राजनकालिकदशरथदशां स्मरन्नाह--अस्मिन्निति । वर्त्तयिष्यति जीविष्यति
 ॥  २।८६।१३  ॥   

  

विनद्य सुमहानादं श्रमेणोपरताः स्त्रियः ।  

निर्घोषोपरतं नूनमद्य राजनिवेशनम्  ॥  २।८६।१४  ॥   

विनद्येति । सुमहानादं विनद्य, कृत्वेत्यर्थः । अद्य स्त्रियः उपरता इति
मन्ये इत्युपस्कार्यम् । निवेशनं निवेशनं च  ॥  २।८६।१४  ॥   

  

कौसल्या चैव राजा च तथैव जननी मम ।  

नाशंसे यदि जीवेयुः सर्वे ते शर्वरीमिमाम्  ॥  २।८६।१५  ॥   

कौसल्येति । सर्वे ते जीवेयुरिति नाशंसे यदि जीवेयुरिमां शर्वरीमेवेति
सम्बन्धः  ॥  २।८६।१५  ॥   

  

जीवेदपि च मे माता शत्रुघ्नस्यान्ववेक्षया ।  

दुःखिता या तु कौसल्या वीरसूर्विनशिष्यति  ॥  २।८६।१६  ॥   

जीवेदिति । शत्रुघ्नस्यान्ववेक्षया शत्रुघ्नसम्बन्ध्यवेक्षणेच्छया । वीरसूः
कौसल्या दुःखितेति यत् अतो विनशिष्यति । दुःखिता या त्विति पाठः समीचीनः ।
तत्पक्षे या दुःखिता वीरसूः कौसल्या सा तु विनशिष्यत्येवेत्यर्थः  ॥ 
२।८६।१६  ॥   

  

अतिक्रान्तमतिक्रान्तमनवाप्य मनोरथम् ।  

राज्ये राममनिक्षिप्य पिता मे विनशिष्यति  ॥  २।८६।१७  ॥   

अतिक्रान्तमिति । अतिक्रान्तमतिक्रान्तं सर्वं प्रयोजनमतीत्येत्यर्थः  ॥ 
२।८६।१७  ॥   

  

सिद्धार्थाः पितरं वृत्तं तस्मिन् काले ह्युपस्थिते ।  

प्रेतकार्येषु सर्वेषु संस्करिष्यन्ति भूमिपम्  ॥  २।८६।१८  ॥   

सिद्धार्था इति । वृत्तम् अतीतम्, मृतमिति यावत्  ॥  २।८६।१८  ॥   

  

रम्यचत्वरसंस्थानां सुविभक्तमहापथाम् ।  

हर्म्यप्रासादसम्पन्नां सर्वरत्नविभूषिताम्  ॥  २।८६।१९  ॥   

गजाश्वरथसम्बाधां तूर्यनादविनादिताम् ।  

सर्वकल्याणसम्पूर्णां हृष्टपुष्टजनाकुलाम्  ॥  २।८६।२०  ॥   

आरामोद्यानसम्पूर्णां समाजोत्सवशालिनीम् ।  

सुखिता विचरिष्यन्ति राजधानीं पितुर्मम  ॥  २।८६।२१  ॥   

रम्येत्यादि । हर्म्यप्रासादसम्पन्नां हर्म्याणि धनिनां गृहाणि, प्रासादा
देवानां राज्ञां च गृहाणि तैः सम्पन्नां समृद्धाम् । सर्वरत्नविभूषितां
सर्वैः श्रेष्ठवस्तुभिरलङ्कृताम् । तूर्यनादविनादितां तूर्यस्य
नृत्यगीतादिकस्य नादेन विनादिताम्, हर्म्यादिषु कृतप्रतिध्वनिमित्यर्थः ।
सर्वकल्याणैः सर्वमङ्गलैः सम्पूर्णां सर्वोत्सवैः सम्पूर्णां वा ।
आरामोद्यानसम्पूर्णाम् आरामाः उपवनानि उद्यानानि राज्ञामसाधारणवनानि तैः
समृद्धाम् । समाजोत्सवशालिनीम् उत्सवसमूहशालिनीम्  ॥  २।८६।१९२१  ॥   

  

  

अपि सत्यप्रतिज्ञेन सार्द्धं कुशलिना वयम् ।  

निवृत्ते समये ह्यस्मिन् सुखिताः प्रविशेमहि  ॥  २।८६।२२  ॥   

अपीति । सत्यप्रतिज्ञेन तीर्णवनवासप्रतिज्ञेन रामेण । प्रविशेमहि, पुरीमिति
शेषः  ॥  २।८६।२२  ॥   

  

परिदेवयमानस्य तस्यैवं सुमहात्मनः ।  

तिष्ठतो राजपुत्रस्य शर्वरी सा ऽत्यवर्त्तत  ॥  २।८६।२३  ॥   

प्रभाते विमले सूर्ये कारयित्वा जटावुभौ ।  

अस्मिन् भागीरथीतीरे सुखं सन्तारितौ मया  ॥  २।८६।२४  ॥   

परिदेवयमानस्येति । तिष्ठतो राजपुत्रस्य राजपुत्रसम्बन्धिनी शर्वरी ।
अत्यवर्त्तत निरन्तरपरिदेवनेन रात्रिं यापितवानित्यर्थः  ॥  २।८६।२३२४  ॥   

  

जटाधरौ तौ द्रुमचीरवाससौ महाबलौ कुञ्जरयूथपोपमौ ।  

वरेषुचापासिधरौ परन्तपौ व्यवेक्षमाणौ सह सीतया गतौ  ॥  २।८६।२५  ॥   

जटाधराविति । व्यवेक्षमाणौ सर्वतो दत्तावधानौ  ॥  २।८६।२५  ॥   

  

इत्यार्षे श्रीरामायणे वाल्मीकीये आदिकाव्ये श्रीमदयोध्याकाण्डे षडशीतितमः
सर्गः  ॥  ८६  ॥   

इति श्रीगोविन्दराजविरचिते श्रीरामायणभूषणे पीता० अयोध्याकाण्डव्याख्याने
षडशीतितमः सर्गः  ॥  ८६  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/07-rAma-darshanam/086_guhena_rAmavRttAntakathanam.md">
<details><summary><h3>शिरोमणी ...{Loading}...</h3></summary>




  
आश्वासनप्रकारमाह-- आचचक्ष इत्यादिभिः । अथ भरतदुर्मनस्त्वप्राप्त्यनन्तरं
महात्मनो लक्ष्मणस्य सद्भावं ज्येष्ठानुवर्तनरूपसत्स्वभावं गुहः भरताय
आचचक्षे  ॥  २।८६।१  ॥   

  

तत्कथनप्रकारमाह-- तमिति । गुणैः सेवानुकूलधर्मैः युक्तं भ्रातृगुप्त्यर्थं
भ्रातुः रक्षायै वरचापेषुधारिणं जाग्रतं तं लक्षणमहमब्रुवम् ।
"शरचापासिधारिणम्" इति भूषणपाठः । एकहस्ते शरयुक्तचापमपरहस्तेन असिं च
दधानमिति तद्व्याख्या  ॥  २।८६।२  ॥   

  

तद्वचनप्रकारमाह-- इयमित्यादिभिः । इयमित्यारभ्य
परिदेवयमानस्येत्येतत्पर्यन्तं श्लोकाः न व्याख्यायन्ते । एकपञ्चाशत्तमे
सर्गे गुहलक्ष्मणसंवादे प्राय एतदानुपूर्वीकत्वेनैव पठितत्वादिति
तद्व्याख्यानेनैवैषां व्याख्यानं बोध्यम्  ॥  २।८६।३  ॥   

  

उचित इति  ॥  २।८६।४  ॥   

  

नहीति । रामात्प्रियतरो मम कश्चन न अतः उत्सुकः जागरणविषयकौत्सुक्यविशिष्टः
मा भूः  ॥  २।८६।५२३  ॥   

  

प्रभात इति । प्रभाते प्रातःकाले विमले अन्धकारनिवर्तके सूर्ये
सूर्योदयकाले इत्यर्थः । उभौ रामलक्ष्मणौ जटाः कारयित्वा मया सुखं
सन्तारितौ गङ्गापारं प्रापितौ  ॥  २।८६।२४  ॥   

  

जटेति । जटाधरौ धृतजटौ द्रुमचीरवाससौ वरेषुचापासिधरौ व्यपेक्षमाणौ इतस्ततो
ऽवलोकयन्तौ सीतया सह गतौ  ॥  २।८६।२५  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे
षडशीतितमः सर्गः  ॥  २।८६  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/07-rAma-darshanam/086_guhena_rAmavRttAntakathanam.md">
<details><summary><h3>तिलकम् ...{Loading}...</h3></summary>



सद्भावं ज्येष्ठानुवर्तनरूपं साधुत्वम्  ॥  २।८६।१  ॥   

  

तदेवाह तमिति । भ्रातृगुप्त्यर्थं जाग्रतं विनिद्रं गुणैः
स्नेहसौशील्यादिगुणैः क्षत्रगुणैश्च युक्तम्  ॥  २।८६।२  ॥   

  

इयं तातेत्यादिरुक्तानुवादः पूर्वमेव व्याख्यातः  ॥  २।८६।३  ॥   

  

तस्य रामस्य  ॥  २।८६।४२५  ॥   

  

पञ्चविंशतिश्लोका अत्र सर्गे ।  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे षडशीतितमः सर्गः  ॥  २।८६  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/07-rAma-darshanam/086_guhena_rAmavRttAntakathanam.md">
<details><summary><h3>द्राविडपाठः ...{Loading}...</h3></summary>


आचचक्षेऽथ सद्भावं लक्ष्मणस्य महात्मनः।  
भरतायाप्रमेयाय गुहो गहनगोचरः ॥ 2.86.1 ॥   
तं जाग्रतं गुणैर्युक्तं शरचापासिधारिणम्।  
भ्रातृगुप्त्यर्थमत्यन्तमहं लक्ष्मणमब्रुवम् ॥ 2.86.2 ॥   
इयं तात सुखा शय्यात्वदर्थमुपकल्पिता।  
प्रत्याश्वसि हि शेष्वास्यां सुखं राघवनन्दन ॥ 2.86.3 ॥   
उचितोऽयं जनः सर्वो दुःखानां त्वं सुखोचितः।  
धर्मात्मंस्तस्य गुप्त्यर्थं जागरिष्यामहे वयम् ॥ 2.86.4 ॥   
नहि रामात् प्रियतरो ममास्ति भुवि कश्चन।  
मोत्सुकोभूर्ब्रवीम्येतदप्यसत्यं तवाग्रतः ॥ 2.86.5 ॥   
अस्य प्रसादादाशंसे लोकेऽस्मिन् सुमहद्यशः।  
धर्मावाप्तिं च विपुलामर्थावाप्तिं च केवलाम् ॥ 2.86.6 ॥   
सोऽहं प्रियसखं रामं शयानं सह सीतया।  
रक्षिष्यामि धनुष्पाणिः सर्वैः स्वैर्ज्ञातिभिः सह ॥ 2.86.7 ॥   
नहि मेऽविदितं किञ्चिद्वनेऽस्मिंश्चरतः सदा।  
चतुरङ्गं ह्यपि बलं प्रसहेम वयं युधि ॥ 2.86.8 ॥   
एवमस्माभिरुक्तेन लक्ष्मणेन महात्मना।  
अनुनीता वयं सर्वे धर्ममेवानुपश्यता ॥ 2.86.9 ॥   
कथं दाशरथौ भूमौ शयाने सह सीतया।  
शक्या निद्रा मया लब्धुं जीवितं वा सुखानि वा ॥ 2.86.10 ॥   
यो न देवासूरैः सर्वैः शक्यः प्रसहितुं युधि।  
तं पश्य गुह संविष्टं तृणेषु सह सीतया ॥ 2.86.11 ॥   
महता तपसा लब्धो विविधैश्च परिश्रमैः।  
एको दशरथस्यैष पुत्रः सदृशलक्षणः ॥ 2.86.12 ॥   
अस्मिन् प्रव्राजिते राजा न चिरं वर्त्तयिष्यति।  
विधवा मेदिनी नूनं क्षिप्रमेव भविष्यति ॥ 2.86.13 ॥   
विनद्य सुमहानादं श्रमेणोपरताः स्त्रियः।  
निर्घोषोपरतं नूनमद्य राजनिवेशनम् ॥ 2.86.14 ॥   
कौसल्या चैव राजा च तथैव जननी मम।  
नाशंसे यदि जीवेयुः सर्वे ते शर्वरीमिमाम् ॥ 2.86.15 ॥   
जीवेदपि च मे माता शत्रुघ्नस्यान्ववेक्षया।  
दुःखिता या तु कौसल्या वीरसूर्विनशिष्यति ॥ 2.86.16 ॥   
अतिक्रान्तमतिक्रान्तमनवाप्य मनोरथम्।  
राज्ये राममनिक्षिप्य पिता मे विनशिष्यति ॥ 2.86.17 ॥   
सिद्धार्थाः पितरं वृत्तं तस्मिन् काले ह्युपस्थिते।  
प्रेतकार्येषु सर्वेषु संस्करिष्यन्ति भूमिपम् ॥ 2.86.18 ॥   
रम्यचत्वरसंस्थानां सुविभक्तमहापथाम्।  
हर्म्यप्रासादसम्पन्नां सर्वरत्नविभूषिताम् ॥ 2.86.19 ॥   
गजाश्वरथसम्बाधां तूर्यनादविनादिताम्।  
सर्वकल्याणसम्पूर्णां हृष्टपुष्टजनाकुलाम् ॥ 2.86.20 ॥   
आरामोद्यानसम्पूर्णां समाजोत्सवशालिनीम्।  
सुखिता विचरिष्यन्ति राजधानीं पितुर्मम ॥ 2.86.21 ॥   
अपि सत्यप्रतिज्ञेन सार्द्धं कुशलिना वयम्।  
निवृत्ते समये ह्यस्मिन् सुखिताः प्रविशेमहि ॥ 2.86.22 ॥   
परिदेवयमानस्य तस्यैवं सुमहात्मनः।  
तिष्ठतो राजपुत्रस्य शर्वरी साऽत्यवर्त्तत ॥ 2.86.23 ॥   
प्रभाते विमले सूर्ये कारयित्वा जटावुभौ।  
अस्मिन् भागीरथीतीरे सुखं सन्तारितौ मया ॥ 2.86.24 ॥   
जटाधरौ तौ द्रुमचीरवाससौ महाबलौ कुञ्जरयूथपोपमौ।  
वरेषुचापासिधरौ परन्तपौ व्यवेक्षमाणौ सह सीतया गतौ ॥ 2.86.25 ॥   

</details>
</div>
