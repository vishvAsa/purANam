+++
title = "०३६ सिद्धार्थस्य कैकेय्युपदेशः"
title_english = "036 Siddhartha tries to persuade Kaikeyi"

+++
<div caption="श्रीराम-हरिसीताराममूर्ति-घनपाठिभ्यां वचनम्" class="audioEmbed" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-036-Sidhdhardasya_Kaikeyyupadeshaha.mp3"></div>

<div class="js_include collapsed" newlevelforh1="3" title="IITK" unfilled url="/purANam/rAmAyaNam/audIchya-pAThaH/iitk/2_ayodhyAkANDam/03-nirgamaH/036_siddhArthasya_kaikeyyupadeshaH.md">
<details><summary><h3>IITK ...{Loading}...</h3></summary>

King Dasaratha orders four divisions of the army and a lot of wealth to
be sent with Rama --Kaikeyi objects --Siddhartha appeases Kaikeyi--the
king expresses his desire to accompany Rama to the forest.



#### श्लोकः
##### मूलम्
ततस्सुमन्त्रमैक्ष्वाकः पीडितोऽत्र प्रतिज्ञया।  
सबाष्पमतिनिश्श्वश्य जगादेदं पुनः पुनः॥2.36.1॥

##### शब्दार्थः
ततः then, अत्र in this matter, प्रतिज्ञया by the promise, पीडितः afflicted, ऐक्ष्वाकः descendant of Ikshvaku, Dasaratha, सबाष्पं with tears, अतिनिश्श्वस्य sighing deeply, सुमन्त्रम् to Sumantra, पुनः पुनः again and again, इदम् these words, जगाद  uttered.

##### आङ्ग्लानुवादः
Afflicted on account of the promise he had made, Dasaratha, descendant of the Ikshvakus heaved deep sighs again and again and with his eyes full of tears uttered these words to Sumantraः



#### श्लोकः
##### मूलम्
सूत रत्नसुसम्पूर्णा चतुर्विधबला चमूः।  
राघवस्यानुयात्रार्थं क्षिप्रं प्रतिविधीयताम्॥2.36.2॥

##### शब्दार्थः
सूत O charioteer, राघवस्य Rama's, अनुयात्रार्थम् to follow him in his journey, रत्नसुसम्पूर्णा  including gems, चतुर्विधबला four divisions of, चमूः the army, क्षिप्रम् immediately, प्रतिविधीयताम् be arranged.

##### आङ्ग्लानुवादः
O Sumantra arrange immediately four divisions of the army, wellequipped with  precious stones to escort Rama in his journey to (the forest).



#### श्लोकः
##### मूलम्
रूपाजीवाश्च वादिन्यो वणिजश्च महाधनाः।  
शोभयन्तु कुमारस्य वाहिनीं सुप्रसारिताः॥2.36.3॥

##### शब्दार्थः
वादिन्यः sweettongued, रूपाजीवाश्च beautiful courtesans, महाधनाः affluent, वणिजश्च  
merchants, सुप्रसारिताः with wellspread merchandise, कुमारस्य son's,  वाहिनीम् army, शोभयन्तु make it graceful.

##### आङ्ग्लानुवादः
Let the sweettongued courtesans, opulent merchants with well spreadout merchandise make the army of my son graceful.



#### श्लोकः
##### मूलम्
ये चैनमुपजीवन्ति रमते यैश्च वीर्यतः।  
तेषां बहुविधं दत्त्वा तानप्यत्र नियोजय ॥2.38.4॥

##### शब्दार्थः
ये च whoever, एनम् this (Rama), उपजीवन्ति depend for living, वीर्यतः gallantry, यैश्च with whom, रमते used to sport, तेषाम् of all of them, बहुविधम् several kinds (of wealth), दत्त्वा having given (incentives), तान् all of them, अत्र in this entourage, नियोजय employ.

##### आङ्ग्लानुवादः
Bestow immense wealth on those who depended on Rama for their living and on the gallant youths with whom he used to sport. Send them along with the entourage.



#### श्लोकः
##### मूलम्
आयुधानि च मुख्यानि नागरा श्शकटानि च।  
अनुगच्छन्तु काकुत्स्थं व्याधाश्चारण्य गोचराः॥2.36.5॥

##### शब्दार्थः
मुख्यानि main, आयुधानि च weapons, नागराः citizens, शकटानि च carts and carriages, आरण्यगोचराः wanderers in the forest, व्याधश्च fowlers, काकुत्स्थम् Rama, अनुगच्छन्तु follow.

##### आङ्ग्लानुवादः
Main weapons, citizens (bodyguards), carts, wanderers in the forest and fowlers wellacquainted with the forest shall follow Rama.



#### श्लोकः
##### मूलम्
निघ्नन् मृगान् कुञ्जरांश्च पिबंश्चारण्यकं मधु।  
नदीश्च विविधाः पश्यन्न राज्यस्य स्मरिष्यति॥2.36.6॥

##### शब्दार्थः
मृगान् antelopes, कुञ्जरांश्च elephants, निघ्नन् while slaying, आरण्यकम् available in the forest, मधु honey, पिबंश्च while drinking, विविधाः several, नदीश्च rivers, पश्यन् while beholding, राज्यस्य of kingdom, न स्मरिष्यति he will not recollect.

##### आङ्ग्लानुवादः
Hunting the elephants and antelopes, drinking forest honey, beholding several rivers on the way, Rama will not recollect the kingdom.



#### श्लोकः
##### मूलम्
धान्यकोशश्च यः कश्चिद्धनकोशश्च मामकः।  
तौ राममनुगच्छेतां वसन्तं निर्जने वने॥2.36.7॥

##### शब्दार्थः
यः whichever, मामकः mine, धान्यकोशः च granary, धनकोशः च the treasury, तौ those, निर्जने in the desolate, वने in forest, वसन्तं living, रामम् Rama, अनुगच्छेताम् both may follow.

##### आङ्ग्लानुवादः
Let the entire contents of my granary and treasury follow Rama wherever he lives in the desolate forest.



#### श्लोकः
##### मूलम्
यजन् पुण्येषु देशेषु विसृजं श्चाप्तदक्षिणाः।  
ऋषिभिश्च समागम्य प्रवत्स्यति सुखं वने॥2.36.8॥

##### शब्दार्थः
पुण्येषु holy, देशेषु places, यजन् while performing sacrifices, आप्तदक्षिणाः appropriate gifts,  विसृजंश्च liberally givng, ऋषिभिः with sages, समागम्य meeting, वने in the forest, सुखम् happily, प्रवत्स्यति he will live.

##### आङ्ग्लानुवादः
Performing sacrifices in the holy places and liberally giving appropriate gifts, Rama will live happily in the forest in the company of sages.



#### श्लोकः
##### मूलम्
भरतश्च महाबाहुरयोध्यां पालयिष्यति।  
सर्वकामैः सह श्रीमान् रामः संसाध्यतामिति ॥2.36.9॥

##### शब्दार्थः
महाबाहुः mightyarmed, भरतश्च Bharata also, अयोध्याम् to Ayodhya, पालयिष्यति will rule, श्रीमान्  auspicious, रामः Rama, सर्वकामैः सह with all objects of enjoyment, संसाध्यताम्  
furnish, इति thus spoke.

##### आङ्ग्लानुवादः
(While) mightyarmed Bharata will rule Ayodhya, Rama be furnished with all objects of enjoyment.



#### श्लोकः
##### मूलम्
एवं ब्रुवति काकुत्स्थे कैकेय्या भय मागतम्।  
मुखं चाप्यगमच्छोषं स्वरश्चापि न्यरुध्यत॥2.36.10॥

##### शब्दार्थः
काकुत्स्थे scion of the Kakutsthas (Dasaratha), एवम् in this way, ब्रुवति while saying, कैकेय्याः Kaikeyi, भयम् fear, आगतम् entered, मुखं चापि her face also, शोषम् dryness, आगमत् obtained, स्वरश्चापि even her voice, न्यरुध्यत choked.

##### आङ्ग्लानुवादः
While Dasaratha was saying these words, Kaikeyi was gripped by fear and her face looked pale. Even her voice got choked.



#### श्लोकः
##### मूलम्
सा विषण्णा च सन्त्रस्ता मुखेन परिशुष्यता।  
राजानमेवाभिमुखी कैकेयी वाक्यमब्रवीत्॥2.36.11॥

##### शब्दार्थः
सा कैकेयी Kaikeyi, विषण्णा च dejected, सन्त्रस्ता frightened, परिशुष्यता  drying up, मुखेन with countenance, राजानमेव to the king alone, अभिमुखी facing the king, वाक्यम् words, अब्रवीत् spoke.

##### आङ्ग्लानुवादः
The dejected and frightened Kaikeyi with a dry countenance, looked at the king and saidः



#### श्लोकः
##### मूलम्
राज्यं गतजनं साधो पीतमण्डां सुरामिव।  
निरास्वाद्यतमं शून्यं भरतो नाभिपत्स्यते॥2.36.12॥

##### शब्दार्थः
साधो O virtuous one, गतजनम् abandoned by men, शून्यम् empty (of wealth), निरास्वाद्यतमम्  incapable of being tasted (enjoyed), राज्यम् kingdom, पीतमण्डाम् essence evaporated, सुराम् इव like wine, भरतः Bharata, नाभिपत्स्यते will not receive.

##### आङ्ग्लानुवादः
O virtuous king Bharata will not take charge of the kingdom abandoned by men, drained of wealth and incapable of being enjoyed, like wine with its essence evaporated.



#### श्लोकः
##### मूलम्
कैकेय्यां मुक्तलज्जायां वदन्त्यामतिदारुणाम्।  
राजा दशरथो वाक्यमुवाचायतलोचनाम्॥2.36.13॥

##### शब्दार्थः
कैकेय्याम् when Kaikeyi, मुक्तलज्जायाम् shameless, अतिदारुणम् terribly cruel, वदन्त्याम्  speaking, राजा king, दशरथः Dasaratha, आयतलोचनाम् largeeyed woman, वाक्यम् these words, उवाच said.

##### आङ्ग्लानुवादः
King Dasaratha heard the terribly cruel and shameless words of that largeeyed Kaikeyi, and saidः



#### श्लोकः
##### मूलम्
वहन्तं किं तुदसि मां नियुज्य धुरि माऽहिते।  
अनार्ये कृत्यमारब्धं किं न पूर्वमुपारुधः॥2.36.14॥

##### शब्दार्थः
हिते O brutal one, मा me, धुरि in the yoke, नियुज्य having yoked, वहन्तम् while drawing, किम् why, माम् me, तुदसि goading, अनार्ये O vile one, आरब्धम् commenced, कृत्यम् act, पूर्वम् earlier, किम् why, न उपारुधः did not prevent.

##### आङ्ग्लानुवादः
O brutal Kaikeyi, you fastened me to the yoke and when I am drawing forward, why do you beat me? O vile woman why did  you not prevent me in the beginning itself?



#### श्लोकः
##### मूलम्
तस्यैतत्क्रोधसंयुक्तमुक्तं श्रुत्वा वराङ्गना।  
कैकेयी द्विगुणं क्रुद्धा राजानमिदमब्रवीत्॥2.36.15॥

##### शब्दार्थः
वराङ्गना that lovely woman, कैकेयी Kaikeyi, क्रोधसंयुक्तम् wrathful, तस्य that Dasaratha's, उक्तम् uttered, एतत् all these words, श्रुत्वा having heard, द्विगुणम् doubled, कृद्धा furious, राजानम् to the king, इदम् these words, अब्रवीत् spoke.

##### आङ्ग्लानुवादः
At these wrathful words of Dasaratha, Kaikeyi with redoubled fury replied to the kingः



#### श्लोकः
##### मूलम्
वैव वंशे सगरो ज्येष्ठं पुत्रमुपारुधत्।  
असमञ्ज इति ख्यातं तथायं गन्तुमर्हति॥2.36.16॥

##### शब्दार्थः
तव in your, वंशे एव dynasty itself, सगरः Sagara, असमञ्जः इति as Asamanjasa, ख्यातम्  wellknown, ज्येष्ठपुत्रम् eldest son, उपारुधत् was prevented (from assuming the kingdom),  अयम् this Rama also, तथा in the same way, गन्तुम् to go, अर्हति is worthy of.

##### आङ्ग्लानुवादः
In your own dynasty  king Sagara prevented his wellknown eldest son Asamanjasa (from enjoying the kingdom). Rama also should depart in the same manner.



#### श्लोकः
##### मूलम्
एवमुक्तो धिगित्येव राजा दशरथोऽब्रवीत्।  
व्रीडितश्च जनस्सर्वस् सा च तं नावबुध्यत॥2.36.17॥

##### शब्दार्थः
एवम् in this way, उक्तः having been told, राजा king, दशरथः Dasaratha, धिक् इत्येव             'shame' only, अब्रवीत् said, सर्वः all, जनः people, व्रीडितः were ashamed, सा च Kaikeyi, तम् that one, नावबुध्यत did not perceive.

##### आङ्ग्लानुवादः
Hearing the words of Kaikeyi, Dasaratha could say only 'shame'. All the people felt ashamed, but Kaikeyi could not understand this.



#### श्लोकः
##### मूलम्
तत्र वृद्धो महामात्रस्सिद्धार्थो नाम नामतः।  
शुचिर्बहुमतो राज्ञः कैकेयी मिदमब्रवीत्॥2.38.18॥

##### शब्दार्थः
तत्र present there, वृद्धः the aged, नामतः by name, सिद्धार्थो नाम named Siddartha, शुचिः holy, राज्ञः king, बहुमतः favourite, महामात्रः minister, कैकेयीम् to Kaikeyi, इदम् this, अब्रवीत् spoke.

##### आङ्ग्लानुवादः
An aged minister named Siddhartha who justified his name, highly respected by the king said this to Kaikeyiः



#### श्लोकः
##### मूलम्
असमञ्जो गृहीत्वा तु क्रीडतः पथि बालकान्।  
सरय्वाः प्रक्षिपन्नप्सु रमते तेन दुर्मतिः॥2.36.19॥

##### शब्दार्थः
दुर्मतिः wickedminded, असमञ्जः तु as for Asamanjasa, पथि on the street, क्रीडतः playing,  
बालकान् children, गृहीत्वा seizing, सरय्वाः Sarayu's, अप्सु in waters, प्रक्षिपन् while hurling, तेन with that, रमते amused.

##### आङ्ग्लानुवादः
That wickedminded Asamanjasa used to seize the children playing on the street and amuse himself by hurling them in the waters of river Sarayu.



#### श्लोकः
##### मूलम्
तं दृष्ट्वा नागरास् सर्वे कृद्धा राजानमब्रुवन्।  
असमञ्जं वृणीष्वैकमस्मान्वा राष्ट्रवर्धन॥2.36.20॥

##### शब्दार्थः
तम् them, दृष्ट्वा on watching, सर्वे all, नागराः people of the city, कृद्धाः enraged, राजानम् to the king, अब्रुवन् spoke, राष्ट्रवर्धन O enhancer of (prosperity of) the kingdom, एकम् one, असमञ्जम् Asamanjasa, अस्मान् वा or us, वृणीष्व choose.

##### आङ्ग्लानुवादः
Watching it, all the enraged citizens said to the king, 'O enhancer of the prosperity of the kingdom, either you choose Asamanjasa or us'.



#### श्लोकः
##### मूलम्
तानुवाच ततो राजा किन्निमित्तमिदं भयम्।  
ताश्चापि राज्ञा सम्पृष्टा वाक्यं प्रकृतयोऽब्रुवन्॥2.36.21॥

##### शब्दार्थः
ततः then, राजा king, तान् to them, उवाच said, इदं भयम् this fear, किन्निमित्तम्  why?, राज्ञा by the king, सम्पृष्टाः having been asked, ताः those, प्रकृतयश्चापि subjects also, वाक्यम् these words, अब्रुवन् said.

##### आङ्ग्लानुवादः
The king  then asked them, 'Why this fear?'. And the citizens respondedः



#### श्लोकः
##### मूलम्
डक्रीडतस्त्वेष नः पुत्रान् बालानुद्भ्रान्तचेतनः।  
सरय्वां प्रक्षिपन्मौर्ख्यादतुलां प्रीतिमश्नुते॥2.36.22॥

##### शब्दार्थः
उद्भ्रान्तचेतनः with an insane mind, एषः this one, क्रीडतः while playing, बालान् young ones, नः our, पुत्रान् sons, सरय्वाम् in Sarayu river, प्रक्षिपन् while throwing, मौर्ख्यात् in his insanity, अतुलाम्  incomparable, प्रीतिम् pleasure, अश्नुते deriving.

##### आङ्ग्लानुवादः
That insane (Asamanjasa) while throwing our children who were playing around into Sarayu river in his insanity derived incomparable pleasure'.



#### श्लोकः
##### मूलम्
स तासां वचनं श्रुत्वा प्रकृतीनां नराधिपः।  
तं तत्याजाहितं पुत्रं तेषां प्रियचिकीर्षया॥2.36.23॥

##### शब्दार्थः
सः नराधिपः that  king, तेषां प्रकृतीनाम् of those subjects, वचनम् words, श्रुत्वा having heard,  तासाम् to all of them, प्रियचिकीर्षया with the intention of pleasing them, अहितम् malevolent, तं पुत्रम् that son, तत्याज banished.

##### आङ्ग्लानुवादः
That king (Sagara) heard the words of the citizens and with the intention of doing good to them, banished that malevolent son.



#### श्लोकः
##### मूलम्
तं यानं शीघ्रमारोप्य सभार्यं सपरिच्छदम्।  
यावज्जीवं विवास्योऽयमिति स्वानन्वशात्पिता॥2.36.24॥

##### शब्दार्थः
पिता father, Sagara, भार्यम् to (his sons's) wife, सपरिच्छदम् with the clothes on them (then their, तम् him, शीघ्रम् without delay, यानम् in a carriage, आरोप्य got him placed, अयम् this one, यावज्जीवम् for life, विवास्यः इति shall be banished, स्वान् his servants, अन्वशात् ordered.

##### आङ्ग्लानुवादः
Then the father made him and his wife climb a carriage with the clothes they had at the time on them and at once ordered his servants to banish him for life.



#### श्लोकः
##### मूलम्
स फालपिटकं गृह्य गिरिदुर्गाण्यलोडयत्।  
दिशस् सर्वास्त्वनुचरन् स यथा पापकर्मकृत्॥2.36.25॥

##### शब्दार्थः
सः he, पापकर्मकृत् यथा like an evildoer, सर्वाः all, दिशः directions, अनुचरन् wandering about,  
सः he, फालपिटकम् a spade and a basket, गृह्य holding, गिरिदुर्गाणि impenetrable mountains, अलोडयत् spent digging.

##### आङ्ग्लानुवादः
Like an evildoer wandering about in different directions, holding a spade and a basket in his hand, he went about digging the impenetrable mountains.



#### श्लोकः
##### मूलम्
इत्येनमत्यजद्राजा सगरो वै सुधार्मिकः।  
रामः किमकरोत्पापं येनैवमुपरुध्यते॥2.36.26॥

##### शब्दार्थः
सुधार्मिकः highly righteous, सगरः राजा king Sagara, इति thus, एनम् him, अत्यजत् abandoned, रामः Rama, किं पापम् what sin, अकरोत् has committed, येन by which, एवम् this way,  उपरुध्यते should be banished.

##### आङ्ग्लानुवादः
Highly righteous king Sagara thus banished his son. What sin has Rama committed to secure a similar banishment?



#### श्लोकः
##### मूलम्
न हि कञ्चन पश्यामो राघवस्यागुणं वयम्।  
दुर्लभो ह्यस्य निरय श्शशाङ्कस्येव कल्मषम्॥2.36.27॥

##### शब्दार्थः
वयम् we, राघवस्य Rama's, अवगुणम् fault, कञ्चन even a little, न पश्यामः हि we do not see, शशाङ्कस्य moon's, कल्मषम् इव like stain, अस्य for this Rama, निरयः hell (blemish), दुर्लभः is difficult to find

##### आङ्ग्लानुवादः
We see no fault in Rama. Unlike the stain in the Moon it is difficult to find any  blemish in him.



#### श्लोकः
##### मूलम्
अथवा देवि दोषं त्वं कञ्चित्पश्यसि राघवे।  
तमद्य ब्रूहि तत्वेन तदा रामो विवास्यताम्॥2.36.28॥

##### शब्दार्थः
अथवा nevertheless, देवि Devi (Kaikeyi), त्वम् you, राघवे in the scion of the Raghu race (Rama), कञ्चित् the little, दोषम् fault, पश्यसि see, तम् about him, अद्य now, तत्त्वेन truly, ब्रूहि speak, तदा then, रामः Rama, विवास्यताम् will be exiled.

##### आङ्ग्लानुवादः
O Kaikeyi speak truly if you find any fault in this scion of the Raghu race (Rama). Then he will be exiled.



#### श्लोकः
##### मूलम्
अदुष्टस्य हि संत्यागः सत्पथे निरतस्य च।  
निर्दहेदपि शक्रस्य द्युतिं धर्मनिरोधनात्।2.36.29॥

##### शब्दार्थः
अदुष्टस्य of an innocent, सत्पथे on the righteous path, निरतस्य च engaged in, संत्यागः  banishment, धर्मनिरोधनात् by restraining righteousness, शक्रस्य अपि even Indra's, द्युतिम्  brilliance, निर्दहेत् will be destroyed.

##### आङ्ग्लानुवादः
The act of banishment of an innocent one walking the righteous path is like destroying the brilliance of Indra by restraining his righteousness.



#### श्लोकः
##### मूलम्
तदलं देवि रामस्य श्रिया विहतया त्वया।  
लोकतोऽपि हि ते रक्ष्यः परिवादः शुभानने॥2.36.30॥

##### शब्दार्थः
देवि Devi, तत् for that reason, त्वया by you, रामस्य Rama's, श्रिया with prosperity, विहतया has been ruined, अलम् enough, शुभानने O one of auspicious countenance, ते to you, लोकतः in the world, परिवादः अपि censure also, रक्ष्यः हि is to be saved.

##### आङ्ग्लानुवादः
O Devi, there is no use obstructing Rama's prosperity. O one with an auspicious countenance, save yourself from the censure of the world.



#### श्लोकः
##### मूलम्
श्रुत्वा तु सिद्धार्थवचो राजा श्रान्ततरस्वनः।  
शोकोपहतया वाचा कैकेयीमिदमब्रवीत्॥2.36.31॥

##### शब्दार्थः
सिद्धार्थवचः Siddhartha's words, श्रुत्वा having heard, राजा king, श्रान्ततरस्वनः in progressively failing voice, शोकोपहतया griefstricken, वाचा words, कैकेयीम् to Kaikeyi, इदम् these words, अब्रवीत् spoke.

##### आङ्ग्लानुवादः
Having heard Siddhartha, the king, stricken with grief, said to Kaikeyi in a gradually  
feeble voice.



#### श्लोकः
##### मूलम्
एतद्वचो नेच्छसि पापवृत्ते हितं न जानासि ममात्मनो वा।  
आस्थाय मार्गं कृपणं कुचेष्टा चेष्टा हि ते साधुपथादपेता॥2.36.32॥

##### शब्दार्थः
पापवृत्ते O one of vicious behaviour, एतत् वचः all these words, नेच्छसि do not please you, कुचेष्टा  of wicked attempts, कृपणम् vile, मार्गम् path, आस्थाय having adopted, मम to me, आत्मनो वा or to  you also, हितम् good, न जानासि you do not know, ते to you, चेष्टा actions, साधुपथात् from the right path, अपेता devoid

##### आङ्ग्लानुवादः
O Kaikeyi of vicious behaviour, you do not aceept even the words of Siddhartha. You woman of wicked acts, having adopted vile ways, and abjured the right path cannot know what is good either for you or for me.



#### श्लोकः
##### मूलम्
अनुव्रजिष्याम्यहमद्य रामं  
राज्यं परित्यज्य सुखं धनं च।  
सहैव राज्ञा भरतेन च त्वं  
यथासुखं भुङ्क्ष्व चिराय राज्यम्॥2.36.33॥

##### शब्दार्थः
अहम् I, राज्यम् kingdom, सुखम् comfort, धनं च wealth, परित्यज्य forsaking, अद्य today, रामम् Rama, अनुव्रजिष्यामि shall follow, त्वम् you, राज्ञा with the king, भरतेन सहैव along with Bharata, यथासुखम् happily, चिराय for a long time, राज्यम् kingdom, भुङ्क्ष्व enjoy.

##### आङ्ग्लानुवादः
Abandoning this kingdom, these comforts and this wealth, I shall follow Rama. Enjoy the kingdom for a long time happily along with king Bharata.  

#### समाप्तिः
 श्रीमद्रामायणे वाल्मीकीय आदिकाव्ये अयोध्याकाण्डे षट्त्रिंशस्सर्गः॥  
Thus ends  the thirtysixth sarga of Ayodhyakanda of the holy Ramayana, the first epic composed by sage Valmiki.

</details>
</div>
<div class="js_include collapsed" newlevelforh1="3" title="भूषणम्" unfilled url="/purANam/rAmAyaNam/audIchya-pAThaH/TIkA/bhUShaNa_iitk/2_ayodhyAkANDam/03-nirgamaH/036_siddhArthasya_kaikeyyupadeshaH.md">
<details><summary><h3>भूषणम् ...{Loading}...</h3></summary>



ततः सुमन्त्रमैक्ष्वाकः पीडितो ऽत्र प्रतिज्ञया ।  

स बाष्पमतिनिश्वस्य जगादेदं पुनःपुनः  ॥  २।३६।१  ॥   

तत इत्यादि । ततः कैकेयीसम्मत्यभावानन्तरम् । अत्र वरदानविषये  ॥  २।३६।१
 ॥   

  

सूत रत्नसुसम्पूर्णा चतुर्विधबला चमूः ।  

राघवस्यानुयात्रार्थं क्षिप्रं प्रतिविधीयताम्  ॥  २।३६।२  ॥   

सूतेति । अनुयात्रार्थं प्रतिविधीयतां प्रेष्यताम्  ॥  २।३६।२  ॥   

  

रूपाजीवाश्च वादिन्यो वणिजश्चमहाधनाः ।  

शोभयन्तु कुमारस्य वाहिनीं सुप्रसारिताः  ॥  २।३६।३  ॥   

रूपाजीवा इति । रूपाजीवा वेश्याः । "वारस्त्री गणिका वेश्या रूपाजीवा"
इत्यमरः । वादिन्यः परचित्ताकर्षणचतुरवचनाः । सुप्रसारिताः शिबिरदेशे
पण्यपदार्थप्रसारणं कुर्वन्तः  ॥  २।३६।३  ॥   

  

ये चैनमुपजीवन्ति रमते यैश्च वीर्यतः ।  

तेषां बहुविधं दत्त्वा तान्यप्यत्र नियोजय  ॥  २।३६।४  ॥   

य इति । एनं रामं बहुविधं सुवर्णरत्नवस्त्रादिकम् । अत्र वाहिन्याम्  ॥ 
२।३६।४  ॥   

  

आयुधानि च मुख्यानि नागराः शकटानि च ।  

अनुगच्छन्तु काकुत्स्थं व्याधाश्चारण्यगोचराः  ॥  २।३५।५  ॥   

आयुधानीति । आयुधानि आयुधधराः । नागराः नगराजाः श्रेष्ठिनः । शकटानि
तैलघृतादिप्रापकाणि । व्याधाः वने मार्गदर्शिनः  ॥  २।३६।५  ॥   

  

निघ्नन् मृगान् कुञ्जरांश्च पिबंश्चारण्यकं मधु ।  

नदीश्च विविधाः पश्यन्न राज्यस्य स्मरिष्यति  ॥  २।३६।६  ॥   

निघ्नन्निति । राज्यस्येति "अधीगर्थदयेशां कर्मणि" इति षष्ठी  ॥  २।३६।६
 ॥   

  

धान्यकोशश्च यः कश्चिद्धनकोशश्च मामकः ।  

तौ राममनुगच्छेतां वसन्तं निर्जने वने  ॥  २।३६।७  ॥   

धान्यकोश इति । कोशो वासस्थानम् । अनुगच्छेतां गोण्युष्ट्रादिमुखेनेति शेषः
 ॥  २।३६।७  ॥   

  

यजन् पुण्येषु देशेषु विसृजंश्चाप्तदक्षिणाः ।  

ऋषिभिश्च समागम्य प्रवत्स्यति सुखं वने  ॥  २।३६।८  ॥   

यजन्निति । विसृजत् दददिति यावत् । दक्षिणाः यज्ञदक्षिणाः  ॥  २।३६।८  ॥   

  

भरतश्च महाबाहुरयोध्यां पालयिष्यति ।  

सर्वकामैः सह श्रीमान् रामः संसाध्यतामिति  ॥  २।३६।९  ॥   

एवं ब्रुवति काकुत्स्थे कैकेय्या भयमागतम् ।  

मुखं चाप्यगमच्छोषं स्वरश्चापि न्यरुध्यत  ॥  २।३६।१०  ॥   

भरत इति । अयोध्यां पालयिष्यतीति सोपालम्भोक्तिः । सर्वकामैः सह साध्यतां
प्रस्थाप्यताम् । इतिशब्दः नियोगसमाप्तिवाचकः  ॥  २।३६।९१०  ॥   

  

सा विषण्णा च सन्त्रस्ता मुखेन परिशुष्यता ।  

राजानमेवाभिमुखी कैकेयी वाक्यमब्रवीत्  ॥  २।३६।११  ॥   

सेति । मुखेनेत्युपलक्षणे तृतीया  ॥  २।३६।११  ॥   

  

राज्यं गतजनं साधो पीतमण्डां सुरामिव ।  

निरास्वाद्यतमं शून्यं भरतो नाभिपत्स्यते  ॥  २।३६।१२  ॥   

राज्यमिति । पीतमण्डां "मण्डं दधिभवं मस्तु" इति मण्डशब्दो यथा दधिसारवाचकः
तद्वदत्रापि मण्डशब्देन सुरासार उच्यते । साधो इति सहासोक्तिः ।
निरास्वाद्यतमं निर्गतभोग्यवस्तुयुक्तम्  ॥  २।३६।१२  ॥   

  

कैकेय्यां मुक्तलज्जायां वदन्त्यामतिदारुणम् ।  

राजा दशरथो वाक्यमुवाचायतलोचनाम्  ॥  २।३६।१३  ॥   

कैकेय्यामिति । आयतलोचनामिति दैन्योक्तिमूलसौन्दर्योक्तिः  ॥  २।३६।१३  ॥   

  

वहन्तं किं तुदसि मां नियुज्य धुरि मा ऽहिते ।  

अनार्ये कृत्यमारब्धं किन्न पूर्वमुपारुधः  ॥  २।३६।१४  ॥   

वहन्तमिति । हे अहिते अहितकारिणि धुरि
वरदानहेतुकभरताभिषेचनरामविवासनरूपदुर्वहभारे । नियुज्य तथा वहन्तं मां
वत्सतरमिव किं तुदसि व्यथयसि, त्वदाज्ञप्तरामविवासनकारिणं किमर्थं पुनरपि
पीडयसीत्यर्थः । किमधुना पीड्यते ? पूर्वमेव भवता दत्तं खल्वित्यत्राह
अनार्य इति । हे अनार्ये आरब्धं कृत्यं सेनाप्रेषणादिकम् । पूर्वं
वरप्रार्थनाकाले किमर्थं नोपारुधः नोपरुद्धवती, न प्रार्थितवतीति यावत् ।
वरयाचनाकाले अनुद्घाटितत्वात् सेनाप्रेषणादिकं न निवर्त्तितव्यमिति भावः  ॥ 
२।३६।१४  ॥   

  

तस्यैतत् क्रोधसंयुक्तमुक्तं श्रुत्वा वराङ्गना ।  

कैकेयी द्विगुणं क्रुद्धा राजानमिदमब्रवीत्  ॥  २।३६।१५  ॥   

तस्येति । द्विगुणं क्रुद्धा प्रकारान्तरेण मदभिमतं विघटयतीति बहुतरं
क्रुद्धेत्यर्थः  ॥  २।३६।१५  ॥   

  

तवैव वंशे सगरो ज्येष्ठपुत्रमुपारुधत् ।  

असमञ्ज इति ख्यातं तथा ऽयं गन्तुमर्हति  ॥  २।३६।१६  ॥   

यद्यपि पूर्वमिदं न वृतं तथाप्यर्थसिद्धमित्याशयेनाह--तवैवेति । उपारुधदिति
निष्कासनमेवोच्यते । गन्तुमर्हतीति निर्देशात् तथायमिति निर्द्धन
एवेत्यर्थः  ॥  २।३६।१६  ॥   

  

एवमुक्तो धिगित्वेन राजा दशरथो ऽब्रवीत् ।  

व्रीडितश्च जनः सर्वः सा च तं नावबुध्यत  ॥  २।३६।१७  ॥   

एवमिति । प्रतिज्ञातातिरिक्तेपि चापलवतीं निन्दति । धिगिति । सा कैकेयी ।
तं व्रीडितं जनं नावबुध्यत नाजीगणत्  ॥  २।३६।१७  ॥   

  

तत्र वृद्धो महामात्रः सिद्धार्थो नाम नामतः ।  

शुचिर्बहुमतो राज्ञः कैकेयीमिदमब्रवीत्  ॥  २।३६।१८  ॥   

तत्रेति । महामात्रः प्रधानः । शुचिः अकुटिलः  ॥  २।३६।१८  ॥   

  

असमञ्जो गृहीत्वा तु क्रीडतः पथि दारकान् ।  

सरय्वाः प्रक्षिपन्नप्सु रमते तेन दुर्मतिः  ॥  २।३६।१९  ॥   

असमञ्ज इति । दाकान् बालकान् । तेन प्रक्षेपेण । सशब्दबुद्बुददजननेन हसन्
रमत इत्यर्थः  ॥  २।३६।१९  ॥   

  

तं दृष्ट्वा नागराः सर्वे क्रुद्धा राजानमब्रुवन् ।  

असमञ्जं वृणीष्वैकमस्मान् वा राष्ट्रवर्द्धन  ॥  २।३६।२०  ॥   

तमिति । वृणीष्व अत्र नगरे स्थापय  ॥  २।३६।२०  ॥   

  

तानुवाच ततो राजा किंनिमित्तमिदं भयम् ।  

ताश्चापि राज्ञा संपृष्टा वाक्यं प्रकृतयो ऽब्रुवन्  ॥  २।३६।२१  ॥   

तानिति । भयमित्यनन्तरमितिकरणं द्रष्टव्यम् । प्रकृतयः प्रजाः  ॥  २।३६।२१
 ॥   

  

क्रीडतस्त्वेष नः पुत्रान् बालानुद्भ्रान्तचेतनः ।  

सरय्वां प्रक्षिपन् मौर्ख्यादतुलां प्रीतिमश्नुते  ॥  २।३६।२२  ॥   

स तासां वचनं श्रुत्वा प्रकृतीनां नराधिपः ।  

तं तत्याजाहितं पुत्रं तासां प्रियचिकीर्षया  ॥  २।३६।२३  ॥   

क्रीडत इति । उद्भ्रान्तचेतनः भ्रान्तबुद्धिः  ॥  २।३६।२२२३  ॥   

  

तं यानं शीघ्रमारोप्य सभार्यं सपरिच्छदम् ।  

यावज्जीवं विवास्योयमिति स्वानन्वशात्पिता  ॥  २।३६।२४  ॥   

तमिति । अन्वशात् अनुशिष्टवान्  ॥  २।३६।२४  ॥   

  

स फालपिटकं गृह्य गिरिदुर्गाण्यलोलयत् ।  

दिशः सर्वास्त्वनुचरन् स यथा पापकर्मकृत्  ॥  २।३६।२५  ॥   

स फालेति । फालं मन्दमूलादिखननसाधनम् पिटका तद्धारणपात्रम् । एकवद्भावः ।
गृह्य गृहीत्वा । अलोलयत् कन्दमूलाद्यर्थम् अखनदित्यर्थः । यथा
पापकृत्तथाचरन् अलोलयदित्यन्वयः  ॥  २।३६।२५  ॥   

  

इत्येनमत्यजद्राजा सगरो वै सुधार्मिकः ।  

रामः किमकरोत्पापं येनैवमुपरुध्यते  ॥  २।३६।२६  ॥   

इतीति । उपरुध्यते विवास्यते  ॥  २।३६।२६  ॥   

  

न हि कञ्चन पश्यामो राघवस्यागुणं वयम् ।  

दुर्ल्लभो ह्यस्य निरयः शशाङ्कस्येव कल्मषम्  ॥  २।३६।२७  ॥   

अथवा देवि दोषं त्वं कंचित् पश्यसि राघवे ।  

तमद्य ब्रूहि तत्त्वेन ततो रामो विवास्यताम्  ॥  २।३६।२८  ॥   

अदुष्टस्य हि सन्त्यागः सत्पथे निरतस्य च ।  

निर्दहेदपि शक्रस्य द्युतिं धर्मनिरोधनात्  ॥  २।३६।२९  ॥   

न हीति । निरयः निरयहेतुभूतो दोषः  ॥  २।३६।२७२९  ॥   

  

तदलं देवि रामस्य श्रिया विहतया त्वया ।  

लोकतोपि हि ते रक्ष्यः परिवादः शुभानने  ॥  २।३६।३०  ॥   

तदिति । विहतया श्रिया अलम् अभिषेकविघातं मा कुर्वित्यर्थः । रक्ष्यः
परिहरणीयः । परिवादः निन्दा  ॥  २।३६।३०  ॥   

  

श्रुत्वा तु सिद्धार्थवचो राजा श्रान्ततरः स्वनः ।  

शोकोपहतया वाचा कैकेयीमिदमब्रवीत्  ॥  २।३६।३१  ॥   

श्रुत्वेति । श्रान्ततरः हीनतरः  ॥  २।३६।३१  ॥   

  

एतद्वचो नेच्छसि पापवृत्ते हितं न जानासि ममात्मनो वा ।  

आस्थाय मार्गं कृपणं कुचेष्टा चेष्टा हि ते साधुपथादपेता  ॥  २।३६।३२  ॥   

अनुव्रजिष्याम्यहमद्य रामं राज्यं परित्यज्य सुखं धनं च ।  

सहैव राज्ञा भरतेन च त्वं यथासुखं भुङ्क्ष्व चिराय राज्यम्  ॥  २।३६।३३  ॥   

एतदिति । एतद्वचः सिद्धार्थवचः । कृपणं कुत्सितमित्यर्थः । "कदर्ये
कृपणक्षुद्र" इत्यमरः । कुचेष्टेत्येतदुपपादयति चेष्टाहीति  ॥  २।३६।३२३३
 ॥   

  

इत्यार्षे श्रीरामायण्ो वाल्मीकीये आदिकाव्ये श्रीमदयोध्याकाण्डे
षङ्त्रिंशः सर्गः  ॥  ३६  ॥   

इति श्रीगो० श्रीरा० पीता० अयो० षट्त्रिंशः सर्गः  ॥  ३६  ॥   



</details>
</div>
<div class="js_include collapsed" newlevelforh1="3" title="शिरोमणी" unfilled url="/purANam/rAmAyaNam/audIchya-pAThaH/TIkA/shiromaNI_iitk/2_ayodhyAkANDam/03-nirgamaH/036_siddhArthasya_kaikeyyupadeshaH.md">
<details><summary><h3>शिरोमणी ...{Loading}...</h3></summary>



सुमन्त्रवचनश्रवणानन्तरकालिकं राजवृत्तमाह-- तत इत्यादिभिः । प्रतिज्ञया
राक्षसहननविषयकरामप्रतिश्रवेण स्वकृतरामाभिषेकप्रतिश्रवेण च पीडितः
ऐक्ष्वाको दशरथः सबाष्पं बाष्पसहितं यथा स्यात्तथा अतिनिःश्वस्येदं जगाद
कथयामास  ॥  २।३६।१  ॥   

  

तद्वचनमेवाह-- सूतेति । हे सूत रत्नसुसंपूर्णा नानारत्नव्याप्ता
चतुर्विधबला चतुर्विधानि रथादिचतुष्टयप्रकाराणि बलानि वीर्याणि यस्यां सा
चमूः सेना राघवस्य अनुयात्रार्थमनुगमनार्थं क्षिप्रं शीघ्रं प्रतिविधीयतां
प्रस्थाप्यताम्  ॥  २।३६।२  ॥   

  

रूपाजीवा इति । वादिन्यः रमणीयवचनशीलाः रूपाजीवा वेश्याः महाधनाः
प्रभूतधनवन्तः सुप्रसारिताः पण्याः द्रव्यप्रसारणचतुराश्च वणिजः वणिग्जातयः
कुमारस्य रामस्य वाहिनीं सेनां शोभयन्तु । वादिन्य इत्यस्य स्थाने शालिन्य
इति भूषणपाठः । "वारस्त्री गणिकावेश्या रूपाजीवा" इत्यमरः  ॥  २।३६।२,३  ॥   

  

ये इति । एनं राममुपजीवन्ति यैश्च सः वीर्यतः पराक्रमदर्शनादिना रमते तेषां
योग्यं बहुविधमनेकप्रकारधनं दत्त्वा तानपि अत्र रामसहगमने नियोजय
प्रेषयेत्यर्थः  ॥  २।३६।४  ॥   

  

आयुधानीति । मुख्यानि राममात्रग्रहणयोग्यानि आयुधानि बाणप्रभृतीनि नागराः
नगरवासिनः शकटानि च अरण्यकोविदाः वनविषयकातिज्ञानवन्तो व्याधाश्च
काकुत्स्थं राममनुगच्छन्तु  ॥  २।३६।५  ॥   

  

व्याधप्रेषणे प्रयोजनं वदन्नाह-- निघ्नन्निति । हननयोग्यानपि
मृगादीन्निघ्नन्निवर्तयन्नारण्यकं वनोद्भवं मधु अनेकविधपुष्परसं
पिबन्सन्राज्यं राजसुखं न संस्मरिष्यति । एतेन रामो विहारप्रियो ऽस्तीति
राजनिश्चयः सूचितः । प्रसिद्धश्च निपूर्वकहनः निवर्तनार्थकत्वं शिष्टं
निघ्नन्ति कम्पितमित्यादिना वेदभाष्ये तत्र वधो नार्थः ।
शब्दानामनित्यत्वापत्तेः । मतान्तरे ऽपि शब्दानां प्राणसम्बन्धाभावेन
प्राणावियोगानुकूलव्यापारार्थस्यात्रासम्भवात्  ॥  २।३६।६  ॥   

  

धान्येति । मामको मत्सम्बन्धी । एतेन रामसमीपं तज्जिगमिषा सूचिता  ॥  २।३६।७
 ॥   

  

कोशप्रेषणे प्रयोजनं वदन्नाह-- यजन्निति । आप्तदक्षिणाः
आचार्याद्युचितस्वर्णादीन् विसृजन् ददत् सन्वने सुखं प्रवत्स्यति  ॥  २।३६।८
 ॥   

  

नन्विह कः पालयितेत्यत आह-- भरत इति । महाबाहुर्भरतः अयोध्यां पालयिष्यति
अतः सर्वकामैः इच्छाविषयीभूतकृत्स्नपदार्थैर्युक्तो रामः संसाध्यतां
तदीप्सितगमनसिद्धिः संपाद्यतामित्यर्थः  ॥  २।३६।९  ॥   

  

एवमिति । काकुत्स्थे दशरथे एवमनेन प्रकारेण ब्रुवति कथयति सति कैकेय्या भयं
क्षुद्रराक्षसवधफलकनिखिलपरिवारगमनहेतुकलोकापवादभीतिमागतं प्राप्तमत एव मुखं
तस्याः आननं शोषमगमत् अत एव स्वरो ऽपि व्यरुध्यत  ॥  २।३६।१०  ॥   

  

सेति । सन्त्रस्ता
सैन्यगमननिवारणफलकस्वविज्ञापनाहेतुकसन्दिग्धराजकोपहेतुकोद्वेगविशिष्टा अत
एव विषण्णा उदासीनचित्ता अभिमुखी राजसम्मुखे स्थिता परिशुष्यता
मुखेनोपलक्षिता कैकेयी इदं वाक्यमब्रवीत्  ॥  २।३६।११  ॥   

  

तद्वचनमेवाह-- राज्यमिति । साधो हे प्रव्राजनसाधक गतजनं गताः जनाः
पित्रादयो यस्मात्तत एव शून्यं पित्रादिसामग्रीजातरहितमत एव
निरास्वाद्यतममास्वाद्यतमपित्रादिसम्माननादिसुखरहितं राज्यं भरतो न
अभिपत्स्यते प्राप्स्यते । तत्र दृष्टान्तः पीतमण्डां पीतसारां सुरां जना
इव किञ्च पीतः मण्डो दधिसारो यस्याः तां सुरां सुदत्तां दधिव्यक्तिमिव एतेन
भरतो ऽपि सहैव गन्तेति सूचितं तेन भवदादिरहितेनैव रामेण गन्तव्यमिति
व्यञ्जितम्  ॥  २।३६।१२  ॥   

  

कैकय्यामिति । कैकेय्यामतिदारुणं वियोगबोधकत्वेनातिदारुणत्वेन प्रतीयमानं
वाक्यं वदत्यामत एव मुक्तलज्जायां
मुक्तानैहिकामुष्मिकानुरागरहितान्परमहंसानपि लज्जयति तस्यां सत्यामायतलोचनं
कैकेयीं राजा दशरथ्ा उवाच  ॥  २।३६।१३  ॥   

  

तद्वाक्यमेवाह-- वहन्तमिति । धुरि धरणीभारभूते अनार्ये क्षुद्रे अहिते
धर्मविरोधित्वेन शत्रौ राक्षसजाते तद्विनाशार्थं मां राज्यलक्ष्मीं
सेनामित्यर्थः । वहन्तं प्रेषयन्तं मा मां किं तुदसि खेदयसि । ननु नाहं
तुदामि किन्तु प्रार्थयामीत्यत आह-- आरब्धं मदाज्ञया
सर्वजनकर्तृकप्रारम्भकर्मीभूतं कृत्यं कृतिनिष्पाद्यं
सेनागमनमित्यर्थापूर्वं मदाज्ञापनात्पूर्वकाले किं किमर्थं न उपारुधः
सैन्यादिभिर्न गन्तव्यमिति पूर्वमेव कुतो नोक्तमित्यर्थः  ॥  २।३६।१४  ॥   

  

तस्येति । क्रोधसंयुक्तं क्रोधहेतुकत्वेन प्रतीयमानं तस्य राज्ञः उक्तं
वचनं श्रुत्वा क्रुद्धा क्रुध् क्रोधं जहाति हायपति सा कैकेयी द्विगुणं
द्वौ रामविषयकस्नेहवृद्धिरामसत्यप्रतिज्ञत्वे गुणौ यस्मिन् तदिदं
भोगत्यागविषयककुलाचारप्रमाणबोधनपूर्वकसत्यप्रतिज्ञत्वबोधकं वचनं
राजानमब्रवीत्  ॥  २।३६।१५  ॥   

  

तद्वचनमेवाह-- तवेति । तव वंशे पूर्वपरम्परायामेव असमञ्ज इति ख्यातं
ज्येष्ठपुत्रमुपारुधत् तद्भोग्यभोगान्न्यवर्तयत् तथा राज्यभोगत्यागप्रकारेण
अयं रामो गन्तुमर्हति  ॥  २।३६।१६  ॥   

  

एवमिति । एवमनेन प्रकारेण केकय्या उक्तः राजा दशरथः धिक्
त्वद्दत्तदृष्टान्तमिति शेषः इत्येवाब्रवीद्रामगमननिवृत्तिप्रकारं
नाब्रवीदित्यर्थः । एतेन राज्ञो लज्जा जातेति व्यक्तमत एव सर्वो जनः
व्रीडितः राजव्रीडितत्वदर्शनेन लज्जित आसीदिति शेषः । सा केकयी तं
राजकृतदृष्टान्तधिक्कारं नावबुध्यत अगणयत् पत्युक्तसर्वप्रकारवचनस्य
सह्यत्वान्न किञ्चिदब्रवीदित्यर्थः  ॥  २।३६।१७  ॥   

  

तत्रेति । तत्र राज्ञस्तूष्णीम्भावेन स्थितौ सत्यां नामतः सिद्धार्थः
सिद्धार्थनामेत्यर्थः । कैकेयीमिदं नाम प्रसिद्धमब्रवीत्  ॥  २।३६।१८  ॥   

  

तद्वचनमेवाह-- असमञ्ज इति । पथि मार्गे क्रीडतो
दारकान्बालान्प्रक्षिपन्सन्नास्ते इति शेषः । तेन प्रक्षेपेण
दुर्मतिरसमञ्जो रमते  ॥  २।३६।१९  ॥   

  

तमिति । तमसमञ्जकर्तृकबालक्षेपं दृष्ट्वा क्रुद्धनागराः अब्रुवन् ।
तद्वचनमेवाह-- असमञ्जमस्मान्वा वृणीष्व स्वीकुरु द्वयोरत्र स्थितौ निर्वाहो
न भवितेति तात्पर्यम्  ॥  २।३६।२०  ॥   

  

तानिति । इदं निर्वाहो न भवितेत्येतद्भयम् । भयं किंनिमित्तं किङ्कारणकमिति
राजा तान्नागरानुवाच राज्ञा सम्पृष्टाः ताः प्रकृतयः प्रजाः नागरा इत्यर्थः
वाक्यमब्रुवन्  ॥  २।३६।२१  ॥   

  

तद्वाक्यमेवाह-- क्रीडत इति । एषो ऽसमञ्जो
बालानल्पवयस्कान्मौर्ख्यात्क्रीडाकर्तृ़नत एवोद्भ्रान्तचेतसो
ऽनवस्थितचित्तान्नो ऽस्माकं पुत्रान्सरय्वां प्रक्षिपन्सन्नतुलां प्रीतिं
प्रसन्नतामश्नुते प्राप्तोति  ॥  २।३६।२२  ॥   

  

स इति । स नराधिपः सगरस्तासां प्रकृतीनां वचनं श्रुत्वा प्रकृतीनामहितं
तमसमञ्जं पुत्रं तत्याज  ॥  २।३६।२३  ॥   

  

त्यागप्रकारं बोधयन्नाह-- तमिति । सपरिच्छदं वनवासयोग्यसामग्रीसहितं
तमसमञ्जं यानमारोप्य यावज्जीवमयं विवास्यः वने स्थापनीय इति तान्
प्राप्तविवासनाधिकारान्पिता अन्वशादब्रवीत्  ॥  २।३६।२४  ॥   

  

सेति । फालं वनस्थोपभोग्यकन्दमूलादिखननसाधकं, पिटका
फलादिस्थापनयोग्यमञ्जूषाविशेषः तयोः समाहारद्वन्द्वः तेन सहितं
पितृप्रेषितसामग्रीजातमित्यर्थः । गृह्य गृहीत्वा सर्वाः दिशः अनुचरन्सन्
सः असमञ्जः गिरिदुर्गाणि अलोकयत् । तत्र दृष्टान्तः यथा पापकर्मकृत्
एतदुपमालङ्कारेण असमञ्जस्य पापकर्मकर्तृत्वाभावः सूचितः । तेन
स्वविषयकपित्रतिप्रीतिनिरसनार्थं जले बालप्रक्षेप इति  

सूचितं तेन तस्य विज्ञानि श्रेष्ठत्वं व्यक्तम्  ॥  २।३६।२५  ॥   

  

इतीति । सुधार्मिकः सगरः इति अनेन प्रकारेण एनमसमञ्जमत्यजत्
एवमसमञ्जोक्तिप्रकारेण रामः किं पापं पापाभासमकरोत् तेन हेतुभूतेन
उपरुध्यते तद्राज्यभोग इति शेषः  ॥  २।३६।२६  ॥   

  

ननु त्वमेव विचारयेत्यत आह-- नहीति । राघवस्य रामस्य कञ्चन अगुणं
गुणाविरोधि दोषकर्मेत्यर्थः । वयं न पश्यामः तत्र हेतुः शशाङ्कस्य
द्वितीयाचन्द्रस्य कल्मषमिव अस्य निरयः कल्मषं दुर्लभः नैवास्तीत्यर्थः  ॥ 
२।३६।२७ ॥   

  

अथवेति । अथवा तत्त्वेन त्वं पश्यसि चेद् ब्रूहि  ॥  २।३६।२८  ॥   

  

अदुष्टस्येति । अदुष्टस्येति दोषरहितस्य धर्मविरोधवान् धर्मविरोधबोधकः
सन्त्यागः शक्रस्यापि द्युतिं तेजः निर्दहेद्विनाशयेत्  ॥  २।३६।२९  ॥   

  

ननु किं रामधर्मविरोधकर्त्री त्वं मयि पश्यसि येनैवं वदसीत्यत आह-- तदिति ।
अविहतया नित्ययेत्यर्थः । श्रिया युक्तया त्वया लोकतो ऽपि रामस्य परिवादः
परिहासः हिते स्वकर्तृकशुभलोकप्राप्तये अरक्ष्यः परिहर्तव्य इत्यर्थः ।
एतेन तन्न कृतमित्येव त्वयि विरोधकर्त्रीत्वमिति ध्वनितं तेन रामविवासनं
किञ्चित्तद्दोषानुमापकं भवितेति सूचितं तेन स न विवासनीय इति प्रार्थना
बोधिता  ॥  २।३६।३०  ॥   

  

श्रुत्वेति । श्रान्ततरस्वरो राजा शोकोपहतया
निश्चितरामवियोगजनितशोकाक्रान्तया वाचा अब्रवीत्  ॥  २।३६।३१  ॥   

  

तद्वचनमेवाह-- एतदिति । पापरूपे राक्षसे कृपणं दुःखदं मार्गमास्थाय
निश्चित्य एतद्वचः सिद्धार्थवचनं ममात्मनो रामस्य हितं नैव जानासि । अत एव
नेच्छसि अतस्ते कुचेष्टा कुत्सितव्यापारत्वेन प्रतीयमाना चेष्टा व्यापारः
असाधुपथादपेता त्यक्ता शिष्टसम्मत एवायं पन्था इत्यर्थः । कुचेष्टाशब्दः
आचारक्विबन्तप्रकृतिककर्तृक्विबन्तः  ॥  २।३६।३२  ॥   

  

इदानीं स्वस्य रामवियोगासहिष्णुत्वं बोधयन्नाह-- अन्विति । राज्यादिकं
परित्यज्य अद्य अस्मिन् दिने राममनुव्रजिष्यामि सर्वे मन्त्रिणः त्वं च
चिराय बहुकालं प्रभूतं राज्यं सुखं यथा स्यात्तथा भुङ्क्ष्व पालय भुजो ऽनवन
इत्यस्याप्रवृत्तिस्तु सञ्ज्ञापूर्वकविधेरनित्यत्वादेतेन भरतं
क्षिप्रमानयेति सूचितम्  ॥  २।३६।३३  ॥   

  

इति श्रीमद्वाल्मीकीयरामायणव्याख्याने रामायणशिरोमणावयोध्याकाण्डे
षट्त्रिशः सर्गः  ॥  २।३६  ॥   

  

  



</details>
</div>
<div class="js_include collapsed" newlevelforh1="3" title="तिलकम्" unfilled url="/purANam/rAmAyaNam/audIchya-pAThaH/TIkA/tilaka_iitk/2_ayodhyAkANDam/03-nirgamaH/036_siddhArthasya_kaikeyyupadeshaH.md">
<details><summary><h3>तिलकम् ...{Loading}...</h3></summary>



एवं सुमन्त्रेण राजप्रतिज्ञाया मिथ्यात्वोक्तावपि राजा तस्या वास्तवत्वं
जानन्रामस्य वन एव सुखवासोपायमादिशति तत इति ।  

कैकेय्यनङ्गीकारानन्तरम् । प्रतिज्ञया कैकेयीमुद्दिश्य कृतया वास्तवया ।
इदं वक्ष्यमाणम्  ॥  २।३६।१  ॥   

  

चतुर्विधबला रथादिचतुर्विधबलवती चमूः सेना अनुयात्रार्थं सेवार्थं
प्रतिविधीयतां नियुज्यतां प्रस्थाप्यताम्  ॥  २।३६।२,३  ॥   

  

यैर्मल्लैः वीर्यतो वीर्यपरीक्षया रमत इत्यर्थः  ॥  २।३६।४  ॥   

  

नागरा जनाः । अरण्ये कोविदा अरण्यमर्मज्ञाः  ॥  २।३६।५  ॥   

  

राज्यं राज्यस्थितिम्  ॥  २।३६।६,७  ॥   

  

आप्तदक्षिणा उक्तदक्षिणाः  ॥  २।३६।८  ॥   

  

पालयिष्यतीति सोपालम्भोक्तिः संसाध्यतां प्रस्थाप्यताम्  ॥  २।३६।९  ॥   

  

स्वरश्च व्यरुध्यत रुद्धो जातः । भयकार्यमेतत्  ॥  २।३६।१०,११  ॥   

  

मण्डः सुरासारांशः । निरास्वाद्यं निर्गतास्वाद्यतमं शून्यमवस्तुकम्  ॥ 
२।३६।१२,१३  ॥   

  

हे अहिते मा मां धुरि दासवद्वरहेतुकरामविवासनभरताभिषेकरूपभारे नियुज्य तं च
भारं वहन्तं मां किं तुदसि व्यथयसि । हे अनार्ये यदिदानीमारब्धं कृत्यं
सार्वभौमभोगसहितस्य प्रस्थापनप्रतिबन्धरूपं तत्तादृशं गमनं पूर्वमेव
वनवासप्रार्थनकाल एव नोपारुधः सर्वं त्यक्त्वा केवलो यात्विति किं न
प्रार्थितवत्यसि तत एतन्निरोधे तव सामर्थ्यं नास्तीति भावः  

क्रुद्धदीनोक्तित्वात्सर्वदोषपरिहारः  ॥  २।३६।१४  ॥   

  

द्विगुणं क्रुद्धा प्रकारान्तरेण मत्प्रयोजनं नाशयतीत्याशयेन  ॥  २।३६।१५
 ॥   

  

पूर्वमनुक्तमपि केवलत्वं वनगमनत्वादेव सिद्धमिति दृष्टान्तबलेनाह तवैवेति ।
उपारुधत् राज्यभोगेभ्य इति शेषः  ॥  २।३६।१६  ॥   

  

एवमुक्तो ऽसमञ्जतुल्यतया गमन उक्तः स्वप्रतिश्रुतातिरिक्तप्रलापाद्राज्ञो
धिगित्युक्तिः जनः कैकेयीसेवकजनः सर्वस्वामिन्या असंबद्धप्रलापात्
नावबुध्यत क्रोधवशादिति भावः  ॥  २।३६।१७  ॥   

  

तद्वद्गमनस्य नात्र प्रसङ्ग इति महामात्र आह तत्रेति । महामात्रः प्रधानः
 ॥  २।३६।१८  ॥   

  

सरव्यामप्सु प्रक्षिपन्रमते तेन कारणेन दुर्मतिः सः न तादृशो ऽयमिति भावः
 ॥  २।३६।१९२२  ॥   

  

तं प्रकृतीनामहितं पुत्रं तत्याजेत्यन्वयः  ॥  २।३६।२३  ॥   

  

शीघ्रं यानमारोप्य स्वेच्छया गमने विलम्बकरणसंभवात् सपरिच्छदं
वनयोग्यफालपिटकादिपरिच्छदसहितं तान्विवासनाधिकारिणो ऽन्वशादुक्तवान्  ॥ 
२।३६।२४  ॥   

  

यथापापकर्मकृद्यथोक्तपापकर्मकृत्स फालसहितं पिटकं गृहीत्वा कन्दाद्यर्थं
सर्वा दिशः सर्वदिक्षु गिरिदुर्गाण्यनुचरन्भ्रममाणः कन्दाद्यलोकयत् ।
"सर्वा दिशस्त्वनुचरन्नतिष्ठत्पापकर्मकृत्" इति पाठे गिरिदुर्गाणि
वासार्थमेव विलोकयन्सर्वा दिशश्च कन्दाद्यर्थमनुचरन्नतिष्ठत् यावज्जीवं
निजापराधाद्वन इति शेषः  ॥  २।३६।२५ ॥   

  

प्रकृते तदप्रसङ्ग इत्याह-- रामः किमिति  ॥  २।३६।२६  ॥   

  

अगुणं दोषं व्यसनरूपं निरयः पापं कल्मषं मालिन्यम्  ॥  २।३६।२७२९  ॥   

  

त्वया विहतया रामस्य श्रिया तेन किंचित्फलमिति शेषः । भरतस्य
त्वदनुरूपमतित्वाभावात् तदलं वृथाश्रमेण हि यतो लोकतः प्राप्तः परिवादश्च
ते रक्ष्यः  

परिहार्यो भवति । एवं च लोकापवादमात्रमस्य फलं, नान्यत्किंचिदिति भावः  ॥ 
२।३६।३०,३१  ॥   

  

एतद्वचः सिद्धार्थवचः हि यतः कृपणं मार्गमास्थाय येयं त्वया कुचेष्टारूपा
चेष्टा कृता सा ताधुपथादपेता  ॥  २।३६।३२  ॥   

  

सर्वे चायोध्यावासिनो जनाः राज्ञा भरतेन च । चस्त्वर्थे  ॥  २।३६।३३  ॥   

  

इति श्रीरामाभिरामे श्रीरामीये रामायणतिलके वाल्मीकीय आदिकाव्ये
ऽयोध्याकाण्डे षट्त्रिंशः सर्गः  ॥  २।३६  ॥   

  

  



</details>
</div>
<div class="js_include collapsed" newlevelforh1="3" title="द्राविडपाठः" unfilled url="/purANam/rAmAyaNam/drAviDapAThaH/2_ayodhyAkANDam/03-nirgamaH/036_siddhArthasya_kaikeyyupadeshaH.md">
<details><summary><h3>द्राविडपाठः ...{Loading}...</h3></summary>



  
ततः सुमन्त्रमैक्ष्वाकः पीडितोऽत्र प्रतिज्ञया।  
स बाष्पमतिनिश्वस्य जगादेदं पुनःपुनः ॥ 2.36.1 ॥   
सूत रत्नसुसम्पूर्णा चतुर्विधबला चमूः।  
राघवस्यानुयात्रार्थं क्षिप्रं प्रतिविधीयताम् ॥ 2.36.2 ॥   
रूपाजीवाश्च वादिन्यो वणिजश्चमहाधनाः।  
शोभयन्तु कुमारस्य वाहिनीं सुप्रसारिताः ॥ 2.36.3 ॥   
ये चैनमुपजीवन्ति रमते यैश्च वीर्यतः।  
तेषां बहुविधं दत्त्वा तान्यप्यत्र नियोजय ॥ 2.36.4 ॥   
आयुधानि च मुख्यानि नागराः शकटानि च।  
अनुगच्छन्तु काकुत्स्थं व्याधाश्चारण्यगोचराः ॥ 2.36.5 ॥   
निघ्नन् मृगान् कुञ्जरांश्च पिबंश्चारण्यकं मधु।  
नदीश्च विविधाः पश्यन्न राज्यस्य स्मरिष्यति ॥ 2.36.6 ॥   
धान्यकोशश्च यः कश्चिद्धनकोशश्च मामकः।  
तौ राममनुगच्छेतां वसन्तं निर्जने वने ॥ 2.36.7 ॥   
यजन् पुण्येषु देशेषु विसृजंश्चाप्तदक्षिणाः।  
ऋषिभिश्च समागम्य प्रवत्स्यति सुखं वने ॥ 2.36.8 ॥   
भरतश्च महाबाहुरयोध्यां पालयिष्यति।  
सर्वकामैः सह श्रीमान् रामः संसाध्यतामिति ॥ 2.36.9 ॥   
एवं ब्रुवति काकुत्स्थे कैकेय्या भयमागतम्।  
मुखं चाप्यगमच्छोषं स्वरश्चापि न्यरुध्यत ॥ 2.36.10 ॥   
सा विषण्णा च सन्त्रस्ता मुखेन परिशुष्यता।  
राजानमेवाभिमुखी कैकेयी वाक्यमब्रवीत् ॥ 2.36.11 ॥   
राज्यं गतजनं साधो पीतमण्डां सुरामिव।  
निरास्वाद्यतमं शून्यं भरतो नाभिपत्स्यते ॥ 2.36.12 ॥   
कैकेय्यां मुक्तलज्जायां वदन्त्यामतिदारुणम्।  
राजा दशरथो वाक्यमुवाचायतलोचनाम् ॥ 2.36.13 ॥   
वहन्तं किं तुदसि मां नियुज्य धुरि माऽहिते।  
अनार्ये कृत्यमारब्धं किन्न पूर्वमुपारुधः ॥ 2.36.14 ॥   
तस्यैतत् क्रोधसंयुक्तमुक्तं श्रुत्वा वराङ्गना।  
कैकेयी द्विगुणं क्रुद्धा राजानमिदमब्रवीत् ॥ 2.36.15 ॥   
तवैव वंशे सगरो ज्येष्ठपुत्रमुपारुधत्।  
असमञ्ज इति ख्यातं तथाऽयं गन्तुमर्हति ॥ 2.36.16 ॥   
एवमुक्तो धिगित्वेन राजा दशरथोऽब्रवीत्।  
व्रीडितश्च जनः सर्वः सा च तं नावबुध्यत ॥ 2.36.17 ॥   
तत्र वृद्धो महामात्रः सिद्धार्थो नाम नामतः।  
शुचिर्बहुमतो राज्ञः कैकेयीमिदमब्रवीत् ॥ 2.36.18 ॥   
असमञ्जो गृहीत्वा तु क्रीडतः पथि दारकान्।  
सरय्वाः प्रक्षिपन्नप्सु रमते तेन दुर्मतिः ॥ 2.36.19 ॥   
तं दृष्ट्वा नागराः सर्वे क्रुद्धा राजानमब्रुवन्।  
असमञ्जं वृणीष्वैकमस्मान् वा राष्ट्रवर्द्धन ॥ 2.36.20 ॥   
तानुवाच ततो राजा किन्निमित्तमिदं भयम्।  
ताश्चापि राज्ञा सम्पृष्टा वाक्यं प्रकृतयोऽब्रुवन् ॥ 2.36.21 ॥   
क्रीडतस्त्वेष नः पुत्रान् बालानुद्भ्रान्तचेतनः।  
सरय्वां प्रक्षिपन् मौर्ख्यादतुलां प्रीतिमश्नुते ॥ 2.36.22 ॥   
स तासां वचनं श्रुत्वा प्रकृतीनां नराधिपः।  
तं तत्याजाहितं पुत्रं तासां प्रियचिकीर्षया ॥ 2.36.23 ॥   
तं यानं शीघ्रमारोप्य सभार्यं सपरिच्छदम्।  
यावज्जीवं विवास्योयमिति स्वानन्वशात्पिता ॥ 2.36.24 ॥   
स फालपिटकं गृह्य गिरिदुर्गाण्यलोलयत्।  
दिशः सर्वास्त्वनुचरन् स यथा पापकर्मकृत् ॥ 2.36.25 ॥   
इत्येनमत्यजद्राजा सगरो वै सुधार्मिकः।  
रामः किमकरोत्पापं येनैवमुपरुध्यते ॥ 2.36.26 ॥   
न हि कञ्चन पश्यामो राघवस्यागुणं वयम्।  
दुर्ल्लभो ह्यस्य निरयः शशाङ्कस्येव कल्मषम् ॥ 2.36.27 ॥   
अथवा देवि दोषं त्वं कञ्चित् पश्यसि राघवे।  
तमद्य ब्रूहि तत्त्वेन ततो रामो विवास्यताम् ॥ 2.36.28 ॥   
अदुष्टस्य हि सन्त्यागः सत्पथे निरतस्य च।  
निर्दहेदपि शक्रस्य द्युतिं धर्मनिरोधनात् ॥ 2.36.29 ॥   
तदलं देवि रामस्य श्रिया विहतया त्वया।  
लोकतोपि हि ते रक्ष्यः परिवादः शुभानने ॥ 2.36.30 ॥   
श्रुत्वा तु सिद्धार्थवचो राजा श्रान्ततरः स्वनः।  
शोकोपहतया वाचा कैकेयीमिदमब्रवीत् ॥ 2.36.31 ॥   
एतद्वचो नेच्छसि पापवृत्ते हितं न जानासि ममात्मनो वा।  
आस्थाय मार्गं कृपणं कुचेष्टा चेष्टा हि ते साधुपथादपेता ॥ 2.36.32 ॥   
अनुव्रजिष्याम्यहमद्य रामं राज्यं परित्यज्य सुखं धनं च।  
सहैव राज्ञा भरतेन च त्वं यथासुखं भुङ्क्ष्व चिराय राज्यम् ॥ 2.36.33 ॥   

</details>
</div>
