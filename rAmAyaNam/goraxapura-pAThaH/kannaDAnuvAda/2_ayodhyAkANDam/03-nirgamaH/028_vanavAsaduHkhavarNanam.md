+++
title = "०२८ वनवासदुःखवर्णनम्"
title_english = "028 Rama warns Seetha of difficulties of staying in forest"
unicode_script = "kannada"

+++
<details open><summary>वाचनम्</summary>

<div class="audioEmbed"  caption="श्रीराम-हरिसीताराममूर्ति-घनपाठिभ्यां वचनम्" src="https://archive.org/download/Ramayana-recitation-Sriram-harisItArAmamUrti-Ghanapaati-v2/Kanda_2/Kanda_2_AYK-028-Vanavasa_Dukka_Varnanam.mp3"></div>
</details>



<details><summary>ಭಾಗಸೂಚನಾ</summary>

ಶ್ರೀರಾಮನು ವನವಾಸದ ಕಷ್ಟಗಳನ್ನು ವರ್ಣಿಸಿ ಕಾಡಿಗೆ ಬಾರದಿರುವಂತೆ ಸೀತೆಗೆ ಸಲಹೆ ನೀಡಿದುದು
</details>

###### 1


<details><summary>ಮೂಲಮ್</summary>

ಸ ಏವಂ ಬ್ರುವತೀಂ ಸೀತಾಂ ಧರ್ಮಜ್ಞಾಂ ಧರ್ಮವತ್ಸಲಃ ।  
ನ ನೇತುಂ ಕುರುತೇ ಬುದ್ಧಿಂ ವನೇ ದುಃಖಾನಿ ಚಿಂತಯನ್ ॥
</details>

<details><summary>ಅನುವಾದ</summary>

ಧರ್ಮವನ್ನು ತಿಳಿದ ಸೀತೆಯು ಹೀಗೆ ಹೇಳಿದರೂ ಧರ್ಮವತ್ಸಲ ಶ್ರೀರಾಮನು ವನದಲ್ಲಿ ಆಗುವ ದುಃಖಗಳನ್ನು ನೆನೆದು ಅವಳನ್ನು ಜೊತೆಗೆ ಕರೆದುಕೊಂಡು ಹೋಗುವ ವಿಚಾರ ಮಾಡಲಿಲ್ಲ.॥1॥
</details>

###### 2


<details><summary>ಮೂಲಮ್</summary>

ಸಾಂತ್ವಯಿತ್ವಾ ತತಸ್ತಾಂ ತು ಬಾಷ್ಪದೂಷಿತಲೋಚನಾಮ್ ।  
ನಿವರ್ತನಾರ್ಥೇ ಧರ್ಮಾತ್ಮಾ ವಾಕ್ಯಮೇತದುವಾಚ ಹ ॥
</details>

<details><summary>ಅನುವಾದ</summary>

ಸೀತೆಯ ಕಣ್ಣುಗಳಲ್ಲಿ ನೀರು ತುಂಬಿತ್ತು. ಧರ್ಮಾತ್ಮಾ ಶ್ರೀರಾಮನು ಅವಳನ್ನು ವನವಾಸದ ವಿಚಾರದಿಂದ ನಿವೃತ್ತಗೊಳಿಸಲು ಸಾಂತ್ವನ ಪಡಿಸುತ್ತಾ ಇಂತೆಂದನು.॥2॥
</details>

###### 3


<details><summary>ಮೂಲಮ್</summary>

ಸೀತೇ ಮಹಾಕುಲೀನಾಸಿ ಧರ್ಮೇ ಚ ನಿರತಾ ಸದಾ ।  
ಇಹಾಚರಸ್ವ ಧರ್ಮಂ ತ್ವಂ ಯಥಾ ಮೇ ಮನಸಃ ಸುಖಮ್ ॥
</details>

<details><summary>ಅನುವಾದ</summary>

ಸೀತೇ! ನೀನು ಅತ್ಯಂತ ಉತ್ತಮ ಕುಲದಲ್ಲಿ ಹುಟ್ಟಿರುವೆ ಹಾಗೂ ಸದಾ ಧರ್ಮಾಚರಣೆಯಲ್ಲಿ ತೊಡಗಿರುವೆ. ಆದ್ದರಿಂದ ಇಲ್ಲೆ ಇದ್ದು ಧರ್ಮಪಾಲನೆ ಮಾಡು, ಅದರಿಂದ ನನ್ನ ಮನಸ್ಸಿಗೆ ಸಂತೋಷವಾಗುವುದು.॥3॥
</details>

###### 4


<details><summary>ಮೂಲಮ್</summary>

ಸೀತೇ ಯಥಾ ತ್ವಾಂ ವಕ್ಷ್ಯಾಮಿ ತಥಾ ಕಾರ್ಯಂ ತ್ವಯಾಬಲೇ ।  
ವನೇ ದೋಷಾ ಹಿ ಬಹವೋ ವಸತಸ್ತಾನ್ನಿಬೋಧ ಮೇ ॥
</details>

<details><summary>ಅನುವಾದ</summary>

ಸೀತೇ! ನಾನು ಹೇಳಿದಂತೆ ಮಾಡುವುದು ನಿನ್ನ ಕರ್ತವ್ಯವಾಗಿದೆ. ನೀನು ಅಬಲೆಯಾಗಿರುವೆ, ವನದಲ್ಲಿ ಬಹಳ ತೊಂದರೆಗಳಿವೆ. ಅವನ್ನು ನಿನಗೆ ಹೇಳುತ್ತೇನೆ ಕೇಳು.॥4॥
</details>

###### 5


<details><summary>ಮೂಲಮ್</summary>

ಸೀತೇ ವಿಮುಚ್ಯತಾಮೇಷಾ ವನವಾಸಕೃತಾ ಮತಿಃ ।  
ಬಹುದೋಷಂ ಹಿ ಕಾಂತಾರಂ ವನಮಿತ್ಯಭಿಧೀಯತೇ ॥
</details>

<details><summary>ಅನುವಾದ</summary>

ಸೀತೆ! ವನವಾಸಕ್ಕೆ ಹೋಗುವ ನಿನ್ನ ವಿಚಾರವನ್ನು ಬಿಡು. ವನವು ಅನೇಕ ಪ್ರಕಾರದ ದೋಷಗಳಿಂದ ವ್ಯಾಪ್ತವಾಗಿ ದುರ್ಗಮವಾಗಿದೆ.॥5॥
</details>

###### 6


<details><summary>ಮೂಲಮ್</summary>

ಹಿತಬುದ್ಧ್ಯಾಖಲುವಚೋ ಮಯೈತದಭಿಧೀಯತೇ ।  
ಸದಾ ಸುಖಂ ನ ಜಾನಾಮಿ ದುಃಖಮೇವ ಸದಾ ವನಮ್ ॥
</details>

<details><summary>ಅನುವಾದ</summary>

ನಿನ್ನ ಹಿತದೃಷ್ಟಿಯಿಂದಲೇ ನಾನು ಇದೆಲ್ಲವನ್ನು ಹೇಳುತ್ತಿದ್ದೇನೆ. ನನಗೆ ತಿಳಿದಂತೆ ಕಾಡಿನಲ್ಲಿ ಸದಾ ಸುಖ ಸಿಗುವುದಿಲ್ಲ. ಅಲ್ಲಿ ಸದಾ ದುಃಖವೇ ಸಿಗುತ್ತಾ ಇರುತ್ತದೆ.॥6॥
</details>

###### 7


<details><summary>ಮೂಲಮ್</summary>

ಗಿರಿನಿರ್ಝರಸಂಭೂತಾ ಗಿರಿನಿರ್ದರಿವಾಸಿನಾಮ್ ।  
ಸಿಂಹಾನಾಂ ನಿನದಾ ದುಃಖಾಃ ಶ್ರೋತುಂ ದುಃಖಮತೋವನಮ್ ॥
</details>

<details><summary>ಅನುವಾದ</summary>

ಪರ್ವತಗಳಿಂದ ಧುಮುಕುವ ಜಲಪಾತದ ಶಬ್ದವನ್ನು ಕೇಳಿ, ಪರ್ವತಗಳ ಗುಹೆಗಳಲ್ಲಿ ಇರುವ ಸಿಂಹಗಳು ಗರ್ಜಿಸತೊಡಗುತ್ತವೆ. ಅವುಗಳ ಗರ್ಜನೆ ಕೇಳಲು ಬಹಳ ದುಃಖಮಯವಾಗಿ ಇರುತ್ತದೆ. ಅದಕ್ಕಾಗಿ ವನವು ದುಃಖದಾಯಕವಾಗಿದೆ.॥7॥
</details>

###### 8


<details><summary>ಮೂಲಮ್</summary>

ಕ್ರೀಡಮಾನಾಶ್ಚ ವಿಸ್ರಬ್ಧಾ ಮತ್ತಾಃ ಶೂನ್ಯೇ ತಥಾ ಮೃಗಾಃ ।  
ದೃಷ್ಟ್ವಾ ಸಮಭಿವರ್ತಂತೇ ಸೀತೇ ದುಃಖಮತೋ ವನಮ್ ॥
</details>

<details><summary>ಅನುವಾದ</summary>

ಸೀತೇ! ನಿರ್ಜನ ಕಾಡಿನಲ್ಲಿ ನಿರ್ಭಯವಾಗಿ ಕ್ರೀಡಿಸುವ ಕೊಬ್ಬಿದ ಕಾಡುಪಶುಗಳು ಮನುಷ್ಯರನ್ನು ನೋಡುತ್ತಲೇ ಅವರ ಮೇಲೆ ಆಕ್ರಮಣ ಮಾಡುತ್ತವೆ. ಆದ್ದರಿಂದ ವನವು ದುಃಖದಿಂದ ತುಂಬಿದೆ.॥8॥
</details>

###### 9


<details><summary>ಮೂಲಮ್</summary>

ಸಗ್ರಾಹಾಃ ಸರಿತಶ್ಚೈವ ಪಂಕವತ್ಯಸ್ತು ದುಸ್ತರಾಃ ।  
ಮತ್ತೈರಪಿ ಗಜೈರ್ನಿತ್ಯಮತೋ ದುಃಖತರಂ ವನಮ್ ॥
</details>

<details><summary>ಅನುವಾದ</summary>

ಕಾಡಿನಲ್ಲಿರುವ ನದಿಗಳಲ್ಲಿ ಭಯಂಕರ ಮೊಸಳೆಗಳು ಇರುತ್ತದೆ. ಅವುಗಳಲ್ಲಿ ಕೆಸರು ಹೆಚ್ಚಾಗಿರುವುದರಿಂದ ಅವುಗಳನ್ನು ದಾಟುವುದು ಅತ್ಯಂತ ಕಠಿಣವಾಗಿದೆ. ಇದಲ್ಲದೆ ಕಾಡಿನಲ್ಲಿ ಮತ್ತ ಗಜಗಳು ತಿರುಗಾಡುತ್ತಾ ಇರುತ್ತವೆ. ಇವೆಲ್ಲ ಕಾರಣಗಳಿಂದ ವನವು ಬಹಳ ದುಃಖದಾಯಕವಾಗಿದೆ.॥9॥
</details>

###### 10


<details><summary>ಮೂಲಮ್</summary>

ಲತಾಕಂಟಕಸಂಕೀರ್ಣಾಃ ಕೃಕವಾಕೂಪನಾದಿತಾಃ ।  
ನಿರಪಾಶ್ಚ ಸುದುಃಖಾಶ್ಚ ಮಾರ್ಗಾ ದುಃಖಮತೋವನಮ್ ॥
</details>

<details><summary>ಅನುವಾದ</summary>

ಕಾಡಿನ ದಾರಿಗಳು ಬಳ್ಳಿಗಳಿಂದ, ಮುಳ್ಳುಗಳಿಂದ ತುಂಬಿರುತ್ತವೆ. ಅಲ್ಲಿ ಕಾಡುಕೋಳಿಗಳು ಕೂಗುತ್ತಾ ಇರುತ್ತವೆ. ಆ ದಾರಿಗಳಲ್ಲಿ ನಡೆಯಲು ಬಹಳ ಕಷ್ಟವಾಗುತ್ತದೆ. ಕೆಲವೊಮ್ಮೆ ಹತ್ತಿರದಲ್ಲಿ ನೀರೂ ಸಿಗುವುದಿಲ್ಲ. ಇದರಿಂದ ಕಾಡಿನಲ್ಲಿ ದುಃಖವೇ ದುಃಖ ಇರುತ್ತದೆ.॥10॥
</details>

###### 11


<details><summary>ಮೂಲಮ್</summary>

ಸುಪ್ಯತೇ ಪರ್ಣಶಯ್ಯಾಸುಸ್ವಯಂಭಗ್ನಾಸು ಭೂತಲೇ ।  
ರಾತ್ರಿಷು ಶ್ರಮಖಿನ್ನೇನ ತಸ್ಮಾದ್ದುಃಖಮತೋ ವನಮ್ ॥
</details>

<details><summary>ಅನುವಾದ</summary>

ಇಡೀ ದಿನದ ಬಳಲಿಕೆಯಿಂದ ಮನುಷ್ಯನು ರಾತ್ರಿಯಲ್ಲಿ ತಾನಾಗಿ ಬಿದ್ದ ತರಗೆಲೆಯ ಶಯ್ಯೆಯಲ್ಲಿ ಮಲಗಬೇಕಾಗುತ್ತದೆ. ಆದ್ದರಿಂದ ವನವು ದುಃಖದಿಂದ ತುಂಬಿದೆ.॥11॥
</details>

###### 12


<details><summary>ಮೂಲಮ್</summary>

ಅಹೋರಾತ್ರಂ ಚ ಸಂತೋಷಃ ಕರ್ತವ್ಯೋನಿಯತಾತ್ಮನಾ ।  
ಫಲೈರ್ವೃಕ್ಷಾವಪತಿತೈಃ ಸೀತೇ ದುಃಖಮತೋ ವನಮ್ ॥
</details>

<details><summary>ಅನುವಾದ</summary>

ಸೀತೇ! ಅಲ್ಲಿ ಮನಸ್ಸನ್ನು ವಶಪಡಿಸಿಕೊಂಡು ಮರಗಳಿಂದ ತಾನಾಗಿ ಬಿದ್ದ ಫಲಗಳ ಆಹಾರದಲ್ಲೇ ಹಗಲು ರಾತ್ರಿ ಸಂತೋಷಪಡಬೇಕು. ಆದ್ದರಿಂದ ಕಾಡು ದುಃಖಕೊಡುವಂತಹುದು.॥12॥
</details>

###### 13


<details><summary>ಮೂಲಮ್</summary>

ಉಪವಾಸಶ್ಚ ಕರ್ತವ್ಯೋ ಯಥಾಪ್ರಾಣೇನ ಮೈಥಿಲಿ ।  
ಜಟಾಭಾರಶ್ಚ ಕರ್ತವ್ಯೋ ವಲ್ಕಲಾಂಬರಧಾರಣಮ್ ॥
</details>

<details><summary>ಅನುವಾದ</summary>

ಮಿಥಿಲೇಶಕುಮಾರೀ! ತನ್ನ ಶಕ್ತಿಗನುಸಾರ ಉಪವಾಸ ಮಾಡುವುದು, ತಲೆಯಲ್ಲಿ ಜಟೆ ಧರಿಸುವುದು, ವಲ್ಕಲ, ನಾರುಬಟ್ಟೆಯನ್ನು ಉಡುವುದು ಅಲ್ಲಿಯ ಜೀವನ ಶೈಲಿಯಾಗಿದೆ.॥13॥
</details>

###### 14


<details><summary>ಮೂಲಮ್</summary>

ದೇವತಾನಾಂ ಪಿತೄಣಾಂ ಚ ಕರ್ತವ್ಯಂ ವಿಧಿಪೂರ್ವಕಮ್ ।  
ಪ್ರಾಪ್ತಾನಾಮತಿಥೀನಾಂ ಚ ನಿತ್ಯಶಃ ಪ್ರತಿಪೂಜನಮ್ ॥
</details>

<details><summary>ಅನುವಾದ</summary>

ಪ್ರತಿದಿನ ಶಾಸ್ತ್ರೋಕ್ತವಿಧಿಗನುಸಾರ ದೇವತೆಗಳ, ಪಿತೃಗಳ ಹಾಗೂ ಬಂದಿರುವ ಅತಿಥಿಗಳ ಪೂಜೆ ಮಾಡುವುದು - ಇದೇ ವನವಾಸಿಯ ಪ್ರಧಾನ ಕರ್ತವ್ಯವಾಗಿದೆ.॥14॥
</details>

###### 15


<details><summary>ಮೂಲಮ್</summary>

ಕಾರ್ಯಸ್ತ್ರಿರಭಿಷೇಕಶ್ಚ ಕಾಲೇ ಕಾಲೇ ಚ ನಿತ್ಯಶಃ ।  
ಚರತಾಂ ನಿಯಮೇನೈವ ತಸ್ಮಾದ್ದುಃಖತರಂ ವನಮ್ ॥
</details>

<details><summary>ಅನುವಾದ</summary>

ವನವಾಸಿಗೆ ದಿನನಿತ್ಯ ನಿಯಮ ಪೂರ್ವಕ ಮೂರು ಹೊತ್ತಿನಲ್ಲಿಯೂ ಸ್ನಾನ ಮಾಡಬೇಕಾಗುತ್ತದೆ. ಇದಕ್ಕಾಗಿ ಕಾಡು ಬಹಳ ಕಷ್ಟ ಕೊಡುವುದಾಗಿದೆ.॥15॥
</details>

###### 16


<details><summary>ಮೂಲಮ್</summary>

ಉಪಹಾರಶ್ಚ ಕರ್ತವ್ಯಃ ಕುಸುಮೈಃ ಸ್ವಯಮಾಹೃತೈಃ ।  
ಆರ್ಷೇಣ ವಿಧಿನಾ ವೇದ್ಯಾಂ ಸೀತೇ ದುಃಖಮತೋ ವನಮ್ ॥
</details>

<details><summary>ಅನುವಾದ</summary>

ಸೀತೆ! ಅಲ್ಲಿ ಸ್ವತಃ ಕಿತ್ತು-ಹೆಕ್ಕಿ ತಂದ ಹೂವುಗಳಿಂದ ವೇದೋಕ್ತ ವಿಧಿಯಿಂದ ವೇದಿಯ ಮೇಲೆ ದೇವತೆಗಳನ್ನು ಪೂಜಿಸಬೇಕಾಗುತ್ತದೆ. ಅದಕ್ಕಾಗಿ ವನವನ್ನು ಕಷ್ಟಪ್ರದವೆಂದು ಹೇಳಲಾಗಿದೆ.॥16॥
</details>

###### 17


<details><summary>ಮೂಲಮ್</summary>

ಯಥಾಲಬ್ಧೇನ ಕರ್ತವ್ಯಃ ಸಂತೋಷಸ್ತೇನ ಮೈಥಿಲಿ ।  
ಯತಾಹಾರೈರ್ವನಚರೈಃ ಸೀತೇ ದುಃಖಮತೋ ವನಮ್ ॥
</details>

<details><summary>ಅನುವಾದ</summary>

ಮಿಥಿಲೇಶಕುಮಾರೀ ಜಾನಕೀ! ವನವಾಸಿಗಳಿಗೆ ಯಾವಾಗ ಎಂತಹ ಆಹಾರ ಸಿಗುವುದೋ ಅದರಲ್ಲೇ ಸಂತೋಷಪಡ ಬೇಕಾಗುತ್ತದೆ. ಆದ್ದರಿಂದ ವನವು ದುಃಖರೂಪವೇ ಆಗಿದೆ.॥17॥
</details>

###### 18


<details><summary>ಮೂಲಮ್</summary>

ಅತೀವ ವಾತಾಸ್ತಿಮಿರಂ ಬುಭುಕ್ಷಾ ಚಾತ್ರಿ ನಿತ್ಯಶಃ ।  
ಭಯಾನಿ ಚ ಮಹಾಂತ್ಯತ್ರ ತತೋ ದುಃಖತರಂ ವನಮ್ ॥
</details>

<details><summary>ಅನುವಾದ</summary>

ಕಾಡಿನಲ್ಲಿ ಪ್ರಚಂಡ ಬಿರುಗಾಳಿ, ಘೋರ ಅಂಧಕಾರ, ಪ್ರತಿದಿನ ಹಸಿವಿನ ಕಷ್ಟ ಹಾಗೂ ಇನ್ನೂ ದೊಡ್ಡ-ದೊಡ್ಡ ಭಯಗಳು ಪ್ರಾಪ್ತವಾಗುತ್ತವೆ. ಆದ್ದರಿಂದ ವನವು ಅತ್ಯಂತ ಕಷ್ಟಪ್ರದವಾಗಿದೆ.॥18॥
</details>

###### 19


<details><summary>ಮೂಲಮ್</summary>

ಸರೀಸೃಪಾಶ್ಚ ಬಹವೋ ಬಹುರೂಪಾಶ್ಚ ಭಾಮಿನಿ ।  
ಚರಂತಿ ಪಥಿ ತೇದರ್ಪಾತ್ತತೋ ದುಃಖತರಂ ವನಮ್ ॥
</details>

<details><summary>ಅನುವಾದ</summary>

ಭಾಮಿನಿ! ಅಲ್ಲಿ ಅನೇಕ ಪ್ರಕಾರದ ಬಹಳ ಕಾಡು ಸರ್ಪಗಳು ದರ್ಪದಿಂದ ದಾರಿಯಲ್ಲಿ ಸಂಚರಿಸುತ್ತಾ ಇರುತ್ತವೆ. ಆದ್ದರಿಂದ ಕಾಡು ಬಹಳ ಕಷ್ಟದಾಯಕವಾಗಿದೆ.॥19॥
</details>

###### 20


<details><summary>ಮೂಲಮ್</summary>

ನದೀನಿಲಯನಾಃ ಸರ್ಪಾ ನದೀಕುಟಿಲಗಾಮಿನಃ ।  
ತಿಷ್ಠಂತ್ಯಾವೃತ್ಯ ಪಂಥಾನಮತೋ ದುಃಖತರಂ ವನಮ್ ॥
</details>

<details><summary>ಅನುವಾದ</summary>

ನದಿಗಳಲ್ಲಿ ವಾಸಿಸುವ ಸರ್ಪಗಳು, ನದಿಗಳಂತೆ ವಕ್ರಗತಿಯಿಂದ ಓಡಾಡುವ ಬಹಳ ಸಂಖ್ಯೆಯಲ್ಲಿ ಹಾವುಗಳು ಕಾಡಿನ ದಾರಿಯನ್ನು ಅಡ್ಡಗಟ್ಟಿ ಬಿದ್ದಿರುತ್ತವೆ. ಇದಕ್ಕಾಗಿ ಕಷ್ಟದಾಯಕವಾಗಿದೆ.॥20॥
</details>

###### 21


<details><summary>ಮೂಲಮ್</summary>

ಪತಂಗಾ ವೃಶ್ಚಿಕಾಃ ಕೀಟಾ ದಂಶಾಶ್ಚ ಮಶಕೈಃ ಸಹ ।  
ಬಾಧಂತೇ ನಿತ್ಯಮಬಲೇ ಸರ್ವಂ ದುಃಖಮತೋವನಮ್ ॥
</details>

<details><summary>ಅನುವಾದ</summary>

ಅಬಲೆ! ಮಿಡತೆಗಳು, ಚೇಳುಗಳು, ಕೀಟಗಳು, ಸೊಳ್ಳೆಗಳು, ನೊಣಗಳು ಅಲ್ಲಿ ಸದಾ ಕಷ್ಟ ಕೊಡುತ್ತಾ ಇರುತ್ತವೆ; ಆದ್ದರಿಂದ ಇಡೀ ವನವು ದುಃಖರೂಪವೇ ಆಗಿದೆ.॥21॥
</details>

###### 22


<details><summary>ಮೂಲಮ್</summary>

ಧ್ರುಮಾಃ ಕಂಟಕಿನಶ್ಚೈವ ಕುಶಾಃ ಕಾಶಾಶ್ಚ ಭಾಮಿನಿ ।  
ವನೇ ವ್ಯಾಕುಲ ಶಾಖಾಗ್ರಾಸ್ತೇನ ದುಃಖಮತೋ ವನಮ್ ॥
</details>

<details><summary>ಅನುವಾದ</summary>

ಭಾಮಿನಿ! ಕಾಡಿನಲ್ಲಿ ವಿಶಾಲವಾಗಿ ಹರಡಿಕೊಂಡಿರುವ ಕೊಂಬೆಗಳುಳ್ಳ ಮುಳ್ಳಿನ ಮರಗಳು, ಕುಶ-ಕಾಶ ಮುಂತಾದ ಹಲ್ಲುಗಳು ಎಲ್ಲೆಲ್ಲೂ ಹರಡಿಕೊಂಡಿವೆ. ಅದಕ್ಕಾಗಿ ಕಾಡು ವಿಶೇಷ ಕಷ್ಟದಾಯಕವಾಗಿದೆ.॥22॥
</details>

###### 23


<details><summary>ಮೂಲಮ್</summary>

ಕಾಯಕ್ಲೇಶಾಶ್ಚ ಬಹವೋ ಭಯಾನಿ ವಿವಿಧಾನಿ ಚ ।  
ಅರಣ್ಯವಾಸೇ ವಸತೋ ದುಃಖಮೇವ ಸದಾ ವನಮ್ ॥
</details>

<details><summary>ಅನುವಾದ</summary>

ವನದಲ್ಲಿ ವಾಸಿಸುವ ಮನುಷ್ಯನು ಬಹಳಷ್ಟು ಶಾರೀರಿಕ ಕ್ಲೇಶಗಳನ್ನು ಮತ್ತು ನಾನಾ ಪ್ರಕಾರದ ಭಯಗಳನ್ನು ಎದುರಿಸಬೇಕಾಗುತ್ತದೆ. ಆದ್ದರಿಂದ ವನವು ಸದಾ ದುಃಖರೂಪವೇ ಆಗಿದೆ.॥23॥
</details>

###### 24


<details><summary>ಮೂಲಮ್</summary>

ಕ್ರೋಧಲೋಭೌ ವಿಮೋಕ್ತವ್ಯೌ ಕರ್ತವ್ಯಾ ತಪಸೇ ಮತಿಃ ।  
ನ ಭೇತವ್ಯಂ ಚ ಭೇತವ್ಯೇ ದುಃಖಂ ನಿತ್ಯಮತೋ ವನಮ್ ॥
</details>

<details><summary>ಅನುವಾದ</summary>

ಅಲ್ಲಿ ಕ್ರೋಧ ಮತ್ತು ಲೋಭವನ್ನು ತ್ಯಜಿಸಬೇಕಾಗುತ್ತದೆ, ತಪಸ್ಸಿನಲ್ಲೇ ಮನಸ್ಸನ್ನು ತೊಡಗಿಸಬೇಕಾಗುತ್ತದೆ. ಭಯವಿರುವ ಸ್ಥಾನದಲ್ಲಿಯೂ ನಿರ್ಭಯನಾಗಿ ಇರಬೇಕಾಗುತ್ತದೆ. ಆದ್ದರಿಂದ ಅಲ್ಲಿ ದುಃಖವೇ ದುಃಖ ಇದೆ.॥24॥
</details>

###### 25


<details><summary>ಮೂಲಮ್</summary>

ತದಲಂ ತೇ ವನಂ ಗತ್ವಾ ಕ್ಷೇಮಂ ನಹಿ ವನಂ ತವ ।  
ವಿಮೃಶನ್ನಿ ಹ ಪಶ್ಯಾಮಿ ಬಹುದೋಷಕರಂ ವನಮ್ ॥
</details>

<details><summary>ಅನುವಾದ</summary>

ಅದಕ್ಕಾಗಿ ನೀನು ವನಕ್ಕೆ ಬರುವುದು ಸರಿಯಲ್ಲ. ಅಲ್ಲಿಗೆ ಹೋಗಿ ನೀನು ಕ್ಷೇಮದಿಂದ ಇರಲಾರೆ. ನೀನು ವನದಲ್ಲಿ ಇರುವುದು ಅನೇಕ ದೋಷಗಳ ಉತ್ಪಾದಕ ಬಹಳ ಕಷ್ಟದಾಯಕವೆಂದು ನಾನು ಬಹಳ ವಿಚಾರ ಮಾಡಿ ನೋಡಿದೆ.॥25॥
</details>

###### 26


<details><summary>ಮೂಲಮ್</summary>

ವನಂ ತು ನೇತುಂ ನ ಕೃತಾ ಮತಿರ್ಯದಾ  
ಬಭೂವ ರಾಮೇಣ ತದಾ ಮಹಾತ್ಮನಾ ।  
ನ ತಸ್ಯ ಸೀತಾ ವಚನಂ ಚಕಾರ ತಂ  
ತತೋಽಬ್ರವೀದ್ ರಾಮಮಿದಂ ಸುದುಃಖಿತಾ ॥
</details>

<details><summary>ಅನುವಾದ</summary>

ಮಹಾತ್ಮಾ ಶ್ರೀರಾಮನು ಆಗ ಸೀತೆಯನ್ನು ಕಾಡಿಗೆ ಕರೆದುಕೊಂಡು ಹೋಗಲು ವಿಚಾರ ಮಾಡದಿದ್ದಾಗ ಸೀತೆಯೂ ಅವನ ಮಾತನ್ನು ಒಪ್ಪಲಿಲ್ಲ. ಅವಳು ಅತ್ಯಂತ ದುಃಖಿತಳಾಗಿ ಶ್ರೀರಾಮನಲ್ಲಿ ಹೀಗೆ ಹೇಳಿದಳು.॥26॥
</details>

<details><summary>ಅನುವಾದ (ಸಮಾಪ್ತಿಃ)</summary>

ಶ್ರೀವಾಲ್ಮೀಕಿ ವಿರಚಿತ ಆರ್ಷರಾಮಾಯಣ ಆದಿಕಾವ್ಯದ ಅಯೋಧ್ಯಾಕಾಂಡದಲ್ಲಿ ಇಪ್ಪತ್ತೆಂಟನೆಯ ಸರ್ಗ ಪೂರ್ಣವಾಯಿತು ॥28॥
</details>
